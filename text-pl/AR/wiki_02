<doc id="3866681" url="https://pl.wikipedia.org/wiki?curid=3866681" title="Meir Bosak">
Meir Bosak

Meir Bosak (ur. 21 maja 1912 w Krakowie, zm. 20 listopada 1992) – historyk, pisarz i poeta pochodzenia żydowskiego, tworzący w języku polskim i hebrajskim.
Życiorys.
Meir Bosak urodził się w 1912 roku w rodzinie żydowskiej, ukończył Gimnazjum Hebrajskie w Krakowie. Uzyskał wyższe wykształcenie na Uniwersytecie Warszawskim równocześnie ucząc się w Kolegium Studiów Żydowskich w Warszawie. Uzyskał stopień magistra na podstawie pracy pt. "Historia krakowskich Żydów w XIX wieku", napisanej pod kierunkiem prof. Majera Bałabana. Od 1929 publikował artykuły w prasie polskiej i hebrajskiej. Do wybuchu II wojny światowej nauczał w Hebrajskim Gimnazjum w Krakowie.
Po inwazji wojsk niemieckich, został przeniesiony wraz z Żydami do krakowskiego getta, następnie do niemieckiego obozu pracy przymusowej w Płaszowie. Przetrwał do końca wojny pracując w fabryce Oskara Schindlera. W 1946 roku poślubił Lucję Panzer. W 1949 roku wyemigrował do Izraela. W Tel Awiwie pracował jako nauczyciel i angażował się literacko.
Praca.
Meir Bosak opublikował w języku hebrajskim i polskim ponad dwadzieścia tomów poezji i prozy, opracowań historycznych o Żydach w Polsce i esejów na temat literatury hebrajskiej, za które został wielokrotnie nagrodzony.

</doc>
<doc id="3866684" url="https://pl.wikipedia.org/wiki?curid=3866684" title="RKC Waalwijk w europejskich pucharach">
RKC Waalwijk w europejskich pucharach



</doc>
<doc id="3866686" url="https://pl.wikipedia.org/wiki?curid=3866686" title="Rohan Delacombe">
Rohan Delacombe

Rohan Delacombe (ur. 25 października 1906 w St. Julian's, zm. 10 listopada 1991 w Salisbury) – brytyjski żołnierz i urzędnik państwowy, generał, w latach 1963-1974 gubernator Wiktorii.
Biografia.
Kariera wojskowa.
Urodził się na Malcie jako dziecko stacjonującego tam oficera brytyjskiej armii. Ukończył Harrow School, a następnie Royal Military College, Sandhurst - uczelnię, której absolwenci automatycznie otrzymywali szlify oficerskie. Na początkowym etapie swojej kariery wojskowej służył w Egipcie, Chinach i Indiach. W 1938 rozpoczął służbę w Palestynie, gdzie został ranny w czasie starć z członkami miejscowego ruchu narodowowyzwoleńczego. W czasie II wojny światowej walczył w Norwegii i w Normandii, gdzie w lipcu 1944 odniósł ciężkie rany. Po powrocie do zdrowia został skierowany do służby we Włoszech, a następnie ponownie w Palestynie. 
Po zakończeniu wojny służył na Malajach i w Niemczech. W latach 1953-1955 był zastępcą szefa personelu wojskowego w centrali Ministerstwa Wojny w Londynie, a następnie w latach 1955-1958 dowodził dywizją z kwaterą w Glasgow. W 1956 otrzymał awans na stopień generalski. W latach 1959-1962 był wojskowym komendantem brytyjskiego sektora w Berlinie Zachodnim. Po zakończeniu pracy na tym stanowisku, przeszedł na wojskową emeryturę. 
Gubernator Wiktorii.
W 1963 objął w dużej mierze ceremonialne stanowisko gubernatora Wiktorii. Był ostatnim zajmującym je Brytyjczykiem - wszyscy jego następcy byli już rodowitymi Australijczykami. Pełnił ten urząd do 1974, po czym powrócił do Anglii, gdzie przeżył jeszcze 17 lat na emeryturze. Zmarł w wieku 85 lat, spoczywa we wspólnym grobie ze swoją żoną na cmentarzu parafialnym w Shrewton. 

</doc>
<doc id="3866687" url="https://pl.wikipedia.org/wiki?curid=3866687" title="Pożar w hotelu Polen w Amsterdamie">
Pożar w hotelu Polen w Amsterdamie

Pożar w hotelu Polen w Amsterdamie – pożar budynku do którego doszło w dniu 9 maja 1977 roku w Amsterdamie, w Holandii. Pożar zniszczył pięciokondygnacyjny Hotel Polen ("Hotel Polska"), położony w centrum miasta, który został zbudowany w 1891 roku, a także sklep meblowy na parterze i księgarnię po sąsiedzku. Wielu turystów, którzy przebywali w hotelu (z których większość stanowili Szwedzi) zginęło, skacząc z okien, próbując uciec przed płomieniami. Straż pożarna po przybyciu używała sieci ratowniczej w celu ratowania ludzi, ale nie każdemu można było pomóc. W wypadku zginęły 33 osoby, a 21 odniosło ciężkie obrażenia. Przyczyna pożaru nie jest znana.
Hotel znajdował się pomiędzy ulicami Kalverstraat (nr 15-17) a Rokin (nr 14), w pobliżu dzisiejszego Muzeum Madame Tussaud. W jego miejscu obecnie znajduje się Rokin Plaza, która pierwotnie była biurowcem, zaś dziś w niej mieszczą się liczne sklepy z odzieżą. Urodzona w Polsce artystka Ania Bien stworzyła w 1986 roku instalację fotograficzną inspirowaną pożarem, w której porównała to zdarzenie do Holokaustu.
Tło historyczne.
Na początku XVI wieku w miejscu, gdzie później został umieszczony Hotel Polen, stał zajazd. Pod koniec XVIII wieku powstała tam „Poolsche Koffiehuis” ("Polska Kawiarnia"), która w 1857 roku poszerzyła swoją ofertę o zakwaterowanie. Hotel Polska został założony w 1891 roku przez „Maatschappij tot Exploitatie van het Poolsche Koffiehuis” ("Towarzystwo Polskiego Domu Kawy"). Przed tym został kupiony sąsiedni plac na Rokin i w tym miejscu wzniesiono budynek, prawdopodobnie zaprojektowany przez architekta Pierre Cuypersa, który również stworzył projekt amsterdamskiego dworca centralnego oraz Rijksmuseum. Inne źródło wymienia jako architekta Eduarda Cuypersa. Hotel miał pięć kondygnacji, a na parterze została otwarta kawiarnia-restauracja.
Hotel Polen był kiedyś znany jako modne miejsce pobytu. Kawiarnia-restauracja została zamknięta pod koniec 1974 roku, po czym jej miejsce zajął sklep meblowy Inden. Sam hotel nadal działał jako część koncernu Krasnapolsky.
Budynek, w tym jego elementy nośne, został wzniesiony z drewna. W hotelu było 10 gaśnic i 11 węży przeciwpożarowych. Tylko kilka dróg ewakuacyjnych miało odpowiednie awaryjne oświetlenie oraz wskazówki do wyjść ewakuacyjnych, a sam hotel nie był podłączony do linii alarmowej centrum ratunkowego straży pożarnej. Budynek został sprawdzony przez straż pożarną, najpierw w lutym 1976 roku, a później na początku 1977 roku, po czym zarząd hotelu został poinformowany na piśmie, iż istnieją poważne zaniedbania w bezpieczeństwie przeciwpożarowym. Straż pożarna wysłała listę proponowanych ulepszeń do wprowadzenia przez hotel, takich jak dostosowanie budynku do przepisów budowlanych i przepisów dotyczących obiektów mieszkalnych.
Pożar.
W nocy z niedzieli 8 maja na poniedziałek 9 maja 1977 roku w Hotelu Polen przebywało około 100 osób, w tym duża grupa szwedzkich turystów. Około 6:20 personel hotelu przygotowywał się do podania śniadania, gdy jeden z pracowników zauważył dym, który, jak się wydawało, dochodził z windy towarowej. Winda ta nie była używana od czasu zamknięcia kawiarni-restauracji na parterze (czyli od końca 1974 roku). Powiadomiono nocnego portiera. Wbrew instrukcjom nie wezwał natychmiast straży pożarnej, zamiast tego wlał do szybu kilka wiader wody, próbując stłumić ogień. Do czasu, gdy zdecydował się wezwać straż pożarną, hotel już wypełnił się dymem. Nocny portier nie był w stanie użyć telefonu w recepcji, bo ogień już tam dotarł. Potem portier wybiegł na zewnątrz, gdzie zatrzymał kierowcę ciężarówki, należącej do pralni, obsługującej hotel i kazał mu jechać do Hotelu Krasnapolsky, żeby tam wszcząć alarm i wezwać straż pożarną.
Około 6:30 ogień bardzo szybko się rozprzestrzeniał po całym budynku, chociaż z zewnątrz nic nie było widać. Z powodu drewnianej konstrukcji budynek wkrótce stanął w płomieniach. Goście na najwyższym piętrze nie mogli uciec i stali spanikowani w oknach. Gdy ogień dotarł do pokojów niektórych gości, ci wyskakiwali z okien, aby przed nim uciec. O 6:42 przybył pierwszy duży wóz strażacki. Na ulicy leżało kilka martwych i rannych osób, które wyskoczyły z okien. Sklep meblarski na parterze także płonął. Strażacy próbowali rozciągnąć siatkę ratowniczą na Papenbroekssteeg (ulica ta leży pomiędzy Rokin i Kalverstraat), ale uliczka była zbyt wąska.
Od frontu, na Rokin, działania ratownicze straży pożarnej również były utrudnione. Było tam tak wielu stojących na parapetach i krzyczących ludzi, że strażacy nie wiedzieli, kogo ratować w pierwszej kolejności. Tracono czas, ponieważ niektórzy ludzie rzucali swój bagaż na sieć ratowniczą, a potem sami skakali do niej, odnosząc obrażenia. Niektórzy ludzie spadali na brzeg sieci i odnosili poważne obrażenia. Tuż przed 7:00 część hotelu, która wychodziła na Kalverstraat, zawaliła się. Płonące szczątki spadły na wóz strażacki stojący na Kalverstraat, a strażacy ledwo uciekli w bezpieczne miejsce. Pobliska księgarnia też spłonęła, a kolejne pożary wybuchły w kilku budynkach po drugiej stronie Kalverstraat, jednak szybko zostały opanowane.
Około 8:30 drewniana konstrukcja głównej części budynku również przepaliła się i zawaliła. Pomimo tego, że w budynku wciąż znajdowali się ludzie, a inni, poważnie ranni, leżeli wokół, strażacy zdecydowali się wycofać. Straż pożarna przystąpiła do gaszenia palących się gruzów i o 9:30 poinformowano, że ogień został opanowany. Zawalony budynek pozostawił ziejącą dziurę w zwartej zabudowie; z hotelu, sklepu meblowego i księgarni prawie nic nie zostało.
Katastrofa spowodowała śmierć 33 osób: 32 turystów (17 z nich było Szwedami) i lokatora mieszkania nad księgarnią. Osiemnaście zwęglonych ciał odnaleziono wśród gruzów. Trzynaście osób, które wyskoczyły z okien, zmarły lub zostały poważnie ranne. Wśród ofiar był niemiecki muzyk i kompozytor Walter Kraft, wieloletni organista w kościele Mariackim w Lubece. Spośród 57 rannych osób 21 doznało poważnych obrażeń. Dwoje gości ze Stanów Zjednoczonych nie ucierpiało.
Możliwa przyczyna.
Przyczyny pożaru nie udało się ustalić z całą pewnością. Jedna z możliwości jest taka, że ogień tlił się w sklepie meblowym Inden pod hotelem, a otwarcie rano szybu windy spowodowało dopływ tlenu, doprowadzając do rozprzestrzeniania się ognia. Istnieje również hipoteza, iż ogień został podłożony przez włamywaczy, którzy starali się zatrzeć ślady przestępstwa, jednakże nie stwierdzono dowodów włamania.
Duża liczba ofiar była spowodowana drewnianą konstrukcją budynku, słabo oznaczonymi drogami ewakuacyjnymi oraz brakiem sprzętu przeciwpożarowego.
Oddziaływanie kulturowe.
Urodzona w Polsce artystka Ania Bien w 1986 roku przygotowała artystyczną instalację fotograficzną pod nazwą „Hotel Polen”. Wykonała 18 kopii hotelowego menu i użyła ich, aby pokazać zdjęcia nawiązujące do Holokaustu. David Levi-Strauss napisał, że praca Bien to „wieloznaczne dzieło o nieobecności, w którym najważniejszym jest to, co się dzieje między obrazami”. Wystawa odbyła się w Muzeum Sztuki Nowoczesnej w San Francisco w 1987 roku oraz w Amsterdamskim Muzeum Historycznym w 1988 roku.

</doc>
<doc id="3866693" url="https://pl.wikipedia.org/wiki?curid=3866693" title="Władimir Ipatjew">
Władimir Ipatjew

Władimir Nikołajewicz Ipatiew (ros. Владимир Николаевич Ипатьев, ur. 21 listopada 1867 w Moskwie, zm. 29 listopada 1952 w Chicago) – rosyjski chemik i wojskowy.
Życiorys.
Od 31 sierpnia 1884 służył w rosyjskiej armii, skończył 3 Moskiewski Korpus Kadetów, w 1887 Michajłowską Szkołę Artylerii, a w 1892 Michajłowską Akademię Artylerii, na której następnie wykładał i jednocześnie pracował w jej laboratorium chemicznym. Pracował również w zagranicznych laboratoriach chemicznych w Monachium i Paryżu. 7 czerwca 1899 został profesorem nadzwyczajnym, 5 października 1902 zwyczajnym, a 9 czerwca 1912 zasłużonym profesorem Michajłowskiej Akademii Artylerii (do 1927), od 1902 wykładał na Uniwersytecie Petersburskim i jednocześnie od 1909 był pomocnikiem kierownika laboratorium chemicznego Michajłowskiej Akademii Artylerii. Od 9 stycznia 1916 do 1936 był akademikiem Imperatorskiej Akademii Nauk, 1918-1927 pracował w Akademii Nauk RFSRR/ZSRR, 1922 był delegatem RFSRR na konferencję w Genewie jako ekspert, od 1927 pracował w Bawarskich Zakładach Azotowych w Niemczech. W czerwcu 1930 wyjechał na Międzynarodowy Kongres Energetyczny do Berlina, skąd nie powrócił do ZSRR. Pracował w USA, gdzie był profesorem uniwersytetu w Chicago, został również członkiem Narodowej Akademii Nauk w Waszyngtonie. Badał procesy katalityczne prowadzone w podwyższonej temperaturze i pod zwiększonym ciśnieniem. Jest autorem prac z dziedziny technologii otrzymywania benzyn wysokooktanowych.

</doc>
<doc id="3866694" url="https://pl.wikipedia.org/wiki?curid=3866694" title="Klaudia Sosnowska">
Klaudia Sosnowska

Klaudia Anna Sosnowska (ur. 6 kwietnia 1990 we Frankfurcie nad Menem) – polska koszykarka występująca na pozycji niskiej skrzydłowej. Od 2019 r. zawodniczka SKK Polonia Warszawa, wcześniej grająca w Basket Lidze Kobiet w klubach: King Wilki Morskie Szczecin, Basket Konin, Widzew Łódź, TS Ostrovia Ostrów Wielkopolski, Energa Toruń i 1KS Ślęza Wrocław. Od 2019 zawodniczka reprezentacji Polski kobiet w koszykówce 3x3, od 2021 reprezentacji Polski kobiet w koszykówce 5x5.

</doc>
<doc id="3866696" url="https://pl.wikipedia.org/wiki?curid=3866696" title="Małgorzata Paleolog z Monferratu">
Małgorzata Paleolog z Monferratu



</doc>
<doc id="3866697" url="https://pl.wikipedia.org/wiki?curid=3866697" title="Obwód Straży Granicznej „Żywiec”">
Obwód Straży Granicznej „Żywiec”

Obwód Straży Granicznej „Żywiec” – jednostka organizacyjna Straży Granicznej pełniąca służbę ochronną na granicy polsko-czechosłowackiej w 1939 roku.
Formowanie i zmiany organizacyjne.
Rozkazem nr 3 z 8 września 1938 roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski, działając na podstawie upoważnienia Ministra Skarbu z 14 października 1938 roku utworzył na terenie Zachodniomałopolskiego Okręgu Straży Granicznej nowy obwód – Obwód Straży Granicznej „Żywiec”. Etat komendy obwodu: 3 oficerów, 8 szeregowych,2 samochody osobowe, w tym 1 samochód typu Łazik, 8 kbk, 8 pistoletów.
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski wydzielił z Komendy Obwodu „Cieszyn” placówkę II linii „Bielsko” i przydzielił ją do Komendy Obwodu „Żywiec”.
Struktura organizacyjna.
Organizacja odwodu w 1939:

</doc>
<doc id="3866705" url="https://pl.wikipedia.org/wiki?curid=3866705" title="Sa’id Nafisi">
Sa’id Nafisi

Sa’id Nafisi (ur. 8 czerwca 1896, zm. 1966) – perski pisarz i historyk literatury.
W 1934 został profesorem uniwersytetu w Teheranie, a w 1935 członkiem Irańskiej Akademii Literatury i Języka. W 1931 opublikował powieść "Farangis" inspirowaną "Cierpieniami młodego Wertera" Goethego. Wydał również zbiory opowiadań, powieści satyryczne i historyczne i prac z dziedziny historii i kultury Persji. Tłumaczył także literaturę francuską.

</doc>
<doc id="3866707" url="https://pl.wikipedia.org/wiki?curid=3866707" title="Franck Kessié">
Franck Kessié

Franck Kessié (ur. 19 grudnia 1996 w Ouragahio) – iworyjski piłkarz, występujący na pozycji pomocnika w hiszpańskim klubie FC Barcelona oraz w reprezentacji Wybrzeża Kości Słoniowej.
Kariera klubowa.
Franck Kessié treningi rozpoczął w Stella Club d’Adjamé z Abidżanu, gdzie występował jako środkowy pomocnik lub obrońca. Na początku 2015 trafił do Atalanty. Początkowo grał tam w młodzieżowym zespole, ale trener pierwszej drużyny Edoardo Reja powołał go na wyjazdowy mecz 31. kolejki Serie A z AS Roma. 18-latek całe spotkanie spędził w roli rezerwowego. Na sezon 2015/2016 został wypożyczony do drugoligowej Ceseny. Tam na stałe został przekwalifikowany ze stopera na środkowego pomocnika. W Serie B Kessié rozegrał 36 meczów i zdobył cztery bramki, a jego klub zająć szóstą pozycję w tabeli. Latem 2016 Iworyjczyk ustalił warunki kontraktu z Sunderlandem, ale nie dostał pozwolenia na pracę w Anglii i pozostał we Włoszech. 13 sierpnia 2016 Kessié zadebiutował w Atalancie. Zespół prowadzony przez Gian Piero Gasperiniego w III rundzie Pucharu Włoch pokonał US Cremonese 3:0, a Kessié zdobył ostatniego z goli. 21 sierpnia zawodnik z Wybrzeża Kości Słoniowej zagrał w meczu 1. kolejki Serie A. Atalanta przegrała wówczas z SS Lazio 3:4, ale Kessié w ligowym debiucie zdobył dwie bramki. 19-latek po jednym golu strzelał również w dwóch kolejnych spotkaniach ligowych. Był wówczas liderem klasyfikacji strzelców Serie A.
1 lipca 2017 został wypożyczony do Milanu na dwa lata za kwotę 8 mln euro z obowiązkiem wykupu za kwotę 24 mln euro. Kessie na początku swojego pobytu w Milanu występował z numerem 19. Numer ten był symbolem dnia jego narodzin oraz uhonorowaniem pamięci swojego zmarłego ojca. Iworyjczyk numer ten zmienił chwilę później na 79 z racji przyjścia do drużyny Leonardo Bonucciego.
1 lipca 2019 został wykupiony przez Milan za kwotę 24 mln euro.
4 lipca 2022 został zawodnikiem FC Barcelony.
Kariera reprezentacyjna.
W pierwszej reprezentacji Wybrzeża Kości Słoniowej Kessié zadebiutował mając 17 lat 6 września 2014 w meczu ze Sierra Leone w eliminacjach Pucharu Narodów Afryki. Pierwotnie w drużynie narodowej występował jako środkowy obrońca. Po transferze do Atalanty, także w reprezentacji gra jako defensywny bądź środkowy pomocnik. Kessié został powołany na Puchar Narodów Afryki 2017.

</doc>
<doc id="3866713" url="https://pl.wikipedia.org/wiki?curid=3866713" title="Komisariat Straży Granicznej „Łapsze Niżne”">
Komisariat Straży Granicznej „Łapsze Niżne”

Komisariat Straży Granicznej „Łapsze Niżne” – jednostka organizacyjna Straży Granicznej pełniąca służbę ochronną na granicy polsko-czechosłowackiej w latach 1938–1939.
Formowanie i zmiany organizacyjne.
Rozkazem nr 3 z 31 grudnia 1938 roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski, działając na podstawie upoważnienia Ministra Skarbu z 14 października 1938 roku nakazał utworzyć nowy komisariat Straży Granicznej „Łapsze Niżne”. Ustalił też etat komendy: 2 oficerów, 3 szeregowych, 1 bryczka, 2 konie, 3 kbk, 3 pistolety.
Tym samym rozkazem przydzielił placówki: „Grochołowice” i „Jurgów” z komisariatu „Zakopane”.
Rozkazem nr 3 z 31 grudnia roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski przeniósł placówkę I linii „Grochołowce” do Łapszanki.
Struktura organizacyjna.
Organizacja komisariatu w 1938:

</doc>
<doc id="3866722" url="https://pl.wikipedia.org/wiki?curid=3866722" title="Esaias Tegnér">
Esaias Tegnér

Esaias Tegnér (ur. 13 listopada 1782 w Kyrkerud w Värmland, zm. 2 listopada 1846 w Bstrabo k. Växjö) – szwedzki poeta. Uchodzi za największego szwedzkiego epika początku XIX wieku i jest nazywany szwedzkim poetą narodowym.
Jego wnuk (Esaias Tegnér) był filologiem.
Życiorys.
W wieku 9 lat został osierocony przez ojca. W 1802 ukończył studia na Uniwersytecie w Lundzie, w 1810 został na nim profesorem greki, a w 1818 członkiem Akademii Szwedzkiej. Wykładał na uniwersytecie w Lundzie do 1824, gdy został biskupem Växjö. W 1811 napisał, a w 1817 wydał poemat "Svea" ("Szwecja"; wyd. pol. 1883) na temat klęski Szwecji w wojnie z Rosją 1808–1809. W sporach okresu romantyzmu zajmował stanowisko pośrednie między „nurtem idealistycznym” a „nurtem narodowym”. W 1825 opublikował poemat "Frithiofowa saga" (wyd. pol. 1856), w którym sięgał do motywów literatury staroskandynawskiej, głównie "Sagi o Frithjofie Dzielnym". Poza tym pisał wiersze okolicznościowe (m.in. ku czci Napoleona), tworzył lirykę filozoficzną i refleksyjną, pozostawił również bogatą korespondencję. Polski wybór jego wierszy ukazał się w 1897 w zbiorze "Ulotne poezje".

</doc>
<doc id="3866727" url="https://pl.wikipedia.org/wiki?curid=3866727" title="Igor Markevitch">
Igor Markevitch

Igor Markevitch, Markevich, właśc. , (ur. w Kijowie, zm. 7 marca 1983 w Antibes) – dyrygent, pianista, kompozytor i pedagog pochodzenia rosyjskiego. Posiadał obywatelstwo włoskie (1947) i francuskie (1982).
Życiorys.
Jako dziecko wyjechał z rodzicami do Paryża, od 1916 roku mieszkał w Vevey w Szwajcarii. Uczył się gry na fortepianie od ojca i u Paula Loyonneta, następnie uczęszczał do Collège de Vevey. W 1925 roku za namową Alfreda Cortota rozpoczął studia w jego klasie fortepianu w École normale de musique w Paryżu, gdzie uczęszczał też na zajęcia Nadii Boulanger, Vittorio Rietiego i Paula Dukasa. W Paryżu nawiązał współpracę z Siergiejem Diagilewem, na zamówienie którego napisał "Koncert fortepianowy" (1929) i balet "Rébus" (1931). W 1930 roku debiutował jako dyrygent z Koninklijk Concertgebouworkest. W latach 1934–1935 odbył kurs dyrygentury u Hermanna Scherchena. W 1938 roku wystąpił w Warszawie, gdzie dyrygował wykonaniem swojej symfonii koncertującej "Le nouvel âge". Okres II wojny światowej spędził we Włoszech, angażując się w działalność antyfaszystowskiego ruchu oporu. Od 1944 do 1948 roku działał we Florencji jako organizator i dyrektor artystyczny festiwalu Maggio musicale fiorentino. W późniejszym okresie poświęcił się przede wszystkim dyrygenturze.
Dyrygował orkiestrami symfonicznymi w Sztokholmie (1952–1955), Montrealu (1956–1960), Hanowerze (1957–1958), koncertami Lamoureux w Paryżu (1957–1962), orkiestrą radia i telewizji hiszpańskiej w Madrycie (1965–1972) i Orchestre Philharmonique de Monte-Carlo (1968–1973). W 1955 roku debiutował w Stanach Zjednoczonych z Boston Symphony Orchestra. W latach 1948–1955 prowadził kurs dyrygentury w Mozarteum w Salzburgu. Gościnnie wykładał w Meksyku (1957–1958), Moskwie (1963), Madrycie (1965–1969) i Weimarze (1975).
Jako kompozytor pozostawał pod wpływem twórczości Nadii Boulanger, Igora Strawinskiego i grupy Les Six. Dokonał licznych nagrań płytowych, w tym pierwszych rejestracji fonograficznych dzieł Nadii Boulanger, Luigiego Dallapiccoli, Dariusa Milhauda i Federica Mompou. Wspólnie z London Symphony Orchestra nagrał wszystkie symfonie Piotra Czajkowskiego. Opublikował prace "Introduction à la musique" (1940), "Made in Italy" (1949), "Point d’orgue" (1959).
Odznaczony został Krzyżem Wielkim hiszpańskiego Orderu Zasługi Cywilnej (1983).

</doc>
<doc id="3866730" url="https://pl.wikipedia.org/wiki?curid=3866730" title="KAMAZ Nabierieżnyje Czełny w europejskich pucharach">
KAMAZ Nabierieżnyje Czełny w europejskich pucharach



</doc>
<doc id="3866731" url="https://pl.wikipedia.org/wiki?curid=3866731" title="Komisariat Straży Granicznej „Zielona”">
Komisariat Straży Granicznej „Zielona”

Komisariat Straży Granicznej „Zielona” – jednostka organizacyjna Straży Granicznej pełniąca służbę ochronną na granicy polsko-czechosłowackiej w latach 1938–1939.
Formowanie i zmiany organizacyjne.
Rozkazem nr 3 z 8 września 1938 roku "w sprawach reorganizacji jednostek na terenach Śląskiego, Zachodniomałopolskiego i Wschodniomałopolskiego okręgów Straży Granicznej, a także utworzenia nowych komisariatów i placówek", komendant Straży Granicznej płk Jan Gorzechowski, działając na podstawie upoważnienia Ministra Skarbu z 14 października 1938 roku nakazał utworzyć nowy komisariat Straży Granicznej „Zielona”. Ustalił też etat komendy: 2 oficerów, 3 szeregowych, 1 bryczka, 2 konie, 3 kbk, 3 pistolety. 
Formowanie chwilowo wstrzymano z uwagi na obecność KOP.
Struktura organizacyjna.
Organizacja komisariatu w 1938:

</doc>
<doc id="3866743" url="https://pl.wikipedia.org/wiki?curid=3866743" title="Diacyclops cryonastes">
Diacyclops cryonastes

Diacyclops cryonastes – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1985 roku przez australijskiego biologa Davida W. Mortona.

</doc>
<doc id="3866746" url="https://pl.wikipedia.org/wiki?curid=3866746" title="Kolejowe Przedsiębiorstwo Turystyczno-Wypoczynkowe &quot;Natura Tour&quot;">
Kolejowe Przedsiębiorstwo Turystyczno-Wypoczynkowe &quot;Natura Tour&quot;



</doc>
<doc id="3866748" url="https://pl.wikipedia.org/wiki?curid=3866748" title="Rumuński strój ludowy">
Rumuński strój ludowy

Rumuński strój ludowy – odzież noszona przez ludność Rumunii, podkreślająca zróżnicowanie regionalne, w tym etnograficzną różnorodność pod względem wykonania i funkcji stroju.
Region Marmarosz.
Zróżnicowanie strojów maramurskich.
W obecnych granicach obszaru Maramuresz spotkać możemy następujące stroje regionalne: z Codru, Chioara, Lapus i maramurański. Stroje regionu Codru i Chioara różnią się od strojów typowo maramurskich, ponieważ regiony te nie leżały w historycznych granicach regionu Maramuresz. Jest to widoczne zwłaszcza w zastosowaniu wzorów florystycznych. Ponadto w historycznym Maramuresz występował strój mniejszości niemieckiej, węgierskiej i ukraińskiej. Różnorodność opisywanych strojów wynika również z czasu w jakim powstawały i mody, które przyczyniły się do zaistnienia różnych odmian i wariantów, stąd na przykład, stroje „typu miejskiego”, mające najnowsze pochodzenie.
Współcześnie strój ludowy zakłada się powszechnie w okresie świąt religijnych, do kościoła. Zwyczaj nakazuje też, aby w trakcie ślubu strój ludowy nosili państwo młodzi i ich drużbowie. Osoby zmarłe chowano zazwyczaj w strojach ślubnych. Wszystkie te stroje można obejrzeć w Muzeum Etnografii i Sztuki Ludowej w Baia Mare, w którym zaprezentowane są zabytki odpowiadające obszarowi współczesnego Maramuresz.
Historia strojów maramurskich.
Pierwotny strój większości rumuńskiej był biały ozdobiony haftem czarnym/czerwonym o motywach geometrycznych. Strój ten był zróżnicowany ze względu na status społeczny i wiek osoby noszącej, np. szlachta rumuńska nosiła strój w kolorach biało-czarnym, starsze kobiety – biały, a młode dziewczęta – biały z czerwono-czarnym haftem. Po 1850 roku, w latach odnowy tożsamości narodowej Rumunów, kobiece organizacje propagowały na wsi wprowadzenie jeszcze innych kolorów. Były to: żółty i niebieski, które wraz z czerwonym są kolorami rumuńskiej flagi narodowej. Aby ujednolicić tożsamość wiejskich mieszkańców różnych regionów Rumunii, organizacje te propagowały wprowadzanie do strojów maramurskich też innych wzorów dekoracyjnych.
Status społeczny i wiek osoby noszącej zwyczajowo wprowadzał różnorodność kobiecych strojów maramurskich także w sposobach noszenia zapasek oraz chustek i szali. Na przykład w regionie Lapus i w Maramuresz kobiety nosiły zarówno zapaskę przednią, jak i tylną. W pozostałych regionach tylną mogły nosić tylko mężatki. Miał chronić ich przyszłe dzieci przed urokiem. Podobnie szale – nie mogły ich nosić dziewczęta niezamężne. Babcie, niezależnie od wieku musiały wiązać chustki pod brodą, reszta kobiet z tyłu głowy. Normy stroju obowiązywały również mężczyzn: żonaty nie wychodził z domu bez nakrycia głowy, stary zaś – zapuszczał włosy, które, jako oznakę mądrości nosił rozpuszczone.
Rumuński strój maramurski podlegał też wpływom strojów mniejszości narodowych zamieszkujących ten obszar. Duże podobieństwo wykazują w Maramuresz stroje rumuński i ukraiński. Widoczne są też wpływy węgierskie. Te ostatnie różnią się jednak motywami dekoracyjnymi. Podczas gdy w stroju węgierskim dekoracje były głównie florystyczne, w rumuńskim – geometryczne. Ludowy strój rumuński podlegał też wpływom strojów miejskich czy mundurów armii austriackieMaramureszj.
Charakterystyka strojów.
Maramuresz
W stroju ludowym Rumunii, bez względu na region, podstawowym jego elementem jest koszula zarówno męska jak i kobieca uszyta z samodziałowego płótna konopno-bawełnianego lub lnianego. Jej linia, krój i ornamentacja jest wyznacznikiem danego regionu. Podczas gdy na większości obszaru Rumunii wycięcia pod szyją są małe, kobiece koszule z Maramuresz mają głębszy, kwadratowy dekolt. Generalnie zdobią je szlaki haftu białymi, czarnymi lub czerwonymi nićmi wokół brzegów, na kołnierzykach wykładanych, stójkach, wzdłuż rozcięcia na przodzie, wzdłuż szwów zarówno na przodzie i z tyłu, oraz na rękawach. Przyjęły się też bluzki typu miejskiego z szerokimi, luźnymi rękawami, ozdobione szlakami haftu o motywach geometrycznych.
Archaiczną formę spódnicy stanowiły, noszone na długiej koszuli, dwie długie prostokątne zapaski; przednia i tylna zwane "catrintą" lub "zadią", przytrzymywane w talii krajką. Późniejsza forma spódnicy, która przejęta została ze stroju miejskiego, jest zebrana w pasie w zakładki i wszyta w pasek. Zwana jest "fustą". Wełniane zapaski wykonane są z tkanin samodziałowych w czarno-czerwone pasy. Kobiety okrywają głowy kolorowymi, kaszmirowymi chustkami o wzorze kwiatowym, drukowanym w rogach. W stroju weselnym kobiety występuje mały, ozdobny toczek. Ozdoby kobiece to: koraliki i naszyjniki z monet i srebrne bransolety oraz srebrne i metalowe pierścionki, które nosiły nawet małe dziewczynki. Na szyi nosiły czarne, wełniane opaski wyszywane koralikami zwane "latitar".
Mężczyźni nosili koszule z małymi kołnierzykami, z szerokimi rękawami, ozdobnie haftowanymi, latem charakterystyczne białe, szerokie spodnie czasem na końcu ozdobione wymyślnym cięciem, długości przed kostkę. Zimą zaś obcisłe, wełniane, białe – zwane "cioareci". W regionach górskich, zimą, także kobiety nosiły takie spodnie pod spódnicami, wówczas spodnie te nosiły nazwę "tureci". Latem mężczyźni zakładali małe, słomiane kapelusiki ze zwężającą się ku górze główką, ozdabiane takimi samymi opaskami, jakie kobiety nosiły na szyjach. Mężczyzna, który miał powodzenie u kobiet, nosił wiele takich opasek, gdyż otrzymywał je na dowód sympatii od zainteresowanych nim dziewcząt.
Zarówno mężczyźni, jak i kobiety nosili wełniane serdaki ("pieptar"), zwykle haftowane i ozdabiane barwnymi frędzlami z przodu. "Pieptar" często wykonany był z owczej skóry wyprawionej na biały kolor, oblamowany na brzegach czarną oprymą. Pasterze zaś nosili futrzane peleryny ("kimir") zarzucane na ramiona futrem na zewnątrz, gdy było zimno, a do środka, gdy padał deszcz. W ochronie przed deszczem nosili kurtki z dużymi prostokątnymi kapturami. Stroju dopełniał szeroki, skórzany pas oraz wełniana, prostokątna sakwa na sznurku lub taśmie, barwna, pasiasta lub jednobarwna. Kapelusz z filcu o szerokim i płaskim rondzie czasem ozdabiany bywał naturalnymi kwiatami. Zimą nosili futrzane czapki w kształcie stożka lub walca.
Na nogach, zarówno kobiety, jak i mężczyźni nosili bawełniane lub wełniane skarpety, wcześniej onuce oraz kierpce wiązane rzemykami lub wełnianymi, względnie konopnymi sznurami. Obuwie typu kierpce z wysokimi zagiętymi do góry noskami wykonywane były ręcznie z różnych rodzajów skór. Zimą noszono wysokie czarne buty z cholewami, z wyprawionej i odpowiednio cieniowanej skóry, z zelówkami pogrubionymi kilkoma warstwami skóry. 
Lăpuș
Białe kobiece koszule z samodziałowego płótna konopno-bawełnianego, mają krój bezprzyramkowy, marszczony, z okrągłym wycięciem pod szyją i szerokimi rękawami zakończonymi długimi falbanami. Koszule tego typu, zwane "ciupag" są w górnej części przodu bardzo drobniutko zmarszczone i pokryte gęstym czerwonym haftem w formie trapezu w motywy rombu. Szlakami haftu ponadto pokryte są pionowe szwy koszuli oraz rękawy na wysokości łokci i nadgarstków. Obok haftów w stroju lapuskim pojawia się na koszulach wzór tkany. Na białe spódnice zakładało się podwójne zapaski ("catrinta") czarne, tkane we wzór geometryczny w dolnym pasie przytrzymywane krajkami utkanymi z różnokolorowej włóczki wełnianej. Okryciem głowy były chustki ręcznie haftowane na rogach. Kobiety nosiły też ozdoby z metalowych koralików oraz bransolety srebrne lub z innych metali.
Mężczyźni nosili białe koszule, podobnie jak w stroju męskim maramurskim, jednak nieco dłuższe, z kołnierzem stójką, z bufiastymi rękawami, haftowane wzdłuż szwów. Letnie, płócienne, szerokie do kostek spodnie, które były czasem na brzegach ozdobione wymyślnym cięciem lub haftem. Na wełnianych spodniach zimowych haft biegł wzdłuż szwów. Zimą noszono serdaki futrzane, o prostym kroju oraz kożuchy haftowane wełną i sukmany krótkie lub długie, ozdabiane kolorowym haftem kordonkowym i pomponami. Na głowie latem mężczyźni nosili małe kapelusiki słomkowe, bogato zdobione kolorowymi taśmami lub kapelusze z filcu o rondzie z przodu opuszczonym, zaś z tyłu lekko wzniesionym. Zimą czapki futrzane, stożkowate lub proste. Na nogach, zarówno kobiety, jak i mężczyźni nosili wełniane skarpety oraz kierpce wiązane rzemykami, zimą wysokie, skórzane buty.
Codru
Koszula kobieca z płótna konopnego lub bawełnianego miała krój karczkowy. Uszyta była z osobną, dolną częścią zwaną podołkiem, ozdobiona białym, ażurowym haftem na karczku, ramionach i dolnej części rękawów wykończonych haftowanymi falbankami. Spódnica marszczona w pasie, czarna we wzór kwiatowy ("fusta, androc"). Stroju dopełniał czarny fartuch kaszmirowy w kwiaty lub z szerokim szlakiem kwiatowym w dolnej części. Na głowie czerwona chustka kaszmirowa, drukowana w kwiaty, wiązana z tyłu głowy. Ozdoby: naszyjniki z korali prawdziwych, metalowych, srebrnych, szklanych paciorków weneckich, srebrne lub metalowe kolczyki, bransolety i pierścionki. Latem kobiety nosiły na nogach wełniane skarpety i kierpce zawiązywane rzemykiem wokół kostki i łydki.
Koszula męska miała krój przyramkowy z naszytymi poniżej przyramków trójkątnymi wstawkami. Kołnierzyk niski, z przodu rozcięcie zapinane na guziki. Rękawy szerokie, marszczone u dołu i wszyte w szerokie mankiety. Ozdabiana była białym haftem, podobnie jak kobieca, we wzory geometryczne. Mężczyźni nosili latem wysokie, słomkowe kapelusze ozdobione słomianym sznurkiem ułożonym we wzory pętelkowe lub kapelusze ozdabiane żywymi lub sztucznymi kwiatami, czasem piórem lub metalowymi koralikami. Zimą zaś futrzane, o stożkowym kształcie czapki z „mankietem” nad czołem. Buty podobne, jak w innych odmianach strojów regionu Maramuresz. Zarówno kobiety, jak i mężczyźni nosili sukienne płaszcze – "sumany".
Chioara
Kobiety nosiły białe koszule o kroju karczkowym, z doszytą w pasie dolną częścią zwaną podołkiem. Karczek ozdabiany był kolorowym haftem. Koszule dziewcząt zdobione były dodatkowo na ramionach i mankietach. Rękawy szerokie, luźne z szeroką falbaną na końcu. Kobiety zakładały czarne, podwójne zapaski w drobny rzucik kwiatowy, ze szlakiem dużych kwiatów wzdłuż dolnego brzegu. W wersji nowszej noszą spódnice typu miejskiego, białe, zebrane w pasie w zakładki, z fartuchami o wzorze kwiatowym u dołu. Noszą także czarne kamizele podobne do męskich, haftowane na obrzeżach we wzór kwiatowy. Zimowym okryciem były kożuchy średniej długości. Nogi owijały lnianymi, względnie wełnianymi onucami, które później zostały zastąpione gładkimi skarpetami, do tego czarne, skórzane pantofle lub wyższe sznurowane trzewiki. Na głowie chustki fabryczne, z drukowanym wzorem kwiatowym na całej powierzchni lub z wzorem tylko na brzegach.
Szyje ozdabiały czarnymi opaskami wyszywanymi kolorowymi koralikami, podobnie jak w stroju maramurskim. Ozdoby kobiece: metalowe lub szklane paciorki, kolczyki złote lub srebrne, srebrne bransolety i koralikowe opaski na głowę.
Główne elementy męskiego stroju: biała koszula konopno-bawełniana i letnie spodnie nad kostkę z płótna, ozdobione białym haftem oraz trójkątnym ornamentem w dolnej części, są charakterystyczne dla całego regionu. Zimą spodnie wełniane ozdabiane haftem wzdłuż szwów oraz kożuchy średniej długości (podobnie kobiety) ozdabiane z przodu i z tyłu haftem z kolorowych, wełnianych nici i aplikacją ze skóry lub metalu oraz skórzane, czarne, wysokie buty. Czarne kamizele, zdobione wąskim, barwnym szlakiem wzdłuż rozcięcia z przodu lub sukienne kurtki z rękawami. Podobny, jak w regionie Codru, słomkowy, wysoki kapelusz, dodatkowo obwiedziony czarną tasiemką lub filcowy kapelusz z rondem. Do ozdób kapelusza należą też naturalne kwiaty. Zimą futrzana czapka z czubem przechylonym w jedną stronę.

</doc>
<doc id="3866756" url="https://pl.wikipedia.org/wiki?curid=3866756" title="Henry Winneke">
Henry Winneke

Henry Arthur Winneke (ur. 29 października 1908 w Melbourne, zm. 28 grudnia 1985 w Shoreham) – australijski prawnik i urzędnik państwowy. W latach 1964-1974 prezes Sądu Najwyższego Wiktorii, zaś w latach 1974-1982 gubernator Wiktorii. 
Życiorys.
Prawnik i żołnierz.
Był synem prawnika. Poszedł w ślady ojca, kończąc studia prawnicze na University of Melbourne. W 1931 uzyskał prawo wykonywania zawodu adwokata. W latach 1939–1946 służył w Royal Australian Air Force, gdzie zajmował się głównie kwestiami zarządzania personelem. W 1950 przerwał praktykę adwokacką i dołączył do zespołu prokuratury generalnej stanu Wiktoria, zaś w grudniu 1951 został radcą generalnym tego stanu, czyli szefem prawników reprezentujących władze stanowe we wszelkich postępowaniach cywilnych i administracyjnych. 
Sędzia i gubernator.
Zajmując stanowisko radcy generalnego, nawiązał bliską znajomość z ówczesnym premierem Wiktorii Henrym Bolte'em, który nieformalnie obiecał mu nominację na następnego prezesa stanowego Sądu Najwyższego. Bolte spełnił swoją obietnicę w 1964 roku, choć nominacja Winnekego została przyjęta z mieszanymi uczuciami przez pozostałych sędziów, z których część uznawała, iż najważniejszego stanowiska w stanowej władzy sądowniczej nie powinna zajmować osoba o tak wyraźnych powiązaniach politycznych. W 1974 Winneke przeszedł na sędziowską emeryturę, ale zarazem zgodził się objąć w dużej mierze ceremonialne, choć bardzo prestiżowe, stanowisko gubernatora Wiktorii. Był pierwszym gubernatorem, który pochodził z Wiktorii - większość jego poprzedników stanowili politycy lub emerytowani oficerowie z Wielkiej Brytanii. Kadencja Winnekego była trzykrotnie przedłużana i ostatecznie dobiegła końca w 1982 roku. Na emeryturze przeżył jeszcze trzy lata, zmarł w wieku 77 lat. 

</doc>
<doc id="3866760" url="https://pl.wikipedia.org/wiki?curid=3866760" title="Philippe Petit">
Philippe Petit

Philippe Petit (ur. 13 sierpnia 1949 w Nemours) – francuski linoskoczek.
Jako dziecko nauczył się żonglować. Po raz pierwszy stanął na linie, mając 16 lat. Zanim ukończył 18 lat, został pięciokrotnie wyrzucony ze szkoły. Kształcił się samodzielnie. Nauczył się jazdy konnej, szermierki, stolarstwa, wspinaczki i rysowania.
Podczas podróży i występów w Europie, Rosji, Australii i Stanach Zjednoczonych uczył się języków: hiszpańskiego, niemieckiego, rosyjskiego i angielskiego. Jest też znawcą architektury i budownictwa.
Osiągnięciem, które przyniosło mu największy rozgłos, było przejście po linie rozpiętej między wieżami World Trade Center 7 sierpnia 1974 r. Wyczyn ten stał się tematem filmów: dokumentalnego "Człowiek na linie" (2008) Jamesa Marsha oraz fabularnego "The Walk. Sięgając chmur" (2015) w reżyserii Roberta Zemeckisa.
Petit jest autorem sześciu książek.

</doc>
<doc id="3866766" url="https://pl.wikipedia.org/wiki?curid=3866766" title="Julien Doré">
Julien Doré

Julien Doré (ur. 7 lipca 1982 roku w Alès) – francuski piosenkarz, autor piosenek i aktor.
Życiorys.
Wczesne lata.
Julien Doré urodził się 7 lipca 1982 roku w Alès (departament Gard w regionie Oksytania), ale dorastał w Lunel. Ukończył naukę w szkole wyższej im. Louisa Feuillade’a oraz w École des Beaux-Arts w Nîmes. 
Kariera.
Jest założycielem zespołu Dig Up Elvis. W 2006 roku, razem z Guillaumem de Moliną stworzył projekt muzyczny o nazwie "The Jean d’Ormesson disco suicide", w ramach którego tworzyli własne, popowe i dyskotekowe aranżacje przebojów. 
W 2007 roku wziął udział w przesłuchaniach do piątej edycji programu "Nouvelle Star". Pomyślnie przechodził kolejne etapy programu i ostatecznie dotarł do finału programu, który wygrał dzięki największej liczbie głosów telewidzów. W czerwcu 2007 roku Doré został okrzyknięty „Najseksowniejszym mężczyzną” według francuskiego wydania magazynu "Elle". 
16 czerwca 2008 roku ukazała się jego debiutancka płyta studyjna zatytułowana "Ersatz", która promowana była przez single „Les limites” i „Figures Imposées” (z gościnnym udziałem Morgane Imbeaud). W marcu 2009 roku ukazała się reedycja płyty wzbogacona o utwór „First Lady”. 
21 marca 2011 roku premierę miała druga płyta studyjna piosenkarza zatytułowana "Bichon", która była promowana przez single „Kiss Me Forever”, „L’été summer” i „Laisse Avril”. Album doczekał się także rozszerzonego wydania, na którym znalazło się pięć dodatkowych piosenek.
Pod koniec października 2013 roku na rynku ukazał się trzeci album studyjny Dórégo zatytułowany "Løve", na którym znalazły się m.in. single „Paris-Seychelles”, „Viborg”, „On attendra l’hiver” i „Chou wasabi”. Podobnie jak dwa poprzednie krążki, także i ta płyta doczekała się wersji rozszerzonej, wzbogaconej o dodatkowe utwory. W lutym 2015 roku piosenkarz wydał swój album koncertowy zatytułowany "Løve Live".
14 października 2016 roku premierę miała czwarta płyta studyjna Dórégo zatytułowana "&amp;".
Życie prywatne.
Julien Doré spotykał się z aktorką Louise Bourgoin. W marcu 2009 roku para rozstała się. 
Doré jest pesco-wegetarianinem.

</doc>
<doc id="3866767" url="https://pl.wikipedia.org/wiki?curid=3866767" title="Rémalard-en-Perche">
Rémalard-en-Perche

Rémalard-en-Perche – gmina we Francji, w regionie Normandia, w departamencie Orne. W 2013 roku populacja ludności wynosiła 2023 mieszkańców.
Gmina została utworzona 1 stycznia 2016 roku z połączenia trzech ówczesnych gmin: Bellou-sur-Huisne, Dorceau oraz Rémalard. Siedzibą gminy została miejscowość Rémalard.

</doc>
<doc id="3866768" url="https://pl.wikipedia.org/wiki?curid=3866768" title="Diacyclops danielopoli">
Diacyclops danielopoli

Diacyclops danielopoli – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1999 roku przez hydrobiologów Petera Pospíšila i Fabio Stocha.

</doc>
<doc id="3866770" url="https://pl.wikipedia.org/wiki?curid=3866770" title="Armia Wyzwolenia Narodowego">
Armia Wyzwolenia Narodowego



</doc>
<doc id="3866775" url="https://pl.wikipedia.org/wiki?curid=3866775" title="Rémalard en Perche">
Rémalard en Perche



</doc>
<doc id="3866776" url="https://pl.wikipedia.org/wiki?curid=3866776" title="Kazimierz Żniński">
Kazimierz Żniński

Kazimierz Paweł Żniński (ur. 20 marca 1898 we Wrocławiu, zm. 22 listopada 1977 w Poznaniu) – podpułkownik Wojska Polskiego, powstaniec wielkopolski, uczestnik kampanii wrześniowej, działacz kulturalny i spółdzielczy.
Życiorys.
Urodzony w rodzinie dziennikarza Ignacego (późniejszego członka poznańskiej Rady Ludowej) i Marii z Umerów. Bracia – Mieczysław i Bogdan – byli także powstańcami wielkopolskimi (częściowo walczyli wspólnie).
Do gimnazjum uczęszczał w Bochum oraz Grudziądzu. Od 1916 służył w armii pruskiej. Walczył m.in. na froncie francuskim. We wrześniu 1918 przybył do Poznania, gdzie zajął się działalnością w Polskiej Organizacji Wojskowej. Służył w 1. Kompanii 1. Baonu Artylerii Ciężkiej na Jeżycach. Uczestniczył w akcji zdobycia broni i amunicji na terenie Fortu VIIa. 27 grudnia, już po wybuchu powstania wielkopolskiego, walczył w śródmieściu, w tym m.in. opanowywał gmach Rejencji przy ul. Gołębiej. Uczestniczył w bitwie o Ławicę i zdobyciu portu lotniczego.
Po ustaniu walk powstańczych ukończył Wielkopolską Szkołę Podchorążych Artylerii w Poznaniu. Potem służył kolejno w: 8. Dyonie Artylerii Ciężkiej, 1. Pułku Artylerii Lekkiej oraz 14 Pułku Artylerii Lekkiej w Poznaniu. Od września 1933 do 1937 służył w Dowództwie Okręgu Korpusu Nr VII w Poznaniu na stanowisku oficera ordynansowego dowódcy okręgu korpusu. Na stopień kapitana został mianowany ze starszeństwem z 1 stycznia 1936 i 7. lokatą w korpusie oficerów artylerii. Następnie pełnił służbę w 7 Dywizjonie Artylerii Przeciwlotniczej w Poznaniu na stanowisku dowódcy 3. baterii.
W kampanii wrześniowej dowodził baterią artylerii przeciwlotniczej motorową typ A nr 25 przy 25 Dywizji Piechoty i przebył szlak bojowy od Kalisza do Warszawy. Wzięto go do niewoli niemieckiej, gdzie przebywał aż do oswobodzenia przez Brytyjczyków. Brał udział w ostatnich walkach w 1945 w 10 Pułku Dragonów pod wodzą generała Stanisława Maczka. Potem wykładał w Kompanii Szkolnej w La Courtine, by w 1948 powrócić do Polski, gdzie awansowano go na podpułkownika.
Od 1949 do 1969 pracował w wydawnictwie reklamowym Opery Poznańskiej. Był prezesem Ligi Obrony Kraju w Poznaniu i członkiem Krajowej Komisji Weteranów Powstania Wielkopolskiego. Udzielał się w ruchu spółdzielczym.Był żonaty z Anną z Piotrowskich (1899–1993). Mieli dwie córki: Krystynę (ur. 1924) oraz Elżbietę (ur. 1927).
Zmarł w Poznaniu. Został pochowany na Cmentarzu Junikowskim (pole 28 kwatera 2-9-331).

</doc>
<doc id="3866777" url="https://pl.wikipedia.org/wiki?curid=3866777" title="Diacyclops felix">
Diacyclops felix

Diacyclops felix – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1999 roku przez hydrobiologów Petera Pospíšila i Fabio Stocha.

</doc>
<doc id="3866779" url="https://pl.wikipedia.org/wiki?curid=3866779" title="Lisan ad-Din Ibn al-Chatib">
Lisan ad-Din Ibn al-Chatib

Lisan ad-Din Ibn al-Chatib (ur. 15 listopada 1313 w Grenadzie, zm. wiosną 1375 w Tilimsanie) – arabski historyk, poeta i mąż stanu.
Był wezyrem na dworze Nasrydów. Napisał wiele prac z dziedziny literatury, filozofii i historii. Jego najważniejsze dzieła to:
Tworzył również poezje.

</doc>
<doc id="3866791" url="https://pl.wikipedia.org/wiki?curid=3866791" title="Péter Nádas">
Péter Nádas

Péter Nádas (ur. 14 października 1942 w Budapeszcie) – węgierski pisarz, eseista, dramaturg i fotograf.
Jest autorem opowiadań i powieści o precyzyjnej konstrukcji i dokładnej psychologicznej analizie; dzieła te nawiązują do wydarzeń z węgierskiej historii najnowszej. Jest przedstawicielem postmodernizmu w węgierskiej literaturze. 
Napisał powieści "Koniec pewnej sagi rodzinnej" (1977, wyd. pol. 1983), "Emlékiratok könyve" ("Księga wspomnień", 1986, wyd. polskie pt. "Pamięć", 2017), "Évkönyv" ("Rocznik", 1989), nowele opublikowane w 1988 w zbiorze "A Biblia és más régi történetek" ("Biblia i inne dawne opowieści"), a także scenariusz do filmu "Vonulás" ("Przejście" 1995). Pisał również eseje m.in. o treści filozoficznej i teatralnej i dramaty o nowatorskiej formie. Jego utwory zostały przetłumaczone na większość języków europejskich.

</doc>
<doc id="3866794" url="https://pl.wikipedia.org/wiki?curid=3866794" title="Cerkiew św. Michała Archanioła w Krasnej">
Cerkiew św. Michała Archanioła w Krasnej

Cerkiew św. Michała Archanioła w Krasnej – dawna cerkiew greckokatolicka, wzniesiona w 1912 w Krasnej.
Po 1947 użytkowana jako rzymskokatolicki kościół filialny, a później kościół parafialny parafii w Krasnej.
Obiekt w 2008 wpisany do rejestru zabytków.

</doc>
<doc id="3866800" url="https://pl.wikipedia.org/wiki?curid=3866800" title="Józsi Jenő Tersánszky">
Józsi Jenő Tersánszky

Józsi Jenő Tersánszky (ur. 12 września 1888 w mieście Nagybánya (obecnie Baia Mare), zm. 12 czerwca 1969 w Budapeszcie) – węgierski pisarz.
Był jedną z barwniejszych postaci węgierskiej cyganerii literackiej. W 1916 napisał antywojenną powieść "Viszontlátásra, drága" ("Do widzenia, moja droga") zaliczaną do najlepszych dzieł z tego gatunku w węgierskiej literaturze. W latach 1923-1943 publikował w sześciu tomach cykl powieściowy "Kakuk Marci ifjúsága" ("Młodość Marciego Kakuka") zawierający elementy powieści łotrzykowskiej. Jest również autorem dramatów oraz utworów dla dzieci i młodzieży.

</doc>
<doc id="3866801" url="https://pl.wikipedia.org/wiki?curid=3866801" title="Kyle Dean Massey">
Kyle Dean Massey

Kyle Dean Massey (ur. 17 listopada 1981) – amerykański aktor i piosenkarz, najbardziej znany z roli Kevina Bicksa w amerykańskim serialu "Nashvill"e.

</doc>
<doc id="3866812" url="https://pl.wikipedia.org/wiki?curid=3866812" title="Waza Borghese">
Waza Borghese

Waza Borghese – starożytna grecka waza marmurowa, znajdująca się obecnie w zbiorach Luwru.
Mająca formę wielkiego krateru waza została wykonana przypuszczalnie przez tworzącego w stylu neoattyckim artystę w I wieku p.n.e. Ma 1,72 m wysokości i 1,35 m średnicy. Jest to przykład sztuki dekoracyjnej, podobne jak ta wazy stawiano jako ozdoby ogrodowe w posiadłościach zhellenizowanej rzymskiej elity. Powierzchnię naczynia zdobi relief przedstawiający scenę bachanaliów: ukoronowanego wieńcem z bluszczu i trzymającego w ręku tyrs Dionizosa oraz grającą na lirze Ariadnę, otoczonych przez korowód złożony z menad oraz pijanych satyrów i sylenów.
Waza została odnaleziona w 1566 roku na terenie Ogrodów Salustiuszowych w Rzymie. Była własnością rodziny Borghese. Umieszczona jako ozdoba rzymskiej Willi Borghese była podziwiana przez ówczesnych artystów i wielokrotnie kopiowana w marmurze oraz brązie. W 1807 roku została odkupiona od księcia Camilla Borghese przez Napoleona Bonaparte i trafiła do Paryża, gdzie umieszczono ją w zbiorach Luwru.

</doc>
<doc id="3866821" url="https://pl.wikipedia.org/wiki?curid=3866821" title="Vernon Louis Parrington">
Vernon Louis Parrington

Vernnon Louis Parrington (ur. 3 sierpnia 1871 w Aurorze, zm. 16 czerwca 1929 w Winchcombe) – amerykański historyk literatury i myśli społecznej.
Studiował w College of Emporia i na Uniwersytecie Harvarda, później 1893-1897 wykładał angielski i języki współczesne na College of Emporia, 1897-1908 University of Oklahoma w Norman, a 1908-1929 University of Washington w Seattle. Jego najważniejsze dzieło to "Główne nurty myśli amerykańskiej" (t. 1-3 1927-1930, wyd. pol. t. 1-2 1968-1970), w którym przedstawił literaturę amerykańską jako niezależną literaturę narodową, powstałą w wyniku specyficznych społeczno-ekonomicznych procesów historycznych.

</doc>
<doc id="3866830" url="https://pl.wikipedia.org/wiki?curid=3866830" title="Puchar Świata Juniorów w saneczkarstwie 2016/2017">
Puchar Świata Juniorów w saneczkarstwie 2016/2017

Sezon 2016/2017 Pucharu Świata Juniorów w saneczkarstwie rozpoczął się 1 grudnia 2016 roku w kanadyjskim Calgary. Ostatnie zawody z tego cyklu zostały rozegrane w Niemczech 19 lutego 2017 roku na torze w Winterbergu.
W tym sezonie najlepszą wśród juniorek okazała się Niemka Jessica Tiebel. Jest to już jej trzeci tytuł. U mężczyzn wygrał Rosjanin Danił Lebediew. W zawodach dwójek mężczyzn wygrali Włosi Ivan Nagler i Fabian Malleier. Natomiast drużynowo zwyciężyli Rosjanie.
W klasyfikacji juniorów młodszych, u mężczyzn najlepszy okazał się Włoch Lukas Gufler, u kobiet wygrała Niemka Jessica Degenhardt, natomiast klasyfikację dwójek wygrali Amerykanie Dana Kellogg i Duncan Seggar.

</doc>
<doc id="3866833" url="https://pl.wikipedia.org/wiki?curid=3866833" title="Odznaka Gryfa Pomorskiego">
Odznaka Gryfa Pomorskiego



</doc>
<doc id="3866835" url="https://pl.wikipedia.org/wiki?curid=3866835" title="Krzyż Komandorski z Gwiazdą Orderu Odrodzenia Polski">
Krzyż Komandorski z Gwiazdą Orderu Odrodzenia Polski



</doc>
<doc id="3866841" url="https://pl.wikipedia.org/wiki?curid=3866841" title="Cerkiew Narodzenia Bogurodzicy w Sieniawie">
Cerkiew Narodzenia Bogurodzicy w Sieniawie

Cerkiew Narodzenia Bogurodzicy w Sieniawie – dawna parafialna cerkiew greckokatolicka, wzniesiona w 1874 w Sieniawie.
W latach 1947–53 nieczynna kultowo, służyła jako magazyn. W 1953 przejęta przez kościół rzymskokatolicki i użytkowana jako kościół filialny pw Matki Bożej Częstochowskiej parafii w Głębokiem.
Obiekt wpisany w 1992 do rejestru zabytków.

</doc>
<doc id="3866842" url="https://pl.wikipedia.org/wiki?curid=3866842" title="Diacyclops disjunctus">
Diacyclops disjunctus

Diacyclops disjunctus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1927 roku przez austriackiego hydrobiologa J. Thallwitza.

</doc>
<doc id="3866851" url="https://pl.wikipedia.org/wiki?curid=3866851" title="SK Telecom T1">
SK Telecom T1

T1 – południowokoreańska drużyna e-sportowa (wcześniej znana jako SK Telecom T1 lub SKT T1), sponsorowana przez zakład telekomunikacyjny SK Telecom i Comcast Spectacor. Pod koniec 2003 roku SK Telecom przejęło drużynę StarCraft Team Orion (dawniej 4U) i podpisało kontrakt z Lim "BoxeR" Yo-hwan i tak powstała "Drużyna pierwsza". Lim został jej kapitanem. SK Telecom T1 jest częścią SK Sports składającego się z drużyny koszykarskiej Seoul SK Knights, baseballowej SK Wyverns oraz mistrza olimpijskiego Park Tae-hwan. Drużyna jest też sponsorowana przez firmę odzieżową Nike i sieć restauracji fast-food Kraze. SK Telecom T1 jest trzykrotnym zwycięzcą Mistrzostw Świata w grę League of Legends w latach 2013, 2015, 2016 i jest uważane za jedną z najlepszych drużyn w historii tej gry.
Osiągnięcia.
League of Legends.
Champions Korea / League of Champions Korea
Mistrzostwa Świata League of Legends
Mid-Season Invitational
Intel Extreme Masters
Rift Rivals
KeSPA Cup
Inne
Apex Legends.
Wyniki w turniejach
Fortnite.
Wyniki w turniejach (1-3 miejsce)
Dota 2.
Turnieje w 2021
Overwatch.
Wyniki w turniejach (1-4 miejsce)
Valorant.
Wyniki w turniejach (1-6 miejsce)

</doc>
<doc id="3866856" url="https://pl.wikipedia.org/wiki?curid=3866856" title="Teodora Angelina (córka Izaaka Komnena)">
Teodora Angelina (córka Izaaka Komnena)

Teodora Angelina – jedyna córka Anny Angeliny i jej pierwszego męża - Izaaka Komnena Sebastokratora. Jej matka była córką cesarza bizantyjskiego - Aleksego III i Eufrozyny Dukainy Kamateriny.
Teodora został po raz pierwszy wyszła za mąż w 1197 roku. Jej mężem został bułgarski bojar Iwanko. Kilka lat później została żoną Dobromir Chrysos.

</doc>
<doc id="3866862" url="https://pl.wikipedia.org/wiki?curid=3866862" title="Mińska Miejska Szkoła Kadetów № 2">
Mińska Miejska Szkoła Kadetów № 2



</doc>
<doc id="3866865" url="https://pl.wikipedia.org/wiki?curid=3866865" title="El Colorado">
El Colorado

 
El Colorado – ośrodek narciarski w Chile, w regionie Metropolitana. Położony jest około 39 km na wschód od stolicy kraju – Santiago, w pobliżu granicy z Argentyną. Leży na wysokości od 2430 m do 3333 m n.p.m. Znajduje się tu 113 tras i 2 snowparki obsługiwane przez 18 wyciągów. Sezon narciarski trwa tu od połowy czerwca do października, zależnie od opadów śniegu.
W 2016 roku ośrodek organizował pierwsze zawody Pucharu Świata w narciarstwie dowolnym w sezonie 2016/2017.

</doc>
<doc id="3866870" url="https://pl.wikipedia.org/wiki?curid=3866870" title="Patricia Barzyk">
Patricia Barzyk

Patricia Barzyk (ur. 28 października 1963 w Montbéliard) – francuska aktorka polskiego pochodzenia, Miss Francji 1980 oraz pierwsza wicemiss w konkursie Miss Świata 1980.
Biografia.
Patricia Barzyk urodziła się 28 października 1963 w Montbéliard we Francji. Jej dziadek Bolesław Barzyk wyemigrował z Przysieki do Francji przed drugą wojną światową. W wieku 17 lat została wybrana Miss Francji 1980. Wybory odbyły się w hotelu Sheraton w Paryżu, pierwsze miejsce zdobyła Thilda Fuller, która z powodów osobistych po trzech dniach oddała koronę, która trafiła do Patricii Barzyk.
Dołączyła do Elite Model Management we Francji i Stanach Zjednoczonych. Pojawiła się na wielu okładkach czasopism we Francji i za granicą. Zrealizowała też kilka reklam telewizyjnych (Kis, Panzani, Motta) i wystąpiła w teledysku "New Moon on Monday" grupy Duran Duran.
Jej kariera filmowa rozpoczęła się w 1985 roku w filmie "Le Soulier de satin" Manoela de Oliveiry. Następnie Patricia Barzyk przyjęła rolę śpiewaczki operowej w "La Machine à découdre" Jean-Pierre'a Mocky'ego. Kiedy film ukończono, pozwała go za rozpowszechnianie jej nagich zdjęć w prasie. Wygrała proces, ale nie wniosła o odszkodowanie.
Miss.
W grudniu 1979 w Paryżu jako Miss Jura została pierwszą wicemiss Francji, konkurs wygrała Thilda Fuller. Trzy dni później po rezygnacji Thildy, Patricia przejęła tytuł Miss Francji. 13 listopada 1980 r. zdobyła tytuł drugiej wicemiss Miss Świata 1980. Zwyciężczyni konkursu Gabriella Brum (kandydatka Niemiec Zachodnich) zrezygnowała z tytułu po 17 godzin od koronacji. Tytuł miss świata przypadł Kimberley Santos z Guamu, a Patricia Barzyk została pierwszą wicemiss konkursu Miss Świata 1980.
Jej córka, Sarah Barzyk, została Miss Paryża w 2008.

</doc>
<doc id="3866875" url="https://pl.wikipedia.org/wiki?curid=3866875" title="Trump Hotel Las Vegas">
Trump Hotel Las Vegas



</doc>
<doc id="3866879" url="https://pl.wikipedia.org/wiki?curid=3866879" title="Il conquisto di Granata">
Il conquisto di Granata

Il conquisto di Granata (wł. "Podbój Granady") – epos siedemnastowiecznego włoskiego poety Girolama Grazianiego, opowiadający o zdobyciu przez króla hiszpańskiego Ferdynanda Aragońskiego ostatnich punktów oporu muzułmanów na Półwyspie Iberyjskim w ramach rekonkwisty. Utwór został wydany w Modenie w 1650. Został zadedykowany księciu Franciszkowi d'Este. Poemat składa się z dwudziestu sześciu pieśni. Tragicznym bohaterem dzieła jest muzułmański władca Muhammad XII Abu Abdallah, nazywany Boabdil. Utwór, podobnie jak większość włoskich poematów epickich okresu renesansu i baroku, jest napisany oktawą (wł. ottava rima), czyli strofą ośmiowersową, układaną jedenastozgłoskowcem (wł. endecasillabo) i rymowaną abababcc. Forma ta została wprowadzona do epiki włoskiej&lt;ref name="theguardian.com/books"&gt;&lt;/ref&gt; w XIV wieku przez Giovanniego Boccaccia w poematach "Il filostrato" i "Teseida". Następnie była wykorzystywana przez licznych poetów, jak Matteo Boiardo, Luigi Pulci, Ludovico Ariosto, Torquato Tasso i Lucrezia Marinella. Z Włoch oktawa rozprzestrzeniła się na Hiszpanię i Portugalię, gdzie używali jej Alonso de Ercilla y Zúñiga ("Araukana") i Luís de Camões("Luzjady"), a potem na całą Europę.
&lt;poem&gt;
"Io che spiegai con amorosi carmi"
"Su l'italica cetra egizii errori,"
"Vo'cantar con la tromba al suon del'armi"
"Granata vinta, e soggionati i Mori,"
"Imperversi l'inferno, Africa s' armi,"
"Trovi Marte, usi Amor vezzi e furori,"
"Nulla val: tutto cede: ed offre a Cristo"
"Il magnanimo re l' alto conquisto."
&lt;/poem&gt; 
Do poematu Grazianiego nawiązał w utworze "Consalvo" ze zbioru "Canti" ("Pieśni") najwybitniejszy włoski romantyk, Giacomo Leopardi.

</doc>
<doc id="3866883" url="https://pl.wikipedia.org/wiki?curid=3866883" title="Rosa Crux">
Rosa Crux

Rosa Crux (zapis stylizowany: Rosa†Crvx) – francuski zespół gothic rock oraz darkwave założony przez Oliviera Tarabo w 1984 roku w Rouen. 
Historia i styl muzyczny.
Początki działalności zespołu sięgają roku 1984. Zespół założył Olivier Tarabo wraz z poznanym jeszcze w szkole Claude Fennym jednakże pierwsze prawdziwe dokonania muzyczne nastąpiły dopiero w 1986 roku. Od początku istnienia zasadniczo nie zmieniał się jego skład i jest aktywny na scenie muzycznej bez większych przerw. Zespół łączy w swojej muzyce rockowe rytmy z elementami neoklasycystycznymi. Charakterystyczne są teksty liturgiczne i ezoteryczne formuły w łacińskim języku a także misternie zaprojektowane pokazy sceniczne. Czerpiąc inspirację z twórczości Antonina Artauda częścią koncertów są pokazy performance prezentujące ból fizyczny lub ofiarowanie ("Dance de la Terre", "Homme dans la Cage") 
W swojej muzyce zespół wykorzystuje carillon, mechaniczne urządzenie znane z wież kościelnych, wyposażone w bębny i szpule, robiące wrażenie pochodzącego prosto z pracowni Leonarda da Vinci. Istotnym elementem grupy, wręcz uznawanym za członka zespołu jest też B.A.M. (Batterie Acoustique Midi - klasyczny zestaw perkusyjny grający wg zaprogramowanego elektromagnetycznego procesu, sterowanym interfejsem midi. 
Sam zespół określa swoją muzykę jako "„dark ritual w industrialnej oprawie”." jednak w ich muzyce widać też wyraźne wpływy muzyki sakralnej, podobnie jak ma to miejsce w przypadku zespołów Virgin Prunes czy The Moon lay Hidden Beneath a Cloud. 
Zespół jest częstym gościem rozmaitych mrocznych festiwali muzyki alternatywnej, wliczając w to takie wydarzenia jak Wave Gotik Treffen, Amphi Festiwal, Cult Medieval Night w Zurychu czy Dark Ritual Night na zamku w Foix.
Pisownia: Od pierwszej edycji, wybraną pisownią nazwy jest w języku łacińskim Rosa†Crvx, w tym języku też tworzone są utwory zespołu.

</doc>
<doc id="3866891" url="https://pl.wikipedia.org/wiki?curid=3866891" title="Faina Melnik">
Faina Melnik



</doc>
<doc id="3866897" url="https://pl.wikipedia.org/wiki?curid=3866897" title="Instytut Prahistorii Uniwersytetu im. Adama Mickiewicza w Poznaniu">
Instytut Prahistorii Uniwersytetu im. Adama Mickiewicza w Poznaniu



</doc>
<doc id="3866903" url="https://pl.wikipedia.org/wiki?curid=3866903" title="Małgorzata Węgierska (cesarzowa bizantyńska)">
Małgorzata Węgierska (cesarzowa bizantyńska)

Małgorzata Węgierska (ur. 1175, zm. po 1223) – cesarzowa bizantyńska. 
Życiorys.
Była najstarszą córką Beli III i jego żony Agnieszki z Châtillon. W 1186 poślubiła cesarza bizantyńskiego Izaaka II Angelosa. W Konstantynopolu przybrała imię Maria. Małgorzata ze związku z Izaakiem II Angelosem miała dwóch synów:
Po śmierci Izaaka (luty 1204) drugim mężem Małgorzaty został krzyżowiec Bonifacy z Montferratu (zm. 1207). Ich synem był:
Po raz trzeci jej mężem został Mikołaj I z Saint Omer, uczestnik czwartej krucjaty, posiadacz ziem w Beocji. Ich synami byli:

</doc>
<doc id="3866906" url="https://pl.wikipedia.org/wiki?curid=3866906" title="Middlesex (Anglia)">
Middlesex (Anglia)



</doc>
<doc id="3866909" url="https://pl.wikipedia.org/wiki?curid=3866909" title="Erna Bogen-Bogáti">
Erna Bogen-Bogáti

Erna Bogen-Bogáti (ur. 31 grudnia 1906 w Jarosławiu, zm. 23 listopada 2002 w Budapeszcie) – węgierska florecistka. Brązowa medalistka Letnich Igrzysk Olimpijskich 1932, trzykrotna olimpijka (1928, 1932 i 1936). Czterokrotna drużynowa mistrzyni świata. Wielokrotna mistrzyni Węgier.
Bogen-Bogáti w latach 1928–1937 była członkinią węgierskiej reprezentacji w szermierce. Trzykrotnie brała udział w turniejach indywidualnych we florecie podczas letnich igrzyskach olimpijskich – w 1928 odpadła w fazie półfinałowej, zajmując w swojej grupie 8. miejsce, w 1932 zdobyła brązowy medal, a w 1936 zakończyła rywalizację w ćwierćfinale, po uplasowaniu się na 4. pozycji w swojej grupie. Siedmiokrotnie stawała na podium mistrzostw świata – dwa razy indywidualnie (srebrne medale w 1931 i 1933) i pięciokrotnie drużynowo (złote medale w 1933, 1934, 1935 i 1937 oraz srebro w 1936). W latach 1929–1952 16 razy zdobywała mistrzostwo Węgier (12 razy indywidualnie i 4 drużynowo). W 1952 zakończyła swoją karierę zawodniczą.
Ojcem Bogen-Bogáti był Albert Bógathy (drużynowy wicemistrz olimpijski w szabli z 1912). Jej mężem był Aladár Gerevich (dziesięciokrotny medalista olimpijski w szabli i florecie, w tym siedmiokrotny mistrz olimpijski; para wzięła ślub w 1938), z którym miała syna – Pála Gerevicha, który również był medalistą olimpijskim (brązowe medale drużynowo w szabli w 1972 i 1980). Ponadto Bogen-Bogáti była teściową Gyöngyi Bardi-Gerevich (żony Pála Gerevicha, będącej siatkarką i dwukrotną olimpijką, która w 1976 i 1980 zajmowała w turniejach olimpijskich 4. pozycje).

</doc>
<doc id="3866912" url="https://pl.wikipedia.org/wiki?curid=3866912" title="Diacyclops ecabensis">
Diacyclops ecabensis

Diacyclops ecabensis – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2000 roku przez Franka Fiersa, Véronique Ghenne i Eduarda Suárez-Morales.

</doc>
<doc id="3866915" url="https://pl.wikipedia.org/wiki?curid=3866915" title="Erna Bogen">
Erna Bogen



</doc>
<doc id="3866916" url="https://pl.wikipedia.org/wiki?curid=3866916" title="Aleksandr Nażimow">
Aleksandr Nażimow



</doc>
<doc id="3866918" url="https://pl.wikipedia.org/wiki?curid=3866918" title="Władimir Truseniow">
Władimir Truseniow



</doc>
<doc id="3866922" url="https://pl.wikipedia.org/wiki?curid=3866922" title="Iván Darvas">
Iván Darvas

Iván Darvas, właśc. "Szilárd Darvas" (ur. 14 lipca 1925 w Behyncach koło Tornali, zm. 3 czerwca 2007 w Budapeszcie) – węgierski aktor teatralny i filmowy.
Był jednym z najwybitniejszych węgierskich aktorów teatralnych, od 1948 występował również w filmach. Zagrał mistrzowskie role w "Liliomfi" Makka (1954) i "Uwodzicielu" Fehera (1957). W 1956 był więziony, w 1962 wrócił do pracy artystycznej. Część jego dramatycznych przeżyć została przedstawiona w filmie "Miłość" Makka (1971).

</doc>
<doc id="3866925" url="https://pl.wikipedia.org/wiki?curid=3866925" title="Lista amerykańskich senatorów ze stanu Vermont">
Lista amerykańskich senatorów ze stanu Vermont

Lista amerykańskich senatorów ze stanu Vermont – senatorzy wybrani ze stanu Vermont.
Stan Vermont został włączony do Unii 4 marca 1791 roku. Posiada prawo do mandatów senatorskich 1. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="3866926" url="https://pl.wikipedia.org/wiki?curid=3866926" title="Diacyclops pilosus">
Diacyclops pilosus

Diacyclops pilosus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 2000 roku przez Franka Fiersa, Véronique Ghenne i Eduarda Suárez-Morales.

</doc>
<doc id="3866927" url="https://pl.wikipedia.org/wiki?curid=3866927" title="Aleksander Barysznikow">
Aleksander Barysznikow



</doc>
<doc id="3866934" url="https://pl.wikipedia.org/wiki?curid=3866934" title="Leon Mańkowski">
Leon Mańkowski

Leon Mańkowski (ur. 6 listopada 1853 w Saince na Podolu, zm. 18 kwietnia 1909 w Krakowie) – polski indolog.
Syn Waleriana, marszałka powiatu jampolskiego i Tekli z Łaźnińskich. Uczył się w gimnazjum francuskim w Berlinie, potem w Dreźnie, w gimnazjum Vitzhuma. Studiował prawo na uniwersytecie w Lipsku. Po latach przerwy rozpoczął studia we Wrocławiu, specjalizując się w filologii słowiańskiej. W 1891 roku podjął studia w Wiedniu i w 1892 roku został docentem filologii sanskryckiej. W 1893 przeniósł się na Uniwersytet Jagielloński. Był autorem prac na temat indyjskiej literatury i powieści sanskryckiej, m.in. "Der Auszug aus dem Pañcatantra in Ksemendras Brhatkathamañjari" (1892) i "Kadambari" (1901). 
W 1904 roku mianowany profesorem nadzwyczajnym filologii indyjskiej.
Po śmierci pierwszej żony Cecylii Saryusz Zaleskiej, w 1904 roku ożenił się z Zofią Michałowską. Zbudował i mieszkał w Pałacu Mańkowskich. Został pochowany na Cmentarzu Rakowickim w Krakowie.

</doc>
<doc id="3866938" url="https://pl.wikipedia.org/wiki?curid=3866938" title="Zgrupowanie Commando">
Zgrupowanie Commando



</doc>
<doc id="3866940" url="https://pl.wikipedia.org/wiki?curid=3866940" title="Anna-Eufrozyna">
Anna-Eufrozyna

Anna-Eufrozyna (ur. ok. 1185, zm. 1253) – bizantyńska księżniczka, księżna halicka. 
Życiorys.
Była córką Izaaka II Angelosa i Ireny Paleolog. Około 1199 roku jej mężem został Roman Halicki. Małżeństwo miało na celu sojusz militarny Bizancjum i Rusi Halickiej przeciwko Bułgarom. Ich synami byli:
Znana jest z zapisu (bez imienia jako Wielka Księżna, żona Romana) z "Kroniki Galicyjsko-Wołyńskiej". Świeckie jej imię ustalone zostało na podstawie świadectwa zawartego w nekrologu katedry w Spirze. Z jej wpływem wiążą się pojawienie się cennych relikwii chrześcijańskich na Rusi Halickiej. Prowadziła działalność budowlaną i fundacyjną. W 1219 roku została zakonnicą z imieniem Anna. Została pochowana we Włodzimierzu Wołyńskim. 

</doc>
<doc id="3866943" url="https://pl.wikipedia.org/wiki?curid=3866943" title="Kupczyńce (obwód winnicki)">
Kupczyńce (obwód winnicki)



</doc>
<doc id="3866948" url="https://pl.wikipedia.org/wiki?curid=3866948" title="Kopalnia Pomorzany">
Kopalnia Pomorzany

Kopalnia Pomorzany (również Olkusz-Pomorzany) – kopalnia rud cynku i ołowiu działająca od roku 1974 do 2020, zlokalizowana w Bolesławiu i Olkuszu. Kopalnia należała do ZGH Bolesław i pod koniec istnienia była jedyną w Polsce kopalnią tych rud.
Złoża rud cynkowo-ołowianych w regionie śląsko-krakowskim są jednymi z największych złóż typu Mississippi Valley na świecie. Były eksploatowane od XII wieku, ale ich szczegółowe rozpoznanie zostało przeprowadzone w latach 1952–1977. Po 1945 roku działało 10 kopalń w niecce bytomskiej, chrzanowskiej i okręgu olkuskim.
Złoże rud cynku i ołowiu o powierzchni 7,9 km² eksploatowane przez kopalnię Pomorzany jest usytuowane w rowie tektonicznym na głębokości 80–140 m pod powierzchnią. Zostało udokumentowane w latach 1960–1992 oraz 1976–1992.
Oprócz rud metalicznych w złożach eksploatowanych przez kopalnię występuje powstały prawdopodobnie w paleogenie węgiel brunatny, głównie w postaci żelinitu, niemający jednak znaczenia gospodarczego. Węgiel występuje jako wypełnienie grawitacyjnych form krasowe dolomitów.
Prace przygotowawcze w celu udostępnienia złóż w rejonie Pomorzany zostały rozpoczęte w 1969 roku.
Wydobycie ruszyło w 1974 roku, urobek z kopalni Pomorzany i Olkusz był przekazywany do wspólnego zakładu wzbogacania. Wyrobiska są zabezpieczane głównie poprzez obudowę kotwiową.
Transport załogi odbywa się głównie upadowymi za pomocą samochodów terenowych, główny szyb Chrobry służy przede wszystkim do transportu urobku, rzadko do zjazdów personelu. Pozyskiwanie urobku odbywa się poprzez roboty strzałowe.
Do 2015 roku wydobyto 71,8 mln ton rudy, z czego uzyskano 3,021 mln ton cynku i 0,869 mln ton ołowiu.
Ze względu na wyczerpywanie się surowca, planowano początek wygaszania kopalni na 2016 rok, jednak ZGH Bolesław otrzymał koncesję na wydobywanie rud ze złoża Klucze, przez to likwidacja kopalni przesunęła się o 3 lata.
29 kwietnia 2020 podjęto decyzję o zaprzestaniu wydobycia z dniem 31 grudnia 2020 roku; likwidacja kopalni pochłonie 140 mln złotych. Na początku stycznia 2022, krótko po zatrzymaniu pomp odwadniających kopalnię, wyschła rzeka Sztoła, która zasilana była wodą z tych pomp. W tym samym czasie, 7 stycznia 2022, zaobserwowano w lesie w Bolesławiu położonym w pobliżu, spore zapadlisko (ok. 12-15 metrów głębokości i 60-90 metrów średnicy). Zapadlisko to może mieć również związek ze zmianami związanymi z oddziaływaniem wody w likwidowanej kopalni. Niewiele później w wyrobisku dawnej kopalni piasku w Bolesławiu pojawiła się woda, tworząc zalewisko.

</doc>
<doc id="3866949" url="https://pl.wikipedia.org/wiki?curid=3866949" title="Taranatha">
Taranatha

Taranatha (tyb. ཏཱ་ར་ནཱ་ཐ་; ur. 1575, zm. ?) – tybetański lama i uczony.
W 1608 napisał monumentalne dzieło o historii buddyzmu w Indiach, poza tym wiele traktatów na temat kalaćakry ("koła czasu"), hathajogi i literatury tantrycznej. Legenda głosi, że pod koniec życia udał się do Mongolii, gdzie po śmierci został kanonizowany. Za jego wcielenia są uznawani bogd gegeenowie z Urgi.

</doc>
<doc id="3866968" url="https://pl.wikipedia.org/wiki?curid=3866968" title="Dwudziesty rząd Izraela">
Dwudziesty rząd Izraela

Dwudziesty rząd Izraela – rząd Izraela, sformowany 10 października 1983, którego premierem został Icchak Szamir z Likudu. Rząd został powołany przez koalicję mającą większość w Knesecie X kadencji, po rezygnacji premiera Menachema Begina stojącego na czele poprzedniego rządu tej koalicji. Funkcjonował do 13 września 1984, kiedy to powstał rząd premiera Szimona Peresa.

</doc>
<doc id="3866969" url="https://pl.wikipedia.org/wiki?curid=3866969" title="Dziewiętnasty rząd Izraela">
Dziewiętnasty rząd Izraela

Dziewiętnasty rząd Izraela – rząd Izraela, sformowany 5 sierpnia 1981, którego premierem został Menachem Begin z Likudu. Rząd został powołany przez koalicję mającą większość w Knesecie X kadencji, po wyborach w 1981 roku. Funkcjonował do 10 października 1983, kiedy to powstał rząd premiera Icchaka Szamira.

</doc>
<doc id="3866971" url="https://pl.wikipedia.org/wiki?curid=3866971" title="Tadeusz Osostowicz">
Tadeusz Osostowicz

Tadeusz Zdzisław Osostowicz herbu Leliwa ps. „Stryjkowski” (ur. 13 grudnia 1894 w Ustrzykach Dolnych, zm. ?) – kapitan piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 13 grudnia 1894 w Ustrzykach Dolnych, w rodzinie Władysława i Zdzisławy z Wyszyńskich. Był bratem Zbigniewa (1893–1940), także legionisty i oficera Wojska Polskiego, zamordowanego w Katyniu.
W 1914 ukończył z odznaczeniem C. K. Gimnazjum w Brzeżanach (w jego klasie był m.in. Mieczysław Zatłokal, także późniejszy oficer Wojska Polskiego). W Brzeżanach był członkiem Związku Strzeleckiego.
Po wybuchu I wojny światowej w dniu 4 sierpnia 1914 wraz z grupą ochotniczą udał się z tego miasta do Krakowa, gdzie został żołnierzem Legionów Polskich, przydzielony do 2. kompanii I batalionu 1 pułku piechoty. Odbył kurs w Szkole Podchorążych Legionów Polskich w Marmaros-Sziget i Kamieńsku w okresie od połowy stycznia do połowy maja 1915. 14 maja 1915, po ukończeniu szkoły „ze stopniem dostatecznym”, został mianowany aspirantem oficerskim w randze tytularnego sierżanta z poborami plutonowego.Od końca lipca 1915 służył w 10. kompanii 6 pułku piechoty (wraz z bratem Zbigniewem). W szeregach pułku uczestniczył w kampanii wołyńskiej. Został mianowany podporucznikiem piechoty od 1 stycznia 1917. Po kryzysie przysięgowym został wcielony do cesarskiej i królewskiej armii 3 listopada 1917.
Po odzyskaniu przez Polskę niepodległości w 1918 został przyjęty do Wojska Polskiego. Służył w 6 pułku piechoty Legionów. Brał udział w wojnie polsko-bolszewickiej. Został awansowany do stopnia kapitana piechoty ze starszeństwem z dniem 1 czerwca 1919. W 1923, 1924 pozostawał oficerem 6 pułku piechoty Legionów w Wilnie. Z dniem 31 grudnia 1925 został przeniesiony w stan spoczynku. Jako emerytowany oficer zamieszkiwał we Lwowie, a później w Przemyślu. W 1934 jako oficer w stanie spoczynku pozostawał w dyspozycji dowódcy Okręgu Korpusu nr X w Przemyślu i był w ewidencji Powiatowej Komendy Uzupełnień Sanok.
W okresie II Rzeczypospolitej był działaczem Związku Strzeleckiego. Był założycielem powołanego 10 maja 1027 oddziału Związku Strzeleckiego w Rymanowie. W 1933 jako kapitan w stanie spoczynku był zastępcą komendanta okręgu nr X ZS w Przemyślu, kpt. Kazimierza Ickowicza.

</doc>
<doc id="3866985" url="https://pl.wikipedia.org/wiki?curid=3866985" title="Said Nafisi">
Said Nafisi



</doc>
<doc id="3866986" url="https://pl.wikipedia.org/wiki?curid=3866986" title="Osiemnasty rząd Izraela">
Osiemnasty rząd Izraela

Osiemnasty rząd Izraela – rząd Izraela, sformowany 20 czerwca 1977, którego premierem został Menachem Begin z Likudu. Rząd został powołany przez prawicową koalicję mającą większość w Knesecie IX kadencji, po wyborach w 1977 roku. Była to pierwsza rada ministrów w Izraelu stworzona bez partii lewicowych, funkcjonowała do 5 sierpnia 1981, kiedy to powstał nowy rząd również pod przywództwem Begina.

</doc>
<doc id="3866991" url="https://pl.wikipedia.org/wiki?curid=3866991" title="Mistrzostwa Świata w Piłce Ręcznej Mężczyzn 2017 (składy)">
Mistrzostwa Świata w Piłce Ręcznej Mężczyzn 2017 (składy)

Artykuł grupuje składy męskich reprezentacji narodowych w piłce ręcznej, które wystąpiły podczas Mistrzostw Świata w Piłce Ręcznej Mężczyzn 2017 rozegranych we Francji od 11 do 29 stycznia 2017 roku.
Grupa A.
Brazylia.
Źródło
Francja.
Źródło
Japonia.
Źródło
Norwegia.
Źródło
Polska.
Źródło
Rosja.
Źródło
Grupa B.
Angola.
Źródło
Hiszpania.
Źródło
Islandia.
Źródło
Macedonia.
Źródło
Słowenia.
Źródło
Tunezja.
Źródło
Grupa C.
Arabia Saudyjska.
Źródło
Białoruś.
Źródło
Chile.
Źródło
Chorwacja.
Źródło
Niemcy.
Źródło
Węgry.
Źródło
Grupa D.
Argentyna.
Źródło
Bahrajn.
Źródło
Dania.
Źródło
Egipt.
Źródło
Katar.
Źródło
Szwecja.
Źródło

</doc>
<doc id="3866993" url="https://pl.wikipedia.org/wiki?curid=3866993" title="Kochan">
Kochan



</doc>
<doc id="3867002" url="https://pl.wikipedia.org/wiki?curid=3867002" title="Visvaldis Lāms">
Visvaldis Lāms

Visvaldis Lāms (ur. 22 lipca 1923 w Rydze, zm. 28 sierpnia 1992 tamże) – łotewski pisarz.
Pisał powieści społeczno-psychologiczne z życia robotników lat 30. ("Nemiera dunoša pilsēta" - "Niepokój i zgiełk miasta" 1957), o okresie niemieckiej okupacji ("Kāvu blāzma" - "W świetle zorzy polarnej" 1958, wyd. pełne 1989) i o czasach powojennych ("Visaugstākais amats" - "Najwyższa godność" 1968). W swoich następnych dziełach, m.in. "Jokdaris un lelle" ("Lalka i komediant" 1972) i "Trase" ("Trasa" 1972) traktował o filozoficznej refleksji nad miejscem człowieka w historii. Jest również autorem wielu opowiadań i noweli.

</doc>
<doc id="3867007" url="https://pl.wikipedia.org/wiki?curid=3867007" title="Kupczyńce (obwód tarnopolski)">
Kupczyńce (obwód tarnopolski)



</doc>
<doc id="3867009" url="https://pl.wikipedia.org/wiki?curid=3867009" title="Kościół Wniebowzięcia Najświętszej Maryi Panny w Buczaczu">
Kościół Wniebowzięcia Najświętszej Maryi Panny w Buczaczu



</doc>
<doc id="3867013" url="https://pl.wikipedia.org/wiki?curid=3867013" title="Archibald Lampman">
Archibald Lampman

Archibald Lampman (ur. 17 listopada 1861 w Morpeth w Ontario, zm. 10 lutego 1899 w Ottawie) – kanadyjski poeta anglojęzyczny.
Jego rodzicami byli Archibald Lampman senior i Susannah Charlotte Gesner. Studiował w Trinity College w Toronto, przez krótki czas był nauczycielem, a później pracował w urzędzie pocztowym. Współpracował z poetami Duncanem Campbellem Scottem i Williamem Wilfredem Campbellem. Pod wpływem angielskich romantyków pisał głównie sonety ukazujące piękno rodzinnego krajobrazu (zbiory "Among the Millet" 1888, "Lyrics of Earth" 1895), poza tym poematy epickie.
William Wilfred Campbell napisał elegię na jego cześć. Duncan Campbell Scott wydał jego liryki w tomach "The Poems of Archibald Lampman" (1900) i "Lyrics of Earth: Poems and Ballads" (1925). Tom "At the Long Sault, and Other New Poems" ukazał się w 1943.

</doc>
<doc id="3867033" url="https://pl.wikipedia.org/wiki?curid=3867033" title="Siedemnasty rząd Izraela">
Siedemnasty rząd Izraela

Siedemnasty rząd Izraela – rząd Izraela, sformowany 3 czerwca 1974, którego premierem został Icchak Rabin z Koalicji Pracy. Rząd został powołany przez koalicję mającą większość w Knesecie VIII kadencji, po rezygnacji Goldy Meir, stojącej na czele dotychczasowego rządu tej samej koalicji. Siedemnasty rząd funkcjonował do 20 czerwca 1977, kiedy to powstał rząd premiera Menachema Begina.

</doc>
<doc id="3867034" url="https://pl.wikipedia.org/wiki?curid=3867034" title="Duncan Campbell Scott">
Duncan Campbell Scott

Duncan Campbell Scott (ur. 2 sierpnia 1862 w Ottawie, zm. 19 grudnia 1947 tamże) – kanadyjski urzędnik i poeta anglojęzyczny.
Od 1879 pracował w Kanadyjskim Urzędzie ds. Indian, popierał politykę przymusowej asymilacji Indian w kanadyjskim społeczeństwie i stosowanie niehumanitarnych kar wobec tubylczych dzieci uczących się w kanadyjskich szkołach i opierających się asymilacji. Ożenił się z zawodową skrzypaczką Belle Warner Botsford, z którą miał jedną córkę Elizabeth Scott, urodzoną w 1895. W swoich wierszach kreślił obrazy surowej kanadyjskiej przyrody i walki człowieka o jej ujarzmienie i ukazywał życie kanadyjskich Indian. Wydał m.in. tomy "The Magic House" (1893), "New World Lyrics and Ballads" (1905), "The Green Cloister" (1935) oraz szkice, eseje i opowiadania.

</doc>
<doc id="3867040" url="https://pl.wikipedia.org/wiki?curid=3867040" title="Cerkiew Narodzenia Bogurodzicy w Ropkach">
Cerkiew Narodzenia Bogurodzicy w Ropkach

Cerkiew Narodzenia Bogurodzicy w Ropkach – cerkiew greckokatolicka, wzniesiona w 1801 w Ropkach. Od 2001 w Muzeum Budownictwa Ludowego w Sanoku.
To jedna z piękniejszych cerkwi łemkowskich.
Historia.
Wybudowana w 1801. W 1891 Antoni, Michał i Zygmunt Bogdańscy z Jaślisk wykonali polichromię. Są też autorami ikonostasu. Po wojnie i wysiedleniu Łemków wieś długo była bezludna. Cerkiew w latach 1947–1978 stała nieczynna kultowo. W 1978 rozebrana i złożona w magazynach Muzeum Budownictwa Ludowego w Sanoku. Zrekonstruowana w sektorze łemkowskim muzeum jesienią 2001. W latach 2002–2006 przeprowadzono kompleksową konserwację polichromii.
Architektura i wyposażenie.
Jest to budowla drewniana konstrukcji zrębowej, trójdzielna, orientowana. Prezbiterium mniejsze od nawy, zamknięte prostokątnie. Wieża konstrukcji słupowej o ścianach zwężających się ku górze otacza słupami babiniec. Bryła zewnętrzna o widocznym stopniowaniu wysokości poszczególnych członów świątyni. Każdy z jej elementów akcentowany baniastymi kopułami, wieńczonymi pozornymi latarniami. Nad nawą i sanktuarium uskokowe dachy namiotowe zdobione arkadowymi fryzami. Błękitno-biała polichromia izbicy, latarni i gzymsów między dachami pokrytymi gontem. Na każdej ze ścian izbicy namalowano tarcze zegarowe.
We wnętrzu architektoniczny czterostrefowy ikonostas oraz polichromia iluzjonistyczna pokrywająca ściany, stropy i elementy konstrukcyjne wszystkich pomieszczeń. Program ikonograficzny figuralno-ornamentacyjnej polichromii utrzymanej w stylu klasycystycznym odpowiada symbolice układu przestrzennego świątyni obrządku wschodniego.
Wokół cerkwi.
Cerkiew otoczona płotem drewnianym z dwukondygnacyjną dzwonnicą nadbramną w kształcie wieży, zwieńczoną gontowym dachem namiotowym z 1904. W przejściu dzwonnicy ustawiono okazały, bogato zdobiony dzwon odkopany na terenie miejscowości Balnica koło Komańczy. W obrębie ogrodzenia zrekonstruowano fragment cmentarza przycerkiewnego.

</doc>
<doc id="3867043" url="https://pl.wikipedia.org/wiki?curid=3867043" title="Darul Islam">
Darul Islam

Darul Islam – ekstremistyczny ruch islamski w Indonezji.
Został założony w 1948 przez Sekarmadji Maridjan Kartosoewirjo. Dążył do ustanowienia przemocą teokratycznego państwa islamskiego w Indonezji. W latach 60. ruch utracił przywódców, po czym jego partyzantka upadła.

</doc>
<doc id="3867053" url="https://pl.wikipedia.org/wiki?curid=3867053" title="Krzysztof Bielawski (chemik)">
Krzysztof Bielawski (chemik)

Krzysztof Bogusław Bielawski (ur. 1959 w Białymstoku) – polski naukowiec, chemik, profesor nauk farmaceutycznych.
Życiorys.
W 1983 ukończył studia na Wydziale Chemicznym Politechniki Warszawskiej uzyskując tytuł magistra inżyniera w zakresie chemii i technologii organicznej. W 1984 rozpoczął pracę w Zakładzie Chemii Ogólnej i Organicznej Akademii Medycznej w Białymstoku. Półtora roku później przeniósł się do nowo powstałego na Wydziale Farmaceutycznym Zakładu Chemii Organicznej. W 1992 pod kierunkiem dra hab. Andrzeja Różańskiego obronił pracę doktorską ""Otrzymywanie i niektóre właściwości biologiczne syntetycznych analogów werukaryny E" uzyskując stopień naukowy doktora nauk medycznych. W 1995 został przeniesiony do nowej jednostki, Samodzielnej Pracowni Syntezy i Technologii Środków Leczniczych. W latach 1997–1998 przebywał na stypendium naukowym w Georgia State University w Atlancie (USA). W 2003 na podstawie osiągnięć naukowych i złożonej rozprawy "Aromatyczne bisamidyny - synteza, właściwości biologiczne i oddziaływanie z DNA"" otrzymał na Akademii Medycznej im. prof. Feliksa Skubiszewskiego w Lublinie stopień naukowy doktora habilitowanego nauk farmaceutycznych. W 2011 uzyskał tytuł naukowy profesora.
Członek Komisji Nauk Chemicznych i Fizycznych Oddziału w Olsztynie i Białymstoku z siedzibą w Olsztynie Polskiej Akademii Nauk. Od 2003 kierownik Zakładu Syntezy i Technologii Środków Leczniczych UMB.
Odznaczony Srebrnym Krzyżem Zasługi (2004).
Prywatnie mąż profesor Anny Bielawskiej.

</doc>
<doc id="3867058" url="https://pl.wikipedia.org/wiki?curid=3867058" title="William Wilfred Campbell">
William Wilfred Campbell

William Wilfred Campbell (ur. 1 czerwca 1861 w Berlinie w Ontario (obecnie Kitchener), zm. 1 stycznia 1918 k. Ottawy) – kanadyjski pastor anglikański, urzędnik i poeta anglojęzyczny.
Życiorys.
Jego rodzicami byli pastor Thomas Swainston Campbell i Matilda Frances Wright. Studiował na University of Toronto, później pracował jako urzędnik. W 1883 ożenił się z Mary Louisą DeBelle (Dibble). Miał z nią czworo dzieci, trzy córki i syna. W 1885 został ordynowany na pastora. Posługę pełnił do 1891, kiedy to zdecydował się poświęcić literaturze. Pozostając pod wpływem angielskich romantyków pisał refleksyjne liryki pejzażowe ("Lake Lyrics", 1889), a także obyczajowe dramaty pisane wierszem ("Poetical Tragedies", 1908) i powieści historyczne. Tworzył między innymi sonety. Pisał też poematy w formie monologu dramatycznego ("Unabsolved"). Zbiór jego wierszy ukazał się w 1905 jako "The Collected Poems of Wilfred Campbell". Jego inne dzieła to "The Dread Voyage" (1893), "Beyond the Hills of Dream" (1889) i "Sagas of Vaster Britain" (1914). Zredagował również antologię
"The Oxford Book of Canadian Verse" (1913).
Wśród wierszy Campbella jest elegia na cześć poety Archibalda Lampmana.

</doc>
<doc id="3867062" url="https://pl.wikipedia.org/wiki?curid=3867062" title="Iwanko">
Iwanko

Iwanko (XII/XIII w.) – uzurpator bułgarski w 1197 roku, car Bułgarii. 
Życiorys.
Iwano był wołoskim bojarem. Stał na czele opozycji skierowanej przeciwko Asenowi I. doprowadził do morderstwa cara i sam zajął jego miejsce. Iwanko, nie zdołał utrzymać się długo w Tyrnowie, gdyż obiecana pomoc z Bizancjum nie nadeszła na skutek rozruchów, jakie wybuchły w armii bizantyńskiej. Musiał więc ustąpić miejsca Piotrowi Asenowi i ratować się ucieczką do Konstantynopola. Jego żoną była Teodora Angelina, córka Anny Angeliny i jej pierwszego męża - Izaaka Komnena Sebastokratora. 

</doc>
<doc id="3867068" url="https://pl.wikipedia.org/wiki?curid=3867068" title="Manuel Martínez Iñiguez">
Manuel Martínez Iñiguez



</doc>
<doc id="3867074" url="https://pl.wikipedia.org/wiki?curid=3867074" title="Petrus Camper">
Petrus Camper

Petrus (Pieter) Camper (ur. 11 maja 1722 w Lejdzie, zm. 7 kwietnia 1789 w Hadze) – holenderski lekarz, anatom, przyrodnik.
Był profesorem medycyny i filozofii, m.in. w Amsterdamie (1755–1763) i Groningen (1763–1789). Prowadził badania anatomoporównawcze słoni żyjących w plejstocenie i współcześnie, odkrył pneumatyczną budowę kości ptaków. Stworzył podstawy kraniologii, wprowadzając m.in. pomiary kąta twarzowego. Napisał rozprawę o zróżnicowaniu form człowieka pt. "Oeuvres de Pieter Camper qui ont pour objet l’histoire naturelle, la physiologie et l’anatomie comparé" (t. 1-3 1803).

</doc>
<doc id="3867083" url="https://pl.wikipedia.org/wiki?curid=3867083" title="Z więzienia">
Z więzienia

Z więzienia – cykl sonetów Jana Kasprowicza, składający się z trzydziestu dziewięciu utworów. Stanowi on zapis autentycznych przeżyć autora, który w 1887 został skazany na pół roku więzienia za działalność socjalistyczną. Kasprowicz ułożył swój cykl jedenastozgłoskowcem, najbardziej tradycyjnym wzorcem metrycznym tego gatunku, choć w innych cyklach "Z chałupy" i "Cisza wieczorna" używał odpowiednio dziesięciozgłoskowca i dziewięciozgłoskowca.

</doc>
<doc id="3867087" url="https://pl.wikipedia.org/wiki?curid=3867087" title="Kawanishi J6K Jinpu">
Kawanishi J6K Jinpu

Kawanishi J6K Jinpu – niezrealizowany projekt japońskiego samolotu myśliwskiego dalekiego zasięgu, przeznaczonego dla lotnictwa Japońskiej Cesarskiej Marynarki Wojennej. Projekt nie wyszedł poza etap budowy pełnowymiarowej makiety samolotu.
Historia.
Geneza.
Podstawowym i praktycznie jedynym samolotem myśliwskim lotnictwa Japońskiej Cesarskiej Marynarki Wojennej ("Dai-Nippon Teikoku Kaigun Kokutai") do końca lat 30. ubiegłego wieku był myśliwiec pokładowy ("kanjo sentoki" lub w skróconej formie "kansen"). Tego typu samoloty z definicji operowały z pokładów lotniskowców, ale gdy zaszła taka potrzeba, równie dobrze z lądowych lotnisk. Sytuacja ta uległa zmianie wraz z wybuchem konfliktu w Chinach w 1937 roku. Skala konfliktu i ogromne obszary, nad którymi toczyły się walki sprawiły, że jedyny wówczas dostępny marynarce myśliwiec Mitsubishi A5M nie był w stanie wywiązać się z zadań jakie przed nim postawiono. Z braku oporu ze strony praktycznie nieistniejącej chińskiej marynarki wojennej, samoloty Cesarskiej Marynarki zostały skierowane do działań na lądzie. Marynarka prowadziła operacje bombowe przy użyciu maszyn Mitsubishi G3M. Zasięg prowadzonych działań sprawiał, że maszyny realizowały swoje zadania często bez osłony myśliwskiej, narażając się tym samym na przeciwdziałanie ze strony nieprzyjacielskiego lotnictwa. Straty były na tyle duże, że zrezygnowano z przeprowadzania nalotów dziennych na korzyść akcji przeprowadzanych w nocy. Doraźne próby wykorzystania istniejących konstrukcji dysponujących odpowiednim zasięgiem, jak na przykład myśliwiec eskortowy Mitsubishi G6M1 czy mający podobny rodowód myśliwiec armii Nakajima Ki-58, nie przyniosły zadowalającego rezultatu. Tym samym Cesarska Marynarka stanęła przed koniecznością pozyskania zupełnie nowych dla niej dwóch typów samolotów: myśliwca eskortowego dalekiego zasięgu ("enkyori sentoki", w skrócie "tosen") oraz myśliwca przechwytującego ("kyokuchi sentoki", w skrócie "kyokusen").
W stronę myśliwca dalekiego zasięgu.
Jeszcze w 1938 roku Wydział Techniczny Głównego Biura ds. Lotnictwa Armii ("Rikugun Koku Honbu Gijutsubu") wystosował do wytwórni Mitsubishi i Nakajima zlecenie zaprojektowania i budowy myśliwca dalekiego zasięgu określanego mianem Myśliwiec lądowy 13-Shi ("13-Shi Rikujo Sentoki"). Mitsubishi odmówiła zajęcia się projektem z uwagi na obciążenie bieżącymi pracami, głównie przy projekcie 12-Shi Kansen, czyli późniejszym Mitsubishi A6M. Natomiast firma Nakajima zaprojektowała i zbudowała 13-Shi Sohatsu Rikujo Sentoki (Dwusilnikowy myśliwiec lądowy 13-Shi), który wyewoluował w maszynę Nakajima J1N. J1N nie sprawdził się jako maszyna eskortowa dalekiego zasięgu, ale osiągnął sukcesy w roli samolotu rozpoznawczego i myśliwca nocnego. W 1941 roku wydano kolejną specyfikację, 16-Shi Enkyori Sentoki ("16-Shi Rikujo Sentoki"). Powstała ona w ramach pierwszego, czteroletniego programu rozwoju prototypów nowych samolotów ("Dai-ichi-Ji Yon-Kanen Jitsuyo-ki Shisei Keikaku"), jaki został opracowany na lata budżetowe 1939 - 1942. Specyfikacja została przekazana do realizacji jedynie firmie Nakajima, ale tym razem producent odmówił usprawiedliwiając się trwającymi pracami nad dopracowywaniem samolotu J1N. Rok później, w ramach drugiego programu czteroletniego obejmującego okres od 1941 do 1944 roku, ponownie wydano specyfikację techniczną opisującą warunki, jakie musi spełniać lądowy myśliwiec dalekiego zasięgu 17-Shi Rikusen. Tym razem Wydział Techniczny skierował specyfikację do firmy Kawanishi. Nakajima była w tym okresie obciążona bieżącymi pracami uniemożliwiającymi jej ponowne zajęcie się nowym projektem. Kawanishi była znana głównie z produkcji wodnosamolotów, jednak w tym momencie zgłosiła chęć zajęcia się projektem samolotu, będącego dla niej nowym typem.
Kawanishi J3K.
Plany zakładały przekazanie wytwórni specyfikacji w czerwcu 1942 roku, a ukończenie prób w locie maszyny prototypowej w lipcu 1944 roku. Jednak z powodu opóźnień Kawanishi otrzymała specyfikacje dopiero 21 sierpnia 1942 roku. Nowy projekt otrzymał oznaczenie wojskowe J3K1, oznaczenie fabryczne KX-2, a w ramach realizowanego drugiego planu oznaczenie K-90. W odróżnieniu od wcześniejszych specyfikacji, najnowsza, 17-Shi, powstawała w zupełnie innych realiach strategicznych niż te, które powstały z doświadczeń wyniesionych podczas walk nad Chinami. Tym razem miał powstać jednomiejscowy, jednosilnikowy, ofensywny myśliwiec dalekiego zasięgu charakteryzujący się uzyskiwaniem bardzo dobrych osiągów na dużych wysokościach i dysponujący silnym uzbrojeniem strzeleckim. Nowa maszyna miała uczestniczyć w walkach na kierunku południowym, kiedy to Japończycy parli w kierunku Australii i wyspom południowego Pacyfiku. J3K1 miał być zdolny nie tylko do towarzyszenia bombowcom w ich wyprawach, ale również wywalczyć i utrzymać przewagę w powietrzu nad rejonami przyszłych desantów. W tych warunkach, najbardziej odpowiedni do tego typu zadań wydawał się być jednomiejscowy i jednosilnikowy samolot myśliwski. Silne uzbrojenie strzeleckie miało dać maszynie możliwość równorzędnej walki ze zdecydowanie lepszym lotnictwem amerykańskim i australijskim niż lotnictwo chińskie. Początkowo do napędu nowej maszyny producent planował wykorzystanie silnika Nakajima NK9 Homare, ale plany uległy zmianie, gdy Wydział Techniczny zażądał użycie 18-cylindrowego silnika w układzie podwójnej gwiazdy Mitsubishi MK9B (Ha-43-21). Silnik ten nie był jednak dopracowaną konstrukcją mogącą zostać natychmiast wykorzystaną do użycia, okazało się też, że zużycie paliwa będzie na tyle duże, iż wymagany duży zasięg samolotu w tych warunkach jest nie do osiągnięcia. Tym samym na początku 1943 roku wszelkie prace nad projektem J3K1 wstrzymano.
Kawanishi J6K.
Wydział Techniczny nie rezygnował jednak z prób pozyskania nowego myśliwca dalekiego zasięgu. Tym bardziej, że dzięki intensywnym pracom wytwórni Nakajima nad silnikiem NK9 Homare serii 40 wyposażonym w dwubiegowe, dwu lub trzystopniowe sprężarki, przemysł lotniczy wszedł w posiadanie silników charakteryzujących się osiąganiem zdecydowanie większej mocy na dużej wysokości niż wcześniejsze jednostki napędowe. Mając to na uwadze, Wydział Techniczny 1 sierpnia 1943 roku przekazał Kawanishi kolejną już specyfikację 18-Shi Rikujo Sentokio (Myśliwiec lądowy 18-Shi) lub 18-Shi Ko Sentoki (Myśliwiec typu Ko 18-Shi). Specyfikacja zawierała oczekiwania uzyskania przez nowy samolot prędkości maksymalnej rzędu 667 km/h na wysokości 10 000 metrów, pułapu praktycznego 13 000 m, czasu wznoszenia na pułap 10 000 m poniżej 18 minut i zasięgu 2300 km. Maszyna otrzymała wojskowe oznaczenie J6K1 i nazwę Jinpu (szkwał). Ze strony wytwórni konstruktorem odpowiedzialnym za realizację projektu został inżynier Sakae Totsuka, a kierownikiem zespołu projektowego inżynier Toshiharu Baba. Na przełomie 1943 i 1944 roku ukończono projekt wstępny samolotu, a 1 lutego 1944 roku rozpoczęto budowę drewnianej makiety naturalnej wielkości. 7 lutego wizytatorzy ze strony Wydziału Technicznego odwiedzili wytwórnię celem zapoznania się z postępem prac na myśliwcem. 3 kwietnia tego samego roku rozpoczęto sporządzanie szczegółowej dokumentacji technicznej prototypu. 2 czerwca odbyła się oficjalna inspekcja makiety maszyny przez przedstawicieli przyszłego odbiorcy - Cesarskiej Marynarki Wojennej. Wizyta przebiegła pomyślnie, ale zalecono wprowadzenie niewielkich zmian. Dotyczyły one uzbrojenia (rezygnacji z przykadłubowych karabinów), instalacji masztu antenowego za kabiną pilota oraz niewielkiej zmiany usterzenia poziomego, polegającą na przesunięciu go do tyłu i w górę. W połowie 1944 roku sytuacja strategiczna Japonii był już zupełnie inna niż jeszcze parę lat temu. Kraj stanął przed widmem amerykańskich bombardowań strategicznych prowadzonych z bardzo wysokiego pułapu przez B-29, na które nie był przygotowany. Lotnictwo Marynarki zdecydowanie bardziej potrzebowało wówczas maszyn przechwytujących niż myśliwców dalekiego zasięgu. 8 lipca 1944 roku Wydział Techniczny nakazał wstrzymać wszelkie prace nad J6K1. Stało się to pod wpływem Ministerstwa Uzbrojenia ("Gunjusho"), które zamierzało ograniczyć liczbę prowadzonych projektów nowych samolotów, aby skupić wysiłki na najbardziej obiecujących i dających największe szanse na realizację zgodnie z ogłoszonym w lipcu 1944 roku planem unifikacji modeli uzbrojenia (Kishu Togo Keikaku-an). J6K1 został uznany za zbędny, z jednej strony pomimo obliczeniowych osiągów przewyższających oczekiwania (685 km/h na wysokości 10 000 m), z drugiej strony, z uwagi na to, iż silnik Homare 42 nadal nie był w fazie produkcji seryjnej. W zaistniałej sytuacji, podstawowym samolotem myśliwskim Lotnictwa Marynarki miał zostać N1K2-J Shiden Kai.
Nie był to jednak koniec projektu. Wrócono do niego wiosną 1945 roku. Wówczas to Pierwszy Arsenał Techniczny Marynarki Wojennej ("Ichi-Gisho") oraz Wydział Techniczny rozpoczęły wspólnie prace nad projektem nowych samolotów myśliwskich "Jiki Ko Sentoki" (myśliwce Ko następnej generacji). Miały być to bardzo silnie uzbrojone maszyny, dysponujące dużą szybkością i zdolne operować na dużych i bardzo dużych wysokościach. 1 maja 1945 roku na terenie Arsenału odbyło się spotkanie przedstawicieli Lotnictwa Marynarki oraz wytwórni Kawanishi, Mitsubishi i Nakajima. Spotkanie miało na celu wypracowanie wspólnej strategii dotyczącej wyboru projektów myśliwców, jakie miały zostać skierowane do realizacji w najbliższej przyszłości. Ustalono, że pierwszoplanowym celem ma być realizacja projektu wysokościowego myśliwca przechwytującego Kokodo Kosen (myśliwiec wysokościowy typu Ko). Kolejnym pytaniem, przed jakim stanęli uczestnicy spotkania, było: w jaki sposób pozyskać nową maszynę? Wśród rozważanych propozycji była modernizacja istniejących już maszyn typu N1K2-J i A7M2 poprzez instalację nowych silników, zaprojektowanie i budowa zupełnie nowego samolotu oraz reaktywacja projektu J6K1 Jinpu. Ostatnią możliwość odrzucono, kończąc tym samym historię projektu.
Konstrukcja.
Zaprojektowano samolot o klasycznej jak na owe czasy sylwetce w układzie wolnonośnego dolnopłata z chowanym, trójkołowym podwoziem z kółkiem ogonowym. Koła wraz z goleniami podwozia głównego chowane były do wnęk w centropłacie, natomiast kółko ogonowe do wnęki w kadłubie. Jest prawdopodobne, iż w ostatecznej wersji maszyny golenie podwozia miały być wydłużane po wypuszczeniu podwozia i skracane podczas chowania. Jest to tym bardziej prawdopodobne, iż z uwagi na obecność pod kadłubem, pomiędzy karabinami, szerokiej chłodnicy oleju, koła podwozia głównego musiały w całości zmieścić się we wnękach znajdujących się w centropłacie, wnęki nie mogły sięgać kadłuba. Tym samym golenie podwozia musiały być relatywnie krótkie. Istniejące rysunki techniczne wskazują, iż prześwit pomiędzy końcówkami śmigieł a powierzchnią gruntu wynosił zaledwie 28 cm i to przy nieobciążonych amortyzatorach. Tzw. „twarde” lądowanie w takich warunkach zakończyłoby się uszkodzeniem śmigieł, a w najgorszym razie kapotażem samolotu. Mechanizm skracania i wydłużania goleni podwozia głównego został zastosowany w samolocie Kawanishi N1K. Maszyna miała mieć całkowicie metalową konstrukcję z wyjątkiem krytych płótnem sterów i lotek. Lotki i stery samolotu zaopatrzone były w trymery, przy czym trymery lotek nastawiano tylko na ziemi, podczas lotu nie była możliwa zmiana ustawienia. Kabina pilota osłonięta nieruchomym wiatrochronem i odsuwaną do tyłu owiewką. Proste skrzydła o trapezowym obrysie i zaokrąglonymi końcówkami, technologicznie dzielące się na centropłat o rozpiętości 6 metrów i niewielkim wzniosie wynoszącym 1,5° oraz części zewnętrzne o bardzo dużym wzniosie wynoszącym 7°. W centropłacie znajdowały się dwa zbiorniki paliwa o łącznej pojemności 830 l. Dodatkowy, 600-litrowy zbiornik na paliwo umieszczono w kadłubie. Przewidywano również możliwość podwieszenia dodatkowego, odrzucanego zbiornika pod kadłubem, prawdopodobnie o pojemności 400 l. Taki zapas paliwa był wyjątkowy jak na jednosilnikowe samoloty myśliwskie, ale był niezbędny do wypełniania misji dalekiego zasięgu. Wolnonośne usterzenie klasyczne o trapezowym obrysie z zaokrąglonymi końcówkami. Standardowym wyposażeniem samolotu miała być radiostacja 3-Shiki Ku 1-Go (Typ 3 Ku Wzór 1), radionamiernik 1-Shiki Ku 3-Go *Typ 1 Ku Wzór 3), instalacja tlenowa do lotu na dużych wysokościach, radar Kawanishi FK-3 Denpa Keikaiki (w nomenklaturze japońskiej było to radiowe urządzenie ostrzegawcze). Radar miał zasięg wykrywania wynoszący 50 km dla celów powietrznych i 70 km dla celów morskich. Pracował na fali o długości 2 m i ważył około 60 kg. Instalacja wyposażona była w antenę typu Yagi. Sam radar był w owym okresie dopiero w fazie opracowywania i nie jest jasne, gdzie zostałby umieszczony i czy w ogóle do tego by doszło. Tym niemniej wskaźnik radaru został umieszczony na desce rozdzielczej makiety samolotu. Samolot miał być napędzany silnikiem Nakajima Homare 42-Gata (Model 42), znany również pod oznaczeniami Homare Kai 201-Gata, według oznaczenia marynarki NK9A-O, a według wspólnego oznaczenia przyjętego dla lotnictwa marynarki i sił lądowych Ha-45-42. Była to jednostka w układzie podwójnej gwiazdy z 18 cylindrami z dwustopniową, trzybiegową sprężarką (niektóre starsze źródła podają, że dwubiegową). Konstruktorzy liczyli, że silnik będzie zdolny do osiągnięcia mocy startowej 2200 KM, mocy trwałej 2030 KM na wysokości 1000 m, 1810 KM na wysokości 5500 m i 1600 KM na wysokości 10 000 m. Silnik wymagał dużego dopływu powietrza, z tego powodu w kanale dolotowym powietrza do silnika zainstalowano wentylator wymuszający jego większy dopływ. Chłodnica oleju znajdowała się pod kadłubem pomiędzy wnękami głównego podwozia. Maszyna wyposażona była w czterołopatowe, samoprzestawialne, metalowe śmigło typu VDM o średnicy 3,5 m produkcji firmy Sumitomo.
Uzbrojenie.
W pierwszym wybranym do zastosowania wariancie uzbrojenia strzeleckiego przyszłego samolotu zdecydowano się na zastosowanie czterech działek kalibru 20 mm umieszczonych w centropłacie, po dwa z każdej strony kadłuba oraz dwóch wielkokalibrowych karabinów maszynowych 3-Shiki 1-Gata (Typ 3 Model 1) kalibru 13,2 mm. Te z kolei planowano umieścić tuż u nasady skrzydeł przy kadłubie, po jednym karabinie z każdej stronie. Ich ładowanie miało odbywać się poprzez wnęki podwozia głównego. Tak uzbrojony samolot prezentował się w czerwcu 1944 roku. Po modyfikacji projektu, uzbrojenie zostało wzmocnione do sześciu działek kalibru 20 mm (po trzy działka na każde skrzydło), ale zrezygnowano z karabinów u nasady skrzydeł. Tym niemniej niektóre źródła utrzymują, że w ostatecznym kształcie samolot miał posiadać sześć działek 20 mm oraz dwa karabiny 13,2 mm (te ostatnie nie są jednak widoczne na zdjęciach makiety maszyny z lipca 1944 roku). Zapas amunicji miał wynosić po 200 nabojów na lufę, zarówno dla działek jak i wielkokalibrowych karabinów maszynowych. W przypadku działek, początkowo zdecydowano się na wybór 99-Shiki 2-Go 4-Gata (Typ 99 Wzór 2 Model 4), ale najprawdopodobniej od marca 1944 roku miały to już być nowsze 18-Shi 1-Gata (18-Shi Model 1). Pilot miał mieć do dyspozycji celownik odblaskowy 98-Shiki 1-Gata (Typ 98 Model 1), będący japońską wersją niemieckiego celownika Revi 2B lub, w przyszłości celownikiem 4-Shiki 1-Gata (Typ 4 Model 1) będącym z kolei wersją również niemieckiego Revi C/12C.
Poza uzbrojeniem strzeleckim przewidywano również instalację pod skrzydłami samolotu wyrzutników czterech bomb o masie od 30 do 60 kg każda lub alternatywnie dwóch bomb o masie 250 kg każda.

</doc>
<doc id="3867090" url="https://pl.wikipedia.org/wiki?curid=3867090" title="Charles Cameron">
Charles Cameron

Charles Cameron (ur. 1 czerwca 1745 w Londynie, zm. 19 marca 1812 w Petersburgu) – szkocki architekt.
Projektował w stylu klasycystycznym. Od 1779 pracował w Rosji, gdzie zaprojektował zespół pawilonów, m.in. Zimne Łaźnie, Agatowe Komnaty, Galerię Camerona w Carskim Siole (1779-1793), pałac i pawilony ogrodowe w Pawłowsku (1782-1786) będące jednym z najbardziej charakterystycznych zespołów klasycystycznych w Europie.

</doc>
<doc id="3867091" url="https://pl.wikipedia.org/wiki?curid=3867091" title="Nepsis">
Nepsis

Nepsis (lub "nipsis"; ) – idea w prawosławnej teologii chrześcijańskiej, która jest oznaką świętości. Jest to stan czujności i trzeźwości, nabyty po długim okresie "catharsis".
Etymologia.
Termin pochodzi z Nowego Testamentu, 1 list św. Piotra (5:8, νήψατε, γρηγορήσατε. ἀντίδικος ὑμῶν ὡς ὁ διάβολος λέων ὠρυόμενος περιπατεῖ ζητῶν τινα καταπιεῖν — NIV: Bądźcie trzeźwi! Czuwajcie! Przeciwnik wasz, diabeł, jak lew ryczący krąży szukając kogo pożreć.). Tam "nepsis" pojawia się w formię czasownika w trybie rozkazującym, jako pilne polecenie do czujności i czuwania: „Bądźcie trzeźwi! Czuwajcie!”.

</doc>
<doc id="3867101" url="https://pl.wikipedia.org/wiki?curid=3867101" title="Massimo Campigli">
Massimo Campigli

Massimo Campigli (ur. 4 lipca 1895 we Florencji, zm. 31 maja 1971 w Saint-Tropez) – włoski malarz i grafik.
W latach 1919-1939 i ponownie od 1949 pracował w Paryżu. Tworzył pod wpływem m.in. kubizmu i malarstwa metafizycznego. Malował głównie kompozycje figuralne oparte na motywie stylizowanych popiersi i (pod wpływem sztuki starożytnej) postaciach kobiecych.

</doc>
<doc id="3867109" url="https://pl.wikipedia.org/wiki?curid=3867109" title="Franciszek Pieniak (oficer)">
Franciszek Pieniak (oficer)

Franciszek Pieniak ps. „Przebój”, „Tadeusz Orski” (ur. 14 października 1903 w Osinach, zm. 1 kwietnia 1968 w Warszawie) – porucznik piechoty Wojska Polskiego II RP, kapitan Armii Krajowej.
Życiorys.
Urodził się 14 października 1903 w Osinach jako syn Jakuba. Po odzyskaniu przez Polskę niepodległości brał udział w szeregach Wojska Polskiego w wojnie polsko-bolszewickiej 1920. Walczył jak żołnierz 4 pułku piechoty Legionów. Od września 1921 kształcił się w Zawodowej Szkole Podchorążych w Warszawie. Został awansowany do stopnia podporucznika piechoty ze starszeństwem z dniem 1 lipca 1923. Następnie został awansowany do stopnia porucznika piechoty ze starszeństwem z dniem 1 lipca 1925. W latach 20. był oficerem 78 pułku piechoty w Baranowiczach. Później był oficerem Szkoły Podchorążych Rezerwy w Berezie Kartuskiej. Od 1928 do 1929 odbył kurs w Centralnej Szkole Wychowania Fizycznego w Poznaniu. Służył w 2 pułku Strzelców Podhalańskich w Sanoku, gdzie był dowódcą plutonu i dowódcą kompanii. W 1933, 1934 był komendantem powiatowym Wychowania Fizycznego i Przysposobienia Wojskowego tej jednostki. Pod koniec 1935 w stopniu porucznika został przeniesiony w stan spoczynku. Przed 1939 prowadził gospodarstwo rolne w Chociszewie.
W sierpniu 1939 został zmobilizowany do Wojska Polskiego i mianowany adiutantem dowódcy oddziałów ochronnych w Kutnie. Po wybuchu II wojny światowej w czasie kampanii wrześniowej przydzielony do grupy ppłk. Edwarda Wani, gdzie w zgrupowaniu gen. Edwarda Olbrychta pełnił funkcję adiutanta mjr. Ludwika Gabriela. Po klęsce polskiej wojny obronnej przedostał się do rodzinnego Brzozowa. W październiku 1939 wstąpił do Służby Zwycięstwu Polski obejmując stanowisko komendanta obwodu Sokołów Podlaski. Pozostając następnie oficerem Związku Walki Zbrojnej i Armii Krajowej pod pseudonimem „Przebój” w stopniu kapitana pełnił funkcje komendanta Kedywu, zastępcy komendanta Obwodu Sokołów Podlaski AK. Był także szefem Tajnej Szkoły Podchorążych. Po przeniesieniu od września 1943 był zastępcą komendanta Obwodu Radzyń Podlaski AK. Od czerwca 1944 był komendantem Obwodu Włoszczowa AK. Od 19 sierpnia 1944 do stycznia 1945 pełnił stanowisko dowódcy II batalionu (pod kryptonimem „Wilk” i „Wojna”) 74 pułku piechoty AK w składzie 7 Dywizji Piechoty AK „Orzeł”, biorących udział w akcji „Burza”.
Po nadejściu frontu wschodniego i wkroczeniu Armii Czerwonej pozostawał w ukryciu. Początkowo ukrywał się pod zmienionym nazwiskiem w majątku doświadczalnym Szkoły Głównej Gospodarstwa Wiejskiego w Dębowicach, następnie w majątkach szkolnych w Sobótce i Ozorzynie.Od 1947 do 1949 był administratorem folwarku Czerniewiczów w Kłodawie. Później ponownie ukrywał się. Dokonał ujawnienia 21 stycznia 1957 we Wrocławiu.
Zmarł 1 kwietnia 1968 w Warszawie. Został pochowany na Cmentarzu Wojskowym w Warszawie (kwatera B18-1-6).
Był żonaty z Heleną z domu Puszkarską (w latach 30. kierowała sekcją sportową przy kole Rodziny Wojskowej w Sanoku). Mieli córkę Danutę Modestę Wandę (ur. w 1931 w majątku Pieszczanka).

</doc>
<doc id="3867110" url="https://pl.wikipedia.org/wiki?curid=3867110" title="Franciszek Pieniak">
Franciszek Pieniak



</doc>
<doc id="3867111" url="https://pl.wikipedia.org/wiki?curid=3867111" title="Karol Jałochowski">
Karol Jałochowski

Karol Jałochowski (ur. 1974 r.) – polski dziennikarz, twórca filmów.
Ukończył fizykę na Uniwersytecie Marii Curie-Skłodowskiej w Lublinie. Stypendysta (outreach fellow) National University of Singapore (2012-2014).
Związany zawodowo z tygodnikiem Polityka. Tworzy teksty i filmy poświęcone nauce. 
Twórca Reality Lost , filmu popularnonaukowego poświęconego filozoficznym konsekwencjom twierdzenia Bella, powstałego z udziałem m.in. Dagomira Kaszlikowskiego, Artura Ekerta, , Charlesa H. Bennetta, , , Valerio Scaraniego, Christiana Kurtsiefera. Autor serii prezentującej sylwetki najbardziej nieortodoksyjnych myślicieli epoki, produkowanej przez tygodnik Polityka, przy wsparciu Centre for Quantum Technologies. Do chwili obecnej powstały następujące odcinki serii: 
Za film "Bomba, która wstrząsnęła światem" został w 2015 roku nagrodzony nagrodą Grand Press w kategorii dziennikarstwo specjalistyczne. Do Grand Press był także nominowany w 2011 roku za reportaż poświęcony brytyjskiemu fizykowi Julianowi Barbourowi.
Jest autorem książki "Heretycy, Buntownicy, Wizjonerzy. 22 podróże z największymi umysłami naszych czasów" wydanej przez Copernicus Center Press.
Redaktor naczelny Pulsara (Projekt Pulsar), serwisu popularno-naukowego tygodnika POLITYKA, uruchomionego w lutym 2022 roku.
Kurator cyklu Docs+Science na Krakowskim Festiwalu Filmowym.
Autor filmu veer , dokumentu poświęconemu Cormacowi McCarthy'emu oraz współautor, wraz z Davidem Krakauerem, rozmowy z tym pisarzem .
Wioślarz amator. Jest wicemistrzem Warszawy na ergometrze wioślarskim.

</doc>
<doc id="3867118" url="https://pl.wikipedia.org/wiki?curid=3867118" title="Rulli">
Rulli

Rulli – wieś w Estonii, w prowincji Valga, w gminie Põdrala.

</doc>
<doc id="3867125" url="https://pl.wikipedia.org/wiki?curid=3867125" title="Edgardo Franco">
Edgardo Franco

Edgardo Franco, pseud. El General (ur. 27 września 1969 w Panamie) – panamski wokalista reggae (reggae en Español), aktor, producent muzyczny i filmowy.
Jego matka, Catalina pochodzi z Jamajki, a ojciec, Victor z Trynidadu i Tobago. Ma również 5 braci i 5 sióstr. W wieku 12 lat, Edgardo zaczął pisać piosenki, inspirowane sytuacją społeczną w której się wychowywał – stołeczna dzielnica Río Abajo – układał do nich także melodie. Nagrane na kasetach, udostępniał kierowcom, którzy odtwarzali je w pojazdach transportu publicznego. Po zdobyciu stypendium, w roku 1985 młody artysta przeniósł się do Stanów Zjednoczonych, gdzie od roku przebywała jego matka. W Nowym Jorku, uczęszczał do Erasmus Hall High School (Akademii Sztuki i Muzyki Erasmus Hall) w Brooklynie. Studiował również administrację biznesu. W wieku 19 lat postanowił rozpocząć karierę wokalną. Przez 17 lat, jego albumom 32 razy przyznano certyfikat złotej płyty, a 17 razy platynowej płyty, zdobyły też kilka innych nagród.
Pierwszy jego utwór nosi tytuł "Tu Pun Pun". Album "Estás Buena" zawiera przebój "Te Ves Buena". W roku 1991 rozpoczął tournée po Ameryce Łacińskiej. W 1992 roku utwór "Muévelo", jako mieszanka latynoskiego rapu i jamajskiego reggae, otrzymał nagrodę MTV "Mejor Video Latino". Album "El Poder del General" z 1992 roku, zawiera przebój "Caramelo".
W ciągu trzech lat stworzył nowe style muzyczne. W roku 1993 zdobył nagrodę MTV International Award ("Lo Nuestro Awards"). Zdobył też nagrody "Premio Lo Nuestro", "La Gaviota de Plata del Festival de la Canción de Viña del Mar" i "Grammy Awards". Nagrody: MTV Video Music Award: Międzynarodowy wybór widzów (MTV International), był też nominowany do Nagrody Latin Grammy za najlepszy album – muzyka urban.
Edgardo Franco "El General" w latach 1996–1997 był producentem i aktorem w filmach: "Grampa" oraz "Buscando un sueño".
W roku 2004 zakończył karierę muzyczną, a w 2007 roku, został Świadkiem Jehowy. Obecnie jest starszym zboru w Panamie oraz pionierem. Prowadzi własny program radiowy "Sal, Azúcar, Miel y Canela" (Sól, cukier, miód i cynamon) w Radio Kids. W mieście Panama prowadzi fundację "Niños Pobres Sin Fronteras" (Biedne dzieci bez granic).

</doc>
<doc id="3867128" url="https://pl.wikipedia.org/wiki?curid=3867128" title="Uralaane">
Uralaane

Uralaane – wieś w Estonii, w prowincji Valga, w gminie Põdrala.

</doc>
<doc id="3867130" url="https://pl.wikipedia.org/wiki?curid=3867130" title="Vanamõisa (Põdrala)">
Vanamõisa (Põdrala)

Vanamõisa – wieś w Estonii, w prowincji Valga, w gminie Põdrala.

</doc>
<doc id="3867134" url="https://pl.wikipedia.org/wiki?curid=3867134" title="Parafia św. Wojciecha w Zagrobie">
Parafia św. Wojciecha w Zagrobie

Parafia pw. św. Wojciecha w Zagrobie – rzymskokatolicka parafia należąca do dekanatu bielskiego, diecezji płockiej, metropolii warszawskiej. Erygowana w 1364 roku (istnieją przypuszczenia, że erygowanie parafii mogło nastąpić już w XI stuleciu).
Miejsca święte.
Kościół parafialny.
Obecny kościół został wybudowany w latach 1916-1922 według projektu architekta Zdzisława Kalinowskiego. Drewniany poprzednik zbudowany w 1791 r. spłonął w 1914 roku.

</doc>
<doc id="3867136" url="https://pl.wikipedia.org/wiki?curid=3867136" title="Voorbahi">
Voorbahi

Voorbahi – wieś w Estonii, w prowincji Valga, w gminie Põdrala.

</doc>
<doc id="3867139" url="https://pl.wikipedia.org/wiki?curid=3867139" title="Szałot śląski">
Szałot śląski



</doc>
<doc id="3867142" url="https://pl.wikipedia.org/wiki?curid=3867142" title="Rada Dowództwa Rewolucji (Irak)">
Rada Dowództwa Rewolucji (Irak)

Rada Dowództwa Rewolucji – naczelny organ władzy wykonawczej i ustawodawczej w Iraku w latach 1968-2003, od objęcia władzy przez partię Baas drogą zamachu stanu do obalenia rządów Saddama Husajna po interwencji amerykańskiej.
Historia.
Rada Dowództwa Rewolucji w Iraku została utworzona 18 lipca 1968, dzień po przeprowadzeniu przez iracką partię Baas udanego zamachu stanu. Od początku była najwyższym organem władzy zarówno wykonawczej, jak i ustawodawczej w Iraku pod rządami baasistów. W pierwszym składzie Rady znalazło się trzech czołowych działaczy partii Baas (Ahmad Hasan al-Bakr, Salih Mahdi Ammasz oraz Hardan at-Tikriti), dwóch działaczy niezwiązanych z nią bliżej, ale gotowych podporządkować się polityce pierwszej grupy (Hammad Szihab, Sadun Ghajdan) oraz dwóch bezpartyjnych wojskowych (Abd ar-Razzak an-Najif, Ibrahim Abd ar-Rahman ad-Da'ud). Już 30 lipca baasiści zmusili jednak dwóch ostatnich do opuszczenia Iraku. Niezależnie od Rady po zamachu stanu utworzony został rząd z Ahmadem Hasanem al-Bakrem na czele, jednak faktycznie kluczowe kwestie rozstrzygane były na forum Rady. Jej status najwyższej władzy ustawodawczej i wykonawczej potwierdziła przyjęta we wrześniu 1968 tymczasowa konstytucja iracka, w której zapisano, że Rada odpowiada za swoje działania jedynie przed iracką partią Baas, i ta podległość była jednak w praktyce iluzoryczna. Przy Radzie działało Biuro Bezpieczeństwa, odpowiedzialne przed prezydentem, zajmujące się inwigilacją opozycji politycznej i religijnej.
W pierwszych latach po zamachu stanu z lipca 1968 najbardziej wpływowym politykiem w Radzie był al-Bakr, jednak jego władza nie była nieograniczona. Marion Farouk-Sluglett i Peter Sluglett określają faktyczny ustrój ówczesnego Iraku jako kolektywną dyktaturę. W irackiej propagandzie podkreślano, że decyzje w państwie były podejmowane kolektywnie. Początkowo w składzie Rady dominowali wojskowi, jednak już w 1969 włączono do niej grupę zawodowych działaczy partii Baas wywodzących się z tzw. sunnickiego trójkąta. We wrześniu najpotężniejszą postacią w Radzie był już Saddam Husajn, który zdołał doprowadzić do usunięcia z niej najpoważniejszych konkurentów (Saliha Mahdiego Ammasza i Hardana at-Tikritiego) lub zmarginalizować ich. Ahmad Hasan al-Bakr ostatecznie stracił dawną pozycję w 1977, gdy zrzekł się stanowiska ministra obrony. W tym samym roku do Rady dokooptowano grupę nowych działaczy, których wcześniej włączono także do Przywództwa Regionalnego irackiej partii Baas. Dwa lata później Saddam Husajn przeprowadził czystkę w Radzie, ogłaszając, że pięciu jej członków, w tym tacy, którzy przez wiele lat byli jego współpracownikami, planowało zamach na jego życie. Pokazowemu procesowi nad politykami przewodniczył członek Rady, Na'im Haddad, a ich wymuszone zeznania emitowano w telewizji.
Rada Dowództwa Rewolucji straciła na faktycznym znaczeniu po skonsolidowaniu dyktatorskiej władzy przez Saddama Husajna.
Radę Dowództwa Rewolucji zlikwidowano w ramach polityki debasyfikacji po tym, gdy rządy Saddama Husajna zostały obalone przez interwencję Stanów Zjednoczonych i ich sojuszników.

</doc>
<doc id="3867146" url="https://pl.wikipedia.org/wiki?curid=3867146" title="Kazimierz Ickowicz">
Kazimierz Ickowicz

Kazimierz Józef Ickowicz (ur. 16 stycznia 1899, zm. ?) – kapitan piechoty Wojska Polskiego II RP, nadkomisarz Straży Granicznej II RP.
Życiorys.
Syn Józefa i Antoniny z Rozwadowskich. Uczył się w IV gimnazjum we Lwowie. W czasie I wojny światowej w Legionach Polskich. Po kryzysie przysięgowym w 1917 wcielony do armii austro-węgierskiej. Po odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej 1920. Został awansowany do stopnia porucznika piechoty ze starszeństwem z dniem 1 czerwca 1919. W 1923 był oficerem 22 pułku piechoty w Siedlcach, a w 1924 38 pułku piechoty w Przemyślu. Został awansowany do stopnia kapitana piechoty ze starszeństwem z dniem 1 stycznia 1927. W 1928 pozostawał oficerem 38 pułku piechoty. W 1932, 1932 jako oficer w dyspozycji dowódcy Okręgu Korpusu nr X w Przemyślu skierowany do prac przysposobienia obronnego pełnił stanowisko Komendanta Okręgu nr X Związku Strzeleckiego (jego zastępcą był kpt. Tadeusz Osostowicz).
Po przejściu do służby w Straży Granicznej pracował jako p.o. kierownika Inspektoratu Granicznego (IG) Nowy Targ, po czym od 15 września 1937 w randze nadkomisarza pełnił funkcję komendanta komisariatu Muszyna w Obwodzie SG Jasło (tam jego miejsce zajął 1 grudnia 1937 komisarz Witalis Wołosiewicz). W 1938 był nadkomisarzem inspektorem SG w Nowym Targu. Do 1939 w stopniu nadkomisarza był komendantem Obwodu SG Nowy Targ.
Podczas kampanii wrześniowej 1939 był zastępcą dowódcy baonu kolarzy w improwizowanej grupie „Dubno”.

</doc>
<doc id="3867150" url="https://pl.wikipedia.org/wiki?curid=3867150" title="El General">
El General



</doc>
<doc id="3867152" url="https://pl.wikipedia.org/wiki?curid=3867152" title="Pieniak">
Pieniak



</doc>
<doc id="3867154" url="https://pl.wikipedia.org/wiki?curid=3867154" title="Marcin Przybyłowicz (kompozytor)">
Marcin Przybyłowicz (kompozytor)

Marcin Przybyłowicz (ur. 4 maja 1985) – polski kompozytor, pianista, trębacz i dyrygent, absolwent Akademii Muzycznej w Bydgoszczy w klasie fortepianu, trąbki oraz dyrygentury jazzowej i klasycznej z tytułem magistra sztuki, znany przede wszystkim jako twórca muzyki do gry "". W 2016 roku był najczęściej słuchanym polskim twórcą wśród użytkowników Spotify spoza Polski. Jest kompozytorem muzyki do "Korony królów", historycznego serialu TVP.

</doc>
<doc id="3867155" url="https://pl.wikipedia.org/wiki?curid=3867155" title="Cerkiew św. Dymitra w Czarnem">
Cerkiew św. Dymitra w Czarnem



</doc>
<doc id="3867157" url="https://pl.wikipedia.org/wiki?curid=3867157" title="Chrystus (poemat)">
Chrystus (poemat)

Chrystus – poemat Jana Kasprowicza, opublikowany w 1890. W utworze tym poeta po raz pierwszy przeszedł od ukazywania walki dobra ze złem na poziomie życia społecznego na poziom metafizyczny. Poemat jest napisany jedenastozgłoskowcem ułożonym w tercyny, czyli strofy trójwersowe rymowane aba bcb cdc...:
&lt;poem&gt;
"»Błogosławieni, którzy cierpią z dumy"
"I kłamstwa bliźnich, kamienne urazy"
"Spłacając chlebem...« I słuchają tłumy:"
"Przykazań bowiem Mojżeszowe głazy"
"Innemi dotąd nauczały słowy:"
"»Oko za oko! krew za krwawe zmazy!«"
"A on im mówił: »To jest zakon nowy,"
"Abyście swoje miłowali wrogi"
"I nałożone ponieśli okowy..."
&lt;/poem&gt;

</doc>
<doc id="3867169" url="https://pl.wikipedia.org/wiki?curid=3867169" title="Hard West">
Hard West

Hard West – turowa gra taktyczna wyprodukowana przez polską firmę CreativeForge Games i wydana przez duńskie Gambitious Digital Entertainment. Ukazała się 18 listopada 2015. Twórcą muzyki do gry jest Marcin Przybyłowicz.
"Hard West" rozgrywa się w ufikcyjnionej wersji Dzikiego Zachodu, gdzie oprócz napadania na banki i walki z siejącymi postrach bandytami spotkać można postacie takie jak diabły, duchy i nieumarli. Dodatki nadprzyrodzone inspirowane przez grę .
Rozgrywka.
Rozgrywka przebiega w dwóch oddzielnych trybach: turowa walka taktyczna oraz strategiczna eksploracja mapy, na której gracz może odwiedzać różne lokacje. Podczas walki każda z postaci posiada dwa punkty akcji, które mogą być użyte na ruch i strzał. Postać podczas walki może chronić się za obiektami i zmniejszyć szansę na trafienie.

</doc>
<doc id="3867171" url="https://pl.wikipedia.org/wiki?curid=3867171" title="Pożar w Hotelu Polen">
Pożar w Hotelu Polen



</doc>
<doc id="3867173" url="https://pl.wikipedia.org/wiki?curid=3867173" title="Ushan Çakır">
Ushan Çakır

Ushan Çakır (ur. 23 maja 1984 w Karşıyaka w Izmirze) – turecki aktor telewizyjny, teatralny i filmowy, absolwent Ü.Devlet Konservatuvarı w Stambule. Występował na scenie, m.in. w spektaklu "Anna Karenina" wg Lwa Tołstoja (2006).

</doc>
<doc id="3867180" url="https://pl.wikipedia.org/wiki?curid=3867180" title="Ethnikos Achna w europejskich pucharach">
Ethnikos Achna w europejskich pucharach



</doc>
<doc id="3867184" url="https://pl.wikipedia.org/wiki?curid=3867184" title="A.J. Applegate">
A.J. Applegate

A.J. Applegate (ur. 23 września 1989 w Massapequa) – amerykańska aktorka i reżyserka filmów pornograficznych.
Życiorys.
Wczesne lata.
Urodziła się w Massapequa w stanie Nowy Jork. Wychowywała się w Connecticut. Jej rodzina była pochodzenia niemieckiego&lt;ref name="tattle.xxx/blog"&gt;&lt;/ref&gt; i włoskiego. Przez cztery lata była tancerką, nauczycielką tańca i cheerleaderką dla profesjonalnych drużyn sportowych.
Jako dziewiętnastolatka podjęła pracę jako striptizerka.
Kariera.
Z przemysłem filmów dla dorosłych związała się w 2012 w wieku 22 lat, pracując jako egzotyczna tancerka i fotomodelka fetysz. Początkowo występowała pod pseudonimem Kaylee Evans. Pierwszą scenę pt. "Big Butt Bouncing" z serii "I Know That Girl" nagrała 15 sierpnia 2012 dla strony internetowej Mofos.com.
Swój pseudonim artystyczny zaczerpnęła od nazwiska aktorki Christiny Applegate, najlepiej znanej z roli Kelly Bundy z sitcomu telewizji Fox "Świat według Bundych", ponieważ często mówiono jej, że jest do niej podobna.
Applegate brała udział w sesjach zdjęciowych i filmach dla takich firm jak Evil Angel, Digital Sin, Combat Zone, Reality Kings, Bang Bros, Zero Tolerance, Brazzers, Naughty America, New Sensations, Vivid Entertainment, Wicked Pictures i Jules Jordan Video.
Po raz pierwszy wzięła udział w scenie gang bang w produkcji studia Hard X "Gangbang Me" (2014) z Erikiem Everhardem, Mr. Pete, Jamesem Deenem, Johnem Strongiem, Mickiem Blue, czarnoskórym Jon Jonem i Ramónem Nomarem. Pojawiła się w "Erotic Amnesia" (2016) jako Callie. W latach 2012-2019 pracowała dla Kink.com w scenach sadomasochistycznych, takich jak uległość, głębokie gardło, rimming, cunnilingus, kobieca ejakulacja, fisting analny i pochwowy, pegging, gang bang, bukkake, fetysz stóp, plucie i bicie. Były to serie "Device Bondage", "Everything Butt", "Hardcore Gangbang", "Hogtied", "Sex and Submission", "Upper Floor", "Whipped Ass" z Johnem Strongiem, Mr. Pete, Tommym Pistolem, Lucasem Frostem, Sethem Gamblem, Owenem Grayem, Barrym Scootem, Gagem Sinem, Aiden Starr, Cali Carter, Lorelei Lee, Berettą James, Sinn Sage, Casey Calvert, Cheyenne Jewel, Alex Chance, Lea Lexis, Kristiną Rose i Janą Wilde.
Applegate planowała pracować w branży dla dorosłych tak długo, jak to możliwe i osiągnąć status MILF.
W 2014 była nominowana do AVN Award jako „Najlepsza nowa gwiazdka” i otrzymała pierwszą nagrodę XBIZ Award w kategorii „Nowa gwiazdka roku”. W 2015 zdobyła nominacje do AVN Award w kategoriach: „Najlepsza aktorka roku”, „Najlepsza sceny seksu chłopak/dziewczyna”, „Najlepsza scena seksu podwójnej penetracji”, „Najlepsza scena seksu grupowego” i „Najlepsza scena seksu solo/Złośnica roku”. W kolejnych latach zdobyła wiele nominacji do AVN Award, w tym „Wykonawczyni roku” 2015, 2016 i 2017. Zajęła piąte miejsce w rankingu „Najlepsze młode aktorki porno 2016” ("Mejores Actrices porno jovenes 2016"), ogłoszonym przez hiszpański portal 20minutos.es.
W 2016 zadebiutowała jako współpasażerka filmu "AJ’s Angels" dla studia Girlfriends Films/Archangel Video.
W 2019 w Meksyku otrzymała międzynarodową nagrodę za całokształt twórczości.
Życie prywatne.
W latach 2016-2019 była w związku z aktorem porno Billem Baileyem, który 3 marca 2019 spadł z balkonu z czwartego piętra na parter Hotelu Grand Prix w Meksyku i zmarł. Brał udział w konwencji Expo Sexo w Meksyku z A.J. Applegate, gdy nastąpił wypadek. W marcu 2019 związała się z Dannym Mountainem.

</doc>
<doc id="3867187" url="https://pl.wikipedia.org/wiki?curid=3867187" title="Bagnoles-de-l’Orne-Normandie">
Bagnoles-de-l’Orne-Normandie

Bagnoles-de-l’Orne-Normandie – gmina we Francji, w regionie Normandia, w departamencie Orne. W 2013 roku populacja ludności wynosiła 2710 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Bagnoles-de-l’Orne oraz Saint-Michel-des-Andaines. Siedzibą gminy została miejscowość Bagnoles-de-l’Orne.

</doc>
<doc id="3867189" url="https://pl.wikipedia.org/wiki?curid=3867189" title="Bagnoles de l'Orne Normandie">
Bagnoles de l'Orne Normandie



</doc>
<doc id="3867191" url="https://pl.wikipedia.org/wiki?curid=3867191" title="Cin&amp;Cin">
Cin&amp;Cin

Cin&amp;Cin – polska marka win musujących, stołowych oraz wermutu, produkowana przez firmę Ambra na bazie wina włoskiego.

</doc>
<doc id="3867193" url="https://pl.wikipedia.org/wiki?curid=3867193" title="Christophe Bassons">
Christophe Bassons

Christophe Bassons (ur. 10 czerwca 1974 w Mazamet) – francuski kolarz szosowy. Złoty medalista światowych igrzysk wojskowych w jeździe indywidualnej na czas (Rzym 1995), medalista mistrzostw Francji w tej konkurencji.
Bassons zaczął uprawiać kolarstwo w 1991 (początkowo w jego górskiej odmianie, później w szosowej). W 1995 zdobył mistrzostwo światowych igrzysk wojskowych w jeździe indywidualnej na czas. W 1996 przeszedł na zawodowstwo i został kolarzem grupy Force Sud. 1 kwietnia tego samego roku przeszedł do Festiny. Podczas mistrzostw świata w 1996 zajął 17. miejsce w jeździe indywidualnej na czas. W 1998 zdobył brązowy medal mistrzostw Francji w jeździe indywidualnej na czas, stanął także na podium jednego z etapów Tour de Pologne (w klasyfikacji generalnej wyścigu zajął 4. miejsce).
Po wybuchu afery dopingowej Festiny, w ramach której ujawniono, iż Bassons był jedynym kolarzem tej grupy, który nie stosował środków dopingujących, zaczął on otwarcie krytykować zjawisko dopingu w kolarstwie, zyskując przydomek „Mr Clean”. W 1999 został kolarzem grupy FDJ, w barwach której wygrał etap Critérium du Dauphiné.
Podczas Tour de France 1999 w napisanym dla Le Parisien felietonie określił osiągane wówczas przez Lance'a Armstronga (który w tym czasie powrócił do rywalizacji po wyleczeniu raka) wyniki „szokującymi” dla całego środowiska kolarskiego. Po tych słowach został poddany ostracyzmowi ze strony peletonu, część kolarzy biorących udział w wyścigu zaczęła mu grozić, a Armstrong publicznie sugerował, iż Bassons powinien zrezygnować z dalszej rywalizacji. W trakcie 10. etapu peleton przez około 100 kilometrów poruszał się w bardzo wolnym tempie, a wszyscy kolarze ignorowali Bassonsa, w związku z czym Francuz podjął próbę samotnej ucieczki – wówczas pozostali zawodnicy dogonili go i ustawili się tak, by spychać go na koniec grupy – tam do Bassonsa podjechał Armstrong, który złapał go za ramię i w prywatnej rozmowie ponownie powiedział, iż powinien on zrezygnować z dalszego ścigania, kończąc wypowiedź niecenzuralnym określeniem w kierunku Francuza. Mimo iż Bassonsa bronić próbowała między innymi ówczesna minister sportu Francji Marie-George Buffet, w dalszej części wyścigu sytuacja nie uległa zmianie (był on atakowany nawet przez członków grupy, w barwach której jeździł), w związku z czym Bassons wycofał się z dalszego udziału w Tourze.
W latach 2000–2001 był zawodnikiem grupy Jean Delatour, jednak po sytuacji z Tour de France 1999 nadal był atakowany przez innych kolarzy (według Bassona zdarzały się przypadki, iż inni zawodnicy w trakcie wyścigów starali się wypchać go z drogi) i ostatecznie w 2001, obawiając się o swoje zdrowie i życie, zakończył zawodową karierę zawodniczą. W późniejszym czasie podjął pracę w ministerstwie sportu Francji, zajmując się walką z dopingiem w sporcie. W listopadzie 2013 został Kawalarem Orderu Narodowego Zasługi.
W 2012 został ukarany rocznym zawieszeniem za opuszczenie testu antydopingowego po mistrzostwach Francji w maratonie w kolarstwie górskim (Bassons wycofał się z wyścigu 20 kilometrów przed metą i, po zgłoszeniu tego faktu sędziemu, udał się samochodem do domu, nie czekając na zakończenie zawodów – 2,5 godziny później został poinformowany, iż został wylosowany do kontroli antydopingowej, jednak nie był już w stanie wrócić na nią w wyznaczonym czasie). Po odwołaniu kara zawieszenia została skrócona do miesiąca, a ostatecznie, decyzją "Agence française de lutte contre le dopage" (francuskiej agencji antydopingowej), Bassons został uniewinniony. Po decyzji AFDL Bassons wytoczył "Fédération Française de Cyclisme" (francuskiej federacji kolarskiej) proces sądowy – sąd stwierdził, iż FFC złamała prawo i nakazał federacji wypłatę ponad 30 tysięcy euro odszkodowania.
W 2014, jako amator, planował wystartować w mistrzostwach Francji w jeździe indywidualnej na czas (wcześniej w tym samym roku zdobył srebrny medal w mistrzostwach Akwitanii w tej konkurencji), jednak kilka dni przed zawodami "Fédération Française de Cyclisme" (francuska federacja kolarska) zmieniła regulamin zawodów, uniemożliwiając amatorom z kategorii, do której należał wówczas Bassons, udział w imprezie tej rangi, mimo faktu, iż w poprzednich latach mogli oni w niej startować.

</doc>
<doc id="3867194" url="https://pl.wikipedia.org/wiki?curid=3867194" title="Inspektorat Graniczny „Sambor”">
Inspektorat Graniczny „Sambor”



</doc>
<doc id="3867202" url="https://pl.wikipedia.org/wiki?curid=3867202" title="Inspektorat Graniczny „Sanok”">
Inspektorat Graniczny „Sanok”



</doc>
<doc id="3867206" url="https://pl.wikipedia.org/wiki?curid=3867206" title="Stanisławów (Borki)">
Stanisławów (Borki)

Stanisławów – część wsi Borki w Polsce położona w województwie wielkopolskim, w powiecie konińskim, w gminie Kramsk. Należy do sołectwa Borki.
W latach 1975–1998 Stanisławów należał administracyjnie do województwa konińskiego.
W pobliżu płynie rzeka Jaźwiniec.

</doc>
<doc id="3867210" url="https://pl.wikipedia.org/wiki?curid=3867210" title="Zaklęty krąg">
Zaklęty krąg

Zaklęty krąg – album studyjny polskiego zespołu muzycznego Cugowscy. Wydawnictwo ukazało się 30 września 2016 roku nakładem wytwórni muzycznej Sony Music Entertainment Poland.
Album dotarł do 4. miejsca polskiej listy przebojów – OLiS. Materiał był promowany teledyskiem do utworu tytułowego.
30 października 2019 roku album otrzymał status złotej płyty.
Lista utworów.
Opracowano na podstawie materiału źródłowego. 

</doc>
<doc id="3867213" url="https://pl.wikipedia.org/wiki?curid=3867213" title="Jan Angelos z Syrmii">
Jan Angelos z Syrmii

Jan Angelos z Syrmii (grec. Ἰωάννης Ἄγγελος, węg. Angelos János, ur. ok. 1193, zm. 1259) – bizantyński arystokrata, gubernator Syrmii 1235-1254
Życiorys.
Był synem Izaaka II Angelosa i Małgorzaty Węgierskiej. Znalazł schronienie w węgierskim dworze w 1222 roku. Bela IV mianował go gubernatorem Syrmii. Jego żoną była Małgorzata de Courtenay, siostra łacińskich cesarzy Konstantynopola. Mieli co najmniej jedną córkę, Marię. 

</doc>
<doc id="3867217" url="https://pl.wikipedia.org/wiki?curid=3867217" title="Na’im Haddad">
Na’im Haddad

Na’im Haddad (ur. 1933 w An-Nasirijji) – iracki polityk, członek partii Baas, w latach 1977–1986 należał do Rady Dowództwa Rewolucji.
Życiorys.
Urodził się w rodzinie szyickiej z An-Nasirijji. Ukończył studia na Uniwersytecie Bagdadzkim. W końcu lat 50. XX wieku przyłączył się do partii Baas.
Po przejęciu władzy w Iraku przez baasistów był krótko gubernatorem prowincji Dijala. W 1974 wszedł do Przywództwa Regionalnego irackiej partii Baas, a w irackim rządzie został ministrem młodzieży. Trzy lata później został dokooptowany także do Rady Dowództwa Rewolucji, najwyższego organu władzy w Iraku po zamachu stanu w 1968. Od 1979 do 1980 był wicepremierem Iraku.
W 1979 był przewodniczącym specjalnego trybunału, który sądził rzekomych uczestników spisku przeciwko Saddamowi Husajnowi. Grupę 22 działaczy partyjnych oskarżono o przygotowywanie zamachu stanu w porozumieniu z konkurencyjną syryjską partią Baas. Wszyscy zostali skazani na śmierć; wśród nich byli członkowie Rady Dowództwa Rewolucji – Adnan al-Hamdani, Muhammad Ajisz, Ghanim Abd al-Dżalil, Muhji Abd al-Husajn Maszhadi i Muhammad Mahdżub. Polityków zmuszono do złożenia samokrytyki, co nagrano i wyemitowano w państwowej telewizji. Haddad, Saddam Husajn i pozostali członkowie Rady brali następnie osobisty udział w wykonywaniu wyroków śmierci.
Rok później Haddad zrezygnował ze stanowiska wicepremiera i został przewodniczącym irackiego parlamentu. Pozostawał nim przez sześć lat. W 1986 został pozbawiony wszystkich stanowisk państwowych, w tym miejsca w Radzie Dowództwa Rewolucji.
Po obaleniu rządów Saddama Husajna przyłączył się do organizacji partyzantki wymierzonej w wojsko amerykańskie oraz w nowe władze Iraku. W 2004 przeżył zamach na swoje życie; w jego domu podłożona została bomba. Wskutek eksplozji zginęły dwie osoby, a Haddad i jego żona zostali ranni.

</doc>
<doc id="3867218" url="https://pl.wikipedia.org/wiki?curid=3867218" title="Komisariat Straży Granicznej „Cisna”">
Komisariat Straży Granicznej „Cisna”

Komisariat Straży Granicznej „Cisna” – jednostka organizacyjna Straży Granicznej pełniąca służbę ochronną na granicy państwowej w roku 1939.
Formowanie i zmiany organizacyjne.
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Jur-Gorzechowski utworzył na terenie Obwód SG „Sanok” komisariat Straży Granicznej „Cisna”. Etat komendy:2 oficerów, 3 szeregowych,1 bryczka, 2 konie, 3 kbk z bagnetem, 3 pistolety.
Tym samym rozkazem utworzył placówkę I linii „Liszna”, wydzielił placówkę I linii „Balnica” z komisariatu Straży Granicznej „Komańcza” i przydzielił do komisariatu Straży Granicznej „Cisna”, wydzielił placówkę I linii „Przysłup” z komisariatu Straży Granicznej „Dwernik” i przydzielił do komisariatu Straży Granicznej „Cisna”, przemianował posterunek SG „Solinka” na placówkę I linii „Solinka”, przemianował placówkę I linii „Cisna” na placówkę II linii „Cisna” i zarządził likwidację komisariatu Straży Granicznej „Sianki”. Nakazał, by z dniem 1 lutego 1939 komisariat „Sianki” wraz z placówkami II linii utworzył komisariat SG „Cisna”.
Struktura organizacyjna.
Organizacja komisariatu w styczniu 1939:

</doc>
<doc id="3867238" url="https://pl.wikipedia.org/wiki?curid=3867238" title="Liga MX Sub-20">
Liga MX Sub-20

Liga MX Sub-20 (ze względów sponsorskich Liga Bancomer BBVA Sub-20) – liga młodzieżowa do lat dwudziestu piłki nożnej mężczyzn w Meksyku. Występują w niej drużyny młodzieżowe wszystkich osiemnastu klubów grających aktualnie w pierwszej lidze meksykańskiej – Liga MX. Rozgrywki są organizowane przez Meksykański Związek Piłki Nożnej.
Rozgrywki są toczone systemem ligowo–pucharowym, podobnym do ligi seniorów; po zakończeniu regularnego sezonu osiem najlepszych zespołów kwalifikuje się do fazy play-off (tzw. Liguilli). Zwycięzca Liguilli zdobywa tytuł mistrzowski. W ciągu roku rozgrywane są dwa niezależne od siebie półroczne sezony – jesienią Apertura, natomiast wiosną Clausura.

</doc>
<doc id="3867246" url="https://pl.wikipedia.org/wiki?curid=3867246" title="Eugeniusz Tadeusiewicz">
Eugeniusz Tadeusiewicz

Eugeniusz Tadeusiewicz (ur. 3 czerwca 1906 w Łodzi, zm. 26 października 1975 w Łodzi) – polski piłkarz, (środkowy napastnik lub pomocnik) oraz hokeista, związany przez większość kariery z ŁKS-em Łódź..
Był wychowankiem Klubu Turystów, w barwach których zaliczył 7 występów w ekstraklasie. W latach 1927–1929 był piłkarzem WKS 82 pp Brześć. Od 1929 związany z Łódzkim Klubem Sportowym - 139 meczów w najwyższej klasie rozgrywkowej. W tym samym roku został najlepszym strzelcem drużyny. Prócz gry na trawiastych boiskach, występował także na tafli lodowej, wraz z innymi piłkarzami ŁKS-u, w tym m.in. z Władysławem Królem, Antonim Gałeckim oraz Henrykiem Koczewskim. Karierę sportową zakończył po II wojnie światowej, w łódzkim Orkanie.
Uczestnik kampanii wrześniowej.

</doc>
<doc id="3867247" url="https://pl.wikipedia.org/wiki?curid=3867247" title="2017 w Wojsku Polskim">
2017 w Wojsku Polskim

Kalendarium Wojska Polskiego 2017 – wydarzenia w Wojsku Polskim w roku 2017.
Styczeń.
1 stycznia
9 stycznia
10 stycznia
11 stycznia
12 stycznia
16 stycznia
26 stycznia
31 stycznia
Luty.
7 lutego
8 lutego
15 lutego
16 lutego
Marzec.
1 marca
31 marca
Kwiecień.
21 kwietnia
Maj.
31 maja
Czerwiec.
3-18 czerwca
13 czerwca
Wrzesień.
4 września
29 września
Październik.
30 października
Listopad.
29 listopada

</doc>
<doc id="3867250" url="https://pl.wikipedia.org/wiki?curid=3867250" title="Stefan Andrzejewski">
Stefan Andrzejewski

Stefan Marian Andrzejewski (ur. 5 września 1899 w Poznaniu, zm. 13 czerwca 1996 w Warszawie) – pułkownik Wojska Polskiego, powstaniec wielkopolski, inwalida wojenny.
Życiorys.
Ojcem był Stefan – Naczelny Sekretarz Sądu Okręgowego w Poznaniu, a matką – Maria z Bartorzów. W Poznaniu ukończył szkołę handlową. Działał w Towarzystwie Tomasza Zana. 1 czerwca 1917 został wcielony do armii pruskiej (20 pułk artylerii lekkiej w Poznaniu). Walczył we Flandrii. Ranny we Francji. Powstanie wielkopolskie zastało go na urlopie zdrowotnym. Już 27 grudnia 1918 włączył się do walk ulicznych w Poznaniu (współtworzył artylerię powstańczą). Służył pod dowództwem Kazimierza Nieżychowskiego. Uczestniczył w bitwie o Ławicę (5–6 stycznia 1919) i zdobyciu portu lotniczego. Brał udział w bitwach pod Szubinem, Kcynią, Paterkiem i Rynarzewem.
W marcu 1919 udał się na pomoc walczącym o Lwów. Jesienią tego samego roku wrócił do Poznania, ale wraz z 1 pułkiem artylerii lekkiej skierowano go niebawem do Bydgoszczy. W maju 1920 ranny w wojnie z bolszewikami. Do 1926 służył w 15 pułku artylerii polowej, a potem w 7 pułku artylerii ciężkiej.
29 stycznia 1932 został mianowany porucznikiem ze starszeństwem z 2 stycznia 1932 i 180. lokatą w korpusie oficerów rezerwowych artylerii. Posiadał wówczas przydział w rezerwie do 15 pułku artylerii lekkiej. W 1934 był już przeniesiony do korpusu oficerów rezerwy uzbrojenia i przydzielony w rezerwie do Kadry 8 Oddziału Służby Uzbrojenia. Pozostawał wtedy w ewidencji Powiatowej Komendy Uzupełnień Gdynia. 
Pracował w Państwowym Banku Rolnym.
W 1939 zmobilizowany. Walczył pod Kutnem. Wzięty do niewoli niemieckiej wkrótce z niej zbiegł i w czasie okupacji pracował w Banku Rolnym w Warszawie. Od 1946 do 1949 był delegatem do spraw UNRRY w Ministerstwie Pracy i Polityki Społecznej (działał na Wybrzeżu). Od 1951 pracował w Urzędzie Rady Ministrów (dyrektor biura). Od 1962 do 1964 był przewodniczącym Krajowej Komisji Weteranów Powstania Wielkopolskiego przy Zarządzie Głównym ZBOWiD-u. W 1969 przeszedł na emeryturę i do śmierci mieszkał w Warszawie, będąc aktywnym członkiem warszawskiego środowiska powstańców wielkopolskich. W 1972 został mianowany kapitanem. Zmarł 13 czerwca 1996. Został pochowany na Cmentarzu Wojskowym na Powązkach (kwatera C7-1-38).
Stefan Andrzejewski był żonaty z Ireną Anną ze Szpakowskich (1901–1985), z którą miał syna Mariana (ur. 1929).

</doc>
<doc id="3867254" url="https://pl.wikipedia.org/wiki?curid=3867254" title="Niwka (Brzózki)">
Niwka (Brzózki)

Niwka – część wsi Brzózki w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Brzózki.
W latach 1975-1998 Niwka administracyjnie należała do województwa konińskiego.

</doc>
<doc id="3867263" url="https://pl.wikipedia.org/wiki?curid=3867263" title="Stawisko (województwo wielkopolskie)">
Stawisko (województwo wielkopolskie)



</doc>
<doc id="3867265" url="https://pl.wikipedia.org/wiki?curid=3867265" title="Aris FC w europejskich pucharach">
Aris FC w europejskich pucharach



</doc>
<doc id="3867268" url="https://pl.wikipedia.org/wiki?curid=3867268" title="Stawisko (Brzózki)">
Stawisko (Brzózki)

Stawisko – część wsi Brzózki w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Brzózki.
W latach 1975–1998 Stawisko administracyjnie należało do województwa konińskiego.

</doc>
<doc id="3867277" url="https://pl.wikipedia.org/wiki?curid=3867277" title="Franc Kokowski">
Franc Kokowski

Franc Mychajłowycz Kokowski, ukr. Франц Михайлович Коковський; pol. Franciszek Kokowski; ps. Франц Михайлів – Franc Mychajłiw, Богдан Левченко – Bohdan Łewczenko (ur. 17 września 1885 w Brzeżanach, zm. 9 września 1940 w Tarnopolu) – ukraiński doktor praw, adwokat, sędzia, pisarz, dziennikarz, tłumacz, językoznawca, antropolog, działacz społeczny i kulturalny.
Życiorys.
Urodził się w 1885. W 1906 zdał egzamin dojrzałości w C. K. Gimnazjum w Brzeżanach (wzmiankowany jako Franciszek Kokowski). W 1906 podjął studia na Wydziale Filozoficznym Uniwersytetu Lwowskiego, skąd został wydalony na początku 1907 za udział w demonstracji studenckiej przeciwko polonizacji w szkołach; był osadzony w areszcie. Kształcił się na uniwersytetach w Grazu, Czerniowcach, a później od 1910 do 1911 na Wydziale Prawa Uniwersytetu Lwowskiego. Uzyskał tytuł naukowy doktora.
Po zakończeniu I wojny światowej w okresie istnienia Zachodnioukraińskiej Republiki Ludowej na przełomie 1918/1919 był komisarzem miejskim miasta Kozowa. W okresie II Rzeczypospolitej pracował jako adwokat w Brzeżanach (1921), sędzia Sądu Powiatowego w Podhajcach, od 1928 (mianowany 4 kwietnia) sędzia Sądu Okręgowego w Sanoku. W 1934 został pozbawiony urzędu przez władze polskie. W połowie lat 30. XX wieku jako emerytowany sędzia SO był członkiem sanockiego koła Zrzeszenia Sędziów i Prokuratorów RP w Sanoku. Wrócił do Brzeżan, gdzie pracował jako prawnik, szef oddziału organizacji Silśkyj Hospodar, a w 1936 był współzałożycielem muzeum im. Andrija Czajkowskiego .
Od 1907 do 1939 działał w organizacji „Ridna Szkoła”, od 1917 był działaczem Proswity. W 1931 był jednym z założycieli Towarzystwa Muzealnego „Łemkowszczyzna” w Sanoku. 25 lipca 1934 został wybrany członkiem zarządu Towarzystwa Przyjaciół Ziemi Sanockiej.
Publikował poezje na łamach czasopism. Pracował jako dziennikarz gazety „Nasz Łemko” (ukr. „Наш Лемко”). Był także tłumaczem, m.in. literatury niemieckojęzycznej. W późniejszych czasach publikował prozę. 15 czerwca 1930 zorganizowano w Sanoku uroczystość z okazji 30 lecia pracy naukowo-literackiej Kokowskiego.
Po wybuchu II wojny światowej i klęsce polskiej wojny obronnej stanął na czele tymczasowej rady dla utrzymania porządku w Brzeżanach. Po agresji ZSRR na Polskę został aresztowany w grudniu 1939 wraz z synem Stepanem Tarasem (ur. 1913). Zmarł 9 września 1940 w więzieniu w Tarnopolu.
Na budynku, mieszczącym w przeszłości sąd w Brzeżanach, została ustanowiona tablica upamiętniająca ostatni polityczny proces w państwie polskim z 14 września 1939, w trakcie którego obrońcą był dr Franc Kokowski.

</doc>
<doc id="3867279" url="https://pl.wikipedia.org/wiki?curid=3867279" title="Ksawerów Kramski">
Ksawerów Kramski

Ksawerów Kramski – wieś w Polsce, położona w województwie wielkopolskim, w powiecie konińskim, w gminie Kramsk.
Należy do sołectwa Dębicz.
W latach 1975–1998 Ksawerów administracyjnie należał do województwa konińskiego.
Przed 2023 r. miejscowość nosiła nazwę "Ksawerów" i była częścią wsi Dębicz.
Nad Wartą, na południu gminy znajduje się miejscowość o nazwie Ksawerów. Nie jest ona związana z tą i tworzy oddzielne sołectwo.
Sprawa statusu miejscowości.
27 lutego 2020, wójt gminy zarządził konsultacje społeczne z mieszkańcami sołectwa Dębicz w sprawie zmiany statusu Ksawerowa z części wsi Dębicz, na wieś, a także zmiany nazwy miejscowości na „Ksawerów Kramski”. Odbyły się one w dniach od 1 do 20 marca, a zrealizowane zostały w formie ankiet z powodu panującej pandemii COVID-19.

</doc>
<doc id="3867281" url="https://pl.wikipedia.org/wiki?curid=3867281" title="Rytmy abo wiersze polskie">
Rytmy abo wiersze polskie

Rytmy abo wiersze polskie – tomik poetycki Mikołaja Sępa Szarzyńskiego wydany po śmierci autora w 1601 przez jego brata Jakuba. Jest on jedynym dziełem poety, co do którego nie ma wątpliwości w kwestii autorstwa. Stanowi jeden z pierwszych przejawów baroku w literaturze polskiej. Tomik zawiera między innymi sonety, pieśni, parafrazy psalmów i epitafia. 
Sonety Mikołaja Sępa Szarzyńskiego są jednymi z pierwszych realizacji tego gatunku w poezji polskiej. W zbiorku znalazło się sześć utworów tego typu: "O krótkości i niepewności na świecie żywota człowieczego", "Na one słowa Jopowe": "Homo natus de muliere, brevi vivens tempore etc.", "Do naświętszej Panny", "O wojnie naszej, którą wiedziemy z szatanem, światem i ciałem", "O nietrwałej miłości rzeczy świata tego" i "Do Pana Mikołaja Tomickiego". Sonety Sępa Szarzyńskiego reprezentują francuską odmianę tej formy. Rymują się abba abba cdc dee.

</doc>
<doc id="3867289" url="https://pl.wikipedia.org/wiki?curid=3867289" title="Podbór (Dębicz)">
Podbór (Dębicz)

Podbór – część wsi Dębicz w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Dębicz.
W latach 1975–1998 Podbór administracyjnie należał do województwa konińskiego.

</doc>
<doc id="3867291" url="https://pl.wikipedia.org/wiki?curid=3867291" title="Budapesti Vasutas SC w europejskich pucharach">
Budapesti Vasutas SC w europejskich pucharach



</doc>
<doc id="3867295" url="https://pl.wikipedia.org/wiki?curid=3867295" title="Stukol">
Stukol

Stukol – część wsi Dębicz w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Dębicz.
W latach 1975–1998 Stukol administracyjnie należał do województwa konińskiego.

</doc>
<doc id="3867310" url="https://pl.wikipedia.org/wiki?curid=3867310" title="Terri Attwood">
Terri Attwood

Teresa (Terri) K. Attwood (ur. 20 listopada 1959) – profesor bioinformatyki w School of Computer Science i School of Health Sciences na uniwersytecie w Manchesterze. Nagrodzona uniwersyteckim stypendium badawczym od Royal Society oraz stypendium dla wizytującego pracownika naukowego w Europejskim Instytucie Bioinformatyki (EMBL-EBI).
Edukacja.
Attwood uzyskała tytuł licencjata w dziedzinie biofizyki na Uniwersytecie w Leeds w 1982 roku. Dwa lata później w 1984 roku uzyskała tytuł doktora również w zakresie biofizyki pod kierownictwem Johna E. Lydona, studiując chromoniczne fazy pośrednie. Attwood odbyła staż podoktorski w Leeds, następnie od 1993 roku przez pięć lat pracowała na University College London, aby w końcu przenieść się do Uniwersytetu w Manchesterze w 1999 roku.
Badania.
Jej badania skupiają się na dopasowywaniu sekwencji i analizie białek.
Zainspirowana stworzeniem PROSITE, Attwood opracowała metodę pomiaru mas peptydów powstałych przez degradację białka i wykorzystała ją do stworzenia bazy danych PRINTS. Razem z Amosem Bairoch ujednoliciła klasyfikację i adnotacje rodziny białek. W 1997 roku Attwood, Bairoch i Rolf Aqweiler otrzymali grant z Unii Europejskiej w celu utworzenia InterPro, gdzie partnerami były takie organizacje jak Pfam, ProDom i Swiss-prot/ТrEMBL.
Attwood prowadziła duże projekty, w tym konsorcjum text mining BioMinT FP5, bioinformatyczne konsorcjum edukacyjne EMBER (łącznie z partnerami EBI i szwajcarskim Instytutem Bioinformatyki) i platformę EPSRC PARADIGM. W Manchesterze jest kierownikiem projektów SeqAhead (sieć analizy danych sekwencjonowania nowej generacji) i AllBio (infrastruktury bioinformatycznej dla nauk o jednokomórkowcach, zwierzętach i roślinach), była również kierownikiem projektów EMBRACE w Manchesterze i EuroKUP (European Kidney and Urine Proteomics). Podczas fazy wstępnej projektu Attwood była członkiem ELIXIR – komitetu strategii szkolenia bioinformatycznego (pakiet roboczy nr 11). Obecnie jest przewodniczącym globalnej sieci bioinformatyki EMBnet, była członkiem komitetu wykonawczego International Society for Biocuration i sieci szkolenia bioinformatycznego, została wybrana do zarządu Międzynarodowego Stowarzyszenia Biologii Obliczeniowej. W 2012 roku zainicjowała stworzenie Globalnej Organizacji Nauki, Edukacji i Szkoleń Bioinformatycznych (ang. GOBLET), we współpracy z dużymi stowarzyszeniami, sieciami i organizacjami zajmującymi się bioinformatyką, biologią obliczeniową i biokuracją. Od 2016 roku Attwood jest prezesem zarządu GOBLET.
Poza byciem biokuratorką opracowała narzędzia do dopasowania i wizualizacji sekwencji białkowych i struktur, w tym Ambrozję i CINEMA. Jej grupa buduje komponenty oprogramowania do tworzenia użytecznych aplikacji bioinformatycznych za pomocą narzędzi UTOPIA i opracowuje nowe podejścia do automatycznego objaśniania i analizy tekstu, jak PRECIS, METIS, BioIE, i podejścia semantyczne do integracji danych, takie jak semantyczny Biochemical Journal publikowany przez Portland Press. Narzędzia UTOPII opierają się o zarówno semantyczny Biochemical Journal, jak i wspólny projekt z Pfizerem i АstraZeneką, służący do rozwoju interfejsu XXI wieku dla literatury biomedycznej i zarządzenia danymi.
Badania Attwood były sponsorowane przez Engineering and Physical Sciences Research Council, Biotechnology and Biological Sciences Research Council, Wellcome Trust, Unię Europejską i partnerów przemysłowych.
Attwood zasiada w redakcji czasopism Biochemical Journal, Database: The Journal of Biological Databases and Curation, Molecular and Cellular Proteomics, Journal of Molecular Graphics and Modelling i czasopisma EMBnet.journal.
Dydaktyka.
Attwood wykłada na studiach licencjackich i magisterskich, była doradczynią i promotorką wielu doktorantów. Attwood jest współautorką kilku rozdziałów książek i dwóch popularnych podręczników bioinformatyki: "Introduction to Bioinformatics" i "Bioinformatics and Molecular Evolution".

</doc>
<doc id="3867311" url="https://pl.wikipedia.org/wiki?curid=3867311" title="Krajowe Eliminacje do Konkursu Piosenki Eurowizji 2017">
Krajowe Eliminacje do Konkursu Piosenki Eurowizji 2017

Krajowe Eliminacje do Konkursu Piosenki Eurowizji 2017 – polskie selekcje mające na celu wyłonienie reprezentanta Polski na 62. Konkurs Piosenki Eurowizji organizowany w Kijowie. Finał odbył się 18 lutego 2017 roku w holu siedziby TVP przy ul. Woronicza 17.
Finał konkursu wygrała Kasia Moś z utworem „Flashlight”, który napisała we współpracy z Pete’em Barringerem i Rickardem Bonde Truumeelem. Piosenka zdobyła łącznie 19 punktów w głosowaniu telewidzów oraz jurorów, którzy przyznali jej maksymalną liczbę 50 punktów.
Geneza organizacji konkursu.
W 2016 roku Telewizja Polska potwierdziła udział w 62. Konkursie Piosenki Eurowizji organizowanym w Kijowie w maju 2017 roku. W grudniu stacja ogłosiła, że reprezentant kraju będzie wybrany za pomocą krajowych eliminacji.
Przebieg konkursu.
Czas i miejsce konkursu.
Polskie eliminacje do 62. Konkursu Piosenki Eurowizji odbyły się 18 lutego 2017 roku w holu siedziby TVP przy ul. Woronicza 17 w Warszawie. Koncert był transmitowany w godzinach 20:30–22:20 na antenie TVP1 oraz TVP Polonia. Pierwotnie koncert selekcyjny miał odbyć się 11 lutego, jednak pod koniec stycznia TVP poinformowała o przedłużeniu terminu przyjmowania zgłoszeń (do 10 lutego) oraz o zmianie daty finału.
Zgłaszanie utworów.
Proces nadsyłania propozycji przez twórców ruszył 27 grudnia 2016 roku. Wszystkie nadesłane propozycje musiały spełniać warunki regulaminu konkursu: musiały posiadać tekst w języku polskim lub angielskim, trwać nie dłużej niż 3 minuty oraz nie mogły zostać opublikowane przed 1 września 2016 roku. Każdy z artystów mógł zgłosić więcej niż jedną piosenkę. W przeciwieństwie do poprzednich lat, swoich kandydatur nie mogli nadsyłać zagraniczni wykonawcy. Pierwotnie termin nadsyłania propozycji miał minąć 20 stycznia 2017 roku, lecz TVP przedłużyło go do 10 lutego 2017.
Finalistów krajowych eliminacji wybrała sześcioosobowa komisja jurorska w składzie: dziennikarz Grzegorz Brzozowicz, prezenter Artur Orzech, reżyser Konrad Smuga, wiceprezes TVP Maciej Stanecki, szef polskiej delegacji eurowizyjnej Mateusz Grzesiński i szefowa TVP1 Ewa Nowicka. Lista uczestników koncertu finałowego została opublikowana 11 lutego 2017 roku, znaleźli się na niej następujący wykonawcy:
Chęć udziału w selekcjach wyrazili także wykonawcy, tacy jak m.in. Szymon Wydra i Carpe Diem („Płyń”), Kasia Popowska („Tyle tu mam”), Ada Szulc z zespołem Helolove („Hide &amp; Seek”), Rafał „Ronney” Pacholski („Jestem jaki jestem”), Iwona Węgrowska („Alone”), The Party Is Over („Lampy”), Bianka Jackowska („Callin’ Home”), Zee, Gasz i Wolf („There’ an Angel”), Ivs Alter („Like a Miracle”), Alicja Ruchała („Not Longer Want You”), Mariusz Wawrzyńczyk („Zawsze pod wiatr”), Mateusz Maga („First Kiss”), Arkadiusz „AreQue” Matuszak („The One”), Mateusz Mijal („Podzieleni”), Bartek Wrona („Jest impreza”), Joanna Kaczmarkiewicz („Fire in Your Heart”), Wojciech Bałwako („Hollywood”), Marzia Gaggioli („Nie poddam się”), Gosia Andrzejewicz, Agnieszka Twardowska, Kuba Jasiecki i Sylwia Przybysz. Chęć zgłoszenia wyraziły też m.in. Anna Karwan i Anna Cyzon.
Prowadzący i jurorzy.
Na początku lutego TVP ogłosiła, że koncert eliminacyjny poprowadzi Artur Orzech. W skład komisji jurorskiej oceniającej występy uczestników weszli: śpiewaczka operowa Alicja Węgorzewska, piosenkarze Maria Sadowska i Robert Janowski, muzyk Włodek Pawlik oraz kompozytor Krzesimir Dębski.
Goście specjalni.
Podczas koncertu finałowego na scenie gościnnie zaprezentowało się trzech wykonawców: Dorota „Doda” Rabczewska wraz z zespołem Virgin, Olivia Wieczorek (reprezentantka Polski w 14. Konkursie Piosenki Eurowizji dla Dzieci) i Michał Szpak (reprezentant Polski w 61. Konkursie Piosenki Eurowizji). Doda zaśpiewała trzy zwycięskie utwory eurowizyjne („Heroes” Månsa Zelmerlöwa, „My Number One” Eleny Paparizou oraz „Waterloo” grupy ABBA) i singiel zespołu Virgin „Kopiuj – Wklej”. Olivia Wieczorek zaśpiewała piosenkę „Nie zapomnij”, a Michał Szpak – „Color of Your Life”.
Kontrowersje.
Nieregulaminowy czas zgłoszenia.
W styczniu 2017 roku potwierdzono, że wśród zgłoszonych piosenek znalazła się propozycja „Only Human” Małgorzaty „Lanberry” Uściłowskiej. Niedługo później w sieci pojawiły się doniesienia, że utwór nie spełniał wymogów regulaminowych. Teledysk do polskojęzycznej wersji piosenki, „Piątek”, miał premierę w serwisie YouTube na początku sierpnia 2016 roku, czyli ok. miesiąc przed dopuszczalnym czasem publikacji. Po zakwalifikowaniu propozycji do finału krajowych selekcji TVP wystosowała oświadczenie, w którym potwierdziła zgodność zgłoszenia.
Zarzuty o plagiat.
Po opublikowaniu piosenki „Fight for Us” Martin Fitch został posądzony o plagiat utworu „Treat You Better” kanadyjskiego piosenkarza Shawna Mendesa. Piosenkarz odparł zarzuty twierdząc, że podczas pisania piosenki nie inspirował niczyją twórczością.
Paulla, jedna z finalistek selekcji, podczas występu z utworem „Chcę tam z Tobą być” wykonała wokalizę, która – zdaniem internautów – do złudzenia przypominała fragment piosenki „Kiedy tylko spojrzę” Sylwii Grzeszczak. Sama piosenkarka w żartobliwy sposób skomentowała zamieszanie.
Wybuczenie uczestnika.
W trakcie ogłaszania wyników jurorskich jeden z uczestników, Rafał Brzozowski, został głośno wybuczany przez publiczność zgromadzoną w siedzibie TVP. Jak skomentował incydent sam zainteresowany, „czuję niesmak w zachowaniu niektórych osób podczas koncertu i wyników”. Sytuację skomentowała też Kasia Moś, zwyciężczyni eliminacji, która również wyraziła dezaprobatę wobec takiego zachowania.
Niski poziom eliminacji.
Po finale krajowych eliminacji kilku jurorów wyraziło swoje niezadowolenie ze słabego poziomu artystycznego finałowych utworów. Negatywne zdanie wyrazili m.in. Krzesimir Dębski i Maria Sadowska.
Wyniki.
Zwycięzca eliminacji został wybrany poprzez głosowanie jurorów oraz telewidzów, którzy oddawali swoje głosy za pomocą wiadomości SMS. Kasia Moś uzyskała komplet najwyższych not od jurorów oraz zajęła drugie miejsce w głosowaniu widzów. Po zsumowaniu obu punktacji okazała się zwyciężczynią krajowych eliminacji.
Faworyt OGAE Polska.
Członkowie Stowarzyszenia Miłośników Konkursu Piosenki Eurowizji OGAE Polska 16 lutego 2017 roku wytypowali swoich faworytów. Poniżej zaprezentowane zostały wyniki plebiscytu organizowanego przez stowarzyszenie.
Oglądalność.
Krajowe Eliminacje do Konkursu Piosenki Eurowizji 2017 obejrzało średnio 2,5 miliona widzów.

</doc>
<doc id="3867312" url="https://pl.wikipedia.org/wiki?curid=3867312" title="Chelsea Field">
Chelsea Field

Chelsea Field (ur. 27 maja 1957 w Glendale w stanie Kalifornia) – amerykańska aktorka i tancerka.

</doc>
<doc id="3867322" url="https://pl.wikipedia.org/wiki?curid=3867322" title="Liga MX Sub-17">
Liga MX Sub-17

Liga MX Sub-17 (ze względów sponsorskich Liga Bancomer BBVA Sub-17) – nieistniająca już liga młodzieżowa do lat siedemnastu piłki nożnej mężczyzn w Meksyku. Występowały w niej drużyny młodzieżowe wszystkich osiemnastu klubów grających w pierwszej lidze meksykańskiej – Liga MX. Rozgrywki były organizowane przez Meksykański Związek Piłki Nożnej. Funkcjonowały w latach 2009–2021.
Rozgrywki były toczone systemem ligowo–pucharowym, podobnym do ligi seniorów; po zakończeniu regularnego sezonu osiem najlepszych zespołów kwalifikowało się do fazy play-off (tzw. Liguilli). Zwycięzca Liguilli zdobywał tytuł mistrzowski. W ciągu roku rozgrywane były dwa niezależne od siebie półroczne sezony – jesienią Apertura, natomiast wiosną Clausura.
Ligę rozwiązano w 2021 roku w wyniku restrukturyzacji meksykańskich lig juniorskich. Zdecydowano się wówczas zastąpić rozgrywki Sub-17 i Sub-15 ligami Sub-18, Sub-16 i Sub-14.

</doc>
<doc id="3867326" url="https://pl.wikipedia.org/wiki?curid=3867326" title="Kokowski">
Kokowski



</doc>
<doc id="3867327" url="https://pl.wikipedia.org/wiki?curid=3867327" title="Arizona Charlie's Boulder">
Arizona Charlie's Boulder



</doc>
<doc id="3867332" url="https://pl.wikipedia.org/wiki?curid=3867332" title="Íþróttabandalag Akraness w europejskich pucharach">
Íþróttabandalag Akraness w europejskich pucharach



</doc>
<doc id="3867341" url="https://pl.wikipedia.org/wiki?curid=3867341" title="1. HFC Humenné w europejskich pucharach">
1. HFC Humenné w europejskich pucharach



</doc>
<doc id="3867355" url="https://pl.wikipedia.org/wiki?curid=3867355" title="Zagłębie Lubin (piłka nożna) w europejskich pucharach">
Zagłębie Lubin (piłka nożna) w europejskich pucharach



</doc>
<doc id="3867360" url="https://pl.wikipedia.org/wiki?curid=3867360" title="Witold Wyszyński">
Witold Wyszyński

Witold Wyszyński (ur. 3 maja 1901, zm. 1983) – polski działacz niepodległościowy i społeczny, dyplomata, podczas II wojny światowej radca w Londynie, po wojnie chargé d’affaires w Rzymie, jeden z czołowych polskich alpinistów.
Życiorys.
Witold Wyszyński uczył się w szkole realnej Wróblewskiego w Warszawie, będąc uczniem tego gimnazjum już wiosną 1918 roku działał w młodzieżowych ideowych organizacjach niepodległościowych (m.in. w Organizacji Młodzieży Narodowej, do końca 1919 roku był przewodniczącym zarządu głównego OMN Szkół Średnich, później działał w OMN Szkół Wyższych, od 1920 roku był już wiceprzewodniczącym grupy warszawskiej OMN, w latach 1922–1923 był przewodniczącym grupy warszawskiej OMN, w 1923 roku był członkiem Komitetu Wykonawczego OMN, do 1926 roku był przewodniczącym OMN, co najmniej od 1920 roku był również członkiem Związku Młodzieży Polskiej „Zet”, w 1921 roku był zastępcą przewodniczącego grupy warszawskiej „Zet”-u, w 1922 roku był członkiem Koła Braterskiego „Zet”, a w latach 1923–1926 był sekretarzem generalnym jego Centralizacji). Działał również w organizacjach szkolnych i studenckich (m.in. w Związku Stowarzyszeń Uczniowskich, w Radzie Międzyszkolnej, Centralnym Komitecie Akademickim, którego prezesem był w 1924 roku). Należał również do Związku Patriotycznego. Od 1924 roku był członkiem Narodowej Partii Robotniczej.
Od około 1930 roku pracował w Ministerstwie Spraw Zagranicznych, w dyplomacji, m.in. od 15 września 1931 roku do 15 stycznia 1932 roku w konsulacie w Lyonie, od 1932 roku do 31 marca 1935 roku i po krótkim pobycie w Warszawie, ponownie, do ok. 1937 roku na placówce w Paryżu, w Moskwie od 1 maja 1938 roku do 1939 roku. Podczas wojny pracował jako naczelnik Wydziału Wschodniego w Ministerstwie Informacji i Dokumentacji polskiego rządu w Londynie, po wojnie – jako chargé d’affaires w Rzymie, będąc zastępcą ambasadora Stanisława Kota.
W 1947 roku po sfałszowaniu wyborów do Sejmu w 1947 roku pozostał we Włoszech.
W 1924 roku mieszkał przy ul. Chmielnej 57 w Warszawie.
W sierpniu 1937 roku ożenił się w Paryżu z Zofią Soplicą.
Był jednym z czołowych polskich taterników i alpinistów okresu międzywojennego. W latach 20. każdą wolną chwilę spędzał w Tatrach, w latach 30. – w Alpach francuskich, m.in. wspinał się w grupie górskiej Écrins w Alpach Delfinackich, dokonując m.in. pierwszych wejść szczytowych na Pointe des Frères Chamois i na Tour Tatra (23 czerwca 1931 roku, w towarzystwie Jerzego Golcza).

</doc>
<doc id="3867362" url="https://pl.wikipedia.org/wiki?curid=3867362" title="Szesnasty rząd Izraela">
Szesnasty rząd Izraela

Szesnasty rząd Izraela – rząd Izraela, sformowany 10 marca 1974, którego premierem została Golda Meir z Koalicji Pracy. Rząd został powołany przez koalicję mającą większość w Knesecie VIII kadencji, po wyborach w 1973 roku. Funkcjonował do 3 czerwca 1974, kiedy to powstał rząd premiera Icchaka Rabina.

</doc>
<doc id="3867365" url="https://pl.wikipedia.org/wiki?curid=3867365" title="Piętnasty rząd Izraela">
Piętnasty rząd Izraela

Piętnasty rząd Izraela – rząd Izraela, sformowany 15 grudnia 1969, którego premierem została Golda Meir z Koalicji Pracy. Rząd został powołany przez koalicję mającą większość w Knesecie VII kadencji, po wyborach w 1969 roku. Funkcjonował do 10 marca 1974, kiedy to powstał nowy rząd również pod przywództwem Goldy Meir.

</doc>
<doc id="3867369" url="https://pl.wikipedia.org/wiki?curid=3867369" title="Czternasty rząd Izraela">
Czternasty rząd Izraela

Czternasty rząd Izraela – rząd Izraela, sformowany 17 marca 1969, którego premierem została Golda Meir z Koalicji Pracy. Rząd został powołany przez koalicję mającą większość w Knesecie VI kadencji, po śmierci (26 lutego 1969) dotychczasowego premiera rządu Lewiego Eszkola, i tymczasowym pełnieniu obowiązków przez wicepremiera Jigala Allona. Czternasty rząd funkcjonował do 15 grudnia 1969, kiedy to powstał nowy rząd również pod przywództwem Goldy Meir.

</doc>
<doc id="3867389" url="https://pl.wikipedia.org/wiki?curid=3867389" title="Teseida">
Teseida

Teseida ("Tezeida") – epos włoskiego poety Giovanniego Boccaccia. Utwór składa się z dwunastu ksiąg. Liczy ogółem około dziesięciu tysięcy wersów. Poemat powstał najprawdopodobniej w latach 1340-1341. Został napisany przy użyciu oktawy (wł. ottava rima), czyli strofy ośmiowersowej, układanej jedenastozgłoskowcem (wł. endecasillabo) i rymowanej według wzoru abababcc. Był jednym z pierwszych poematów epickich stworzonych przy zastosowaniu tej strofy, która została w ten sposób nobilitowana jako tworzywo największych włoskich eposów. Za przykładem Boccaccia poszli inni poeci włoscy, jak Matteo Maria Boiardo, Luigi Pulci, Ludovico Ariosto, Torquato Tasso, Alessandro Tassoni, Girolamo Graziani i Lucrezia Marinella. 
&lt;poem&gt;
"O Sorelle Castalie, che nel monte"
"Elicona contente dimorate"
"D’intorno al sacro gorgoneo fonte,"
"Sottesso l’ombra delle frondi amate"
"Da Febo, delle quali ancor la fronte"
"Spero d’ornarmi sol che ’l concediate,"
"Le sante orecchie a’ miei preghi porgete,"
"E quegli udite come voi dovete."
&lt;/poem&gt;
Epizod opowiadający o rywalizacji Arcyty i Palemona o rękę Emilli wykorzystał w "Opowieści rycerza" z "Opowieści kanterberyjskich" jeszcze w tym samym stuleciu angielski poeta Geoffrey Chaucer. Jego dzieło przełożył na język polski Przemysław Mroczkowski.

</doc>
<doc id="3867395" url="https://pl.wikipedia.org/wiki?curid=3867395" title="Odznaka Honorowa PCK">
Odznaka Honorowa PCK



</doc>
<doc id="3867396" url="https://pl.wikipedia.org/wiki?curid=3867396" title="Odznaka „Zasłużony Honorowy Dawca Krwi”">
Odznaka „Zasłużony Honorowy Dawca Krwi”



</doc>
<doc id="3867407" url="https://pl.wikipedia.org/wiki?curid=3867407" title="Opiekun klienta">
Opiekun klienta



</doc>
<doc id="3867432" url="https://pl.wikipedia.org/wiki?curid=3867432" title="Posada (Słupica)">
Posada (Słupica)

Posada – przysiółek wsi Słupica w Polsce położony w województwie mazowieckim, w powiecie radomskim, w gminie Jedlnia-Letnisko.
W latach 1945–1975 przysiółek administracyjnie należał do województwa kieleckiego, następnie W latach 1975–1998 do województwa radomskiego.

</doc>
<doc id="3867455" url="https://pl.wikipedia.org/wiki?curid=3867455" title="Kazimierz Strawiński (zm. 1656)">
Kazimierz Strawiński (zm. 1656)

Kazimierz Strawiński (zm. 1656 w Swijażsku) – podkomorzy starodubowski, podwojewodzi i regimentarz witebski.
Życiorys.
Kazimierz Strawiński urodził się jako syn Krzysztofa (zm. ok. 1624), sędziego ziemskiego trockiego, i Ewy z Rajeckich.
Jako młodzieniec uczestniczył w walkach ze Szwedami w Inflantach (1625–29) oraz w wojnie smoleńskiej (1633–34). Będąc już koniuszym trockim, został dwukrotnie przez szlachtę wybrany do Trybunału Litewskiego: w 1637 jako deputat starodubowski i w 1645 jako deputat rzeczycki. W 1648 podpisał elekcję Jana Kazimierza. W 1650 z nominacji wojewody Pawła Jana Sapiehy został podwojewodzim witebskim. Po bracie, Karolu, otrzymał 22 lutego 1651 wakujący urząd podkomorzego starodubowskiego, jednak z powodu zajęcia przez Kozaków powiatu starodubowskiego przebywał na terenie województwa witebskiego jako podwojewodzi.
Po wkroczeniu wojsk rosyjskich w 1654 Kazimierz Strawiński został obrany przez szlachtę witebską jednym z regimentarzy. Podczas oblężenia Witebska (24 sierpnia – 2 grudnia 1654) był jednym z dowodzących obroną przed oddziałami Wasyla Pietrowicza Szeremietiewa (wojewoda niżnonowogrodzki, stryj Wasyla Borysowicza).
Po kapitulacji miasta odmówił przyjęcia carskiego poddaństwa i wraz z żoną, Aleksandrą, oraz z grupą szlachty wiernej Rzeczypospolitej został zesłany do Jarosławia. Zesłana szlachta witebska odmawiała przysięgi carowi Aleksemu i przyjęcia prawosławia. W Jarosławiu zmarła żona Strawińskiego, a on sam wraz z resztą uwięzionych trafił do Kazania (na początku lipca 1655). W niewoli przewodził szlachcie, czego dowodzi fakt, że jako pierwszy z urzędników podpisał 20 września 1655 laudum opisujące oblężenie Witebska, zesłanie jego mieszkańców oraz zawierające potępienie tych ze szlachty witebskiej, którzy ulegli rosyjskim namowom. Strawiński jako pierwszy podpisał także inne uchwały podjęte w Kazaniu, m.in. atestację (zaświadczenie) dla przetrzymywanych tam witebskich Żydów, którzy również odmówili przyjęcia prawosławia i uznania władzy rosyjskiej.
Z Kazania zesłańcy trafili do Swijażska, gdzie owdowiały Strawiński poślubił Felicjannę z Górskich (prawdopodobnie wiosną 1656), podobnie jak on owdowiałą na zesłaniu.
6 października 1656 spisał testament, a zmarł przed 15 października 1656 z powodu zarazy panującej wśród zesłańców. Został pochowany w Swijażsku. Jego testament wpisano do wileńskich ksiąg trybunalskich 19 sierpnia 1664, po powrocie do ojczyzny pozostałych przy życiu zesłańców.
Kazimierza Strawińskiego wymienia specjalna konstytucja sejmowa „Specificatio więźniów Województwa Witebskiego”, uchwalona w 1677 dla uczczenia pamięci zesłańców.
Rodzina.
Kazimierz Strawiński był bratankiem Baltazara, Marcina i Erazma. Miał sześciu braci: Karola, podkomorzego starodubowskiego, który zginął w 1648, walcząc z powstańcami Chmielnickiego jako pułkownik starodubowskiego pospolitego ruszenia; Zbigniewa, sędziego ziemskiego starodubowskiego, Maksymiliana, stolnika starodubowskiego; Trojana, sędziego grodzkiego oszmiańskiego, Krzysztofa, cześnika oszmiańskiego, i Aleksandra. Był trzykrotnie żonaty: pierwsza żona (lata trzydzieste i czterdzieste) Lukrecja z Konarskich; druga – Aleksandra z Przyborowskich, zmarła na zesłaniu w 1655 lub 1656; trzecia – Felicjanna z Górskich, wdowa po rotmistrzu Krzysztofie Osipowskim. Felicjanna, tuż po śmierci Strawińskiego, poroniła ich wspólne dziecko i zmarła zapewne jeszcze w październiku 1656. W testamencie pozostawiła Jakowlewicze swoim dzieciom z pierwszego małżeństwa: Rafałowi i Krystynie Osipowskim, oraz ufundowała dom dla sierot i wdów w Witebsku. Kazimierz Strawiński prawdopodobnie nie zostawił potomstwa.
Posiadłości.
Kazimierz Strawiński posiadał liczne posiadłości ziemskie w powiecie starodubowskim województwa smoleńskiego (Jakowlewicze, Szachowice), a także w województwie trockim. Prawem zastawu od Jana Władysława Sanguszki miał też Moszkowo w województwie witebskim.

</doc>
<doc id="3867460" url="https://pl.wikipedia.org/wiki?curid=3867460" title="United Kingdom Championship Tournament (2017)">
United Kingdom Championship Tournament (2017)

United Kingdom Championship Tournament (2017) – turniej wrestlingu wyprodukowany przez federację WWE, który był emitowany na WWE Network. Gale turnieju odbyły się w dniach 14 i 15 stycznia 2017 w Empress Ballroom w Blackpool w Anglii, gdzie podczas wydarzenia został wyłoniony pierwszy posiadacz WWE United Kingdom Championship.
Produkcja.
Podczas konferencji prasowej mającej miejsce w O2 Arenie w dniu 15 grudnia 2016, Triple H ogłosił organizację 16-osobowego turnieju koronującego pierwszego posiadacza WWE United Kingdom Championship. Turniej trwał dwa dni (14 i 15 stycznia 2017) oraz był nadawany na żywo ekskluzywnie na WWE Network. Mistrzostwo docelowo ma być najważniejszym tytułem planowanego show, które będzie kolejną tygodniówką federacji, lecz produkowaną wyjątkowo na terenie Wielkiej Brytanii.
Uczestnicy.
Zastąpieni uczestnicy.
Wymienieni zawodnicy początkowo byli zapowiadani jako uczestnicy turnieju, jednakże zostali wykreśleni z finałowej szesnastki.
Tabelka turnieju.
9 stycznia 2017 na stronie WWE.com oficjalnie ujawniono tabelkę turnieju.
Wydarzenia po gali.
15 maja 2017 WWE ogłosiło, że cztery dni później odbędzie się gala United Kingdom Championship Special. W kwietniu 2018 ogłoszono organizację drugiej edycji turnieju mającego miejsce w dniach 18 i 19 czerwca 2018.

</doc>
<doc id="3867563" url="https://pl.wikipedia.org/wiki?curid=3867563" title="Paleologowie z Montferratu">
Paleologowie z Montferratu

Paleologowie z Montferratu – boczna linia bizantyńskiej dynastii Paleologów panująca w północnowłoskim Margrabstwie Montferratu w latach 1305-1533.
Historia.
Cesarz Andronik II Paleolog pojął za żonę Jolantę z Montferratu, ponieważ była spadkobierczynią tytułu władczyni „Królestwa Thessaloniki”, który został uzyskany przez jej przodka Bonifacego z Montferratu, uczestnika czwartej krucjaty. Dzięki temu ród hrabiów de Montferrat przestał rościć sobie prawa do niego, a co za tym idzie pretensji do ziem bizantyńskich. W 1305 ich syn Teodor I z Montferratu odziedziczył markizat Montferratu po swym bezdzietnym wuju Janie I (1292 - 1305). Jego potomkowie w odróżnieniu od głównej gałęzi dynastii władającej Konstantynopolem przeszli na katolicyzm. Po wymarciu dynastii w 1533 roku władcami Montferratu w 1536 roku została rodzina Gonzaga. 

</doc>
<doc id="3867573" url="https://pl.wikipedia.org/wiki?curid=3867573" title="Rüdlingen">
Rüdlingen

Rüdlingen – gmina w kantonie Szafuza w Szwajcarii.
Geografia.
Gmina Rüdlingen graniczy z sąsiednią gminą Buchenberg (SH) w kantonie Zurych oraz z Niemcami. Dwie gminy tworzą południową część kantonu i stanowią eksklawę kantonu Schaffhausen. Na północy przebiega granica między Niemcami i Szwajcarią.
Historia.
Przypuszczalnie w V wieku Rüdlingen było osadą alamańską. Pierwsza udokumentowana wzmianka o mieście Rüdlingen miała miejsce w roku 827. W 1123 Leuthold von Weißenbur podarował wsie Rüdlingen i Buchberg klasztorowi Rheinau, który przez następne 400 lat pobierał dziesięcinę z Rüdlingen. W 1520 miasto Szafuza nabyło władzę nad Rüdlingen i Buchberg. Aż do początku XIX wieku Rüdlingen i Buchenberg stanowiły gminę, z której po podziale 1839 powstały dwie gminy Rüdlingen i Buchenberg. W XX wieku Rüdlingen przekształciło się z miejscowości rolniczej we wspólnotę mieszkaniową z uprawą winorośli.
Herb.
Blazonowanie
Na najstarszym herbie Rüdlingen z XVI wieku znajdowały się lemiesz i nóż sadowniczy. Jakiś czas później znalazły się w herbie złote wiosła na niebieskim tle. Na pieczęci Rüdlingen z 1799 znajduje się całe, stylizowane koło młyńskie. Ten symbol odwołuje się do młyna, który został zbudowany w Rüdlingen w 1599. W 1949 postanowiono  połączyć w herbie koło młyńskie i wiosła.

</doc>
<doc id="3867592" url="https://pl.wikipedia.org/wiki?curid=3867592" title="Jacek Majchrzak">
Jacek Majchrzak

Jacek Majchrzak (ur. 24 grudnia 1970 w Sierpcu) – polski piłkarz, występujący na pozycji pomocnika.
Kariera.
Jest wychowankiem Wisły Płock. W 1989 awansował do pierwszej kadry tej drużyny. 30 lipca 1994 zadebiutował z Wisłą (wówczas Petrochemią) w pierwszej lidze polskiej w przegranym 0:1 meczu z TM Pniewy. Ogółem w pierwszej lidze zagrał w 18 meczach, strzelając jedną bramkę.
W 1995 przeszedł do Pelikana Łowicz. W latach 1998–2006 był zawodnikiem Kasztelana Sierpc. Karierę kończył w 2007 w Starcie Proboszczewice.

</doc>
<doc id="3867594" url="https://pl.wikipedia.org/wiki?curid=3867594" title="Wiera Czajkowska">
Wiera Czajkowska

Wiera Czajkowska (ur. 8 lutego 1907 w Warszawie, zm. 1 lutego 1968 tamże) – polska wszechstronna lekkoatletka, wielokrotna mistrzyni, reprezentantka i rekordzistka Polski.
Życiorys.
Specjalizowała się w biegach sprinterskich; na 100 metrów, 200 m oraz na 250 m, biegała również w sztafecie. Uprawiała skok wzwyż, a także skok w dal. Zawodniczka Sokoła i Grażyny Warszawa oraz Legii Warszawa.
Na mistrzostwach Polski seniorów na otwartym stadionie zdobyła dwanaście medali; w tym osiem złotych, srebrny oraz trzy brązowe.
14-krotnie poprawiała rekord Polski w różnych konkurencjach, m.in. w biegu na 100 m (14,0 s. - 18.07.1925), 200 m (29,7 s. - 31.05.1925, 28,8 s. - 16.07.1928), skoku wzwyż (1,37 m - 29.04.1926), a także w biegu na 250 m, w biegu na 500 m, w sztafetach: 4 × 100 m, 4 × 75 m oraz 60 m × 80 m × 100 m.
W 1926 r. wystąpiła na Światowych Igrzyskach Kobiet, odpadając w eliminacjach biegów na 250 m i w sztafecie 4 × 110y.
W 1929 r. ukończyła studia w Państwowym Instytucie Wychowania Fizycznego, następnie pracowała jako nauczycielka. Po zakończeniu kariery sportowej został kierowniczką sekcji lekkoatletycznej kobiet klubu sportowego Legii Warszawa.
Została pochowana na cmentarzu prawosławnym na Woli sektor 10 rząd 3, grób 7.

</doc>
<doc id="3867605" url="https://pl.wikipedia.org/wiki?curid=3867605" title="Feldflieger-Abteilung 26">
Feldflieger-Abteilung 26

Feldflieger-Abteilung Nr. 26 – FFA 26 – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona we Fliegerersatz Abteilung Nr. 7 i weszła w skład większej jednostki 3 Kompanii Batalionu Lotniczego Nr 4 we Fryburgu Bryzgowijskim. Jednostka została przydzielona do AK V.
15 listopada 1916 roku jednostka została przeformowana i zmieniona w Fliegerabteilung 259 (Artillerie) - (FA A 259).

</doc>
<doc id="3867611" url="https://pl.wikipedia.org/wiki?curid=3867611" title="The Wanderer of Scandinavia; or, Sweden Delivered">
The Wanderer of Scandinavia; or, Sweden Delivered

The Wanderer of Scandinavia; or, Sweden Delivered – epos angielskiej romantycznej poetki Sibelli Elizabeth Hatfield, po mężu Miles, opublikowany w 1826. Utwór opowiada historię szwedzkiego króla Gustawa Wazy. Mówi o walkach monarchy z Duńczykami. Poemat składa się z pięciu pieśni. Jest dziełem obszernym, zajmuje prawie sześćset stron druku i liczy około piętnastu tysięcy wersów. Częściowo został napisany strofą spenserowską. Ta dziewięciowersowa strofa, rymowana ababbcbcc, z charakterystycznym dłuższym wersem na końcu, wprowadzona do użytku przez szesnastowiecznego poetę Edmunda Spensera w eposie Królowa wieszczek, stała się na nowo popularna w okresie romantyzmu, kiedy wykorzystywali ją między innymi George Gordon Byron, Percy Bysshe Shelley i John Keats.
&lt;poem&gt;
"Then trembling lyre, from thee fair freedom's strain,"
"Will burst like torrent from its native bed,"
"Impetuous, strong, when contest ploughs the plain,"
"Glidingly sweet, where softer scenes are spread;—"
"Then, bright reveal'd, will stand each mountain's head,"
"Each valley's bosom and each forest deep,"
"Rob'd in their stole of snow, while o'er them shed"
"Smile the moon's midnight beams, as in the steep"
"Of the clear sparkling heaven she doth her station keep:—"
&lt;/poem&gt;
Utwór był recenzowany w "The Oriental Herald, and Journal of General Literature" i w "The Gentleman's Magazine, and Historical Chronicle".

</doc>
<doc id="3867615" url="https://pl.wikipedia.org/wiki?curid=3867615" title="Stanisław Wielanek">
Stanisław Wielanek



</doc>
<doc id="3867620" url="https://pl.wikipedia.org/wiki?curid=3867620" title="Zasłużony Działacz Kultury">
Zasłużony Działacz Kultury



</doc>
<doc id="3867639" url="https://pl.wikipedia.org/wiki?curid=3867639" title="Septorioza plew pszenicy">
Septorioza plew pszenicy

Septorioza plew pszenicy – grzybowa choroba roślin wywołana przez "Phaeosphaeria nodorum". Zaliczana jest do grupy chorób zwanych septoriozami.
Występowanie i szkodliwość.
Choroba jest rozprzestrzeniona na całym świecie we wszystkich rejonach uprawy pszenicy. W Polsce występuje głównie na pszenicy i pszenżycie, ale czasami również na jęczmieniu. Poraża także niektóre gatunki traw. Jej skutkiem jest zmniejszenie plonu oraz pogorszenie jakości ziarna. W uprawach pszenicy i pszenżyta może powodować straty plonu wynoszące 50-60%.
Septorioza plew pszenicy wraz z septoriozą paskowaną i rdzą źdźbłową w latach o dużej ilości opadów stanowią trzy najważniejsze choroby pszenicy.
Objawy.
Mogą się pojawić w każdym stadium wegetacji roślin. Pierwsze objawy występują już jesienią na siewkach pszenicy. Na liściach mają postać brunatnych, wydłużonych plam, często o soczewkowatym kształcie i słabo widocznym obrzeżu. Później w obrębie plam powstają nieregularnie rozrzucone drobne pyknidia o barwie od bursztynowej do niemal czarnej. Z czasem choroba rozprzestrzenia się. Wiosną jej objawy występują także na pochwach liściowych, źdźbłach, a później także kłosach. Początkowo plamy są jasnobrązowe, potem ciemnieją, gdyż znajdujące się w ich obrębie tkanki roślin ulegają nekrozie. Na znekrotyzowanych obszarach plamy tworzą się pyknidia.
W obrębie kłosów fioletowe lub brunatne plamy pojawiają się najpierw na brzegach plew, potem choroba przenosi się także na osadkę kłosa. W znekrotyzowanych plamach tworzą się pyknidia. Grzybnia patogenu może wrosnąć także do okrywy ziarna.
Epidemiologia.
Patogen występuje w dwóch postaciach: anamorfy opisywanej jako "Stagonospora nodorum" i teleomorfy "Phaeosphaeria nodorum". W glebie na resztkach pożniwnych zimują zarówno pyknidia wytwarzane przez anamorfę, jak i pseudotecja wytwarzane przez teleomorfę. Przetrwać zimę mogą także pyknidia powstałe jeszcze jesienią na siewkach oraz grzybnia na okrywie nasion. Porażone przez patogen nasiona są głównym źródłem infekcji siewek jesienią, natomiast patogen znajdujący się na resztkach pożniwnych wywołuje wiosenne i późniejsze infekcje. Infekcji pierwotnej dokonują zarówno zarodniki płciowe (askospory), jak i zarodniki bezpłciowe (konidia). Askospory mogą być przez wiatr przenoszone na duże odległości. Uwalniają się z pseudotecjów podczas dużej wilgotności powietrza, a największe ich natężenie występuje od sierpnia do października. Wytwarzane na porażonych roślinach konidia rozprzestrzeniają chorobę dokonując infekcji wtórnych. Przenoszone są na nieduże odległości przez krople deszczu.
Rozwój choroby szczególnie nasila się w okresach wilgotnej, deszczowej pogody. Do wywołania infekcji wystarczy czas zwilżenia wynoszący 3 godziny. Optymalna dla kiełkowania konidiów jest temperatura 20–25 °C, ale kiełkują w zakresie temperatur od 5 do 37 °C. Przy sprzyjającej pogodzie czas inkubacja choroby trwa 7–14 dni.
Zwalczanie.
Nie istnieją odmiany całkowicie odporne na tę chorobę, ale niektóre wykazują częściową odporność. Są to np. odmiany 'Alba' i 'Kaja'. Zaleca się uprawianie ich w rejonach o dużym nasileniu septoriozy. Duże znaczenie w zapobieganiu chorobie ma właściwe przeprowadzenie zabiegów agrotechnicznych. Głęboka orka jesienna uniemożliwia lub utrudnia wydostanie się na powierzchnię gleby zarodników powstałych w resztkach pożniwnych. Ważne jest także niszczenie samosiewów, które mogą być rezerwuarem choroby, oraz właściwe nawożenie. Nasiona powinny być zaprawiane fungicydami o działaniu wgłębnym i systemicznym, a po zaobserwowaniu objawów choroby należy wykonać opryskiwanie nimi roślin. Dokonuje się tego w fazie kłoszenia. Do opryskiwań stosuje się fungicydy systemiczne z różnych grup chemicznych: Alert 375 SC, Atak 450 EC, Brio 450 SE, Charisma 207 EC, Eminent Star 312 SL, Falcon $60 EC, Juwel TT 4883 Se, Mirage 450 EC, Sportak 450 EC, Sportak Alpha 380 EC, Tilt Plus 400 EC, oraz preparaty o działaniu kontaktowym: Bravo 500 SC, Bravo 75 WG, Clottosip 500 SC, Dithane M-45, Dithane Neo Tee 75 WG, Dithane 455 SC, Mancones 80 WP, Penncozeb 80 WP, Penncozeb 455 SC, Sancozeb 80 WP.

</doc>
<doc id="3867640" url="https://pl.wikipedia.org/wiki?curid=3867640" title="Judita (chorwacki epos)">
Judita (chorwacki epos)

Judita – epos renesansowego chorwackiego poety Marka Marulicia, napisany około 1501 i opublikowany w Wenecji w 1521. Jest on oparty na biblijnej Księdze Judyty. Utwór składa się z sześciu pieśni. Został napisany dwunastozgłoskowcem. Liczy 2126 wersów. Zdaniem Aleksandry Borowiec utwór opowiadający o walce Izraelitów z Asyryjczykami stanowi parabolę politycznej sytuacji Chorwatów w dobie zagrożenia ze strony Turków.

</doc>
<doc id="3867650" url="https://pl.wikipedia.org/wiki?curid=3867650" title="Tadeusz Moniewski">
Tadeusz Moniewski

Tadeusz Moniewski (ur. 23 stycznia 1901 w Warszawie, zm. 23 grudnia 1939 w Lublinie) – polski działacz niepodległościowy i społeczny, pedagog, dyrektor I Liceum Ogólnokształcącego im. Stanisława Staszica w Lublinie w latach 1930–1939, ofiara Sonderaktion Lublin.
Życiorys.
Urodził się w rodzinie Feliksa, rzemieślnika, i Marianny z Przymanowskich. Miał starszą siostrę Janinę Felicję (ur. 1897). Uczył się w 8-klasowej Szkole Filologicznej Zygmunta hr. Wielopolskiego w Warszawie, którą ukończył w roku 1918 uzyskując świadectwo dojrzałości z wyróżnieniem. Od 1916 roku był członkiem drużyny harcerskiej w tej szkole, dwa lata później został plutonowym drużyny harcerskiej, a następnie, w tymże toku, przybocznym w drużynie Tomasza Piskorskiego. W 1918 roku był członkiem warszawskiej Rady Drużynowych. Od co najmniej tego roku należał do Organizacji Młodzieży Narodowej (do 1921 roku OMN Szkół Średnich, a od 1921 roku – Szkół Wyższych) i do Związku Młodzieży Polskiej „Przyszłość” (tzw. „Pet”-u). Z ramienia OMN był przewodniczącym OMN Szkół Średnich.
W 1918 roku zgłosił się do Wojska Polskiego, rok później służył jako kapral artylerii. W latach 1919–1920 uczestniczył w walkach Dywizji Podlaskiej. Został odznaczony Krzyżem Walecznych. Na początku 1920 roku w czasie wojny polsko-bolszewickiej służył w 4 baterii 7 pułku artylerii lekkiej. Dosłużył się stopnia podporucznika.
Po wojnie wrócił do Warszawy. W 1922 roku został przyjęty do tajnego Związku Młodzieży Polskiej („Zetu”). Dwa lata później uzyskał absolutorium na Uniwersytecie Warszawskim.
W 1922 roku wyjechał do Siedlec, gdzie był nauczycielem historii i propedeutyki filozofii w Państwowym Gimnazjum im. Hetmana Stanisława Żółkiewskiego w Siedlcach i opiekunem III Drużyny Harcerskiej im. J. Piłsudskiego przy tym gimnazjum. W 1926 roku zdał egzamin po ukończeniu kursu metodycznego dla nauczycieli historii i uzyskał pełne kwalifikacje nauczyciela historii. Aktywnie działał społecznie: był m.in.: prezesem powiatowego oddziału Związku Nauczycielstwa Polskiego Szkół Średnich w Siedlcach, członkiem Komitetu Powiatowego Wychowania Fizycznego i Przysposobienia Wojskowego, sekretarzem Koła Przyjaciół Harcerstwa w Siedlcach, członkiem Towarzystwa Szkół Średnich i Wyższych, Związku Oficerów Rezerwy. Po 1926 roku wstąpił do BBWR-u, od 10 marca 1929 roku był członkiem komitetu powiatowego BBWR w Siedlcach.
Był jednym z organizatorów Muzeum Ziemi Podlaskiej w Siedlcach i pierwszym jego dyrektorem od 1928 roku.
Od 1930 roku był dyrektorem I Liceum Ogólnokształcącego im. Stanisława Staszica w Lublinie. Pracował na tym stanowisku do wybuchu II wojny światowej (z przerwą w latach 1932–1933, gdy pracował jako wizytator szkół średnich w Lublinie), położył wielkie zasługi w rozwoju tej szkoły.
Oprócz pracy w szkole Tadeusz Moniewski udzielał się w różnych inicjatywach społecznych, między innymi pełnił funkcję prezesa Koła Stowarzyszenia Dyrektorów Szkół Średnich w Lublinie. Był opiekunem drużyny harcerskiej „Błękitnej Jedynki” w Lublinie w latach 1930–1939, wiceprzewodniczącym Zarządu Okręgowego ZHP w Lublinie w latach 1934–1937, kierownikiem Wydziału Propagandy i Prasy tamtejszej Komendy Chorągwi w latach 1936–1937. W maju 1939 roku został wybrany do rady miasta. Przy współudziale komitetu redakcyjnego opracował "Księgę pamiątkową 25-lecia harcerstwa w Lubelszczyźnie: wspomnienia i dokumenty 1911–1936", (Lublin 1936).
Ożenił się 11 sierpnia 1923 roku z Otylią Zwolińską (1903–1994), z którą miał córkę Krystynę, późniejszą Kuśniewicz (ur. 1925). Mieszkali w Siedlcach, w 1930 roku przenieśli się do Lublina.
Po wybuchu II wojny światowej, 9 listopada 1939 roku został aresztowany z grupą nauczycieli jako zakładnik i osadzony w więzieniu na Zamku w Lublinie. Rozstrzelany 23 grudnia przy lubelskim kirkucie w ramach akcji Sonderaktion Lublin.
Upamiętnienie.
20 czerwca 2001 roku przy kirkucie przy ul. Kalinowszczyzna w Lublinie odsłonięto pomnik poświęcony rozstrzelanym w tym miejscu intelektualistom. Wśród nazwisk zamordowanych jest również nazwisko Tadeusza Moniewskiego.

</doc>
<doc id="3867651" url="https://pl.wikipedia.org/wiki?curid=3867651" title="Jerzy Pawlikowski">
Jerzy Pawlikowski

Jerzy Tadeusz Pawlikowski (ur. 26 grudnia 1924 w Łodzi, zm. 13 września 1979 w Łodzi) – polski piłkarz, grający na pozycji napastnika.
Był wychowankiem Widzewa, w barwach którego zaliczył m.in. 9 występów w ekstraklasie w sezonie 1948. W 1952 występował w barwach ŁKS-u, dla którego strzelił 3 bramki.

</doc>
<doc id="3867654" url="https://pl.wikipedia.org/wiki?curid=3867654" title="Róbert Antal">
Róbert Antal

Róbert Antal (ur. 21 lutego 1921 w Budapeszcie, zm. 1 lutego 1995 w Toronto) – węgierski piłkarz wodny pochodzenia żydowskiego. Mistrz olimpijski (1952).
Występujący na pozycji bramkarza Antal był zawodnikiem klubu MTK Budapeszt, z którym jednak ani razu nie zdobył mistrzostwa Węgier. W latach 1948–1952 sześciokrotnie wystąpił w reprezentacji Węgier, jednak nie odgrywał znaczącej roli w kadrze, przegrywając rywalizację z László Jeneyem. W 1952 wziął udział w turnieju olimpijskim, w którym Węgrzy zdobyli złoty medal – Antal wystąpił w 2 spotkaniach: przeciwko Meksykowi w rundzie kwalifikacyjnej (zakończonym zwycięstwem 13:4 dla Węgier) i przeciw Niemcom w fazie grupowej (9:1).

</doc>
<doc id="3867660" url="https://pl.wikipedia.org/wiki?curid=3867660" title="Jan Hus (tragedia)">
Jan Hus (tragedia)

Jan Hus – dramat Josefa Kajetána Tyla poświęcony czeskiemu reformatorowi religijnemu z XV wieku Janowi Husowi, opublikowany w 1848. W ujęciu Tyla Hus jest rzecznikiem demokracji i praw człowieka. Dramaturg akcentuje odwagę głównego bohatera. Utwór jest napisany dziesięciozgłoskowcem.

</doc>
<doc id="3867664" url="https://pl.wikipedia.org/wiki?curid=3867664" title="Romuald Feja">
Romuald Feja

Romuald Feja (ur. 4 stycznia 1908 w Łodzi, zm. 30 października 1984 w Łodzi) – polski piłkarz grający na pozycji napastnika.
Wychowanek Łódzkiego Klubu Sportowego, który był wierny jego barwom przez całą karierę piłkarską. Napastnik (lewoskrzydłowy), który został najlepszym strzelcem ŁKS-u w premierowej edycji ligowych rozgrywek o mistrzostwo Polski w 1927.

</doc>
<doc id="3867670" url="https://pl.wikipedia.org/wiki?curid=3867670" title="Henryk Koczewski">
Henryk Koczewski

Henryk Koczewski (ur. 12 lipca 1918 w Łodzi, zm. 29 lipca 1993 tamże) – polski piłkarz, grający na pozycji napastnika (lewy łącznik), tenisista stołowy oraz hokeista, związany przez większość kariery z ŁKS-em Łódź.
Był wychowankiem ŁKS-u, w barwach którego zaliczył ponad 60 występów w najwyższej klasie rozgrywkowej. W debiucie ligowym (1934) strzelił bramkę, co czyni go najmłodszym w historii klubu strzelcem (miał wówczas zaledwie 16 lat i 52 dni). Po wojnie reprezentował m.in. barwy stołecznej Polonii. 
Prócz gry na trawiastych boiskach, występował także na tafli lodowej, wraz z innymi piłkarzami ŁKS-u, w tym m.in. z Władysławem Królem, Antonim Gałeckim oraz Eugeniuszem Tadeusiewiczem. Ponadto, uprawiał także tenis stołowy.
Zmarł w 1993 roku i został pochowany na Cmentarzu Komunalnym Doły w Łodzi.

</doc>
<doc id="3867679" url="https://pl.wikipedia.org/wiki?curid=3867679" title="Księga ubogich">
Księga ubogich

Księga ubogich – tomik wierszy Jana Kasprowicza, opublikowany w 1916. Zawiera czterdzieści trzy liryki. Utwory składające się na tomik zostały napisane wierszem tonicznym trójakcentowym, ułożonym w strofy o rymowaniu niezupełnym xaxa. "Księga ubogich" bywa nazywana manifestem polskiego tonizmu. Poeta w komentarzu do swojego dzieła zaznaczył, że wszystkie utwory powstały w plenerze, podczas wędrówek po Tatrach. W niektórych opracowaniach "Księgę ubogich" traktuje się jako przejaw franciszkanizmu.
&lt;poem&gt;
"Rzadko na moich wargach —"
"Niech dziś to warga ma wyzna —"
"Jawi się krwią przepojony,"
"Najdroższy wyraz: Ojczyzna."
&lt;/poem&gt;

</doc>
<doc id="3867685" url="https://pl.wikipedia.org/wiki?curid=3867685" title="Nad głębiami">
Nad głębiami

Nad głębiami – cykl refleksyjno-filozoficznych sonetów Adama Asnyka. Wiersze powstawały w latach 1883–94. Cykl składa się z trzydziestu trzech utworów. Sonety są napisane jedenastozgłoskowcem i mają różne schematy rymowe.
&lt;poem&gt;
"Póki w narodzie myśl swobody żyje,"
"Wola i godność i męstwo człowiecze,"
"Póki sam w ręce nie odda się czyje"
"I praw się swoich do życia nie zrzecze"
Cykl "Nad głębiami" sprawił, że Asnyka zaczęto nazywać poetą-filozofem.
&lt;/poem&gt;

</doc>
<doc id="3867690" url="https://pl.wikipedia.org/wiki?curid=3867690" title="Septorioza">
Septorioza

Septorioza – grupa grzybowych chorób roślin wywołana przez grzyby mikroskopijne dawniej zaliczane do rodzaju "Septoria". Obecnie w wyniku badań molekularnych i genetycznych niektóre z tych gatunków przeniesiono do innych taksonów, często odległych filogenetycznie, tradycyjne nazwy chorób jednak zachowały się. Septoriozy występują na roślinach rolniczych, warzywach, roślinach ozdobnych, drzewach leśnych, a także na licznych gatunkach dziko rosnących roślin. Są groźnymi chorobami upraw, powodującymi duże straty gospodarcze.
Objawy.
Głównym objawem septorioz jest plamistość liści, rzadziej plamistości występują także na innych częściach roślin. Plamy występują oddzielnie, ale czasami zlewają się z sobą, zajmując dużą powierzchnię liści. W zależności od gatunku patogena plamy mogą być okrągławe, elipsoidalne, podługowate, lub wielokątne, mogą też mieć różną barwę. Czasami ograniczone są przez nerwy liścia. Często posiadają ciemniejszą obwódkę lub żółte halo. W miarę rozwoju patogena następuje nekroza tkanek liścia, wskutek czego plamy stają się coraz ciemniejsze; jasnobrązowe, brązowe, brązowo czarne. Porażone liście żółkną, a przy dużym natężeniu choroby przedwcześnie opadają. O tym, że jest to plamistość wywołana przez grzyby świadczą ciemne, drobne (o wielkości ułamków mm) grudki pyknidiów.
Ochrona.
Zapobiega się chorobie głównie poprzez niszczenie porażonych części roślin, na których zimuje patogen. W tym celu wycina się porażone części roślin oraz wygrabia i niszczy liście drzew. Duże znaczenie ma płodozmian. Powinno się zachować przynajmniej 2-letnią przerwę w uprawie roślin jednorocznych tego samego gatunku na danym polu. Badania wykazały, że zarodniki "Septoria apiicola" zachowują w glebie żywotność przez 12 miesięcy. Powinno się stosować zaprawianie nasion. Gdy jest to uzasadnione ekonomicznie można septoriozę zwalczać chemicznie za pomocą oprysków. Zazwyczaj zalecane do tego są preparaty miedziowe. Skuteczność zwalczania chemicznego i zaprawiania nasion jest zmienna, uzależniona od gatunku i szczepu patogena.

</doc>
<doc id="3867692" url="https://pl.wikipedia.org/wiki?curid=3867692" title="Zbigniew Padlikowski">
Zbigniew Padlikowski

Zbigniew Padlikowski (ur. 12 listopada 1957 w Trzebini, zm. 23 listopada 2022 w Metzu) – polski piłkarz, grający na pozycji pomocnika.
Kariera.
W 1981 roku grał Górniku Siersza. W 1983 roku przeszedł do Szombierek Bytom. W klubie tym grał do 1988 roku, rozgrywając w jego barwach 61 meczów w I lidze polskiej. W styczniu 1989 roku przeszedł do francuskiego US Forbach.
W 2000 roku został trenerem francuskiego amatorskiego klubu FC Creutzberg.

</doc>
<doc id="3867697" url="https://pl.wikipedia.org/wiki?curid=3867697" title="Skala (przedsiębiorstwo)">
Skala (przedsiębiorstwo)



</doc>
<doc id="3867707" url="https://pl.wikipedia.org/wiki?curid=3867707" title="Cerkiew Świętych Kosmy i Damiana w Gwoździance">
Cerkiew Świętych Kosmy i Damiana w Gwoździance

Cerkiew Świętych Kosmy i Damiana w Gwoździance – dawna cerkiew greckokatolicka, wzniesiona pod koniec XVIII wieku w Gwoździance.
Po 1947 użytkowana jako rzymskokatolicki kościół filialny Świętych Kosmy i Damiana parafii w Niebylcu.
Obiekt wpisany w 1979 do rejestru zabytków.

</doc>
<doc id="3867711" url="https://pl.wikipedia.org/wiki?curid=3867711" title="Buddenbrookowie - dzieje upadku rodziny">
Buddenbrookowie - dzieje upadku rodziny



</doc>
<doc id="3867715" url="https://pl.wikipedia.org/wiki?curid=3867715" title="Kunhutina modlitba">
Kunhutina modlitba

Kunhutina modlitba (cz. "Modlitwa Kunhuty", incipit "Vítaj, Kráľu všemohúcí") – średniowieczny czeski poemat. Utwór zalicza się do nurtu literatury religijnej. Ma charakter adoracji. Jest poświęcony kontemplacji realnej obecności Boga w ofierze mszy świętej. Utwór jest napisany trocheicznym ośmiozgłoskowcem ułożonym w monorymowe strofy czterowersowe. W utworze występują liczne paralelizmy i aliteracje.
&lt;poem&gt;
"Vítaj, slavný Stvořiteľu,"
"vítaj, milý Spasiteľu,"
"vítaj, věrný náš přieteľu,"
"všie dobroty davateľu!"
&lt;/poem&gt;

</doc>
<doc id="3867727" url="https://pl.wikipedia.org/wiki?curid=3867727" title="The Best (album Nikołaja Noskowa)">
The Best (album Nikołaja Noskowa)

The Best – kompilacja rosyjskiego muzyka Nikołaja Noskowa. Została wydana w 2016 roku. 
Lista utworów.
Opracowano na podstawie materiału źródłowego

</doc>
<doc id="3867728" url="https://pl.wikipedia.org/wiki?curid=3867728" title="Zasłużony Nauczyciel">
Zasłużony Nauczyciel



</doc>
<doc id="3867730" url="https://pl.wikipedia.org/wiki?curid=3867730" title="Gubernatorzy Vermontu">
Gubernatorzy Vermontu

Gubernator Vermontu stoi na czele władzy wykonawczej stanu. Wybierany jest w głosowaniu powszechnym.
Vermont został przyłączony do Unii 4 marca 1791 roku jako czternasty stan. Wcześniej w latach 1776-1791 istniała niezależna Republika Vermontu
Do 1870 roku gubernatorzy wybierani byli na jeden rok. Obecnie kadencja gubernatora liczy 2 lata. Nie obowiązuje żaden limit kadencji.
Polityka Vermontu zdominowana była przez Partię Republikańską. Wprowadziła ona wewnętrzną zasadę, wedle której gubernatorem można było być tylko przez 2 lata. Dodatkowo, w celu zachowania geograficznej równowagi, nominowała ona naprzemiennie kandydatów mieszkających na wschód lub na zachód od Gór Zielonych.

</doc>
<doc id="3867734" url="https://pl.wikipedia.org/wiki?curid=3867734" title="Tourouvre au Perche">
Tourouvre au Perche

Tourouvre au Perche – gmina we Francji, w regionie Normandia, w departamencie Orne. W 2013 roku populacja ludności wynosiła 3298 mieszkańców.
Gmina została utworzona 1 stycznia 2016 roku z połączenia 10 ówczesnych gmin: Autheuil, Bivilliers, Bresolettes, Bubertré, Champs, Lignerolles, La Poterie-au-Perche, Prépotin, Randonnai oraz Tourouvre. Siedzibą gminy została miejscowość Tourouvre.

</doc>
<doc id="3867740" url="https://pl.wikipedia.org/wiki?curid=3867740" title="Cerkiew św. Mikołaja w Woli Niżnej">
Cerkiew św. Mikołaja w Woli Niżnej

Cerkiew św. Mikołaja w Woli Niżnej – dawna parafialna cerkiew greckokatolicka, wzniesiona w 1812 w Woli Niżnej.
Po 1947 cerkiew przejęta i użytkowana jako rzymskokatolicki kościół filialny parafii w Jaśliskach.
Obiekt wpisany w 1989 do rejestru zabytków.
W 2018 zakończyły się prace konserwatorskie i restauracyjne wnętrza świątyni, między innymi ikonostasu i polichromii ściennych autorstwa Michała Bogdańskiego. 

</doc>
<doc id="3867741" url="https://pl.wikipedia.org/wiki?curid=3867741" title="Tobiasz wyzwolony">
Tobiasz wyzwolony

Tobiasz wyzwolony – poemat epicki barokowego poety Stanisława Herakliusza Lubomirskiego, wydany po raz pierwszy w 1682. Dzieło jest oparte na biblijnej "Księdze Tobiasza". Utwór jest napisany oktawą (ottava rima), czyli strofą ośmiowersową pochodzenia włoskiego rymowaną według wzoru abababcc. Strofa ta była podstawową zwrotką renesansowego i barokowego eposu w literaturze włoskiej, hiszpańskiej i portugalskiej. Do Polski trafiła za sprawą Sebastiana Grabowieckiego i Piotra Kochanowskiego, który przełożył formą oryginału Jerozolimę wyzwoloną Torquata Tassa. Formę oktawy, trudnej ze względu na potrójne rymy w początkowej części, podejmowali też inni poeci barokowi, na przykład Wespazjan Kochowski, autor eposu o bitwie pod Wiedniem, zatytułowanego "Dzieło Boskie albo Pieśni Wiednia wybawionego i inszych transakcyjej wojny tureckiej w roku 1683 szczęśliwie rozpoczętej".
&lt;poem&gt;
"Dziwne wiecznego miłosierdzia Boga"
"Wielbiąc opiewać za cel biorę sobie."
"O, jako nigdy sprawiedliwych noga"
"Kłaść się nie zwykła przez nienawiść w grobie!"
"Smętnym nadzieja, niewiernym przestroga"
"I światło ślepym: Tobijasz w tej dobie"
"Tu się pokaże (jako się spodziewam);"
"Ty pomóż, Panie, a ja o nim śpiewam."
&lt;/poem&gt;

</doc>
<doc id="3867745" url="https://pl.wikipedia.org/wiki?curid=3867745" title="Mikołaj Śmietanka">
Mikołaj Śmietanka

Mikołaj Śmietanka z Trębaczowa herbu Korczak – sędzia ziemski chełmski w 1535 roku, wojski chełmski w latach 1520-1535, pisarz i dworzanin królewski w 1524/1525 roku.
Był posłem Zygmunta I Starego na sejmik w Bełzie w latach 1515, dwukrotnie w 1534 roku, na sejmik w Krasnymstawie latach 1524 i 1527.
Poseł na sejm piotrkowski 1524/1525 roku z ziemi chełmskiej.

</doc>
<doc id="3867748" url="https://pl.wikipedia.org/wiki?curid=3867748" title="Lindita Halimi">
Lindita Halimi

Lindita Halimi, występująca też po prostu jako Lindita (ur. 24 marca 1989 w Vitinie) – kosowska piosenkarka i autorka piosenek, zwyciężczyni "Festivali i Këngës 55", reprezentantka Albanii w 62. Konkursie Piosenki Eurowizji w 2017 roku.
Życiorys.
Kariera.
W wieku 16 lat Lindita Halimi wzięła udział w trzeciej edycji programu "Ethet" (będącego albańską wersją formatu "Pop Idol") i dotarła do Top 10 konkursu. Po występie w talent show dołączyła do zespołu rockowego 7me7, z którym nagrała kilka utworów oraz odbyła trasę koncertową po kraju. W 2006 roku wygrała konkurs "Top Fest" z piosenką „Ëndërroja”. W 2009 roku została zwyciężczynią konkursu "Kënga Magjike" w kategorii „Najlepszy utwór rockowy” za piosenkę „Të dua vërtet”. Rok później wystąpiła na festiwalu "Nota Fest", na którym za utwór „Supa Dupa Fly” (nagrany w duecie z Big D) zdobyła drugie miejsce i tytuł „Najlepszego wykonawcy”. W 2011 roku była nominowana do nagrody Zhurma Show w kategorii „Najlepszy utwór dance” (za piosenkę „Kohen do ta ndal”).
W 2013 roku przeprowadziła się do Stanów Zjednoczonych. W grudniu 2014 roku powróciła do Albanii, by wystąpić na festiwalu "Festivali i Këngës". 28 grudnia wystąpiła w finale imprezy z utworem „S’të fal”, z którym zajęła trzecie miejsce. Wiosną 2016 roku wzięła udział w przesłuchaniach do piętnastej edycji programu "American Idol", ale nie przeszła do etapu odcinków „na żywo”. W grudniu tego samego roku ponownie wystartowała w "Festivali i Këngës", tym razem z utworem „Botë”. 23 grudnia wystąpiła w koncercie finałowym i zajęła pierwsze miejsce w głosowaniu jurorów i widzów. Dzięki wygranej została wytypowana na reprezentantkę Albanii w 62. Konkursie Piosenki Eurowizji organizowanym w maju 2017 roku. Pod koniec roku ogłosiła, że w Kijowie wykona anglojęzyczną wersję utworu – „World”, która została udostępniona w połowie marca 2017 roku. 9 maja piosenkarka wystąpiła w pierwszym półfinale konkursu i zajęła w nim czternaste miejsce, przez co nie awansowała do finału.

</doc>
<doc id="3867753" url="https://pl.wikipedia.org/wiki?curid=3867753" title="Giza Frenkel">
Giza Frenkel

Giza Frenkel (ur. 16 września 1895 w Wieliczce, zm. 15 maja 1984 w Hajfie) – polska etnografka, pionierka badań nad życiem i kulturą Żydów w Polsce i całej Europie Środkowo-Wschodniej.
Życiorys.
Urodziła się 16 września 1895 roku w Wieliczce w rodzinie o nazwisku Friedman. Ukończyła szkołę średnią w Krakowie w 1913 roku, po czym rozpoczęła studia na kierunku historii sztuki na Uniwersytecie Jagiellońskim. W 1919 roku przeprowadziła się do Wiednia w celu kontynuowania nauki. W niedługim czasie uzyskała tytuł doktora. Następnie studiowała na Uniwersytecie im. Jana Kazimierza we Lwowie, gdzie od 1922 roku rozpoczęła karierę naukową w Instytucie Etnografii. Praca badawcza Gizy Frenkel koncentrowała się wokół wycinanki żydowskiej oraz stroju żydówki polskiej.
Wraz z wybuchem II wojny światowej zmuszona została przerwać działalność naukową. W czasie działań zbrojnych wyemigrowała do Związku Radzieckiego. Po zakończeniu wojny przeprowadziła się do Warszawy oraz rozpoczęła pracę jako kustosz nowo powstającego muzeum w Żydowskim Instytucie Historycznym. Współpracowała z Polskim Towarzystwem Ludoznawczym oraz Katedrą Etnografii przy Uniwersytecie im. Marii Curie Skłodowskiej w Lublinie. Pełniła funkcję konsultanta komisji przy Centralnym Komitecie Żydów Polskich.
Oprócz pracy badawczej, zajmowała się również działalnością pisarską. Publikowała artykuły popularnonaukowe w wydawanych w Polsce żydowskich czasopismach „Chwila” i „Opinia”. W późniejszym czasie jej artykuły były również publikowane w żydowskiej prasie w Stanach Zjednoczonych.
W 1950 roku wyjechała do Izraela (wraz z dziećmi – Zygmuntem i Stellą), gdzie kontynuowała swoją pracę naukową. W latach 1956 – 1980 pracowała w Muzeum Etnograficznym w Hajfie. Przyczyniła się do odrodzenia się wycinanki żydowskiej jako dziedziny twórczości artystycznej oraz rozpropagowała ten rodzaj sztuki (w wersji tradycyjnej jak i współczesnej) na terenie Izraela. Wspierała okolicznych twórców do kontynuowania działalności poprzez organizacje konkursów oraz licznych wystaw indywidualnych i zbiorowych poszczególnych wycinankarzy.
Z okazji 50-lecia działalności Gizy Frenkel w 1967 roku zorganizowano specjalną wystawę poświęconą głównemu tematowi jej zainteresowań w Muzeum Etnografii i Folkloru w Hajfie. W 1980 roku została wyróżniona przez muzeum w Tel-Awiwie nagrodą im. D. Dawidowicza za pracę nad etnografią Żydów Europy Wschodniej.

</doc>
<doc id="3867763" url="https://pl.wikipedia.org/wiki?curid=3867763" title="Phil Scott">
Phil Scott

Phillip "Phil" Scott (ur. 4 sierpnia 1958) – amerykański polityk, członek Partii Republikańskiej. W latach 2001-2011 zasiadał w Senacie – wyższej izbie stanowego parlamentu. W 2010 roku został wybrany na zastępcę gubernatora Vermontu. Ponownie na to stanowisko był wybierany w 2012 i 2014 roku.
W 2016 roku Scott wystartował w wyborach na urząd gubernatora Vermontu. W wyborach ogólnych pokonał kandydatkę Demokratów Sue Minter 53%-44%. Na 82. gubernatora został zaprzysiężony 7 stycznia 2017. Jego kadencja potrwa 2 lata.

</doc>
<doc id="3867766" url="https://pl.wikipedia.org/wiki?curid=3867766" title="Wiktor Czernow (wojskowy)">
Wiktor Czernow (wojskowy)

Wiktor Gieorgijewicz Czernow (ros. Виктор Георгиевич Чернов, ur. w Petersburgu, zm. 17 marca 1945 w Dąbiu, wówczas pod Szczecinem) – radziecki generał major, Bohater Związku Radzieckiego.
Życiorys.
Pochodził z robotniczej rodziny rosyjskiej. Od lutego 1917 w armii carskiej, po rewolucji październikowej przeszedł na stronę czerwonych. Walczył w wojnie domowej, m.in. przeciwko Romanowi von Ungern-Sternbergowi w Mongolii. Po 1922 kierował jednostkami strzeleckimi na Dalekim Wschodzie, a do 1938 stopniowo awansował w hierarchii dowódczej Armii Czerwonej. W 1942 został mianowany dowódcą 277 Dywizji Piechoty, ale szybko go zdegradowano i mianowano zastępcą dowódcy 120 Dywizji Piechoty. Brał udział w obronie Stalingradu. W kwietniu 1943 został mianowany dowódcą 90 Dywizji Strzelców Gwardii. Walczył w bitwie na Łuku Kurskim, a potem został wysłany do Moskwy, aby przejść przyspieszony kurs w Wyższej Akademii Wojskowej im. Woroszyłowa.
15 września 1943 został mianowany generałem majorem. Uczestniczył w odbijaniu z rąk niemieckich Kowla, a następnie, jako jeden z pierwszych dotarł do warszawskiej Pragi. Przebijał się na zachód w rejonie Nowego Dworu Mazowieckiego.
Zginął uderzony bezpośrednio odłamkiem w głowę podczas operacji pomorskiej na obrzeżach Dąbia pod Szczecinem. Pochowany na cmentarzu radzieckim na poznańskiej Cytadeli.

</doc>
<doc id="3867773" url="https://pl.wikipedia.org/wiki?curid=3867773" title="Trzynasty rząd Izraela">
Trzynasty rząd Izraela

Trzynasty rząd Izraela – rząd Izraela, sformowany 12 stycznia 1966, którego premierem został Lewi Eszkol z Koalicji Pracy. Rząd został powołany przez koalicję mającą większość w Knesecie VI kadencji, po wyborach w 1965 roku. 26 lutego 1969 Eszkol zmarł, a rząd funkcjonował pod tymczasowym przywództwem wicepremiera Jigala Allona do 17 marca 1969, kiedy to powstał rząd premier Goldy Meir.

</doc>
<doc id="3867780" url="https://pl.wikipedia.org/wiki?curid=3867780" title="Dwunasty rząd Izraela">
Dwunasty rząd Izraela

Dwunasty rząd Izraela – rząd Izraela, sformowany 22 grudnia 1964, którego premierem został Lewi Eszkol z Mapai. Rząd został powołany przez koalicję mającą większość w Knesecie V kadencji, po odwołaniu poprzedniego rządu Eszkola. Funkcjonował do 12 stycznia 1966, kiedy to powstał kolejny rząd pod przywództwem Lewiego Eszkola.

</doc>
<doc id="3867786" url="https://pl.wikipedia.org/wiki?curid=3867786" title="Sojuz MS-08">
Sojuz MS-08

Sojuz MS-08 – misja statku Sojuz do Międzynarodowej Stacji Kosmicznej, która dostarczyła jej 55. i 56. stałą załogę. Start odbył się 21 marca 2018 r. Był to 137. lot kapsuły Sojuz w historii i 91. ogółem lot załogowy do MSK.
Załogą dowodził rosyjski inżynier kosmiczny Oleg Artiemjew, a towarzyszyli mu dwóch Amerykanów: geofizyk Andrew Feustel i nauczyciel z doświadczeniem technicznym Richard Arnold. Wszyscy byli już na stacji wcześniej, choć dla Amerykanów był to pierwszy lot Sojuzem. W ramach zadań Arnold i Feustel (który będzie dowódcą Ekspedycji 56.) mają kontynuować program edukacyjny NASA "Year of Education on Station"; ponadto przez około sześć miesięcy załoga wzięła udział w około 250 badaniach naukowych i testach technicznych.

</doc>
<doc id="3867787" url="https://pl.wikipedia.org/wiki?curid=3867787" title="Jedenasty rząd Izraela">
Jedenasty rząd Izraela

Jedenasty rząd Izraela – rząd Izraela, sformowany 26 czerwca 1963, którego premierem został Lewi Eszkol z Mapai. Rząd został powołany przez koalicję mającą większość w Knesecie V kadencji, po rezygnacji Dawida Ben Guriona z daleszego kierowanie rządem. Jedenasta rada ministrów funkcjonowała do 22 grudnia 1964, kiedy to powstał kolejny rząd pod przywództwem Lewiego Eszkola.

</doc>
<doc id="3867791" url="https://pl.wikipedia.org/wiki?curid=3867791" title="Dziesiąty rząd Izraela">
Dziesiąty rząd Izraela

Dziesiąty rząd Izraela – rząd Izraela, sformowany 2 listopada 1961, którego premierem został Dawid Ben Gurion z Mapai. Rząd został powołany przez koalicję mającą większość w Knesecie V kadencji, po wyborach w 1961 roku. Funkcjonował do 26 czerwca 1963, kiedy to – po rezygnacji Ben Guriona – powstał rząd premiera Lewiego Eszkola.

</doc>
<doc id="3867793" url="https://pl.wikipedia.org/wiki?curid=3867793" title="PRO8L3M (album)">
PRO8L3M (album)

PRO8L3M – debiutancki album studyjny polskiego zespołu muzycznego PRO8L3M. Wydawnictwo ukazało się 1 czerwca 2016 roku nakładem wytwórni muzycznej RHW Records. Album trafił do sprzedaży na płycie CD oraz w limitowanym do tysiąca egzemplarzy nakładzie na dwóch 12" płytach gramofonowych.
Album dotarł do 2. miejsca polskiej listy przebojów – OLiS. Materiał był promowany teledyskami do utworów "2040" i "Molly". 10 sierpnia 2016 roku płyta uzyskała w Polsce status złotej sprzedając się w nakładzie 15 tys. egzemplarzy, a rok później osiągnęła status platynowej.
Lista utworów.
Opracowano na podstawie materiału źródłowego.

</doc>
<doc id="3867798" url="https://pl.wikipedia.org/wiki?curid=3867798" title="Diacyclops einslei">
Diacyclops einslei

Diacyclops einslei – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1999 roku przez Paolę De Laurentiis, Giuseppe Lucio Pesce i Williama F. Humphreysa.

</doc>
<doc id="3867803" url="https://pl.wikipedia.org/wiki?curid=3867803" title="Myrmex Indikos">
Myrmex Indikos

Myrmex Indikos, pol. "indyjska mrówka" – rzekomy gatunek gigantycznych mrówek (według opisu Herodota "większych od lisów, lecz mniejszych od psów"). Ich charakterystyczna cecha, czyli wydobywanie złota z ziemi, może być błędną interpretacją świstaka. 
Historia opisów.
Najwcześniejsza wzmianka o tych stworzeniach datowana jest na V stulecie p.n.e., a jej autorem jest Herodot. Według niej mrówki te zamieszkiwały pustynie Persji i Indii i wydobywały spod ich piasków złoto. Kilka takich stworzeń było trzymanych w rezydencji króla Persji. Złoto miało być pozyskiwane przez karawany złożone z kilku wielbłądów w porze największych upałów, gdy mrówki chroniły się pod ziemią. Trzeba było robić to szybko, gdyż mrówki miały wyczuwać zapach ludzi i przystępować do pościgu, a miały być śmiertelnie niebezpieczne.
O tym samym mówią relacje Nearchosa, jednego z oficerów armii Aleksandra Macedońskiego, oraz Megastenesa – historyka i podróżnika. Z zachowanej we fragmentach relacji Megastenesa (IV-III w. p.n.e.) można się dowiedzieć, że na płaskowyżu u podnóża gór na wschodniej granicy Indii znajdują się podziemne kopalnie; można tu zobaczyć mrówki wydobywające ten kruszec. Mają one rozmiary dzikich lisów i potrafią się zadziwiająco szybko poruszać. Złoto wydobywają w porze zimowej, co można poznać po kopczykach, podobnych do krecich, pojawiających się na powierzchni. Ich urobek wymaga jeszcze oczyszczenia, czym zajmują się okoliczni mieszkańcy. Muszą oni jednak zbierać go tak, by nie zostać ofiarami mrówek, które potrafią zabijać zarówno zwierzęta domowe, jak i ludzi. W innym fragmencie Megastenes pisał, że niekiedy złotych kopczyków jest tak dużo, iż od patrzenia na ich blask można oślepnąć.
Strabon, żyjący ok. 63 p.n.e. - 24 n.e., opierając się na relacjach Nearchosa i Megastenesa, wspomniał o Myrmex Indikos w dziele "Geographica hypomnemata". Obszerniejsze fragmenty ich relacji przytacza także Flawiusz Arrian w "Indike" ("Opisanie Indii").
Pliniusz Starszy, poza powtórzeniem relacji poprzedników, wspomina o przedstawieniach indyjskich mrówek w świątyni Herkulesa w Erythraj (obecnie Turcja).
O wydobywających złoto mrówkach pisał także w VII w. n.e. Izydor z Sewilli w swoim "Etymologiarum sive Originum libri XX", podając jednakże jako miejsce ich występowania Etiopię.
Jeszcze gdzie indziej, bo na Sri Lance, umieścił indyjskie mrówki żyjący w XIV wieku John Mandeville.
Przekazy o wydobywających złoto mrówkach były znane w kulturze europejskiej, w tym polskiej. Jan Kochanowski rozpoczął od nawiązania do tej legendy Pieśni Jana Kochanowskiego księgi dwoje. Pieśń pierwsza zaczyna się od słów 

</doc>
<doc id="3867817" url="https://pl.wikipedia.org/wiki?curid=3867817" title="Bitwa o Aleppo (listopad-grudzień 2016)">
Bitwa o Aleppo (listopad-grudzień 2016)



</doc>
<doc id="3867820" url="https://pl.wikipedia.org/wiki?curid=3867820" title="Diacyclops lindae">
Diacyclops lindae

Diacyclops lindae – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1986 roku przez zoologa Giuseppe Lucio Pesce.

</doc>
<doc id="3867822" url="https://pl.wikipedia.org/wiki?curid=3867822" title="Cygnus CRS OA-8E">
Cygnus CRS OA-8E

Cygnus CRS OA-8E (inna nazwa Orbital Sciences CRS Flight 8E) – misja statku transportowego Cygnus, prowadzona przez prywatną firmę Orbital ATK na zlecenie amerykańskiej agencji kosmicznej NASA w ramach programu Commercial Resupply Services w celu zaopatrzenia Międzynarodowej Stacji Kosmicznej.
Przebieg misji.
Start misji Cygnusa odbył się 12 listopada 2017 roku. Do wyniesienia statku na orbitę wykorzystano rakietę Antares 230, która wystartowała z platformy startowej LP-0A kosmodromu Mid-Atlantic Regional Spaceport. W misji wykorzystana została powiększona wersja statku Cygnus, która cechuje się pojemnością 27 m3 i możliwością wyniesienia na orbitę do 3,2 t ładunku.
Po dwóch dniach od wystrzelenia statek Cygnus zbliżył się do ISS, gdzie został uchwycony przez Canadarm2 i przyciągnięty do portu cumowniczego, do którego zadokował. Po trzech tygodniach statek został odłączony od stacji, odciągnięty przez Canadarm2 i wypuszczony. Później została przeprowadzona jego kontrolowana deorbitacja, w wyniku czego statek spłonął w atmosferze.

</doc>
<doc id="3867836" url="https://pl.wikipedia.org/wiki?curid=3867836" title="HMS Unicorn">
HMS Unicorn

HMS „Unicorn” – nazwa noszona przez jedenaście okrętów brytyjskiej Royal Navy, pochodząca od jednorożca:

</doc>
<doc id="3867839" url="https://pl.wikipedia.org/wiki?curid=3867839" title="Mariner (album)">
Mariner (album)

Mariner – album szwedzkiego zespołu muzycznego Cult of Luna oraz amerykańskiej wokalistki Julie Christmas. Wydawnictwo ukazało się 8 kwietnia 2016 roku nakładem wytwórni muzycznej Indie Recordings. Nagrania zostały zarejestrowane w Tonteknik Recordings, Studio Hufvudstaden, Translator Audio oraz Loho Studios.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3867850" url="https://pl.wikipedia.org/wiki?curid=3867850" title="ESSA 1">
ESSA 1



</doc>
<doc id="3867870" url="https://pl.wikipedia.org/wiki?curid=3867870" title="Piotr Schmidt">
Piotr Schmidt

Piotr Schmidt (ur. 24 czerwca 1985) – polski trębacz jazzowy, kompozytor, wykładowca, lider zespołów i producent muzyczny związany z Instytutem Jazzu na Akademii Muzycznej w Katowicach. Gry na trąbce uczył się pod kierunkiem Piotra Wojtasika. W 2011r. założył wydawnictwo muzyczne SJ Records. 
Życiorys.
Kariera.
W 2006 roku Piotr Schmidt został stypendystą University of Louisville w Kentucky. Obecne wykłada historię jazzu oraz prowadzi klasę trąbki na Akademii Muzycznej w Katowicach. Prowadzi klasę trąbki i zespoły muzyczne oraz wykłada improwizację oraz harmonię w Państwowej Wyższej Szkole Zawodowej w Nysie. Został wyróżniony Nagrodą Prezydenta Miasta Gliwice w dziedzinie Twórczości Artystycznej, upowszechniania i ochrony kultury (2012) oraz nagrodą okolicznościową Ministerstwa Kultury i Dziedzictwa Narodowego (2013), ponadto kilkanaście razy wygrywał prestiżowe konkursy jazzowe uzyskując nagrody zarówno zespołowe, jak i indywidualne, m.in.:
Piotr Schmidt posiada w swoim dotychczasowym dorobku siedem wydanych, autorskich płyt, w tym cztery z zespołem Wierba &amp; Schmidt Quintet, jedną z zespołem Generation Next oraz dwie z grupą Piotr Schmidt Electric Group (Schmidt Electric).
Od 2011 roku Piotr Schmidt znajduje się w pierwszej czwórce jako „najlepszy trębacz jazzowy” w ankiecie Jazz Top magazynu „Jazz Forum”.
Współpracował m.in. z takimi muzykami jak: Walter Smith III, Ernesto Simpson, Alex Hutchings, Matthew Stevens, Benjamin Drazen, Dante Luciani, Grzegorz Nagórski, Maciej Sikała, Wojciech Karolak, Krystyna Prońko, Wojciech Myrczek, Wojciech Niedziela, Jacek Niedziela-Meira, Grzech Piotrowski, Paweł Kaczmarczyk, Paweł Tomaszewski, Piotr Baron, Kazimierz Jonkisz, Michał Barański czy Wiesław Pieregorólka. Podczas 11. Silesian Jazz Festival w Katowicach Schmidt Electric gościnnie wystąpił z polskimi raperami, Miuosh i Ten Typ Mes.

</doc>
<doc id="3867892" url="https://pl.wikipedia.org/wiki?curid=3867892" title="Janosz Witeź">
Janosz Witeź

Janosz Witeź (), także "Wojak Janosz" – poemat węgierskiego romantycznego poety Sándora Petőfiego, opublikowany w 1845. Utwór opowiada w baśniowej konwencji przygody dzielnego huzara, który z Węgier wyrusza do Francji na wojnę z Turkami. Utwór jest napisany średniówkowym dwunastozgłoskowcem.
Poemat przekładali na język polski Władysław Sabowski (jako "Wojak Janosz", 1869) i Seweryna Duchińska (jako "Janosz Witeź", 1871).

</doc>
<doc id="3867894" url="https://pl.wikipedia.org/wiki?curid=3867894" title="Wojak Janosz">
Wojak Janosz



</doc>
<doc id="3867903" url="https://pl.wikipedia.org/wiki?curid=3867903" title="Rdzawka północna">
Rdzawka północna

Rdzawka północna ("Turnagra tanagra") – gatunek średniej wielkości ptaka z rodziny wilgowatych (Oriolidae), podrodziny rdzawek (Turnagrinae). Występował na nowozelandzkiej Wyspie Północnej. Ostatni okaz odłowiono, zależnie od źródła, w 1887 lub 1902.
Taksonomia.
Po raz pierwszy gatunek opisał Hermann Schlegel w 1866 na łamach "Nederlandsch Tijdschrift voor De Dierkunde". Nadał nowemu gatunkowi nazwę "Otagon tanagra". Obecnie (2020) Międzynarodowy Komitet Ornitologiczny umieszcza go w rodzaju "Turnagra" pod nazwą "Turnagra tanagra". Niektórzy autorzy uznawali rdzawkę północną za podgatunek rdzawki południowej ("T. capensis"). Spreparowane okazy są przechowywane w muzeach w Cambridge, Chicago, Leiden, Liverpoolu, Filadelfii, Tring i Wellington.
Morfologia.
Długość ciała wynosi około 28 cm. Rdzawki północne odróżniały się od południowych jaśniejszym upierzeniem i brakiem pasków na spodzie ciała. Głowa i grzbiet oliwkowobrązowe. Skrzydła i ogon rdzawe, na dwóch środkowych sterówkach widoczny oliwkowy nalot. Gardło białe, pierś i brzuch popielate, przy czym pierś ciemniejsza. Brzuch i pokrywy podogonowe mają żółtawy odcień. Boki ciała oliwkowobrązowe z żółtym nalotem. Dziób i nogi ciemnobrązowe, tęczówka żółta. Osobniki młodociane wyróżniały się rdzawą głową i przepaską na piersi.
Zasięg występowania.
Rdzawki północne zasiedlały Wyspę Północną (Nowa Zelandia).
Ekologia i zachowanie.
Rdzawka północna jest mniej poznanym gatunkiem niż rdzawka południowa. Przyczynić się do tego mogło późne jej opisanie i niepodanie miejsca odłowienia holotypu. Większość informacji o ekologii i zachowaniu rdzawek północnych dostarczył Walter Buller (1887–1888), który w 1869 opisał rdzawkę północną (ignorując pierwszy opis Schlegla). Wiadomo, że ptaki zamieszkiwały lasy, przebywały głównie w podszycie. Żywiły się bezkręgowcami i jagodami. W. P. Mead (1950) odnotował, że rdzawki północne były ciekawskie i uległe. Wspomniał, że po zabiciu "dzikiej świni" przylatywały zainteresowane na miejsce, odlatywały, gdy tylko zostały zauważone, ale jeszcze kilkukrotnie powracały popatrzeć. Odzywały się płaczliwym gwizdem "pio-pio", stąd angielska nazwa rdzawek ("Piopio"). Brak informacji o rozrodzie.
Status.
IUCN uznaje rdzawkę północną za gatunek wymarły (EX, "Extinct"). Prawdopodobnie wymarły po 1955; jedno niepotwierdzone doniesienie pochodzi z marca 1970. Kiedy na Nową Zelandię przybyli Europejczycy, rdzawki północne były jeszcze pospolite. Wkrótce ich populacja zaczęła się przetrzebiać i ptaki te do 1892 niemal zniknęły. Ostatnie okazy pozyskano w 1887. Możliwe obserwacje miały miejsce w 1938, 1946, 1952 i 1955. Ostatnia z niepotwierdzonych obserwacji zdarzyła się w marcu 1970, kiedy to miano zaobserwować dorosłego ptaka karmiącego młode. Prawdopodobnie rdzawki północne wymarły z tych samych przyczyn, co południowe – do wymarcia przyczyniło się wylesianie wyspy oraz drapieżnictwo ze strony wprowadzonych na wyspy zdziczałych psów, kotów, szczurów i łasic.

</doc>
<doc id="3867921" url="https://pl.wikipedia.org/wiki?curid=3867921" title="Cmentarz żołnierzy radzieckich w Morągu">
Cmentarz żołnierzy radzieckich w Morągu

Cmentarz żołnierzy radzieckich w Morągu – cmentarz wojenny z II wojny światowej, na którym pochowanych zostało 964 żołnierzy Armii Czerwonej.
Opis.
Cmentarz został założony w listopadzie 1945, był remontowany w 2006. Na jego terenie znajduje się 61 zbiorowych grobów o wymiarach 1,8 na 4,7 m. Każda z mogił jest otoczona obramowaniem betonowym i oznaczona numerem, nie ma natomiast tablic imiennych. Większość pochowanych, 777 z łącznej liczby 964 żołnierzy, nie została zidentyfikowana. W centralnej części nekropolii znajduje się pomnik w postaci betonowej kolumny z napisem "Wieczna sława bohaterom", drogę do niego wyznacza aleja obsadzona krzewami iglastymi. Cmentarz otacza siatka.

</doc>
<doc id="3867933" url="https://pl.wikipedia.org/wiki?curid=3867933" title="Andrzej Kisiel">
Andrzej Kisiel

Andrzej Kisiel (ur. 11 maja 1969 w Bystrzycy Kłodzkiej) – polski piłkarz występujący na pozycji obrońcy, trener piłkarski. Obecnie trener Kolejarza Miłkowice.
Kariera.
Grał w juniorach oraz seniorach Kryształu Stronie Śląskie. W 1985 roku przeszedł do Górnika Wałbrzych. Początkowo grał w juniorach tego klubu, po czym awansował do pierwszego zespołu. W barwach Górnika rozegrał 43 mecze w I lidze. Na początku 1992 roku odszedł do Chrobrego Głogów, a po pół roku przeniósł się do Sokoła Pniewy. Z klubem tym wywalczył awans do I ligi. W latach 1994–2003 grał, z półroczną przerwą, w Miedzi Legnica. Karierę piłkarską kończył w legnickim Konfeksie.
W 2005 roku podjął pracę trenerską w Miedzi II Legnica. W dalszych latach trenował również Konfeks Legnica, Mewę Kunice i BKS Bolesławiec. W 2015 roku ponownie został trenerem Konfeksu.

</doc>
<doc id="3867934" url="https://pl.wikipedia.org/wiki?curid=3867934" title="P'anmunjŏm">
P'anmunjŏm



</doc>
<doc id="3867935" url="https://pl.wikipedia.org/wiki?curid=3867935" title="Shonie Carter">
Shonie Carter

Shonie Carter, właśc. Mearion Shonie Bickhem III (ur. 3 maja 1972 w Chicago) – amerykański zawodnik mieszanych sztuk walki (MMA), grappler oraz kick-boxer. Były zawodnik m.in. Ultimate Fighting Championship, World Extreme Cagefighting, King of the Cage, Pancrase czy Shooto. Mistrz World Extreme Cagefighting w wadze półśredniej w latach 2003-2004. Posiadacz czarnych pasów w judo, shidōkan karate oraz jujutsu.
Podczas swojej kariery miał okazję walczyć w wielu krajach m.in. w Japonii, Niemczech, Irlandii Północnej, Rosji, Polsce, Kanadzie, Izraelu czy Bułgarii stąd jego przydomek "Mr International".
Życiorys.
Urodził się w Chicago, w jednym z tamtejszych afroamerykańskich gett. Uczęszczał do Proviso East High School. W czasie college'u trenował zapasy w stylu klasycznym. Studiując na Carson–Newman University, bezskutecznie startował w kwalifikacjach olimpijskich. Tam też, zainteresował się judo, w którym wygrywał dwukrotnie mistrzostwo stanu Tennessee oraz jujutsu. Po niedługim czasie zaczął praktykować również karate shidokan. Przez sześć lat służył w Piechocie Morskiej.
Kariera sportowa.
W MMA zadebiutował 15 lutego 1997, przegrywając przez nokaut z Laverne Clarkiem. Do 1999, walczył na lokalnych galach i turniejach, wygrywając m.in. z Dave'em Menne'em oraz z pochodzącym z Polski Keithem Wiśniewskim. W latach 1999-2003, walczył na prestiżowych galach w Japonii (Pancrase, Shooto), notując tamże zwycięstwo nad Chrisem Lytle'em i remis z Kiumą Kunioku. W tym czasie toczył również pojedynki dla Ultimate Fighting Championship uzyskując bilans w organizacji trzech zwycięstw (m.in. nad Mattem Serrą przez KO) i jednej porażki w starciu z Patem Miletichem.
W 2003, stoczył aż dziewięć pojedynków, walcząc głównie na galach King of the Cage, Shooto i World Extreme Cagefighting, gdzie w tym ostatnim został mistrzem w wadze półśredniej, wygrywając 17 października 2003 z J.T. Taylorem. Tytuł stracił 21 maja 2004, na rzecz Ormianina Karo Parizjana, z którym przegrał na punkty. Między walkami dla WEC, uległ Jonowi Fitchowi 14 listopada 2003.
Przez następne lata, toczył pojedynki dla WEC, M-1 Global, TKO Major League MMA czy Konfrontacja Sztuk Walki, wygrywając m.in. z Marcinem Zontkiem oraz Jasonem MacDonaldem. 13 stycznia 2006, ponownie zmierzył się o mistrzostwo WEC lecz ostatecznie przegrał z Mikiem Pyle'em przez poddanie. W sierpniu 2006, wziął udział w 4 edycji The Ultimate Fighter, dochodząc do półfinału programu, w którym przegrał z byłym rywalem Mattem Serrą. Mimo to, otrzymał szansę walk dla UFC, tocząc jednak przegrany pojedynek 13 grudnia 2006, z Marcusem Davisem. Po przegranej został zwolniony z kontraktu.
Przez kolejne lata, walczył na mniejszych galach rozsianych po całej Ameryce Północnej i Europie, zdobywając kilka pasów mistrzowskim. W 2009, przegrał z byłym mistrzem UFC Carlosem Newtonem, w 2010 z Torrance'em Taylorem na gali Bellator FC natomiast w 2012 uległ Brandonowi Halseyowi.
Carter jest również utytułowanym grapplerem. Wielokrotnie zostawał mistrzem North American Grappling Association (NAGA), największej organizacji submission fightingu w Ameryce Północnej. Poza tym zawodowo walczył w formule kickbokserskiej, notując bilans 57 zwycięstw i 5 porażek, zostając mistrzem stanów Illinois i Karoliny Północnej w tejże formule. W 2001, mierzył się z Cungiem Le na zasadach kickboxingu, przegrywając z nim na punkty.
Osiągnięcia.
Mieszane sztuki walki:
Kick-boxing:
Karate:
Judo:
Submission fighting:
Pankration:
Zapasy:

</doc>
<doc id="3867940" url="https://pl.wikipedia.org/wiki?curid=3867940" title="Emanuel; or, Paradise regained, an epic poem">
Emanuel; or, Paradise regained, an epic poem

Emanuel; or, Paradise regained, an epic poem – epos religijny osiemnastowiecznego angielskiego poety Jamesa Ogdena, wydany po raz pierwszy w Manchesterze w 1797 nakładem oficyny Sowler and Russell. Utwór jest wtórny wobec "Raju odzyskanego" Johna Miltona. Składa się z dziewięciu ksiąg. Podobnie jak dzieło Miltona poemat Ogdena jest napisany wierszem białym (blank verse), czyli nierymowanym pentametrem jambicznym.

</doc>
<doc id="3867943" url="https://pl.wikipedia.org/wiki?curid=3867943" title="Jerzy I Wettyn">
Jerzy I Wettyn



</doc>
<doc id="3867946" url="https://pl.wikipedia.org/wiki?curid=3867946" title="Muzeum Kultury Filistynów">
Muzeum Kultury Filistynów

Muzeum Kultury Filistynów (המוזיאון לתרבות הפלשתים ע"ש קורין ממן - Corinne Mamane Museum of Philistine Culture) – muzeum archeologiczne w Aszdod, w Izraelu. Zajmuje się badaniem kultury Filistynów, żyjących niegdyś w rejonie miasta. Jest jedynym muzeum na świecie poświęcone kulturze Filistynów. Było to pierwsze muzeum, które otwarto w Aszdod w 1990 roku

</doc>
<doc id="3867947" url="https://pl.wikipedia.org/wiki?curid=3867947" title="Autoaglutynacja">
Autoaglutynacja

Autoaglutynacja – reakcja polegająca na aglutynacji (zlepianiu się) jednego czynnika przez drugi czynnik (np. przeciwciało), przy czym oba elementy pochodzą od tego samego organizmu. Różni się od aglutynacji patogenów w humoralnej odpowiedzi immunologicznej tym, że w tamtym przypadku zlepiane są czynniki pochodzące nie z organizmu broniącego się przed infekcją, a obce dla niego.
Przykłady autoaglutynacji.
W warunkach laboratoryjnych autoaglutynację "Moraxella bovis" zachodzącą w pożywkach płynnych hamuje dziesięcioprocentowy roztwór chlorku magnezu.
Autoaglutynacja w stanach patologicznych.
Wzmożona autoaglutynacja, przekraczająca częstotliwością stany homeostazy, jest podstawą etiologii autoimmunologicznej niedokrwistości hemolitycznej (AIHA), w której reaktywne czerwone krwinki produkują przeciwciała wiążące komórki układu czerwonokrwinkowego.
Wzmożona autoaglutynacja występuje również w przebiegu chłoniaków, zakażeniach bateriami "Mycoplasma" czy mononukleozie zakaźnej.

</doc>
<doc id="3867967" url="https://pl.wikipedia.org/wiki?curid=3867967" title="Point Rosee">
Point Rosee

Point Rosee – stanowisko archeologiczne znajdujące się na południowo-zachodnim krańcu Nowej Fundlandii w Kanadzie. Przeprowadzone badania wskazują, że mogło to być osiedle wikingów. Dotychczas jedynym potwierdzonym miejscem obecności wikingów w Ameryce Północnej było L’Anse aux Meadows.
W 2015 roku prof. Sarah Parcak z Uniwersytetu Alabamy w Birmingham analizując zdjęcia satelitarne zauważyła na nich ciemne odbarwienia ziemi i prostokątne linie, które sugerowały w tym miejscu obecność pozostałości dawnych budowli. Przeprowadzone na miejscu badania magnetometrem wykazały podwyższoną obecność żelaza. Ponadto podczas wykopalisk archeolodzy odkryli darniowe ściany oraz ślady metalurgii. Według dr Douglasa Bolendera z Uniwersytetu Massachusetts, specjalizującego się w historii dawnych Skandynawów, tylko wikingowie mogli zajmować się metalurgią w tamtym czasie i regionie. Datowanie radiowęglowe wykazało, że stanowisko powstało między 1000 a 1400 rokiem, najpewniej ok. 1200 roku. Archeolodzy odnaleźli także nasiona orzecha szarego, który naturalnie nie występuje na Nowej Fundlandii, tylko na kontynencie amerykańskim. Parcak stwierdziła, że nie było to osiedle ale raczej małe gospodarstwo lub tymczasowy obóz zimowy.
W 2016 roku prof. Parcak rozpoczęła nowe badania, które miały dostarczyć rozstrzygających dowodów na obecność wikingów w tym miejscu. Jednakże w późniejszym sprawozdaniu przedłożonym władzom prowincji Nowej Fundlandii i Labradoru wskazano, że żadnych nordyckich artefaktów nie odnaleziono. Ponadto w streszczeniu raportu dostarczonemu urzędowi archeologicznemu w listopadzie 2017 roku znajduje się stwierdzenie, iż dalsze badania próbek żelaza wykazały, że były to prawdopodobnie naturalne złoża bez dowodów dalszej obróbki. Natomiast darniowe ściany uznawane za antropogeniczne po ponownej weryfikacji również określono jako naturalne. W zakończeniu raportu prof. Parcak stwierdza, że w Point Rosee nie było znaczącej działalności człowieka przed 1800 rokiem. Dodaje też, że nadal istnieją analizy naukowe i związane z nimi specjalistyczne raporty, które oczekują na ukończenie.

</doc>
<doc id="3867974" url="https://pl.wikipedia.org/wiki?curid=3867974" title="CloudFlare">
CloudFlare



</doc>
<doc id="3867995" url="https://pl.wikipedia.org/wiki?curid=3867995" title="Albert von Wettin">
Albert von Wettin



</doc>
<doc id="3867997" url="https://pl.wikipedia.org/wiki?curid=3867997" title="Friedrich Christian von Wettin">
Friedrich Christian von Wettin



</doc>
<doc id="3868000" url="https://pl.wikipedia.org/wiki?curid=3868000" title="Fryderyk Krystian Wettyn">
Fryderyk Krystian Wettyn



</doc>
<doc id="3868009" url="https://pl.wikipedia.org/wiki?curid=3868009" title="Fryderyk August III Saski">
Fryderyk August III Saski



</doc>
<doc id="3868012" url="https://pl.wikipedia.org/wiki?curid=3868012" title="Hugon Kuder">
Hugon Kuder

Hugon Kuder, spotykany jest też zapis Hugo Kuder (ur. 21 listopada 1866, zm. 8 czerwca 1931) – polski architekt aktywny głównie w Warszawie.
Życiorys.
Absolwent Politechniki Berlińskiej. Zaprojektował wzniesiony w latach 1900–1902 dworek w Oblęgorku dla Henryka Sienkiewicza. Był autorem zrealizowanego projektu przebudowy fasady rzymskokatolickiej katedry warszawskiej dokonanej w latach 1901–1903. W okresie 1907–1909 wzniesiono wg jego projektu ceglany, neogotycki kościół pw. św. Józefa Oblubieńca NMP w Mirkowie. W 1916 opracował projekt kościoła pw. Matki Boskiej Częstochowskiej przy ul. Łazienkowskiej w Warszawie, świątynię zaczęto wznosić w 1916, ale ostatecznie zbudowano w latach 1923–1933 (została zniszczona w czasie powstania warszawskiego, a resztki w trakcie budowy Trasy Łazienkowskiej). Od 1919 Hugon Kuder kierował budową bazyliki Najświętszego Serca Jezusowego na Pradze. Jego autorstwa jest też neogotycka kaplica grobowa Buchholtzów na cmentarzu ewangelickim w Supraślu z 1904.
W Zawierciu zachowały się dwa dzieła Kudera: na terenie osiedla robotniczego TAZ willa dyrektora Towarzystwa Akcyjnego Zawiercie S. Szymańskiego, wzniesiona w latach 1896–1897 oraz bazylika kolegiacka Świętych Apostołów Piotra i Pawła z lat 1896–1903. Według projektu H. Kudera w 1914 powstał zachowany do dziś neobarokowy gmach kaliskiej ówczesnej filii warszawskiego Banku Handlowego przy obecnej ulicy Śródmiejskiej.

</doc>
<doc id="3868020" url="https://pl.wikipedia.org/wiki?curid=3868020" title="Angels with Dirty Faces (album Tricky'ego)">
Angels with Dirty Faces (album Tricky'ego)



</doc>
<doc id="3868026" url="https://pl.wikipedia.org/wiki?curid=3868026" title="Za zasługi dla Warszawy">
Za zasługi dla Warszawy



</doc>
<doc id="3868027" url="https://pl.wikipedia.org/wiki?curid=3868027" title="Uli Edel">
Uli Edel

Uli Edel (ur. 11 kwietnia 1947 w Neuenburg am Rhein) – niemiecki reżyser, scenarzysta i producent filmowy i telewizyjny.

</doc>
<doc id="3868034" url="https://pl.wikipedia.org/wiki?curid=3868034" title="Rezerwat przyrody Mszana i Obłoga">
Rezerwat przyrody Mszana i Obłoga

Rezerwat przyrody Mszana i Obłoga – leśny rezerwat przyrody w południowo-zachodniej Polsce, w woj. dolnośląskim, w powiecie jaworskim, w gminach Paszowice i Męcinka o powierzchni 99,92 ha. Celem ochrony rezerwatu Mszana i Obłoga są cenne płaty lasów, wraz z unikalną i bogatą florą oraz elementami przyrody nieożywionej w postaci interesujących form wychodni bazaltu i rumowisk bazaltowych w szczytowych partiach wzgórz. 
Położenie.
Znajduje się we wschodniej części Pogórza Kaczawskiego, obejmując szczytowe partie gór Mszana i Obłoga w nadleśnictwie Jawor. Leży na terenie Parku Krajobrazowego Chełmy.
Przyroda.
Wielkim walorem rezerwatu są naturalne zespoły leśne, do których należą:
Na terenie rezerwatu występuje 188 gatunków, podgatunków i odmian roślin naczyniowych, w tym gatunki chronione, m.in. buławnik mieczolistny, lilia złotogłów, orlik pospolity, czosnek niedźwiedzi, śnieżyczka przebiśnieg i wawrzynek wilczełyko.
Atrakcje turystyczne.
Przez rezerwat przechodzi zielony szlak turystyczny „Szlak Doliną Nysy Małej”, trasa obejmuje: Grobla-Siedmica-Wąwóz Siedmicki-Las Świniec-Muchów. Na szczycie Mszanej znajduje się kamienna wieża, dostępna do zwiedzania. Niestety, obiekt nie stanowi punktu widokowego, albowiem jest niższy niż otaczające go drzewa.

</doc>
<doc id="3868040" url="https://pl.wikipedia.org/wiki?curid=3868040" title="Hugo Kuder">
Hugo Kuder



</doc>
<doc id="3868041" url="https://pl.wikipedia.org/wiki?curid=3868041" title="Zoltán Szlezák">
Zoltán Szlezák

Zoltán Szlezák (ur. 26 grudnia 1967 w Balassagyarmat) – węgierski piłkarz grający na pozycji obrońcy, trener piłkarski.
Kariera.
Seniorską karierę rozpoczynał w 1987 roku w Újpescie Budapeszt. W klubie tym grał bez przerwy do 2001 roku, rozgrywając w tym okresie 353 ligowe mecze. Następnie przez pół roku był zawodnikiem Videotonu, po czym wrócił do Újpestu. Karierę zawodniczą kończył w klubie Újpest-Fót. Z Újpestem dwukrotnie zdobył mistrzostwo (1989/1990, 1997/1998) oraz Puchar Węgier (1991/1992, 2001/2002). Ponadto w latach 1994-1997 dziewięciokrotnie wystąpił w reprezentacji.
Po zakończeniu kariery piłkarskiej był trenerem rezerw Újpestu oraz Salgótarjáni BTC. Pełnił również funkcję asystenta trenera w klubach Mezőkövesd SE i BFC Siófok.

</doc>
<doc id="3868043" url="https://pl.wikipedia.org/wiki?curid=3868043" title="Castle of Indolence">
Castle of Indolence

Castle of Indolence – poemat osiemnastowiecznego szkockiego poety Jamesa Thomsona, opublikowany w 1748. Utwór jest alegorycznym przedstawieniem ówczesnej sytuacji politycznej w Wielkiej Brytanii. Utwór jest napisany dziewięciowersową strofą spenserowską, rymowaną ababbcbcc. Stanowi parodystyczne nawiązanie do Królowej wieszczek Edmunda Spensera.
&lt;poem&gt;
"O mortal Man, who livest here by Toil,"
"Do not complain of this thy hard Estate;"
"That like an Emmet thou must ever moil,"
"Is a sad Sentence of an ancient Date:"
"And, certes, there is for it Reason great;"
"For, though sometimes it makes thee weep and wail,"
"And curse thy Star, and early drudge and late,"
"Withouten That would come an heavier Bale,"
"Loose Life, unruly Passions, and Diseases pale."
&lt;/poem&gt;
Poemat Thomsona stanowi pomost między "Królową wieszczek" a romantycznymi poematami ułożonymi strofą Spensera, takimi jak "Wędrówki Childe Harolda" George'a Gordona Byrona, "Adonais" Percy'ego Bysshe Shelleya i "Wigilia świętej Agnieszki" Johna Keatsa.

</doc>
<doc id="3868057" url="https://pl.wikipedia.org/wiki?curid=3868057" title="Patrick Wolf">
Patrick Wolf



</doc>
<doc id="3868059" url="https://pl.wikipedia.org/wiki?curid=3868059" title="Patrick Wolf (piłkarz)">
Patrick Wolf (piłkarz)



</doc>
<doc id="3868064" url="https://pl.wikipedia.org/wiki?curid=3868064" title="Tiniatoksyna">
Tiniatoksyna

Tiniatoksyna, TTX, TTN – organiczny związek chemiczny, analog rezynyferatoksyny i kapsaicyny o wysoce drażniącym działaniu. Jest neurotoksyną i podobnie jak jej analogi oddziałuje poprzez receptory waniloidowe na nerwy czuciowe.
Występuje naturalnie u sukulenta "", rosnącego w północnej Nigerii.

</doc>
<doc id="3868066" url="https://pl.wikipedia.org/wiki?curid=3868066" title="Kesu (Vigala)">
Kesu (Vigala)

Kesu – wieś w Estonii, w prowincji Rapla, w gminie Vigala.

</doc>
<doc id="3868068" url="https://pl.wikipedia.org/wiki?curid=3868068" title="3-Hydroksy-3-metyloglutarylokoenzym A">
3-Hydroksy-3-metyloglutarylokoenzym A

3-Hydroksy-3-metyloglutarylokoenzym A, HMG-CoA – organiczny związek chemiczny, produkt przejściowy w szlaku mewalonowym i ketogenezie. Powstaje z acetylo-CoA i acetoacetylo-CoA z udziałem syntazy HMG-CoA.
Odkrycie tego koenzymu jest wynikiem badań Minora J. Coona oraz Bimala Kumara Bachhawata
Jest też produktem przejściowym w metabolizmie leucyny. Jej prekursorem jest 3-metyloglutakonylokoenzym A.
Szlak mewalonowy.
Reduktaza HMG-CoA przekształca HMG-CoA do kwasu mewalonowego.
Ketogeneza.
Liaza HMG-CoA rozkłada HMG-CoA do acetylo-CoA i acetooctanu.

</doc>
<doc id="3868070" url="https://pl.wikipedia.org/wiki?curid=3868070" title="Graduate Institute of International and Development Studies">
Graduate Institute of International and Development Studies

Graduate Institute of International and Development Studies fr " Institut de hautes études internationales et du développement" (IHEID) – renomowana wyższa szkoła nauk społecznych, mieszcząca się w Genewie, kształcąca 800 studentów z ponad 100 krajów.
W profesjonalnych i akademickich środowiskach uznawana jest za jedną z najbardziej prestiżowych szkół w Europie. Instytucja ma wśród swoich absolwentów i wykładowców wielu ambasadorów, ministrów spraw zagranicznych, głowy państwa oraz siedmiu laureatów Nagrody Nobla.
Została założona w 1927, jako najstarsza szkoła kształcąca z zakresu stosunków międzynarodowych w kontynentalnej Europie. W obecnej formie funkcjonuje od 2008 roku, kiedy wchłonęła inną szwajcarską uczelnię Graduate Institute of Development Studies, a w wyniku fuzji przyjęła obecną formę.

</doc>
<doc id="3868071" url="https://pl.wikipedia.org/wiki?curid=3868071" title="Kesu">
Kesu

2 miejscowości w Estonii:

</doc>
<doc id="3868081" url="https://pl.wikipedia.org/wiki?curid=3868081" title="Na zdrowie (Kochanowski)">
Na zdrowie (Kochanowski)

Na zdrowie – utwór z cyklu Jana Kochanowskiego "Fraszki". Wiersz jest napisany pięciozgłoskowcem i składa się z dwudziestu czterech wersów. Zalicza się do najpopularniejszych liryków poety.
&lt;poem&gt;
"Szlachetne zdrowie,"
"Nikt się nie dowie,"
"Jako smakujesz,"
"Aż się zepsujesz."
&lt;/poem&gt;
Echo pierwszych wersów fraszki Kochanowskiego można zauważyć w apostrofie "Pana Tadeusza" Adama Mickiewicza, w których występuje ten sam rym zdrowie/dowie.

</doc>
<doc id="3868084" url="https://pl.wikipedia.org/wiki?curid=3868084" title="USS George Washington Carver (SSBN-656)">
USS George Washington Carver (SSBN-656)

USS George Washington Carver (SSBN-656) – amerykański okręt podwodny o napędzie atomowym z okresu zimnej wojny typu "Benjamin Franklin", przenoszący pociski SLBM. Wszedł do służby w 1966 roku. Okręt nazwano imieniem botanika i agronoma Georga Washingtona Carvera. Wycofany ze służby w 1993 roku.
Historia.
Kontrakt na budowę okrętu został przydzielony stoczni Newport News Shipbuilding w Newport News 29 lipca 1963 roku. Rozpoczęcie budowy okrętu nastąpiło 24 sierpnia 1964 roku. Wodowanie miało miejsce 14 sierpnia 1965 roku, wejście do służby 15 czerwca 1966 roku. Po wejściu do służby pierwszy patrol rozpoczął 12 grudnia 1966 roku. Bazując w szkockiej bazie Holy Loch, okręt do 1991 roku wykonał 73 patrole na wodach Atlantyku.
W 1972 roku na „George Washington Carver” wymieniono pociski Polaris na Poseidon. Okręt został wycofany ze służby 18 marca 1993 roku, a następnie złomowany w 1994 roku.

</doc>
<doc id="3868092" url="https://pl.wikipedia.org/wiki?curid=3868092" title="Rita Razmaite">
Rita Razmaite



</doc>
<doc id="3868093" url="https://pl.wikipedia.org/wiki?curid=3868093" title="Arvydas Eitutavicius">
Arvydas Eitutavicius



</doc>
<doc id="3868094" url="https://pl.wikipedia.org/wiki?curid=3868094" title="Arvids Kibilds">
Arvids Kibilds



</doc>
<doc id="3868100" url="https://pl.wikipedia.org/wiki?curid=3868100" title="Baranki (obwód brzeski)">
Baranki (obwód brzeski)



</doc>
<doc id="3868104" url="https://pl.wikipedia.org/wiki?curid=3868104" title="Zapasy na Akademickich Mistrzostwach Świata 2012">
Zapasy na Akademickich Mistrzostwach Świata 2012

Dziesiąte Akademickie Mistrzostwa Świata w zapasach w rozgrywane były w fińskim Kuortane, między 2 a 6 października 2012 roku. Zawodnicy i zawodniczki rywalizowali na terenie Kuortane Arena w Kuortane Sports Institute.

</doc>
<doc id="3868108" url="https://pl.wikipedia.org/wiki?curid=3868108" title="Feldflieger-Abteilung 28">
Feldflieger-Abteilung 28

Feldflieger-Abteilung Nr. 28 – FFA 28 – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona we Fliegerersatz Abteilung Nr. 11 i weszła w skład większej jednostki 2 Kompanii Batalionu Lotniczego Nr 3 w Hanowerze. Jednostka została przydzielona do XI Korpusu Armijnego Cesarstwa Niemieckiego - AK XI.
15 listopada 1916 roku jednostka została przeformowana i zmieniona w Fliegerabteilung 28 - (FA 28).
W jednostce służyli m.in. Wilhelm Reinhard późniejszy as i dowódca Jagdstaffel 11 i Jagdstaffel 6.

</doc>
<doc id="3868110" url="https://pl.wikipedia.org/wiki?curid=3868110" title="Feldflieger-Abteilung 30">
Feldflieger-Abteilung 30

Feldflieger-Abteilung Nr. 30 – FFA 30 – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona we Fliegerersatz Abteilung Nr. 11 i weszła w skład większej jednostki 1 Kompanii Batalionu Lotniczego Nr 1 w Döberitz. Jednostka została przydzielona do AK II. Jednostka uczestniczyła w walkach na frontach zachodnim, wschodnim oraz w Macedonii.
15 listopada 1916 roku jednostka została przeformowana i zmieniona we Fliegerabteilung 30 – (FA 30).
W jednostce służyli m.in. Rudolf von Eschwege największy as jednostki. Rudolf von Eschwege w czasie służby w jednostce zestrzelił 13 samolotów oraz 4 balony. Karl Jentsch, Gustav Frädrich.

</doc>
<doc id="3868119" url="https://pl.wikipedia.org/wiki?curid=3868119" title="Feldflieger-Abteilung 29">
Feldflieger-Abteilung 29

Feldflieger-Abteilung Nr. 29 – FFA 29 – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
W momencie wybuchu I wojny światowej z dniem 1 sierpnia 1914 roku została utworzona we Fliegerersatz Abteilung Nr. 6 i weszła w skład większej jednostki 3 Kompanii Batalionu Lotniczego Nr 1 w Großenhain. Jednostka została przydzielona do AK XII. Jednostka uczestniczyła w walkach na froncie zachodnim.
15 stycznia 1917 roku jednostka została przeformowana i zmieniona we Fliegerabteilung 278 (Artillerie) – (FA A 278).
W jednostce służyli m.in. Gustav Schneidewind służący później w Jagdstaffel 17. Gerhard Sedlmayr niemiecki pionier lotnictwa i twórca firmy Autoflug.

</doc>
<doc id="3868121" url="https://pl.wikipedia.org/wiki?curid=3868121" title="Sielsowiet Widomla">
Sielsowiet Widomla

Sielsowiet Widomla ("s. widomlański", biał. Відамлянскі сельсавет, ros. Видомлянский сельсовет) – sielsowiet na Białorusi, w obwodzie brzeskim, w północnej części rejonu kamienieckiego. 
Położenie.
Siedzibą sielsowietu jest Widomla. Jednostka podziału administracyjnego sąsiaduje:
Najbliższą rzeką w okolicach sielsowietu jest Leśna. Przez sielsowiet przebiegają drogi republikańskie : Brześć – Kamieniuki, oraz : Słonim – Wysokie. Najbliższa stacja kolejowa znajduje się w Żabince.
Skład.
Sielsowiet Widomla obejmuje 25 miejscowości:
Historia.
W okresie międzywojennym miejscowości sielsowietu należały do następujących gmin w powiecie brzeskim województwa poleskiego II Rzeczypospolitej:
Sielsowiet Widomla utworzono 12 października 1940 po zajęciu tych terenów przez ZSRR.

</doc>
<doc id="3868123" url="https://pl.wikipedia.org/wiki?curid=3868123" title="Zabójstwo Andrieja Karłowa">
Zabójstwo Andrieja Karłowa

Zabójstwo Andrieja Karłowa – zabójstwo ambasadora Rosji Andrieja Karłowa w stolicy Turcji, Ankarze.
Zabójstwo.
19 grudnia 2016 Andriej Karłow uczestniczył w otwarciu wystawy zatytułowanej „Rosja oczami Turków. Od Kaliningradu do Kamczatki”. Podczas wygłaszania przemówienia został zastrzelony przez 22-letniego policjanta Mevlüta Merta Altıntaşa. Po dokonaniu morderstwa Altıntaş wykrzyczał hasło Allahu Akbar!. W zdarzeniu obrażenia odniosły trzy osoby. Według tureckich i rosyjskich mediów zabójstwo było aktem zemsty za sytuację w syryjskim mieście Aleppo. Sprawcę zamachu zastrzelili funkcjonariusze służb tureckich. Andrieja Karłowa pochowano 22 grudnia 2016 na cmentarzu w Moskwie.
Sprawca.
Mevlüt Mert Altıntaş urodził się 24 czerwca 1994 w Söke w Turcji. Był absolwentem liceum w Söke i szkoły policyjnej w Izmirze.

</doc>
<doc id="3868124" url="https://pl.wikipedia.org/wiki?curid=3868124" title="Phaeosphaeria nodorum">
Phaeosphaeria nodorum

Phaeosphaeria nodorum (E. Müll.) Hedjar. – gatunek grzybów z klasy "Dothideomycetes". Wywołuje chorobę o nazwie septorioza plew pszenicy.
Systematyka i nazewnictwo.
Pozycja w klasyfikacji według Index Fungorum: "Phaeosphaeria, Phaeosphaeriaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1952 r. Emil Müller nadając mu nazwę "Leptosphaeria nodorum". Obecną, uznaną przez Index Fungorum nazwę nadał mu G-A. Hedjaroude w 1969 r.
Synonimy:
Morfologia.
Tworzy kuliste, zanurzone w tkankach roślin owocniki o barwie od brązowej do czarnej i średnicy 150–200 μm. Mają ściany o grubości do 5 grubościennych komórek pseudoparenchymy. Ostiole mają średnicę do 15 μm i są nieco brodawkowate. Worki o rozmiarach 47,5–65 × 8–10 μm, bitunikowe, zgrubiałe, cylindryczne lub zakrzywione, krótko spiczaste, 8-zarodnikowe. Askospory wrzecionowate, niemal bezbarwne, lub jasnobrązowe, z 3 przegrodami. Mają rozmiar 19,5–22,5 × 5–4 μm, są zwężone w miejscu przegród i mają nabrzmiałą ostatnią komórkę. Strzępki pseudoparenchymy nitkowate, bezbarwne, z przegrodami.
Pyknidia zanurzone, kuliste, o barwie od miodowej do ciemnobrązowej i średnicy 140-200 μm. Mają ściany zbudowane z kilku warstw (do 5) grubych, cienkościennych, miodowożółtych komórek pseudoparenchymy komórek, nieco większych i bardziej grubościennych w pobliżu ostioli. Jest ona nieco brodawkowata i ma średnicę do 25 μm. Komórki konidiotwórcze wyrastają z wewnętrznej warstwy pseudoparenchymy. Są nieco gruszkowate lub cylindryczne, bezbarwne, bez przegród, niezróżnicowane, o długości 6 μm i szerokości 4-6 μm. Zarodniki bezbarwne, cylindryczne, proste, czasami zagięte, najczęściej z 3-przegrodami, tępą podstawą i tępym wierzchołkiem. Rozmiary: 22–30 × 2,5–3 μm.
Występowanie.
Jest szeroko rozprzestrzeniony. Poza Antarktydą występuje na wszystkich kontynentach.
Pasożyt, grzyb mikroskopijny rozwijający się jako endobiont w tkankach roślin. Stwierdzono jego występowanie na pszenicy, życie i wiechlinie łąkowej.

</doc>
<doc id="3868127" url="https://pl.wikipedia.org/wiki?curid=3868127" title="Katastrofa rosyjskiego Tu-154 na Morzu Czarnym (2016)">
Katastrofa rosyjskiego Tu-154 na Morzu Czarnym (2016)

Katastrofa rosyjskiego Tu-154 na Morzu Czarnym – wypadek lotniczy, do którego doszło rano w niedzielę 25 grudnia 2016 roku.
Statek powietrzny.
Samolot Tu-154B-2 o znakach rejestracyjnych RA-85572 (nr seryjny 83A-572) został wyprodukowany w Zakładach Lotniczych „Aviakor” w Kujbyszewie w marcu 1983 i od początku był eksploatowany przez rosyjskie siły powietrzne. Do chwili wypadku wylatał 6689 godzin, ostatni remont przeszedł 29 grudnia 2014, a we wrześniu 2016 obsługę okresową. Dowódcą statku powietrznego był major Roman Wołkow, pilot pierwszej klasy z nalotem ok. 3500 godzin, a drugim pilotem był Aleksandr Rowieński.
Wypadek.
Należący do Ministerstwa Obrony Federacji Rosyjskiej samolot Tu-154B-2 leciał z Moskwy (lotnisko wojskowe im. Czkałowskiego) do Latakii w Syrii, z planowanym międzylądowaniem na lotnisku Adler w Soczi. O godz. 5:27 MSK (2:27 GMT), dwie minuty po starcie z lotniska Adler, samolot, nie nabierając wysokości, wykonał zakręt o 180 stopni i zniknął z zasięgu radarów. Jego fragmenty i ciała ofiar zostały odnalezione w Morzu Czarnym, około 1,5 km od wybrzeża.
Na pokładzie znajdowały się 92 osoby, w tym ośmiu członków załogi, 64 artystów Chóru Aleksandrowa, ośmiu wojskowych (w tym dyrektor i kierownik artystyczny chóru, gen. Walerij Chaliłow), troje urzędników i działaczy (w tym lekarka Jelizawieta Glinka, prezes fundacji "Sprawiedliwa Pomoc") oraz dziewięciu dziennikarzy z rosyjskich kanałów telewizyjnych: Pierwszego, NTV i Zwiezda.
Zespół miał wystąpić w koncercie noworocznym dla rosyjskiego garnizonu interwencyjnego w bazie lotniczej Humajmim w Latakii, wspierającego siły rządowe Baszszara al-Asada w czasie wojny domowej w Syrii.
Reakcje.
W związku z wypadkiem samolotu prezydent Rosji Władimir Putin ogłosił 26 grudnia dniem żałoby narodowej. To samo zarządził na terenie Białorusi prezydent tego kraju, Alaksandr Łukaszenka.
28 grudnia francuski satyryczny tygodnik „Charlie Hebdo” opublikował karykatury postrzegane jako szydercze wobec ofiar wypadku. Jeden z rysunków pokazuje spadający samolot i tekst, który można przetłumaczyć jako „"Złe wieści... Putina nie było na pokładzie"”.
Badanie przyczyn.
W dniu wypadku ogłoszono rozpoczęcie śledztwa w sprawie katastrofy.

</doc>
<doc id="3868132" url="https://pl.wikipedia.org/wiki?curid=3868132" title="Zofia z Zamiechowa">
Zofia z Zamiechowa

Zofia z Zamiechowa herbu Gryf (zm. w 1635) – polska szlachcianka. Jej pierwszym mężem był Jan Golski (jego brat Stanisław Golski był właścicielem m.in. miast Buczacza, Podhajec i Czortkowa), kolejnymi Stanisław Lanckoroński (zm. 1617, kasztelan halicki, wojewoda podolski) oraz Janusz Tyszkiewicz Skumin. Jako spadkobierca Stanisława i Jana Golskich miała zatarg z księciem Janem Jerzym Radziwiłłem z powodu spustoszenia przez żołnierzy Stanisława Golskiego dóbr (mianowicie Koryszczów, Kapuściana, Śnietkowce i Połowce) małżonki księcia Eleonory z Ostrogskisch (wdowy wojewody podolskiego Hieronima Jazłowieckiego). W 1616 Zofia z Zamiechowa już jako wdowa po Janie Golskim sprzedała miasto Czortków Stefanowi Potockiemu. Została fundatorką kościoła Trójcy Świętej w Podhajcach, w podziemiach którego została pochowana.

</doc>
<doc id="3868135" url="https://pl.wikipedia.org/wiki?curid=3868135" title="Odznaka honorowa Za Zasługi dla Województwa Śląskiego">
Odznaka honorowa Za Zasługi dla Województwa Śląskiego



</doc>
<doc id="3868138" url="https://pl.wikipedia.org/wiki?curid=3868138" title="Odznaka Honorowa Województwa Małopolskiego - Krzyż Małopolski">
Odznaka Honorowa Województwa Małopolskiego - Krzyż Małopolski



</doc>
<doc id="3868150" url="https://pl.wikipedia.org/wiki?curid=3868150" title="Połowce">
Połowce



</doc>
<doc id="3868151" url="https://pl.wikipedia.org/wiki?curid=3868151" title="Muhammad as-Sajjid (piłkarz)">
Muhammad as-Sajjid (piłkarz)



</doc>
<doc id="3868152" url="https://pl.wikipedia.org/wiki?curid=3868152" title="Krzyż Małopolski">
Krzyż Małopolski



</doc>
<doc id="3868155" url="https://pl.wikipedia.org/wiki?curid=3868155" title="Mihály Mracskó">
Mihály Mracskó

Mihály Mracskó (ur. 13 czerwca 1968 w Békéscsabie) – węgierski piłkarz grający na pozycji obrońcy lub pomocnika, reprezentant Węgier, trener piłkarski.
Kariera.
Grał w juniorach oraz seniorach Mezőkovácsházi MTE; w 1986 roku wywalczył z tym klubem awans do NB III. W 1987 roku przeszedł do Békéscsabai Előre. W barwach tego klubu w sezonie 1987/1988 zdobył Puchar Węgier. W Békéscsabai Előre grał do 1996 roku, rozgrywając w tym zespole 180 meczów w NB I. Następnie przeszedł do Győri ETO FC, gdzie przez dwa i pół roku zagrał w 85 meczach. W 1999 roku grał w Chinach, najpierw w Beijing Guo’an, a później w Yunnan Hongta. W 2000 roku wrócił na Węgry, do Győri ETO FC. W rundzie wiosennej sezonu 2002/2003 reprezentował barwy Honvédu Budapeszt. Później grał w klubach niższych lig, takich jak Gyirmót SE, Koroncó SE, Győrújbarát SE, Békési FC, Mezőkovácsházi MTE, Telekgerendás MDSE oraz Végegyházi SE. W Koroncó SE, Békési FC, Telekgerendás MDSE oraz Végegyházi SE pełnił ponadto funkcję grającego trenera.
W latach 1993–1997 rozegrał 25 meczów w reprezentacji, debiutując 27 października 1993 roku w wygranym 1:0 meczu z Luksemburgiem (eliminacje mistrzostw świata).

</doc>
<doc id="3868157" url="https://pl.wikipedia.org/wiki?curid=3868157" title="Toomas Tõniste">
Toomas Tõniste

Toomas Tõniste (ur. 26 kwietnia 1967 w Tallinnie) – estoński żeglarz sportowy i polityk, dwukrotny medalista olimpijski, parlamentarzysta, w latach 2017–2019 minister finansów.
Życiorys.
Uprawiał zawodowo żeglarstwo, brał udział w czterech igrzyskach olimpijskich (1988, 1992, 1996, 2000). Dwukrotnie zdobył medale w klasie 470. W 1988 w barwach ZSRR wywalczył srebro, a cztery lata później, już w barwach Estonii, zdobył brąz. Podczas obu startów partnerował mu brat bliźniak Tõnu Tõniste.
Ukończył studia z zakresu wychowania fizycznego na Uniwersytecie w Tartu. Od pierwszej połowy lat 90. zajmował różne stanowiska w spółkach prawa handlowego. Zaangażował się w działalność polityczną w ramach ugrupowania Isamaa ja Res Publica Liit, był m.in. radnym miejskim w Tallinnie i przewodniczącym frakcji radnych swojego ugrupowania. W latach 2007–2015 przez dwie kadencje sprawował mandat posła do Zgromadzenia Państwowego, kierował komisją spraw gospodarczych estońskiego parlamentu. Od 2016 do 2017 przewodniczył radzie nadzorczej przedsiębiorstwa EVR Cargo. W 2017 dołączył do rządu Jüriego Ratasa, obejmując urząd ministra finansów. Funkcję tę pełnił do 2019.

</doc>
<doc id="3868158" url="https://pl.wikipedia.org/wiki?curid=3868158" title="Toomas Toniste">
Toomas Toniste



</doc>
<doc id="3868162" url="https://pl.wikipedia.org/wiki?curid=3868162" title="Mikołaj I z Saint Omer">
Mikołaj I z Saint Omer

Mikołaj I z Saint Omer (XII/XIII w.) – francuski rycerz, uczestnik IV krucjaty, pan feudalny ziem w Beocji.
Życiorys.
Był młodszym synem Wilhelma IV z Saint Omer i Idy z Avesnes. Był uczestnikiem czwartej wyprawy krzyżowej. Otrzymał ziemie w Beocji i poślubił Małgorzatę Węgierską, wdowę po królu Tesaloniki Bonifacego z Montferratu. Ich synami byli: Bela z Saint Omer i Wilhelm z Saint Omer. 

</doc>
<doc id="3868167" url="https://pl.wikipedia.org/wiki?curid=3868167" title="Czerwony trójkąt">
Czerwony trójkąt

Czerwony trójkąt (, dosłownie „czerwony kąt”) – oznakowanie stosowane wobec więźniów politycznych w niemieckich obozach koncentracyjnych podczas II wojny światowej. Początkowo obejmowało jedynie komunistów i socjaldemokratów, później zaś dotyczyły wszystkich przeciwników politycznych (w tym uczestników hiszpańskiej wojny domowej).
Oznaczenie, oprócz trójkąta w kolorze czerwonym, zawierało również wpisaną w tę figurę pierwszą literę nazwy państwa, z którego pochodził osadzony w obozie koncentracyjnym. W przypadku Polski była to litera P, Francji – F, Czech – T. Przykładowo w podobozie Auschwitz III (Monowitz) więźniowie noszący czerwony trójkąt stanowili prawie 90% osadzonych. Stanowili oni również większość w KL Dachau, co powodowało konflikty pomiędzy więźniami politycznymi a kryminalnymi (zielony trójkąt) jeśli chodzi o dostęp do funkcji obozowych (kryminaliści byli faworyzowani przez załogę obozu).
Czerwony trójkąt jest elementem odznaczeń: belgijskiego Krzyża Więźniów Politycznych 1940–1945 oraz polskiego Krzyża Oświęcimskiego.

</doc>
<doc id="3868183" url="https://pl.wikipedia.org/wiki?curid=3868183" title="Protestantyzm w Armenii">
Protestantyzm w Armenii

Protestantyzm w Armenii – trzecia co do wielkości grupa religijna w tym kraju po ormianach i katolikach. Wyznawany przez około 70 tysięcy wiernych, obejmuje 2,2% populacji. Największe wspólnoty stanowią zielonoświątkowcy (1,3%), ewangelikalni i baptyści.
Rozpowszechnianie protestantyzmu w Armenii odbywało się stopniowo. Dopiero w XIX wieku za sprawą misjonarzy anglo-amerykańskich zyskało szerszy zasięg i w rezultacie protestanci pozyskali wielu wiernych. 
W Armenii działa około 20 kościołów powiązanych z protestanckim nurtem chrześcijaństwa. Do największych denominacji należą:

</doc>
<doc id="3868185" url="https://pl.wikipedia.org/wiki?curid=3868185" title="Mścidrog">
Mścidrog

Mścidrog (łac. "Mizzidrog") – książę obodrzycki panujący pod koniec X wieku. Wspomniany w kronice Adama z Bremy wraz ze Mściwojem jako władca, który zbuntował się przeciwko panowaniu niemieckiemu, prowokując toczoną w latach 990–995 wojnę.
Ponieważ opisując wydarzenia dotyczące okresu przed 988 rokiem Adam z Bremy wymienił jako książąt obodryckich Mściwoja, Nakona i Sederyka, nie wspominając o Mścidrogu, badacze przypuszczają, że Mścidrog i Sederyk to jedna i ta sama postać. Mścidrog mógłby być zatem lokalnym księciem wagryjskim. Rozważa się także możliwość identyfikacji go z opisanym przez Helmolda księciem Billugiem, rzekomym bratem Mściwoja i ojcem Mścisława.

</doc>
<doc id="3868190" url="https://pl.wikipedia.org/wiki?curid=3868190" title="Szymon Lewicki">
Szymon Lewicki

Szymon Lewicki (ur. 5 kwietnia 1988 w Warszawie) – polski piłkarz występujący na pozycji napastnika.
Życiorys.
Kariera klubowa.
Wychowanek polskiego klubu Marymontu Warszawa, grał także w seniorskiej kadrze tego zespołu. Na początku 2007 roku przeszedł do Świtu Nowy Dwór Mazowiecki, gdzie grał do 2010 roku. Po dwuletnim pobycie w Hutniku Warszawa został zawodnikiem MKS Kutno, gdzie grał w rundzie jesiennej sezonu 2012/2013. Następnie przeszedł do Legionovii Legionowo. W sezonie 2012/2013 w barwach MKS Kutno i Legionovii strzelił szesnaście bramek, zostając królem strzelców III ligi. W Legionovii grał do 2015 roku, z półrocznym epizodem w Dolcanie Ząbki. W sezonie 2015/2016 był piłkarzem Zawiszy Bydgoszcz. W barwach tego klubu w 32 meczach I ligi zdobył szesnaście goli, dzięki czemu został ligowym królem strzelców. W 2016 roku Lewicki został zawodnikiem Arki Gdynia, z której pod koniec sierpnia został wypożyczony do Podbeskidzia Bielsko-Biała. Następnie był zawodnikem klubów: Zagłębie Sosnowiec (2017–2018) i Raków Częstochowa (2018–2019).
2 września 2019 podpisał kontrakt z tyskim klubem GKS Tychy, umowa do 30 czerwca 2021 z opcją przedłużenia o rok; bez odstępnego.

</doc>
<doc id="3868194" url="https://pl.wikipedia.org/wiki?curid=3868194" title="Irmina Rzeźnicka">
Irmina Rzeźnicka

Irmina Rzeźnicka, po mężu Nieznańska (ur. 31 października 1907 w Warszawie, zm. 10 października 1989 tamże) – polska wszechstronna lekkoatletka, wielokrotna mistrzyni i rekordzistka Polski. Uczestniczyła w powstaniu warszawskim w szeregach Armii Krajowej, za co otrzymała Krzyż Walecznych. Została pochowana na cmentarzu Powązkowskim w Warszawie (kwatera 214-6-22). Była żoną Bolesława Nieznańskiego, oficera pilota (zm. 1977 w wieku 80 lat).
Kariera sportowa.
Specjalizowała się w biegach sprinterskich; na 60 metrów, 100 m, biegała również w sztafecie 4 × 100 m. Uprawiała skok w dal, a także skok wzwyż. Była zawodniczką Polonii Warszawa do 1922 r. oraz Warszawianki od 1923 r.
Na mistrzostwach Polski seniorów na otwartym stadionie zdobyła siedem medali w tym; trzy złotych, trzy srebrne oraz jeden brązowy.
Na mistrzostwach Polski w 1922 zdobyła dwa srebrne medale - w biegu na 60 metrów i w skoku w dal. Podczas mistrzostw Polski w Warszawie (1923) zdobyła pięć medali oraz ustanowiła dwa rekordy Polski; w biegu na 100 m (14,1 s.) oraz w skoku w dal (4,35 m).
Siedmiokrotnie poprawiała rekord Polski w różnych konkurencjach, w tym w biegu na 60 metrów, biegu na 100 metrów (14,4 s. - 24.07.1923; 14,1 s. - 26.08.1923), sztafecie 4 × 100 metrów i skoku w dal (4,35 m - 25.08.1923). W 1923 r. była uważana za najlepszą lekkoatletkę Warszawy.

</doc>
<doc id="3868196" url="https://pl.wikipedia.org/wiki?curid=3868196" title="Rezolucja Rady Bezpieczeństwa ONZ nr 2334">
Rezolucja Rady Bezpieczeństwa ONZ nr 2334

Rezolucja Rady Bezpieczeństwa ONZ 2334 – rezolucja przyjęta przez Radę Bezpieczeństwa ONZ 23 grudnia 2016 roku. Uchwała wzywa do zaprzestania budowy osiedli izraelskich na ziemiach zdobytych przez Izrael w 1967 roku w wyniku wojny sześciodniowej.
Rezolucja wskazuje, że osiedla „są pozbawione mocy prawnej i stanowią rażące naruszenia prawa międzynarodowego”. To pierwsza rezolucja Rady Bezpieczeństwa ONZ, w sprawach dotyczących Izraela i Palestyny od 2009 roku i pierwsza w sprawie rozwiązania problemu osiedli izraelskich od rezolucji nr 465 z 1980 roku. Została przyjęta 14 głosami za, Stany Zjednoczone wstrzymały się od głosu.
Choć w rezolucji nie jest określona żadna kara ani środek przymusu wobec Izraela, to jednak – zgodnie z opinią gazety Ha-Arec, „może mieć poważne konsekwencje dla Izraela (...) w szczególności w perspektywie średnio- i długoterminowej”.
Historia uchwalenia.
Projekt rezolucji został przygotowany przez Egipt, jednak 22 grudnia prezydent elekt Stanów Zjednoczonych Donald Trump wezwał prezydenta tego kraju Abd al-Fattaha as-Sisiego do wycofania wniosku co Egipt, poddany niezwykłej presji dyplomatycznej, uczynił. Następnego dnia projekt został jednak zgłoszony przez cztery inne kraje Rady Bezpieczeństwa – Malezję, Nową Zelandię, Senegal i Wenezuelę.
Reakcje w Izraelu.
Premier Izraela Binjamin Netanjahu uznał rezolucję za „stronniczą i haniebną”, zadeklarował, że Izrael nie będzie przestrzegać rezolucji oraz wstrzyma finansowanie pięciu instytucji ONZ (w wysokości 7,8 mln USD). Stwierdził także, że administracja prezydenta Obamy „nie obroniła Izraela”, a on sam „z niecierpliwością czeka na współpracę z prezydentem elektem Donaldem Trumpem” oraz z przyjaciółmi Izraela w Kongresie, aby „przeciwdziałać szkodliwym konsekwencjom tej absurdalnej rezolucji”.
Na rozmowy do MSZ zostali wezwani urzędujący w Izraelu ambasadorowie USA oraz dziesięciu innych krajów, które poparły rezolucję. Do 20 stycznia czyli do zaprzysiężenia nowego prezydenta USA, izraelscy ministrowie mieli zrezygnować ze spotkań z politykami państw, które poparły rezolucję oraz z podróży do tych krajów.
Ambasadorowie Izraela w Nowej Zelandii i Senegalu zostali wezwani do kraju na konsultacje, odwołano zaplanowaną wizytę ministra spraw zagranicznych Senegalu w Izraelu oraz zlikwidowano wszystkie izraelskie programy pomocowe dla tego afrykańskiego państwa.
W związku z poparciem rezolucji przez Ukrainę, strona izraelska odłożyła, na czas nieokreślony, wizytę premiera Wołodymyra Hrojsmana planowaną na koniec grudnia.
Lider opozycji w Izraelu, przewodniczący Unii Syjonistycznej, Jicchak Herzog, chociaż sam potępił rezolucję ONZ, stwierdził, że Netanjahu „wypowiedział tego wieczora wojnę światu, Stanom Zjednoczonym i Europie”.
Reakcje w Palestynie.
Prezydent Palestyny Mahmud Abbas powiedział: „Głosowanie za rezolucją nie rozwiązało sprawy palestyńskiej, ale ją zdefiniowało”. Dodał: „Świat powiedział, że osadnictwo na terytoriach palestyńskich okupowanych w 1967, w tym we Wschodniej Jerozolimie, jest nielegalne”. Poprosił Izrael „aby siedział razem przy stole negocjacyjnym, aby omówić wszystkie nierozstrzygnięte kwestie między nami i rozwiązać je z dobrymi intencjami”, dodając: „Jesteśmy sąsiadami na tej świętej ziemi i chcemy pokoju”.
Główny negocjator palestyński Saeb Erekat powiedział: „jest to dzień zwycięstwa prawa międzynarodowego, zwycięstwo cywilizowanego języka i negocjacji oraz całkowite odrzucenie sił ekstremistycznych w Izraelu. Społeczność międzynarodowa powiedziała Izraelczykom, że droga do bezpieczeństwa i pokój nie będzie dokonana przez okupację, ale raczej przez pokój, zakończenie okupacji i ustanowienie państwa palestyńskiego, by żyć obok państwa Izrael w granicach z 1967 r.”

</doc>
<doc id="3868198" url="https://pl.wikipedia.org/wiki?curid=3868198" title="Feldflieger-Abteilung 31">
Feldflieger-Abteilung 31

Feldflieger-Abteilung Nr. 31 – FFA 31 – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w pierwszym miesiącu I wojny światowej, w dniu 28 sierpnia 1914 roku we Fliegerersatz Abteilung Nr. 5 i została dołączona do składu większej jednostki Batalionu Lotniczego Nr 3. Jednostka uczestniczyła w walkach na froncie wschodnim.
11 stycznia 1917 roku jednostka została przeformowana i zmieniona we Fliegerabteilung 31 – (FA 31).

</doc>
<doc id="3868199" url="https://pl.wikipedia.org/wiki?curid=3868199" title="Vincenzo Cardarelli">
Vincenzo Cardarelli

Vincenzo Cardarelli (ur. 1 maja 1887 w Corneto Tarquinia - aktualnie Tarquinia, zm. 18 czerwca 1959 w Rzymie) – włoski poeta i krytyk literacki.
Życiorys.
W 1906 roku przeniósł się z rodzinnego Corneto do Rzymu. Wraz z Riccardo Bacchellim oraz Emilio Cecchim założył czasopismo „La Ronda” (1919-1922). 
W swojej twórczości literackiej dążył do klasycznej czystości formy wierszy. Wydał zbiory poezji "Giorni in piena" (1934) i prozy artystycznej "Il cielo sulle città" (1939).

</doc>
<doc id="3868202" url="https://pl.wikipedia.org/wiki?curid=3868202" title="Plentywood">
Plentywood

Plentywood – miasto w Stanach Zjednoczonych, w stanie Montana, siedziba hrabstwa Sheridan.
Położenie.
Miejscowość położona jest na wysokości 624 m n.p.m. i ma powierzchnię 3,028 km². Miasto znajduje się w obrębie krainy geograficznej Wielkich Równin.
Środowisko naturalne.
W pobliżu Plentywood najbardziej rozpowszechnionymi glebami są mollisole (według amerykańskiej systematyki gleb – Mollisols, przede wszystkim Ustolls, czyli podrząd charakterystyczny dla obszarów półsuchych). Stosując tradycyjne nazewnictwo, byłyby to czarnoziemy lub gleby kasztanowe (miasto leży na granicy zasięgów tych gleb).
Zgodnie z klasyfikacją klimatów Köppena Plentywood leży w zimnym klimacie stepowym, oznaczanym jako BSk. Średnia roczna temperatura powietrza wynosi 5,3 °C. Najcieplejszym miesiącem jest lipiec ze średnią temperaturą wynoszącą 20,4 °C, najzimniejszym jest styczeń ze średnią temperaturą –12 °C. Średnie opady roczne wynoszą 330,2 mm z maksimum w czerwcu (68,6 mm), a minimum w lutym (7,6 mm). Najgrubsza pokrywa śnieżna zazwyczaj występuje w grudniu i wynosi średnio 14,7 cm.
W zachodniej części miasta przepływa potok Boxelder (), wypływający z niewielkiego zbiornika zaporowego położonego niecały kilometr na północ od miasta. Wpada on do () przepływającego w pobliżu miasta, kilka kilometrów poniżej. Potok ten jest dopływem rzeki Missouri, a Plentywood leży na zboczach jego doliny.
Historia.
W 1900 roku George Bolster osiedlił się na obszarze przyszłego miasta i otworzył tam pierwszy biznes. Dwa lata później uruchomiono pocztę. W 1911 roku do Plentywood dotarła budowa odgałęzienia linii kolejowej łączącego z Scobey. Dwa lata później Dakota and Great Northern Townsite Company założyła przy linii kolejowej miasto, w którego obręb weszło dotychczasowe Plentywood. Jego mieszkańcy uznają rok 1912 za czas powstania ich miejscowości. W latach 20. i 30. XX w. idee socjalistyczne i komunistyczne były bardzo popularne w całym hrabstwie. W latach 40., inspirowana hasłem Associated Press: ("„Przynajmniej będzie dużo drzew (drewna) w Plentywood, mieście gdzie jest więcej słońca niż cienia”"), przeprowadziła szeroko zakrojoną akcję sadzenia drzew w Plentywood.
Zgodnie z miejscową legendą nazwa Plentywood (co można tłumaczyć jako „dużo drewna”) wzięła się od drewna opałowego. Według opowieści, pewnego razu kowboje z rancza Diamond obserwowali jak kucharz bezskutecznie próbuje rozpalić jeszcze wilgotne odchody bizona (które służyły powszechnie za opał) pod kuchnią polową. Zdenerwowany tym słynny Dutch Henry powiedział kucharzowi, że jeżeli pójdzie dwie mile w górę potoku, to znajdzie dużo drewna ().
Demografia.
Na podstawie spisu statystycznego z 2010 roku w Plentywood mieszkało 1734 osób zamieszkujących w 820 gospodarstwach domowych. Gęstość zaludnienia wynosiła 572,2 osoby na km². Przeważały osoby odmiany białej – 1648 osób.
Szacuje się, że w 2015 roku największy odsetek mieszkańców pracował w opiece zdrowotnej i socjalnej oraz handlu detalicznym, a także w usługach finansowych i ubezpieczeniowych, hotelarstwie i gastronomii oraz w rolnictwie.
Transport.
Przez Plentywood przebiega linia kolejowa do Scobey, a także . Kilka kilometrów na północny wschód od miasta jest położone niewielkie lotnisko .
Media.
W mieście działają dwie stacje radiowe, prowadzone przez Radio International KATQ Broadcast Association: KATQ (AM), grającą przede wszystkim muzykę country oraz KATQ-FM, emitującą głównie 
Oświata.
W Plentywood znajduje się zespół szkół obejmujący 12 roczników, pozwalający zdobyć całość przeduniwersyteckiego wykształcenia (6-letnia "elementary school", 2-letnia "middle school" i 4-letnia "high school"). W serwisie internetowym przedstawiającym poziom nauczania w poszczególnych szkołach „www.greatschools.org” szkoły w Plentywood otrzymały wynik 8 lub 9 punktów na 10 możliwych do uzyskania.

</doc>
<doc id="3868205" url="https://pl.wikipedia.org/wiki?curid=3868205" title="Mścisław I Chrobry">
Mścisław I Chrobry



</doc>
<doc id="3868206" url="https://pl.wikipedia.org/wiki?curid=3868206" title="Julián Carrillo">
Julián Carrillo

Julián Carrillo, "Carillo" (ur. 28 stycznia 1875 w Ahualulco, zm. 9 września 1965 w Meksyku) – meksykański kompozytor, skrzypek i dyrygent.
Był Indianinem. Dorastał w mieście Meksyk, gdzie uczył się gry na skrzypcach i kompozycji, odbył również podróże po Europie Zachodniej i USA. W latach 1905-1914 był dyrektorem konserwatorium w Meksyku. Od 1895 eksperymentował w zakresie muzyki mikrotonowej operującej 1/4, 1/8 i 1/16 całego dźwięku. Komponował opery, symfonie, "Horizontes" na skrzypce, wiolonczelę, harfę i orkiestrę (1947), "Preludio a Cristóbal Colón" na sopran i pięć instrumentów (1940), "Ave Maria" (1922) i kwartety smyczkowe.

</doc>
<doc id="3868207" url="https://pl.wikipedia.org/wiki?curid=3868207" title="Wydział Ogrodniczy Uniwersytetu Rolniczego w Krakowie">
Wydział Ogrodniczy Uniwersytetu Rolniczego w Krakowie



</doc>
<doc id="3868209" url="https://pl.wikipedia.org/wiki?curid=3868209" title="Chang Zheng 9">
Chang Zheng 9

Chang Zheng 9 (chiń.: 长征 9) ("Długi Marsz 9"), (nazwa skrócona: CZ-9) – projektowana chińska bardzo ciężka rakieta nośna z rodziny Chang Zheng, która będzie służyła do wynoszenia załogowych misji księżycowych, a później także dalszych misji eksploracyjnych, w tym marsjańskich. Planowany udźwig rakiety będzie wynosił ok. 130 000 kg na niską orbitę okołoziemską - LEO.
Pierwsze informacje o koncepcji takiej rakiety pojawiły się w 2013 r., jednak w 2016 r. pojawiły się nowsze informacje, według których pierwotna koncepcja została nieco zmodyfikowana jeśli idzie o silniki. Według obecnych planów rakieta będzie mieć średnicę ok. 8–10 m, wysokość ponad 100 m. Będzie wyposażona w dwa lub cztery dwusegmentowe silniki pomocnicze na paliwo stałe, każdy o średnicy ok. 3 m; w 2016 r. przeprowadzono ich testowe odpalenie.
Pierwszy stopień CZ-9 będzie wyposażony w silnik na paliwo płynne: ciekły tlen (LOX)/nafta, natomiast drugi stopień na ciekły tlen i ciekły wodór) - silniki te są obecnie na etapie opracowywania. Ciąg startowy będzie wynosił ok. 5 200 - 5 500 t. Planowany udźwig ok. 130 000 kg na LEO będzie zbliżony do udźwigu budowanej obecnie przez NASA rakiety SLS w wersji Block 2.
Rakieta jest konstruowana przez China Aerospace Science and Technology Corporation (CASC), China Academy of Launch Vehicle Technology (CALT) w Pekinie i Academy of Aerospace Solid Propulsion Technology (AASPT) w Xi’an.
Pierwszy start rakiety CZ-9 jest zapowiadany na ok. 2028-2030, starty będą odbywały się prawdopodobnie z kosmodromu Wenchang na wyspie Hajnan. Jeśli te zapowiedzi zostaną zrealizowane, to chińska rakieta znajdzie się w kosmosie szybciej niż jej amerykański odpowiednik, której pierwszy lot w pełnej konfiguracji SLS Block 2 ma odbyć się najwcześniej w 2032 r. W 2016 r. Chiny zapowiedziały, że pierwsza załogowa misja na Księżyc zostanie przeprowadzona w ciągu 15-20 lat.

</doc>
<doc id="3868212" url="https://pl.wikipedia.org/wiki?curid=3868212" title="Widłoróg">
Widłoróg

 
Widłoróg ("Antilocapra") – rodzaj ssaka z rodziny widłorogowatych (Antilocapridae). 
Zasięg występowania.
Rodzaj obejmuje jeden żyjący współcześnie gatunek występujący w Ameryce Północnej.
Morfologia.
Długość ciała (bez ogona) 130–140 cm, długość ogona 9,7–10,5 cm, wysokość w kłębie 86–87,5 cm; masa ciała 30–80 kg.
Systematyka.
Podział systematyczny.
Do rodzaju należy jeden występujący współcześnie gatunek:
Opisano również gatunki wymarłe:

</doc>
<doc id="3868213" url="https://pl.wikipedia.org/wiki?curid=3868213" title="Benjamin Cardozo">
Benjamin Cardozo

Benjamin Nathan Cardozo (ur. 24 maja 1870 w Nowym Jorku, zm. 9 lipca 1938 w Port Chester w stanie Nowy Jork) – amerykański prawnik.
Pochodził z rodziny sefardyjskiej. W 1913 został sędzią Sądu Najwyższego stanu Nowy Jork, 1914-1932 sędzią stanowego Sądu Apelacyjnego (od 1926 prezesem tego sądu), a w 1932, po rezygnacji Olivera Wendella Holmesa, został włączony przez Prezydenta USA Herberta Hoovera w skład Sądu Najwyższego USA i pozostał na tym stanowisku do śmierci. Był jednym z twórców funkcjonalizmu prawniczego USA, przykładał dużą wagę do wpływu światopoglądu sędziów na ich wyroki. W 1921 opublikował pracę "The Nature of the Judicial Process".

</doc>
<doc id="3868214" url="https://pl.wikipedia.org/wiki?curid=3868214" title="Katastrofa rosyjskiego Tu-154 na Morzu Czarnym">
Katastrofa rosyjskiego Tu-154 na Morzu Czarnym



</doc>
<doc id="3868218" url="https://pl.wikipedia.org/wiki?curid=3868218" title="Henry Ireton">
Henry Ireton

Henry Ireton (ur. 1611 w Attenborough, zm. 28 listopada 1651 w Limerick) – angielski żołnierz i polityk, jeden z dowódców armii parlamentu w angielskiej wojnie domowej.
Życiorys.
Po wybuchu wojny domowej dołączył do armii parlamentu. W listopadzie 1642 dowodził kawalerią w bitwie pod Edgehill w Worcestershire, w ciągu następnego roku poznał i zaprzyjaźnił się z Oliverem Cromwellem, którego później został bliskim współpracownikiem w stronnictwie independentów i w armii. W 1644 został mianowany przez Cromwella zastępcą gubernatora Isle of Ely, brał udział w bitwach na Marston Moor w lipcu 1644 i pod Naseby w czerwcu 1645 zakończonych zwycięstwami wojsk parlamentu. W 1645 został wybrany do parlamentu. Latem 1646 poślubił najstarszą córkę Cromwella, Bridget. W 1648 przyczynił się do wszczęcia procesu króla Karola I oraz wydania i wykonania na nim wyroku śmierci (w styczniu 1649). W 1649 został zastępcą Cromwella tłumiącego powstanie w Irlandii, a w 1650 przejął dowództwo wojsk pacyfikacyjnych. W 1651 zdobył Limerick, wkrótce potem zmarł.

</doc>
<doc id="3868220" url="https://pl.wikipedia.org/wiki?curid=3868220" title="Ranna">
Ranna

1 miejscowość w Estonii:
1 miejscowość w Polsce:

</doc>
<doc id="3868223" url="https://pl.wikipedia.org/wiki?curid=3868223" title="Danyo Ilunga">
Danyo Ilunga

Danyo Ilunga (ur. 31 stycznia 1987) – niemiecki kick-boxer kongijskiego pochodzenia, dwukrotny mistrz świata w boksie tajskim, mistrz It’s Showtime oraz finalista turnieju GLORY w kick-boxingu z 2013 .
Życiorys.
Urodził się w Demokratycznej Republice Konga, jako jeden z siedmiorga rodzeństwa. W związku z trwającym w kraju konfliktem wyjechał z rodziną do Niemiec. W 2006 rozpoczął treningi boksu tajskiego pod okiem mistrza Niemiec w K-1 Asmira Burgicia. Mieszkając już w Niemczech, założył wraz z rodziną zespół gospelowy "Illunga-gospel Familiy" – wspólnie nagrali trzy albumy: "Be Gloryfied" (2004), "Hello Benedictus" (2005) i "New G" (2007). W 2004 jego ojciec założył fundację charytatywną "Ręce dla Afryki" (niem. "Hände für Afrika"), angażującą się w pomoc potrzebującym dzieciom z jego rodzinnego kraju. Aktualnie Danyo jest przewodniczącym fundacji.
Kariera sportowa.
Od 2007 startuje w boksie tajskim i kick-boxingu, został m.in. amatorskim mistrzem Niemiec w boksie tajskim. W 2008 wygrał pierwszy zawodowy turniej w wadze ponad 100 kg. 21 marca 2009 przegrał z Brazylijczykiem Andersonem Silvą przez nokaut. 13 czerwca 2009 został mistrzem Europy World Kickboxing Association w wadze ciężkiej, pokonując Chorwata Tomi Colicia przez techniczny nokaut w 4. rundzie.
W latach 2009–2012 dwukrotnie został mistrzem świata organizacji IMC i IKBO w boksie tajskim. 6 marca 2011 zdobył pas mistrza It’s Showtime w wadze do 95 kg, pokonując Wendella Roche’a, który później trzykrotnie obronił w starciach z Serbem Nenadem Pagonisem, Hiszpanem Lorenzo Javierem Jorge i Belgiem Filipem Verlindenem.
6 października 2012 zadebiutował w GLORY, pokonując na punkty Turka Aliego Cenika. Po znokautowaniu Francuza Stephane Susperreguia 23 marca 2013 został włączony do turnieju Glory 95kg Slam Tournament. Illunga ostatecznie doszedł do finału turnieju rozgrywającego się 22 czerwca 2013 na gali GLORY 9, przegrywając w nim z Surinamczykiem Tyronem Spongiem przez TKO w 16. sekundzie pojedynku. W drodze do finału pokonał Tunezyjczyka Mourada Bouzidiego oraz Amerykanina Dustina Jacoby’ego, obu na punkty. W latach 2013–2015 zwyciężał m.in. z Holendrem Michaelem Duutem, Rumunem Andrei Stoicą czy Czechem Ondřejem Hutníkiem, wszystkich pokonując przed czasem. W listopadzie 2014 odpadł w półfinale turnieju pretendentów GLORY wagi półciężkiej, po porażce z rąk Brazylijczyka Saulo Cavalariego.
Od kwietnia 2015 notował serię siedmiu porażek z rzędu m.in. w starciach z Zabitem Samiedowem, Artiomem Wachitowem, czy w rewanżach z Bouzidim i Duutem, przełamując się dopiero 9 grudnia 2017 podczas Glory 49 gdzie znokautował w trzecim ich starciu Michaela Duuta.
10 sierpnia 2018 na Glory 56 w Denver zmierzył się o mistrzostwo świata wagi półciężkiej z obrońcą tytułu Artiomem Wachitowem, ostatecznie przegrywając z nim ponownie jednogłośnie na punkty.

</doc>
<doc id="3868224" url="https://pl.wikipedia.org/wiki?curid=3868224" title="Bogo Šramel">
Bogo Šramel

Bogo Šramel (ur. 1908, zm. 2001) – słoweński skoczek narciarski reprezentujący Jugosławię. Dziesięciokrotny rekordzista kraju, medalista mistrzostw kraju. Trzykrotny uczestnik mistrzostw świata. Sędzia skoków narciarskich.
Trzykrotnie uczestniczył w mistrzostwach świata – w 1931 zajął 46. miejsce, w 1933 był 78., a w 1935 uplasował się na 59. pozycji. 4 lutego 1934 zajął 2. miejsce w zawodach otwierających skocznię Bloudkova velikanka w Planicy, mających jednocześnie rangę mistrzostw Jugosławii.
W swojej karierze 10 razy ustanawiał rekord Słowenii w długości skoku narciarskiego mężczyzn, oddając skoki na odległość: 33 m (1929, Bohinj), 33,5 m (1930, Oslo), 34 m (1931, Bled), 35 m (1931, Bohinj), 36 m (1931, Bohinj), 40 m (1931, Oberhof), 42 m (1932, Bohinj), 54,5 m (1933, Harrachov), 68 m (1935, Planica) i 72 m (1935, Planica).
Po zakończeniu kariery zawodniczej był sędzią skoków narciarskich – oceniał między innymi konkurs indywidualny na skoczni normalnej w ramach rywalizacji skoczków narciarskich na Zimowych Igrzyskach Olimpijskich 1964.

</doc>
<doc id="3868228" url="https://pl.wikipedia.org/wiki?curid=3868228" title="Ranna (Polska)">
Ranna (Polska)

Ranna – część wsi Dębicz w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Dębicz.
W latach 1975-1998 Ranna administracyjnie należała do województwa konińskiego.

</doc>
<doc id="3868231" url="https://pl.wikipedia.org/wiki?curid=3868231" title="John Ireland (kompozytor)">
John Ireland (kompozytor)

John Ireland (ur. 13 sierpnia 1879 w Bowdon (Wielki Manchester), zm. 12 czerwca 1962 w Washington (West Sussex)) – angielski kompozytor.
Studiował w Royal College of Music w Londynie, gdzie później wykładał kompozycję. Był również organistą. Fascynował się mistycyzmem i fantazją w twórczości Arthura Machena; część jego utworów, jak "The Forgotten Rite" ("Zapomniany Obrzęd", skomponowany w 1913 na orkiestrę), były zainspirowane książkami Machena. Jego pieśni opierały się na twórczości Szekspira, Housmana i Ruperta Brooke'a i były znane z subtelnej ewokacji nastroju. Skomponował również m.in. "A London Overture", suitę na fortepian "Sarnia" (1940-1941), symfoniczną rapsodię "Mai-Dun" (1921), uwerturę "Satyricon" (1946) oraz muzykę kameralną i wokalną.

</doc>
<doc id="3868232" url="https://pl.wikipedia.org/wiki?curid=3868232" title="Daniel Lommatzsch">
Daniel Lommatzsch

Daniel Lommatzsch (ur. 1977 w Hamburgu) – niemiecki aktor filmowy, teatralny i telewizyjny.
Urodził się w Hamburgu. Jako 15-letni uczeń szkoły średniej w Othmarschen, z przedmieść Hamburga wziął udział w spektaklu "Król Lear" w Thalia Theater. W latach 1998–2002 studiował aktorstwo w Hochschule für Schauspielkunst Ernst Busch (HFS) w Berlinie. Występował na scenie Schauspielhaus Zürich w Zurychu (2002–2005), Staatstheater Hannover (2005–2008) i Maxim-Gorki-Theater (2008) w Berlinie, m.in. w sztuce "M – Morderca" (2008), a także w Thalia Theater (2009-2015) w Hamburgu, gdzie grał w przedstawieniach: "Imperium", "Jeder stirbt für sich allein", "Moby Dick" (nagroda Rolf-Mares-Preis) czy "Der Fremde", oraz Münchner Kammerspiele (2016) w Monachium.

</doc>
<doc id="3868234" url="https://pl.wikipedia.org/wiki?curid=3868234" title="İmadəddin Nəsimi">
İmadəddin Nəsimi

İmadəddin Nəsimi, "Seyid Əli Seyid Məhəmməd oğlu İmadəddin Nəsimi" (ur. 1369, zm. 1417) – azerbejdżański poeta.
Propagował poglądy sufickiej sekty hurufitów, którzy wysoko podnosili tangę człowieka, aż do utożsamienia go z Bogiem. Jego poezja była często naśladowana i wywarła wpływ na literaturę azerską, ormiańską, turkmeńską, czagatajską (starouzbecką) oraz na tureckich poetów.

</doc>
<doc id="3868238" url="https://pl.wikipedia.org/wiki?curid=3868238" title="Adnan al-Hamdani">
Adnan al-Hamdani

Adnan Husajn al-Hamdani (ur. 1940) – iracki polityk, członek partii Baas, minister, w latach 1977-1979 członek Rady Dowództwa Rewolucji.
Życiorys.
Pochodził z rodziny szyickiej. Po przejęciu władzy w Iraku przez partię Baas po zamachu stanu w 1968 powierzono mu stanowisko dyrektora generalnego ds. spółek naftowych w krajowym Ministerstwie Ropy Naftowej. W 1970 był dyrektorem kancelarii prezydenta Iraku. W 1974 wszedł do Przywództwa Regionalnego irackiej partii Baas. Brał udział w negocjacjach z prywatnymi firmami zakończonych nacjonalizacją irackiego przemysłu naftowego w 1972. Był bliskim współpracownikiem i protegowanym Saddama Husajna. W 1977 został włączony w poczet członków rządzącej Irakiem Rady Dowództwa Rewolucji. Równocześnie ponownie powierzono mu kierowanie kancelarią prezydenta Iraku. W 1978 został wicepremierem kraju i ministrem młodzieży.
Dwa lata później, mimo wieloletniej znajomości z Saddamem Husajnem, padł ofiarą wewnętrznej czystki w irackich władzach. Podobnie jak 21 innych działaczy partyjnych, w tym czterech członków Rady (Muhammad Ajisz, Ghanim Abd al-Dżalil, Muhji Abd al-Husajn Maszhadi i Muhammad Mahdżub) został oskarżony o przygotowywanie zamachu stanu w porozumieniu z konkurencyjną syryjską partią Baas. Wszyscy zostali skazani na śmierć. Polityków zmuszono do złożenia samokrytyki, co nagrano i wyemitowano w państwowej telewizji. Saddam Husajn, przewodniczący trybunału specjalnego Na'im Haddad i pozostali członkowie Rady brali następnie osobisty udział w wykonywaniu wyroków śmierci.

</doc>
<doc id="3868239" url="https://pl.wikipedia.org/wiki?curid=3868239" title="Kenneth Tynan">
Kenneth Tynan

Kenneth Tynan (ur. 2 kwietnia 1927 w Birmingham, zm. 26 lipca 1980 w Londynie) – angielski krytyk teatralny.
W latach 1954-1958 i ponownie 1960-1963 współpracował z pismem "The Observer", a 1958-1960 - "New Yorker", później 1963-1973 był kierownikiem literackim National Theatre w Londynie. Napisał kontrowersyjne rewie: "Oh, Calcutta" (1969) i "Carte Blanche" (1976). Opublikował zbiory szkiców - m.in. "He that Plays the King" (1950), "Curtains" (1961) i "Tynan Right and Left" (1967).

</doc>
<doc id="3868241" url="https://pl.wikipedia.org/wiki?curid=3868241" title="Dangerous Curves">
Dangerous Curves

Dangerous Curves – piąty album studyjny amerykańskiej gitarzystki i wokalistki heavymetalowej Lity Ford, wydany w 1991. Pomimo dużej popularności krążka oraz teledysków do singli z płyty, które często ukazywały się w MTV, album nie osiągnął równie dużego sukcesu jak jego poprzednik, głównie z powodu wzrostu zainteresowania rockiem alternatywnym w późnym 1991. "Shot of Poison", singel promujący płytę, został nominowany do nagrody Grammy w kategorii najlepszego żeńskiego wykonania rockowego w 1993. 

</doc>
<doc id="3868243" url="https://pl.wikipedia.org/wiki?curid=3868243" title="Religia w Burundi">
Religia w Burundi

Religia w Burundi – zdominowana jest przez chrześcijaństwo (90,5%), islam (5,5%) i tradycyjne religie plemienne (3,8%). Wolność wyznania jest gwarantowana przez ustawę konstytucyjną z 2001 roku. Nie było doniesień o nadużyciach społecznych oraz dyskryminacji ze względu na przekonania religijne, przynależność lub praktyki religijne. Burundi posiada jeden z największych odsetek katolików (60,9%) wśród państw afrykańskich. Drugą co do wielkości grupą religijną i chrześcijańską obejmującą różne wyznania i denominacje stanowią protestanci (29%).
Chrześcijaństwo bierze swoje początki z działalności misyjnej w okresie kolonialnym. W czasie rządów niemieckich (1894-1916), chrześcijaństwo pozostaje religią mniejszościową. Na początku rządów belgijskich (1916-62) było zaledwie 7000 chrześcijan w całym kraju. Ich liczba gwałtownie wzrosła w okresie międzywojennym, kiedy to władze belgijskie sprzyjały rozprzestrzenianiu się chrześcijaństwa, zwłaszcza katolicyzmu. Obecny prezydent Pierre Nkurunziza, który był przywódcą rebeliantów podczas wojny domowej w Burundi, jest ewangelikalnym protestantem. Wśród wyznań protestanckich w kraju dominują: zielonoświątkowcy (12,2%), anglikanie (9,2%), adwentyści dnia siódmego (2,6%) i metodyści (1,5%).
Muzułmańska mniejszość zamieszkuje głównie na obszarach miejskich. Większość muzułmanów to sunnici, choć istnieje mniejszość szyicka i nieduża społeczność ismailitów. W Burundi można znaleźć około 100 wyznawców dźinizmu, a także niewielkie społeczności żydowskie i prawosławne.
Chociaż Burundi oficjalnie jest państwem świeckim, obchodzone są takie święta narodowe jak: Wniebowstąpienie Pańskie, Wniebowzięcie Najświętszej Maryi Panny i Boże Narodzenie.
Statystyki.
Statystyki na 2010 rok, według "Operation World", kiedy ludność Burundi wynosiła 8,5 mln:

</doc>
<doc id="3868245" url="https://pl.wikipedia.org/wiki?curid=3868245" title="Guglielmo Pepe">
Guglielmo Pepe

Guglielmo Pepe (ur. 13 lutego 1783 w Squillace, zm. 8 sierpnia 1855 w Turynie) – włoski żołnierz, działacz patriotyczny, karbonariusz.
Życiorys.
W wieku 16 lat rozpoczął służbę w republikańskiej armii Neapolu, podczas walk z rojalistami został ranny i wzięty do niewoli, jednak wypuszczony ze względu na młody wiek. W 1800 dołączył do armii napoleońskiej, walczył m.in. pod Marengo, później służył we Francji i walczył w kampaniach napoleońskich, 1811-1813 dowodził brygadą w Hiszpanii, doszedł do stopnia marszałka. Po restauracji Burbonów w Neapolu służył w armii królewskiej, po wybuchu w 1820 powstania w Neapolu został dowódcą armii republikańskiej, jednak klęska rewolucji w 1821 zmusiła go do emigracji. Podczas Wiosny Ludów 1848 objął dowództwo wojsk neapolitańskich wspierających Piemont w jego wojnie z Austrią, później dowodził dwoma tysiącami ochotników w obronie Wenecji. Po upadku Wenecji emigrował do Paryża, skąd po zamachu stanu Napoleona III w 1851 udał się do Turynu. Napisał "Casi d’Italia negli anni 1847, 1848, 1849" ("Opowiadanie o wydarzeniach we Włoszech w 1847, 1848 i 1849"), opublikowane w 1850.

</doc>
<doc id="3868246" url="https://pl.wikipedia.org/wiki?curid=3868246" title="Sergei Belov">
Sergei Belov



</doc>
<doc id="3868247" url="https://pl.wikipedia.org/wiki?curid=3868247" title="Konflikt (serial telewizyjny)">
Konflikt (serial telewizyjny)

Konflikt (tytuł oryginalny: "Feud") – amerykański antologiczny serial telewizyjny, stworzony przez Ryana Murphy’ego, Jaffego Cohena i Michaela Zama. Produkowany przez stację telewizyjną FX i emitowany od 5 marca 2017 roku. Polska premiera odbyła się 6 kwietnia tego samego roku na antenie Fox. Serial realizowany jest w formie antologii, co oznacza, że każdy sezon skupia się historii odrębnego, rzeczywistego konfliktu. Pierwszy sezon, "Bette i Joan", dotyczy rywalizacji aktorek Joan Crawford i Bette Davis.
Fabuła.
Sezon pierwszy: "Bette i Joan" (2017).
Joan Crawford (Jessica Lange) i Bette Davis (Susan Sarandon) to gwiazdy filmowe i laureatki Oscara, których popularność od lat słabnie. Prywatnie aktorki darzą się silną niechęcią, motywowaną zazdrością o popularność i dawną rywalizacją o mężczyzn. W 1962 roku grają główne role w filmie "Co się zdarzyło Baby Jane?" w reżyserii Roberta Aldricha (Alfred Molina), gdzie wcielają się w rywalizujące ze sobą siostry, Blanche i Jane Hudson. Konflikt aktorek nasila się szczególnie podczas zdjęć i trwa nadal po premierze filmu, na co wpływa między innymi nominowanie do Oscara wyłącznie Davis.
Obsada i postacie.
"Bette i Joan".
Role główne:
Goście specjalni:
Obsada drugoplanowa:
Obsada gościnna:
Geneza i produkcja.
Plany powstania serialu, stworzonego przez Ryana Murphy’ego, ogłoszono 5 maja 2016 roku. Stacja telewizyjna FX zamówiła 8 odcinków. We wrześniu potwierdzono, że jego drugim producentem wykonawczym będzie Tim Minear, z którym Murphy pracował wcześniej nad serialem "American Horror Story". 12 stycznia 2017 roku ogłoszono, że serial będzie emitowany w niedziele, począwszy od 5 marca tego samego roku. 28 lutego stacja FX zamówiła drugi, dziesięcioodcinkowy sezon. Murphy ogłosił, że będzie on zatytułowany "Buckingham Palace" i poruszy temat księcia Karola i księżnej Diany. W sierpniu sezon został anulowany.
Oglądalność w Stanach Zjednoczonych.
Kolumna „Pozycja” wyraża miejsce, które zajął odcinek w zestawieniu najpopularniejszych programów telewizji kablowej danego dnia.
Kolumny „AMR” wyrażają procent widzów, którzy oglądali dany odcinek, w stosunku do wszystkich posiadaczy telewizji kablowej w Stanach Zjednoczonych.
Kolumna „PVR/VOD” wyraża liczbę widzów, którzy nie oglądali odcinka podczas premierowej emisji, ale nagrali go na swoją nagrywarkę bądź obejrzeli na życzenie.
Pusta komórka oznacza brak informacji.

</doc>
<doc id="3868249" url="https://pl.wikipedia.org/wiki?curid=3868249" title="Gać (Helenów Pierwszy)">
Gać (Helenów Pierwszy)

Gać – część wsi Helenów Pierwszy w Polsce, położona w województwie wielkopolskim, w powiecie konińskim, w gminie Kramsk. Należy do sołectwa Helenów Pierwszy.
W latach 1975–1998 Gać administracyjnie należał do województwa konińskiego.

</doc>
<doc id="3868250" url="https://pl.wikipedia.org/wiki?curid=3868250" title="Hurufijja">
Hurufijja

Hurufijja, hurufici (arab. حروفية, "ḥurūfiyya", od "ḥurūf" – "litery"; pers. حروفیه) – odłam islamu szyickiego założony pod koniec XIV wieku przez Fadl Allaha al-Astarabardiego.
Charakterystyczną zewnętrzną cechą tej doktryny było przeświadczenie o tym, że w literach arabskiego alfabetu przejawia się Bóg. Wewnętrzna teologia hurufitów wykazywała wiele wpływów ismailickich i obejmowała wiarę w objawienie się Boga w człowieku mające przejawiać się w trzech etapach: prorockim - zakończonym misją Mahometa, świętości - od Alego ibn Abi Taliba do dwunastego szyickiego imama, oraz ubóstwienia - od Fadl Allaha jako pierwszego wcielenia boskiego. W XV wieku doktryna hurufitów rozprzestrzeniła się w Iranie, Azerbejdżanie, Syrii i Turcji, jednak wskutek prześladowań pod koniec XV w. zanikła, a wiele jej twierdzeń przejęło mistyczne bractwo bektaszijja.

</doc>
<doc id="3868253" url="https://pl.wikipedia.org/wiki?curid=3868253" title="Kryzys sejmowy w Polsce (2016)">
Kryzys sejmowy w Polsce (2016)



</doc>
<doc id="3868257" url="https://pl.wikipedia.org/wiki?curid=3868257" title="Beta Dumančić">
Beta Dumančić

Beta Dumančić (ur. 26 marca 1991 w Osijeku) – chorwacka siatkarka, reprezentantka kraju, grająca na pozycji środkowej. 
Sukcesy klubowe.
Mistrzostwo Czech: 
Superpuchar Niemiec:
Mistrzostwo Niemiec:
Puchar Niemiec:
Sukcesy reprezentacyjne.
Igrzyska Śródziemnomorskie:
Liga Europejska:

</doc>
<doc id="3868258" url="https://pl.wikipedia.org/wiki?curid=3868258" title="(Everything I Do) I Do It for You">
(Everything I Do) I Do It for You

(Everything I Do) I Do It for You – utwór kanadyjskiego piosenkarza Bryana Adamsa napisany przez niego samego we współpracy z Michaelem Kamenem i Robertem Johnem „Muttem” Langem. Piosenka promowała dwa albumy: oficjalną ścieżkę dźwiękową do filmu "" oraz szóstą płytę studyjną Adamsa, zatytułowaną "Waking Up the Neighbours" (1991).
Utwór zyskał międzynarodową popularność i był notowany na wielu światowych listach przebojów. W Wielkiej Brytanii spędził szesnaście tygodni na pierwszym miejscu notowania UK Singles Chart, dziewięć tygodni na szczycie kanadyjskiej liście Canadian Singles Chart oraz siedem tygodni na pierwszym miejscu amerykańskiej listy tygodnika „Billboard”, Hot 100. To samo czasopismo uznało utwór za „Piosenkę numer 1 roku”. Singiel sprzedał się na świecie w nakładzie ponad 15 milionów egzemplarzy, zostając najbardziej dochodową piosenką z repertuaru Adamsa oraz jednym z najlepiej sprzedających się singli w historii.
W 1992 roku utwór został wyróżniony nagrodą Grammy w kategorii „Najlepsza piosenka napisana do filmu lub telewizji”, a także zdobył nominację do Nagrody Akademii Filmowej w kategorii „Najlepsza piosenka”.
Do piosenki nagrano teledysk, którego reżyserem został Julien Temple.
Utwór doczekał się wielu wersji nagranych przez innych wykonawców, takich jak m.in. irlandzki zespół muzyczny Fatima Mansions czy amerykańska piosenkarka Brandy. Jej wersja utworu dotarła do 28. miejsca nowozelandzkiej listy przebojów. Swoją wersję nagrała też m.in. niemiecka piosenkarka Joana Zimmer na potrzeby swojej płyty pt. "Not Looking Back".

</doc>
<doc id="3868262" url="https://pl.wikipedia.org/wiki?curid=3868262" title="Grobla Johor-Singapur">
Grobla Johor-Singapur

Grobla Johor-Singapur (chiń. 新柔长堤, , ang. "Johor-Singapore Causeway") – grobla komunikacyjna na cieśninie Johor, łącząca Półwysep Malajski z wyspą Singapur. Stanowi jedną z dwóch przepraw-przejść granicznych między Malezją a Singapurem.

</doc>
<doc id="3868264" url="https://pl.wikipedia.org/wiki?curid=3868264" title="Komisariat Straży Granicznej „Smarze”">
Komisariat Straży Granicznej „Smarze”



</doc>
<doc id="3868267" url="https://pl.wikipedia.org/wiki?curid=3868267" title="Let It Loose">
Let It Loose

Let It Loose – utwór zespołu The Rolling Stones z albumu Exile on Main St. z 1972 roku, napisany przez Micka Jaggera oraz Keitha Richardsa. Nagrywanie rozpoczęto w grudniu 1971, natomiast tzw. overdubby zostały dograne w marcu 1973. Zespół nie wykonywał tego utworu podczas koncertów.
Muzycy.
Za miksowanie oraz mastering odpowiedzialny był Glyn Johns.
Odbiór.
Utwór jest formą wyrażenia uczuć religijnych, poprzez muzykę w stylistyce gospel, z elementami bluesa (charakterystycznym dla ówczesnego stylu zespołu). Piosenka zakwalifikowana została jako muzyka soul blues lub sospel blues. Znaczącą rolę w brzmieniu i odbierze utworu odegrało użycie przez gitarzystę Micka Taylora efektu gitarowego Reverb oraz nietypowo wplecione w muzykę pianino. Utwór użyty został do filmu "The Departed" w reżyserii Martina Scorsese, oraz dołączony do ścieżki dźwiękowej wydanej na oddzielnym albumie. Wykorzystano go również w filmie Wielkie życie.

</doc>
<doc id="3868270" url="https://pl.wikipedia.org/wiki?curid=3868270" title="Michael Thomas">
Michael Thomas



</doc>
<doc id="3868274" url="https://pl.wikipedia.org/wiki?curid=3868274" title="Czas Przeszły. Poznańskie Studia Historyczne">
Czas Przeszły. Poznańskie Studia Historyczne

Czas Przeszły. Poznańskie Studia Historyczne – kwartalnik ukazujący się od 2014 roku w Poznaniu. Wydawcą jest Instytut Historii Uniwersytetu im. Adama Mickiewicza w Poznaniu. Publikowane są w nim: artykuły, źródła i komentarze, recenzje i artykuły recenzyjne. 

</doc>
<doc id="3868276" url="https://pl.wikipedia.org/wiki?curid=3868276" title="Phaeosphaeria">
Phaeosphaeria

Phaeosphaeria I. Miyake – rodzaj grzybów z klasy "Dothideomycetes". 
Są pasożytami, głównie zbóż, traw i turzyc. Niektóre gatunki wywołują choroby roślin uprawnych. Część gatunków jest polifagami, niektóre to wyspecjalizowane monofagi.
Morfologia.
Grzyby mikroskopijne. Askokarpy rozrzucone lub w skupiskach, zazwyczaj zagłębione w tkankach żywiciela, kuliste lub spłaszczone, nagie, rzadko owłosione. Zbudowane są z wielokątnych, brązowych komórek tworzących kilka warstw. Ostiole zazwyczaj bez peryfiz. Worki dwutunikowe, małoliczne, wyrastające z podstawy askokarpu, cylindryczne lub jajowate, 8-zarodnikowe. Askospory wąsko lub szeroko wrzecionowate, proste, lub nieco zakrzywione, z 3 lub więcej poprzecznymi przegrodami, o barwie od żółtej do brązowej, z gutulą lub bez. Anamorfa tworzy pyknidia.
Systematyka i nazewnictwo.
Pozycja w klasyfikacji według Index Fungorum: "Phaeosphaeriaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Synonimy: "Leptosphaerella" (Sacc.) Hara, "Leptosphaeria" sect. "Leptosphaerella" Sacc., "Trematosphaerella" Kirschst.

</doc>
<doc id="3868278" url="https://pl.wikipedia.org/wiki?curid=3868278" title="Corinne Le Poulain">
Corinne Le Poulain

Corinne Le Poulain (ur. 26 maja 1948 w Neuilly-sur-Seine, zm. 10 lutego 2015 w Paryżu) – francuska aktorka.
Zadebiutowała w teatrze w roku 1967 w sztuce "Czterdzieści karatów" Pierre Barilleta i Jean-Pierre Gredy’ego. Następnie jest partnerką Jeana Marais w "Prowokacji". Wielką popularność przyniosła jej rola tytułowej Sally w serialu telewizyjnym "Sam i Sally" (1978–1980), gdzie grała obok Georgesa Descrières.
Wybrana filmografia:

</doc>
<doc id="3868279" url="https://pl.wikipedia.org/wiki?curid=3868279" title="Jan Josef Liefers">
Jan Josef Liefers

Jan Josef Liefers (ur. 8 sierpnia 1964 w Dreźnie) – niemiecki aktor, reżyser, producent filmowy, teatralny i telewizyjny i muzyk. 
Życiorys.
Wczesne lata.
Urodził się i dorastał w Dreźnie, potem zamieszkał ze swoją babcią w Erfurcie. Jego ojciec Karlheinz Liefers (ur. 6 sierpnia 1941 w Döbeln, zm. 21 stycznia 2006 w Berlinie) był reżyserem teatralnym, a matka Brigitte Liefers-Wähner była aktorką. Jego dziadek ze strony ojca Heinz Liefers był także aktorem i reżyserem. Jego przyrodni brat Martin Brambach został też aktorem. 
W 1980 ukończył 10. Polytechnische Oberschule na Goethestrasse i odbył staż w Staatsschauspiel Dresden w Dreźnie. W latach 1983-87 studiował aktorstwo w Wyżsszej Szkole Aktorskiej "Ernst Busch" w Berlinie.
Kariera.
Już w 1980 roku jeszcze jako student występował w teatrze studenckim na Uniwersytecie Technicznym w Dreźnie, a potem w teatrach: „Dramatischer Zirkel des VEB Grafischer Großbetrieb Völkerfreundschaft Dresden“, Deutsche Theater w Berlinie (1987–1990). Od roku 1990 związał się z Thalia Theater w Hamburgu, gdzie pracował z reżyserami takimi jak Robert Wilson czy kompozytorem Tomem Waitsem.
Popularność przyniosła mu telewizyjna rola profesora Karla-Friedricha Boernera w serialu WDR "Tatort" ("Miejsce zbrodni").
W 1998 rozpoczął karierę jako piosenkarz i kompozytor, napisał muzykę do telefilmu "Die Frauenversteher - Männer unter sich" (2002) i jednego z odcinków serialu "Tatort" - pt. "Sag nichts" (2003).
Życie prywatne.
Z pierwszego małżeństwa z rosyjską aktorką Alexandrą Tabakową, córką Olega Tabakowa, ma córkę Paulinę (ur. 28 maja 1988). Z byłą dziewczyną, aktorką i autorką Ann-Kathrin Kramer ma syna (ur. 1997). 5 sierpnia 2004 poślubił Annę Loos, z którą ma dwie córki: Lilly Annę Sophię (ur. 30 października 2002) i Lolę Marie Josefine (ur. 28 lutego 2008).

</doc>
<doc id="3868281" url="https://pl.wikipedia.org/wiki?curid=3868281" title="Bankokracja">
Bankokracja

Bankokracja (inaczej zwana trapezokracją) – nieformalne rządy banków i bankierów, posiadanie przez finansjerę nadmiernego wpływu na politykę (głównie gospodarczą) państwa, lub system ustrojowy, w którym władzę jawną sprawują bankierzy.
Jako pierwszy określenia tego użył brytyjski poseł do parlamentu William Fullarton 10 kwietnia 1797 roku, komentując nim monopol Banku Anglii na rynkach finansowych Imperium Brytyjskiego.
Sformułowania tego użył także Karol Marks w swoim dziele Kapitał, tłumacząc powstawanie „nowoczesnej bankokracji” przez dług publiczny, w państwach kapitalistycznych.
W ekonomii marksistowskiej, termin bankokracja jest używany zamiennie z kapitalizmem, oddając stosunek marksizmu do tej ostatniej.
Pojęcie to jest także często stosowane przez populistów, którzy tym sformułowaniem określają m.in. politykę finansową Unii Europejskiej, ustrój demokratyczny jako taki, czy sytuację w czasie kryzysu finansowego lat 2007–2012.

</doc>
<doc id="3868283" url="https://pl.wikipedia.org/wiki?curid=3868283" title="Zbigniew Paszta">
Zbigniew Paszta

Zbigniew Henryk Paszta (ur. 8 lipca 1937 w Białymstoku, zm. 19 kwietnia 1981 w Sanoku) – polski chemik, pracownik przemysłu gumowego związany z Sanokiem.
Życiorys.
Zbigniew Henryk Paszta urodził się 8 lipca 1937 w Białymstoku. Był synem Henryka i Jadwigi z domu Świrydowicz. W 1953 zdał maturę w Państwowej Szkole Ogólnokształcącej stopnia podstawowego i licealnego w Żarach. Od tego roku prowadził studia na Wydziale Matematyki, Fizyki i Chemii Uniwersytetu im. Adama Mickiewicza w Poznaniu, które ukończył w 1958 z tytułem magistra chemii. 
27 grudnia 1961 podjął pracę w Sanockich Zakładach Przemysłu Gumowego „Stomil” w Sanoku. W fabryce z niewieloma fachowcami wykwalifikowanej kadry pracował początkowo jako technolog oddziałowy (i równolegle zastępca kierownika działu konfekcji i wulkanizacji), na stanowisku mistrza (1962), odznaczał się zaangażowaniem, często był czynny dziennie po kilkanaście godzin. Poza działaniem w ramach produkcji był aktywny na polu organizacyjnym, społecznym, partyjnym (np. jako przewodniczący Rady Robotniczej w latach 1968-1972), kulturalno-oświatowym, sportowym. Później, od 1972 do 1977 był zastępcą dyrektora ds. produkcji i obrotu towarowego. Od 1977 sprawował stanowisko dyrektora naczelnego SZPG „Stomil” w Sanoku. 6 listopada 1977 został wybrany członkiem egzekutywy Komitetu Zakładowego PZPR w SZPG „Stomil” w Sanoku.
Na przełomie 1980/1981 zaistniały trudne miesiące dla Stomilu z uwagi na wyniki kontroli NIK wykazującej brak osiągnięcia pożądanego celu po rozbudowie fabryki z lat 1974-1978, zmiany personalne w kierownictwie, wdrożenie planu naprawczego. Dyrektor Paszta od końca marca przebywał w sanatorium. W Wielką Sobotę 18 kwietnia 1981 stracił przytomność w swoim domu, a następnego dnia rano 19 kwietnia 1981 zmarł w sanockim szpitalu w wieku 44 lat. Został pochowany na Cmentarzu Centralnym w Sanoku 21 kwietnia 1981. Nagrobek został ufundowany przez sanocką fabrykę „Stomil”. Jego żoną była Barbara z domu Najdzicz (1935-1982), córka Bronisława i Apolonii.

</doc>
<doc id="3868294" url="https://pl.wikipedia.org/wiki?curid=3868294" title="Historia naturalna (encyklopedia)">
Historia naturalna (encyklopedia)

Historia naturalna () – dawna encyklopedia w języku łacińskim autorstwa Pliniusza Starszego, rzymskiego pisarza i dowódcy marynarki wojennej, zmarłego w 79 r. n.e. 
Charakterystyka.
Jedna z największych prac, które przetrwały od czasów Cesarstwa Rzymskiego do współczesności. Encyklopedia zdaje się pokrywać ogół wiedzy starożytnej, a więc tematyka dzieła nie jest ograniczona do zakresu współczesnego pojęcia historii naturalnej. Sam Pliniusz określił zakres jego pracy jako „naturalny świat lub życie”.
Praca jest podzielona na 37 ksiąg, uporządkowanych w dziesięciu tomach. Obejmują one tematykę astronomii, matematyki, geografii, etnografii, antropologii, fizjologii człowieka, zoologii, botaniki, rolnictwa, ogrodnictwa, farmakologii, górnictwa, mineralogii, rzeźby, malarstwa i kamieni szlachetnych. "Historia naturalna" stała się wzorem dla późniejszych encyklopedii i prac naukowych przez rozległy zakres tematyczny, odwoływanie się do oryginalnych autorów i źródeł oraz jej indeks. Praca dedykowana jest cesarzowi Tytusowi, synowi cesarza Wespazjana, który panował w trakcie tworzenia encyklopedii.
W księdze XXXVII "Historii" wspomniana jest wyprawa rzymskiego ekwity po bursztyn nad Bałtyk.

</doc>
<doc id="3868295" url="https://pl.wikipedia.org/wiki?curid=3868295" title="Elżbieta Tryniszewska">
Elżbieta Tryniszewska

Elżbieta Anna Tryniszewska – polska naukowiec, lekarz, mikrobiolog, profesor nauk medycznych.
Życiorys.
W 1985 ukończyła kierunek lekarski. W 1990 pod kierunkiem prof. Edwarda Bańkowskiego obroniła na Akademii Medycznej w Białymstoku pracę doktorską „Aktywność proteolityczna i kolagenolityczna doświadczalnego włókniakomięsaka indukowanego przez metylocholantren” uzyskując stopień naukowy doktora nauk medycznych. W 2004 na podstawie osiągnięć naukowych i złożonej rozprawy „Postęp w możliwości opanowania infekcji HIV z wykorzystaniem modelu doświadczalnego” otrzymała stopień naukowy doktora habilitowanego nauk medycznych. W 2010 uzyskała tytuł naukowy profesora. Posiada specjalizację II stopnia z pediatrii oraz immunologii klinicznej.
Od 2007 kierownik Zakładu Diagnostyki Mikrobiologicznej i Immunologii Infekcyjnej UMB. Wcześniej pracowała w Klinice Pediatrii, Gastroenterologii i Alergologii Dziecięcej UMB.
Odznaczona Złotym Krzyżem Zasługi (2013).

</doc>
<doc id="3868296" url="https://pl.wikipedia.org/wiki?curid=3868296" title="Momčilo Nastasijević">
Momčilo Nastasijević

Momčilo Nastasijević (ur. 6 października 1894 w mieście Gornji Milanovac, zm. 13 lutego 1938 w Belgradzie) – serbski poeta.
Z zawodu był nauczycielem. Tworzył fantastyczną prozę pokrewną poezji w poszukiwaniach metafizycznych, w 1927 wydał tom tom opowiadań "Iz tamnog vilajeta", a w 1932 zbiór poezji "Pet lirskih krugova". Był eksperymentatorem o skłonnościach metafizycznych, osamotnionym w swoich poszukiwaniach, niezrozumianym przez sobie współczesnych z powodu hermetyczności języka poetyckiego, obecnie jest uważany za największą indywidualność poetycką okresu międzywojennego.

</doc>
<doc id="3868300" url="https://pl.wikipedia.org/wiki?curid=3868300" title="Tadeusz Bornholtz">
Tadeusz Bornholtz

Tadeusz Kazimierz Bornholtz (ur. w 23 marca 1901, zm. 12 maja 1966) – polski działacz niepodległościowy i społeczny, pedagog, nauczyciel historii, autor wielu podręczników szkolnych w dwudziestoleciu międzywojennym, major Wojska Polskiego.
Życiorys.
Tadeusz Bornholtz mieszkał w Warszawie, w czasie nauki w gimnazjum aktywnie działał w ideowych organizacjach niepodległościowych, w 1918 roku należał do Organizacji Młodzieży Narodowej, gdzie był już wtedy członkiem zarządu koła warszawskiego OMN Szkół Średnich. Był również członkiem Związku Młodzieży Polskiej „Zet”. 
Był doktorem historii. Uczył tego przedmiotu w warszawskich gimnazjach, był m.in. nauczycielem historii Władysława Bartoszewskiego. W latach 1923–1924 był redaktorem czasopisma Życie Akademickie. Był piłsudczykiem.
Na stopień podporucznika został mianowany ze starszeństwem z dniem 1 stycznia 1932 roku w korpusie oficerów rezerwy artylerii. W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział w rezerwie do 29 pułku artylerii lekkiej w Grodnie. W sierpniu 1939 roku został zmobilizowany do swojego pułku w Grodnie i przydzielony do Oddziału Zbierania Nadwyżek, a 9 września wcielony do Ośrodka Zapasowego Artylerii Lekkiej Nr 3 w Wilnie. 17 września razem z ośrodkiem wyjechał z Wilna i dwa dni później został internowany na Litwie. W czerwcu 1940 roku, po aneksji Litwy przez ZSRR, został przewieziony do Obozu NKWD w Griazowcu. W sierpniu 1941 roku został zwolniony z obozu i przyjęty do Armii Andersa. Będąc porucznikiem rezerwy był dowódcą 6 baterii 5 pułku artylerii lekkiej. Później był zastępcą szefa Wydziału Oświatowego 2 Korpusu Polskiego.
Po wojnie był dyrektorem polskiego gimnazjum w Szkocji. Zmarł 12 maja 1966 roku. Został pochowany na cmentarzu przy 
St. Mary Catholic Church w Chislehurst (Kent). Data śmierci widniejąca na jego nagrobku to 13 maja 1966 roku.
Tadeusz Bornholtz ożenił się w 1924 roku z Adrianną Rychterówną.
Niektóre książki i podręczniki.
W latach 30. publikował również w Przeglądzie Pedagogicznym, organie Towarzystwa Nauczycieli Szkół Średnich i Wyższych oraz w Kwartalniku Historycznym.

</doc>
<doc id="3868301" url="https://pl.wikipedia.org/wiki?curid=3868301" title="Fryderyk August Jerzy Saski">
Fryderyk August Jerzy Saski



</doc>
<doc id="3868313" url="https://pl.wikipedia.org/wiki?curid=3868313" title="Mistrzostwa Polski w Saneczkarstwie 2016">
Mistrzostwa Polski w Saneczkarstwie 2016

Mistrzostwa Polski w Saneczkarstwie 2016 odbyły się na torze lodowym w Siguldzie na Łotwie w dniach 29–30 października 2016 roku. Zawodnicy rywalizowali w czterech konkurencjach: jedynkach kobiet i mężczyzn, w dwójkach mężczyzn oraz w zawodach drużynowych.
W jedynkach kobiet zwyciężyła Ewa Kuls. Wśród mężczyzn najlepszy okazał się Maciej Kurowski. W rywalizacji dwójek najlepsi byli Wojciech Chmielewski i Jakub Kowalewski. Natomiast drużynowo tytuł Mistrza Polski sprzed roku obronili KŚ Śnieżka Karpacz i UKS Nowiny Wielkie.

</doc>
<doc id="3868320" url="https://pl.wikipedia.org/wiki?curid=3868320" title="Oskar Cher">
Oskar Cher

Oskar Cher (ur. 2 września 1913 w Rewlu (obecnie Tallinn), zm. 2 czerwca 1942 w Tallinnie) – estoński działacz komunistyczny.
Życiorys.
Do 1928 uczył się w seminarium nauczycielskim, z którego został wykluczony, działał w związku zawodowym robotników budowlanych i transportowych i towarzystwie pracowników kulturalno-oświatowych, był również członkiem kolegium redakcyjnego gazety w Tallinie, od grudnia 1932 do maja 1933 sekretarzem komitetu bezrobotnych w Tartu. W 1933 wstąpił do Komunistycznej Partii Estonii, w maju 1933 został aresztowany, w 1935 zwolniony, działał w Tallinie i Haapsalu, ponownie aresztowany i w 1936 wypuszczony. Od 1936 służył w estońskiej armii, później do 1940 pracował jako laborant w studiu fotograficznym w Haapsalu, od czerwca do września 1940 był partyjnym organizatorem KC KPE w Läänemaa, a od września 1940 do lutego 1940 I sekretarzem Komitetu Powiatowego Komunistycznej Partii (bolszewików) Estonii w tej prowincji. W lutym 1941 został I sekretarzem KC Komsomołu Estonii i jednocześnie 8 lutego 1941 członkiem KC KP(b)E i zastępcą członka Biura KC KP(b)E. We wrześniu 1941 został aresztowany przez okupacyjne władze niemieckie, następnie rozstrzelany.

</doc>
<doc id="3868322" url="https://pl.wikipedia.org/wiki?curid=3868322" title="Mistrzostwa Świata w Narciarstwie Szybkim 2017">
Mistrzostwa Świata w Narciarstwie Szybkim 2017

Mistrzostwa Świata w narciarstwie szybkim 2017 rozegrane zostały w dniach 24 - 26 marca 2017 w Idre. Odbyły się dwie konkurencje, przejazd kobiet i przejazd mężczyzn. Mistrzostwa świata po raz pierwszy odbyły się w Szwecji.

</doc>
<doc id="3868323" url="https://pl.wikipedia.org/wiki?curid=3868323" title="Bernard Suits">
Bernard Suits

Bernard Herbert Suits (ur. 25 listopada 1925 w Detroit, Michigan, Stany Zjednoczone, zm. 5 lutego 2007) – filozof, profesor Uniwersytetu w Waterloo, autor książki "Konik Polny. Gry życie i utopia", w której przedstawił oryginalną koncepcję zjawisk ludycznych.

</doc>
<doc id="3868324" url="https://pl.wikipedia.org/wiki?curid=3868324" title="Anna Bielawska">
Anna Bielawska

Anna Bielawska – polska naukowiec, profesor nauk farmaceutycznych.
Życiorys.
Od 1982 pracuje na Akademii Medycznej w Białymstoku, gdzie w 1988 uzyskała stopień naukowy doktora. W 2004 na podstawie osiągnięć naukowych i złożonej rozprawy "Badania nad ograniczeniem niepożądanych efektów ubocznych działania leków przeciwnowotworowych: prolinowe i amidynowe analogi leków przeciwnowotworowych" otrzymała na Akademii Medycznej im. Feliksa Skubiszewskiego w Lublinie stopień naukowy doktora habilitowanego nauk farmaceutycznych. W 2012 uzyskała tytuł naukowy profesora.
Kierownik Samodzielnej Pracowni Biotechnologii UMB. Wcześniej pracowała w Samodzielnej Pracowni Syntezy i Technologii Środków Leczniczych UMB. Pełniła również funkcję kierownika Zakładu Farmacji Stosowanej UMB.
Prywatnie żona profesora Krzysztofa Bielawskiego.

</doc>
<doc id="3868327" url="https://pl.wikipedia.org/wiki?curid=3868327" title="Diacyclops humphreysi">
Diacyclops humphreysi

Diacyclops humphreysi – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1996 roku przez Giuseppe Lucio Pesce i Paolę De Laurentiis.

</doc>
<doc id="3868329" url="https://pl.wikipedia.org/wiki?curid=3868329" title="Károly Gelei">
Károly Gelei

Károly Gelei (ur. 7 grudnia 1964 w Budapeszcie) – węgierski piłkarz grający na pozycji bramkarza, reprezentant Węgier, trener piłkarski.
Kariera.
Seniorską karierę rozpoczynał w 1984 roku w Csepel SC. Do roku 1986 rozegrał w barwach tego zespołu 59 meczów w NB I. Następnie przeszedł do Honvédu Budapeszt, gdzie nie był jednak zawodnikiem podstawowego składu i w 1988 roku został zawodnikiem Váci Izzó MTE. Dwa lata później zmienił klub na belgijski Royal Antwerp FC, gdzie występował do 1993 roku. Ponadto w 1990 roku zagrał w reprezentacji Węgier w wygranym 3:0 towarzyskim meczu ze Zjednoczonymi Emiratami Arabskimi. W sezonie 1993/1994 grał w drugoligowym K Boom FC, po czym wrócił na Węgry. W sezonie 1994/1995 grał w Pécsi Munkás SC, a następnie – w Szolnoki MÁV FC, z którym wywalczył awans do NB II. W latach 1998–2002 był piłkarzem FC Tatabánya. W 2002 roku zakończył karierę.
W latach 2005–2008 był trenerem Budafoki LC. W 2015 roku rozpoczął pracę jako trener bramkarzy BKV Előre SC.

</doc>
<doc id="3868330" url="https://pl.wikipedia.org/wiki?curid=3868330" title="Zachodnie Wybrzeże USA">
Zachodnie Wybrzeże USA



</doc>
<doc id="3868333" url="https://pl.wikipedia.org/wiki?curid=3868333" title="Diacyclops reidae">
Diacyclops reidae

Diacyclops reidae – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1999 roku przez Paolę De Laurentiis, Giuseppe Lucio Pesce i Williama F. Humphreysa.

</doc>
<doc id="3868334" url="https://pl.wikipedia.org/wiki?curid=3868334" title="Feodor Okk">
Feodor Okk

Feodor Okk (ros. Фёдор Васильевич Окк, ur. 27 listopada 1898 we wsi Piila, zm. 23 sierpnia 1941 k. Tallina) – estoński polityk komunistyczny.
Życiorys.
Od lutego 1917 do 1918 służył w rosyjskiej armii, a od 1918 do maja 1926 w Armii Czerwonej, od 1920 należał do RKP(b), 1926-1927 pracował w moskiewskim gubernialnym oddziale ubezpieczeń społecznych i jako kierownik domu inwalidów w Sierpuchowie. Następnie w latach 1927-1931 studiował w Komunistycznym Uniwersytecie Mniejszości Narodowych Zachodu im. Juliana Marchlewskiego, 1931-1932 był referentem i kierownikiem sektora budowy maszyn Wydziału Organizacyjno-Instruktorskiego Komitetu Obwodowego WKP(b) w Leningradzie, w 1932 został wysłany do nielegalnej działalności komunistycznej w Estonii, jednak 23 sierpnia 1932 został tam aresztowany i potem skazany na 12 lat katorgi, 7 maja 1938 amnestionowany. 14 sierpnia 1938 został wysłany do ZSRR, gdzie od sierpnia 1939 do maja 1940 pracował w Zarządzie NKWD obwodu leningradzkiego, a od maja do lipca 1940 był zastępcą dyrektora lotniska ds. administracyjno-gospodarczych. Po aneksji Estonii przez ZSRR, od lipca 1940 do marca 1941 był I sekretarzem Komunistycznej Partii (bolszewików) Estonii w Tallinie, od 8 lutego do 23 sierpnia 1941 zastępcą członka Biura KC KP(b)E i jednocześnie od 24 marca do 23 sierpnia 1941 sekretarzem KC KP(b)E ds. transportu. Po ataku Niemiec na ZSRR, w lipcu 1941 został komisarzem 1 Estońskiego Pułku Piechoty, jednak wkrótce zginął podczas działań wojennych w okolicach Tallina.

</doc>
<doc id="3868337" url="https://pl.wikipedia.org/wiki?curid=3868337" title="Józef Muślewski">
Józef Muślewski

Józef Muślewski (ur. 8 marca 1893 w Śremie, zm. 6 kwietnia 1940 we Lwowie) – polski wojskowy, powstaniec wielkopolski. Kawaler Orderu Virtuti Militari.
Życiorys.
Syn młynarza Wojciecha i Marii ze Słomińskich. Ukończył szkołę rolniczą w Śremie, a potem podjął praktykę rolniczą w Posadowie. 11 listopada 1914 powołany do armii pruskiej (kolejno: 46 pułk piechoty, 20 Poznański pułk artylerii polowej, 258 pułk artylerii polowej). W 1917 został mianowany podporucznikiem. W listopadzie 1918 wrócił do Śremu, gdzie dołączył do miejscowego podziemia niepodległościowego, m.in. organizując w powiecie śremskim plutony Służby Straży i Bezpieczeństwa. W początku grudnia tego roku zorganizował, liczącą około 130 osób, I Kompanię Śremską i został jej dowódcą. Walczył m.in. pod Zbąszyniem. 30 stycznia 1919 wyróżniono go rozkazem dziennym za "waleczne wytrwanie na posterunku" po bitwie pod Zbąszyniem, mimo zamieszania jakie wówczas powstało. Od 1 lutego 1919 walczył pod Rawiczem. Wyróżnił się 10 lutego w bitwie pod Zieloną Wsią, kiedy to sformował baterię ze zdobycznych armat. 10 marca 1919 przeniesiony został do 1 pułku artylerii polowej (dowództwo 2. baterii). W tym czasie mianowano go porucznikiem. Walczył o Lwów pod dowództwem generała Daniela Konarzewskiego. W wojnie z bolszewikami brał udział wraz z 15 Wielkopolskim pułkiem artylerii polowej. Został mianowany dowódcą 5 baterii. 
Szczególnie odznaczył się w lipcu 1919 w walce pod Narajowem, gdzie „doprowadził baterię na wyznaczone stanowisko, celnym ogniem zdemoralizował oddziały przeciwnika umożliwiając piechocie zajęcie m. Narajów. W trakcie walki zabito pod nim konia. Na wniosek gen. R. Niemiry, za czyny odwagi, poświęcenia i junackiej brawury został odznaczony Orderem Virtuti Militari”.
Od 7 listopada 1921 przesunięty do sztabu dywizjonu. 13 lutego 1922 przeszedł do rezerwy. Awansowany do stopnia kapitana 8 czerwca 1922 
W 1923 wydzierżawił majątek ziemski Kaczki koło Wyrzyska. W 1934 mianowany majorem rezerwy artylerii. We wrześniu 1939 ewakuował się do Lwowa wraz z rodziną. Zmarł tam na tyfus.
Życie prywatne.
Żonaty z Łucją Reysowską. Mieli dwoje dzieci: Romualda (ur. 1926) oraz Barbarę (ur. 1927)

</doc>
<doc id="3868338" url="https://pl.wikipedia.org/wiki?curid=3868338" title="Diacyclops iranicus">
Diacyclops iranicus

Diacyclops iranicus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1982 roku przez zespół zoologów w składzie: Giuseppe Lucio Pesce i Domenico Maggi.

</doc>
<doc id="3868341" url="https://pl.wikipedia.org/wiki?curid=3868341" title="Edison (poemat)">
Edison (poemat)

Edison – poemat czeskiego poety Vítězslava Nezvala, powstały jesienią 1927, opublikowany w połowie 1928, a następnie włączony do zbioru "Básně noci" ("Wiersze nocy") i w takim układzie wydawany w latach powojennych. Napisanie poematu zajęło autorowi tylko cztery dni, a źródłem jego inspiracji był przeczytany w gazecie artykuł o Edisonie z okazji osiemdziesiątych urodzin wynalazcy. Utwór składa się z pięciu części.
Forma.
Utwór został napisany sześciostopowym wierszem trocheicznym (dwunastozgłoskowcem), parzyście rymowanym. Ponieważ poeta używa zarówno rymów żeńskich, jak i męskich, niektóre wersy są jedenastozgłoskowe. W refrenie poeta zastosował kunsztowną konstrukcję instrumentacyjną, opartą na aliteracji słów "smutek" ("smutek"), "stesk" ("tęsknota") i "úzkost" ("trwoga"). W wielu miejscach zbudował długie enumeracje (wyliczenia), bazujące na anaforze i paralelizmie składniowym. Kompozycja poematu nawiązuje do muzycznej formy sonaty.
Bohater.
Tytułowym bohaterem poematu Vítězslava Nezvala jest Thomas Alva Edison, amerykański wynalazca, który opracował lub udoskonalił dużą liczbę urządzeń technicznych, powszechnie stosowanych w XX wieku, jak żarówka czy fonograf. W ujęciu Nezvala Edison jest nowoczesnym geniuszem, który wyrasta na przywódcę swojego narodu. Jednocześnie poeta uznaje siebie samego za twórcę z gatunku Edisona, który broni się przed smutkiem z powodu śmiertelności, zaangażowaniem w pracę literacką. Heroicznej postawie Edisona przeciwstawiony został świat ludzi, którzy marnują życie, uosobiony w postaci hazardowego gracza-samobójcy. Wraz z pojawieniem się Edisona zmienia się charakter refrenu, który z pesymistycznego staje się optymistyczny. Miejsce smutku, tęsknoty i trwogi zajmuje odwaga i radość.
Praga.
Początkowa część poematu jest osadzona w scenerii nocnej Pragi. Rzecz dzieje się o północy. Wspomniane są znane praskie miejsca i obiekty, katedra na Hradczanach czy Most Legii. Dopiero później akcja przenosi się do Stanów Zjednoczonych, miejsca życia i działalności Thomasa Alvy Edisona. Nezval przedstawia między innymi pobyt bohatera w Nowym Jorku. Kiedy podmiot liryczny wraca do Pragi przywołuje kawiarnię "Café Slavia", którą poeta, podobnie jak inni znani literaci dwudziestolecia międzywojennego, często odwiedzał. Pisało tym w wierszu "Kavárna Slávie" Jaroslav Seifert.
Kontynuacja.
Kontynuacją "Edisona" jest poemat "Signál času" ("Sygnał czasu"), będący elegią na śmierć Edisona, który zmarł w 1931. Utwór ten wyraża zadumę nad powszechną śmiertelnością ludzi. Poeta pisze wprost, że Edison umarł, a po nim umrą inni, za to życie potoczy się własnym torem i niczyja śmierć tego nie zmieni. Utwór jest napisany tym samym rozmiarem wiersza, co "Edison". Nezval użył trocheicznego sześciostopowca również w wierszach "Silvestrovská noc" ("Noc sylwestrowa") i "Neznámá ze Seiny" ("Nieznajoma z Sekwany"). W wersyfikacji czeskiej, tak samo jak w polskiej, metrum trocheiczne jest zgodne z naturalnym rytmem języka. Nezval odnowił ten rodzaj wiersza. Jak pisze w komentarzu do wydania "Edisona" i innych wierszy poety z 1958 Jiří Hájek, trocheiczny sześciostopowiec już na zawsze w świadomości czeskich czytelników poezji pozostanie związany z nazwiskiem Nezvala.
Przekłady.
"Edison" należy do częściej tłumaczonych utworów Vítězslava Nezvala. Poemat przełożyli na język polski Kazimierz Andrzej Jaworski i Józef Waczków. Obaj tłumacze zachowali charakterystyczną formę oryginału. Na język angielski dzieło Nezvala przełożył Ewald Osers. Na język francuski dzieło przetłumaczył, przy współpracy autora, François Kérel.

</doc>
<doc id="3868360" url="https://pl.wikipedia.org/wiki?curid=3868360" title="Diacyclops ekmani">
Diacyclops ekmani

Diacyclops ekmani – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1950 roku przez szwedzkiego zoologa Knuta Lindberga.

</doc>
<doc id="3868369" url="https://pl.wikipedia.org/wiki?curid=3868369" title="Luciana Aymar">
Luciana Aymar

Luciana Paula Aymar (ur. 10 sierpnia 1977 w Rosario) – argentyńska hokeistka na trawie. Jedyna hokeistka, która zdobyła tytuł zawodniczki roku ośmiokrotnie. Dzięki umiejętnościom dryblingu i przyspieszeniu jest porównywana z argentyńskim piłkarzem Diego Maradoną. Nazywana "La Maga" (pol. "Magiczka") i "Maradona del Hockey" (pol. "Maradona hokeja"). Uważana za najlepszą hokeistkę na trawie w historii. W 2010 roku wybrana najlepszym sportowcem roku w Argentynie (pokonując w plebiscycie m.in. Lionela Messiego), oraz najlepszym sportowcem iberoamerykańskim.

</doc>
<doc id="3868382" url="https://pl.wikipedia.org/wiki?curid=3868382" title="Alaksandr Darożka">
Alaksandr Darożka

Alaksandr Siarhiejewicz Darożka (biał. Аляксандр Сяргеевіч Дарожка; ur. 19 sierpnia 1991 w Mińsku) – białoruski biathlonista.

</doc>
<doc id="3868388" url="https://pl.wikipedia.org/wiki?curid=3868388" title="Aleksandr Żyrny">
Aleksandr Żyrny

Aleksandr Nikołajewicz Żyrny (ros. Александр Николаевич Жирный; ukr. Олександр Миколайович Жирний, "Ołeksandr Mykołajowycz Żyrny"; ur. 25 lutego 1987 w Ufie) – rosyjski biathlonista od 2014 roku reprezentujący Ukrainę.

</doc>
<doc id="3868398" url="https://pl.wikipedia.org/wiki?curid=3868398" title="Cephalorhizum turcomanicum">
Cephalorhizum turcomanicum

Cephalorhizum turcomanicum Popov – gatunek rośliny z rodziny ołownicowatych ("Plumbaginaceae" Juss.). Występuje naturalnie w Iranie oraz Turkmenistanie. 
Biologia i ekologia.
Rośnie na terenach skalistych oraz stokach.

</doc>
<doc id="3868399" url="https://pl.wikipedia.org/wiki?curid=3868399" title="Rabarbar tatarski">
Rabarbar tatarski

Rabarbar tatarski ("Rheum tataricum" L.f.) – gatunek rośliny z rodziny rdestowatych ("Polygonaceae" Juss.). Występuje naturalnie w Rosji, Kazachstanie, Afganistanie oraz zachodnich Chinach (w regionie autonomicznym Sinciang). 
Biologia i ekologia.
Rośnie na murawach, stepach i pustyniach. Występuje na wysokości od 500 do 1000 m n.p.m. Kwitnie w maju.

</doc>
<doc id="3868400" url="https://pl.wikipedia.org/wiki?curid=3868400" title="Rheum altaicum">
Rheum altaicum

Rheum altaicum Losinsk. – gatunek rośliny z rodziny rdestowatych ("Polygonaceae" Juss.). Występuje naturalnie w południowo-wschodniej części Rosji, Mongolii, Kazachstanie oraz zachodnich Chinach (w północnej części regionu autonomicznego Sinciang). 
Biologia i ekologia.
Rośnie w lasach. Występuje na wysokości od 1900 do 2400 m n.p.m. Kwitnie od czerwca do lipca.

</doc>
<doc id="3868402" url="https://pl.wikipedia.org/wiki?curid=3868402" title="Rheum compactum">
Rheum compactum

Rheum compactum L. – gatunek rośliny z rodziny rdestowatych ("Polygonaceae" Juss.). Występuje naturalnie w Rosji (na Syberii), Kazachstanie, Mongolii oraz zachodnich Chinach (w północnej części regionu autonomicznego Sinciang). 
Biologia i ekologia.
Rośnie na stokach oraz terenach skalistych. Występuje na wysokości około 2000 m n.p.m. Kwitnie od czerwca do lipca.

</doc>
<doc id="3868403" url="https://pl.wikipedia.org/wiki?curid=3868403" title="Rheum reticulatum">
Rheum reticulatum

Rheum reticulatum Losinsk. – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie, Kirgistanie, Tadżykistanie oraz Chinach (w Tybetańskim Regionie Autonomicznym). 
Biologia i ekologia.
Rośnie na terenach skalistych. Występuje na wysokości od 2900 do 4200 m n.p.m. Kwitnie w czerwcu.

</doc>
<doc id="3868407" url="https://pl.wikipedia.org/wiki?curid=3868407" title="Villem Kuusik">
Villem Kuusik

Villem Kuusik (ur. 4 lutego 1902 w guberni inflanckiej, zm. 24 lipca 1970 w Parnawie) – estoński działacz komunistyczny.
Życiorys.
Od stycznia do listopada 1922 służył w estońskiej armii, w 1924 wstąpił do KPE, od września 1925 do lipca 1929 studiował w Komunistycznym Uniwersytecie Mniejszości Narodowych Zachodu im. Juliana Marchlewskiego, od lipca do listopada 1929 był sekretarzem kolegium redakcyjnego gazety "Edasi" Sekcji Estońskiej przy KC WKP(b). Od listopada 1929 do marca 1930 był organizatorem wojskowym KPE, w marcu 1930 został aresztowany, następnie skazany, w sierpniu 1938 amnestionowany. Od sierpnia do listopada 1940 był redaktorem gazety "Rahva Hääl" ("Głos Ludu"), w 1940 został członkiem WKP(b), od listopada 1940 do stycznia 1941 był redaktorem odpowiedzialnym gazety "Töörahva Hääl" ("Głos Proletariatu"), następnie II sekretarzem Komitetu Powiatowego Komunistycznej Partii (bolszewików) Estonii w Parnawie, a od lipca do października 1941 politrukiem wojsk NKWD. W październiku-listopadzie 1941 kierował działem ekonomicznym gazety "Rahva Hääl" w Leningradzie, od grudnia 1941 do kwietnia 1942 był inspektorem komitetu wykonawczego rady rejonowej w obwodzie czelabińskim, od kwietnia 1942 do marca 1943 pracownikiem politycznym Armii Czerwonej, a od marca 1943 do października 1944 pracownikiem Estońskiego Sztabu Ruchu Partyzanckiego. Od października do grudnia 1944 był I sekretarzem Komitetu Powiatowego KP(b)E w Parnawie, od 2 grudnia 1944 do 19 kwietnia 1946 sekretarzem KC KP(b)E ds. kadr, jednocześnie od 2 grudnia 1944 do 15 czerwca 1951 członkiem Biura KC KP(b)E, a od 19 kwietnia 1946 do 23 grudnia 1948 III sekretarzem KC KP(b)E. Od 26 grudnia 1948 do 15 czerwca 1951 był sekretarzem KC KP(b)E, od lipca 1951 do marca 1952 dyrektorem gospodarstwa leśnego w Parnawie, 25 lutego 1952 został wykluczony z WKP(b), od marca do czerwca 1952 pracował w fabryce "Kroom". 24 czerwca 1952 został aresztowany, 9 października 1952 skazany na 25 lat pozbawienia wolności, we wrześniu 1955 zwolniony.

</doc>
<doc id="3868408" url="https://pl.wikipedia.org/wiki?curid=3868408" title="Lozańska szkoła w ekonomii">
Lozańska szkoła w ekonomii

Lozańska szkoła w ekonomii – nurt myśli w ekonomii neoklasycznej, zwany także szkołą równowagi ogólnej lub szkołą matematyczną, powstała w latach 70. XIX wieku na gruncie prac Leona Walrasa i Vilfredo Pareto. Nazwę zawdzięcza Uniwersytetowi w Lozannie, gdzie obaj byli profesorami.
Głównym cechą ekonomistów lozańskich był ich wkład w teoretyczne podstawy równowagi ogólnej.
Wybitnym ekonomistą szkoły lozańskiej był także Polak – Leon Winiarski, uczeń prof. Pareto, a potem profesor na Uniwersytecie Genewskim.

</doc>
<doc id="3868416" url="https://pl.wikipedia.org/wiki?curid=3868416" title="Aleksander Jaanus">
Aleksander Jaanus

Aleksander Jaanus (ur. w grudniu 1904 w Rakvere, zm. w listopadzie 1960 w Tallinie) – działacz partyjny i państwowy Estońskiej SRR.
Życiorys.
Od kwietnia 1919 do kwietnia 1924 służył w Armii Czerwonej, 1924-1929 pracował w fabryce "Bolszewik" w Kijowie, jednocześnie 1927-1929 był słuchaczem wieczorowego fakultetu robotniczego w Kijowie, a 1929-1931 zastępcą przewodniczącego rejonowej komisji kontrolnej w Kraju Północno-Kaukaskim. Od 1926 należał do WKP(b), 1935-1937 był zastępcą dyrektora stanicy maszynowo-traktorowej ds. politycznych w Czeczeńsko-Inguskiej ASRR, 1937-1940 kierownikiem działu propagandy partyjnej redakcji gazety "Groznienskij Raboczyj", od maja do sierpnia 1940 pozostawał w rezerwie Zarządu Politycznego Leningradzkiego Okręgu Wojskowego. Po aneksji Estonii przez ZSRR został szefem Wydziału Politycznego 180 Dywizji Piechoty, od sierpnia 1941 do czerwca 1942 był zastępcą szefa Wydziału Politycznego 202 Dywizji, a od czerwca 1942 do marca 1943 był szefem Wydziału Politycznego 126 Samodzielnej Brygady Piechoty, od marca do czerwca 1943 był w rezerwie Zarządu Politycznego Armii Czerwonej, potem został inspektorem Wydziału Politycznego 8 Estońskiego Korpusu Piechoty, od lutego 1944 do stycznia 1945 był zastępcą dowódcy pułku artylerii ds. politycznych, a od stycznia 1945 do stycznia 1946 zastępcą dowódcy pułku ds. politycznych w stopniu majora. Od stycznia 1946 do kwietnia 1950 był I sekretarzem Komitetu Powiatowego Komunistycznej Partii (bolszewików) Estonii w Viljandi, od 26 marca 1950 do 11 kwietnia 1951 sekretarzem KC KP(b)E i jednocześnie od 26 marca 1950 do 11 lutego 1954 członkiem Biura KC KP(b)E/KPE. Od kwietnia 1951 do czerwca 1953 był szefem sektora politycznego Ministerstwa Gospodarki Rolnej Estońskiej SRR, od czerwca 1953 do lutego 1954 szefem Wydziału Politycznego Zarządu Milicji Ministerstwa Spraw Wewnętrznych Estońskiej SRR, od lutego 1954 do lipca 1956 zastępcą ministra handlu Estońskiej SRR ds. kadr, a od 1956 do śmierci dyrektorem trustu w Tallinie.

</doc>
<doc id="3868417" url="https://pl.wikipedia.org/wiki?curid=3868417" title="Laraine Newman">
Laraine Newman

Laraine Newman (ur. 2 marca 1952 w Los Angeles) – amerykańska aktorka filmowa, telewizyjna i głosowa.

</doc>
<doc id="3868426" url="https://pl.wikipedia.org/wiki?curid=3868426" title="Wasilij Kosow (działacz)">
Wasilij Kosow (działacz)

Wasilij Władimirowicz Kosow (ros. Василий Владимирович Косов, ur. 10 marca 1910 w stanicy Uriupinskiej w Obwodzie Wojska Dońskiego, zm. 11 kwietnia 1996 w Jekaterynburgu) – radziecki działacz państwowy i partyjny.
Życiorys.
Od maja do września 1930 kierował wydziałem agitacyjno-propagandowym rejonowego komitetu Komsomołu w Kraju Dolnowołżańskim, potem był sekretarzem redakcji rejonowej gazety, potem kierownikiem wydziału organizacyjnego rejonowego komitetu Komsomołu i sekretarzem odpowiedzialnym rejonowego komitetu Komsomołu. Od 1931 należał do WKP(b), od października 1931 do czerwca 1932 był zastępcą dyrektora stanicy maszynowo-traktorowej, od października 1932 do grudnia 1934 służył w Armii Czerwonej, następnie był zastępcą dyrektora i dyrektorem fabryki, zastępcą sekretarza partyjnego komitetu zakładu metalurgicznego, pomocnikiem dyrektora elektrowni i zarządcą przedsiębiorstwa. Od grudnia 1937 do maja 1938 był instruktorem Komitetu Miejskiego WKP(b) w Swierdłowsku (Jekaterynburgu), od maja do grudnia 1938 I sekretarzem rejonowego komitetu WKP(b) w Swierdłowsku, od grudnia 1938 do lutego 1939 p.o. I sekretarza, a od lutego 1939 do marca 1940 I sekretarzem Komitetu Obwodowego Komsomołu w Swierdłowsku. Od marca 1940 do 12 marca 1941 kierował Wydziałem Organizacyjno-Instruktorskim Komitetu Obwodowego WKP(b) w Swierdłowsku, od marca 1941 do czerwca 1942 sekretarzem Komitetu Obwodowego WKP(b) w Swierdłowsku ds. kadr, od czerwca 1942 do kwietnia 1945 II sekretarzem Komitetu Miejskiego WKP(b) w Swierdłowsku, a od maja 1945 do grudnia 1946 organizatorem odpowiedzialnym KC WKP(b). Od grudnia 1946 do maja 1949 był II sekretarzem Komitetu Obwodowego WKP(b) w Nowosybirsku, od maja 1949 do lipca 1950 inspektorem KC WKP(b), od 1 lipca 1950 do 20 sierpnia 1953 II sekretarzem KC Komunistycznej Partii (bolszewików) Estonii i członkiem Biura KC KP(b)E, a od czerwca 1953 do sierpnia 1954 inspektorem KC KPZR. Od sierpnia 1954 do września 1955 kierował sektorem Wydziału Organów Partyjnych KC KPZR, od września do grudnia 1955 był inspektorem KC KPZR, od grudnia 1955 do kwietnia 1961 I sekretarzem Komitetu Obwodowego KPZR w Tiumeni, od 25 lutego 1956 do 17 października 1961 zastępcą członka KC KPZR, a od kwietnia 1962 do maja 1965 pomocnikiem dyrektora fabryki w Omsku ds. kadr, następnie przeszedł na emeryturę.

</doc>
<doc id="3868432" url="https://pl.wikipedia.org/wiki?curid=3868432" title="Eutymiusz (Maksimienko)">
Eutymiusz (Maksimienko)

Eutymiusz, imię świeckie Wiktor Pietrowicz Maksimienko (ur. 30 kwietnia 1975 w Głuchowie) – rosyjski biskup prawosławny.
Życiorys.
Ukończył szkołę medyczną w Głuchowie ze specjalizacją felczerską w 1994. Następnie podjął w tym samym roku studia na Wydziale Biologii Głuchowskiego Państwowego Uniwersytetu Medycznego, jednak nie ukończył ich. Równocześnie pracował jako kierownik punktu felczersko-akuszerskiego w Biełokopytowie (obwód sumski). W 1996 wstąpił do monasteru Narodzenia Matki Bożej w Zadonsku jako posłusznik. 5 stycznia 1998 namiestnik monasteru, biskup zadoński Nikon postrzygł go w riasofor, nadając mu imię zakonne Eutymiusz. 5 stycznia 1999 złożył śluby wieczyste, zachowując imię otrzymane przy pierwszych postrzyżynach. 6 maja 2000 został wyświęcony na hierodiakona, a 8 lipca 2001 przyjął święcenia kapłańskie z rąk metropolity woroneskiego i lipieckiego Metodego.
W latach 2000–2004 uczył się w seminarium duchownym w Woroneżu. W 2003 został dziekanem monasteru Narodzenia Matki Bożej w Zadońsku, a rok później – jego ekonomem. Od tego samego roku przewodniczył komisji ds. kanonizacji świętych w eparchii lipieckiej. W latach 2008–2013, pełniąc nadal obowiązki ekonoma klasztoru, był równocześnie proboszczem parafii św. Michała Archanioła w Skorniakowie, a od 2011 – dziekanem wszystkich monasterów eparchii lipieckiej. W 2009 otrzymał godność ihumena. Był również odpowiedzialny za budowę nowych i restaurację zniszczonych cerkwi w eparchii lipieckiej. W 2016 ukończył studia teologiczne na Moskiewskiej Akademii Duchownej.
21 października 2016 Święty Synod Rosyjskiego Kościoła Prawosławnego nominował go na biskupa usmańskiego, wikariusza eparchii lipieckiej. W związku z tą decyzją dwa dni później otrzymał godność archimandryty. Jego chirotonia biskupia miała miejsce 25 grudnia 2016 w cerkwi św. Spirydona w Moskwie-Nagatinskim Zatonie. Nabożeństwu przewodniczył patriarcha moskiewski i całej Rusi, Cyryl.

</doc>
<doc id="3868433" url="https://pl.wikipedia.org/wiki?curid=3868433" title="Kivi-Vigala">
Kivi-Vigala

Kivi-Vigala – wieś w Estonii, w prowincji Rapla, w gminie Vigala.

</doc>
<doc id="3868435" url="https://pl.wikipedia.org/wiki?curid=3868435" title="Kojastu">
Kojastu

Kojastu – wieś w Estonii, w prowincji Rapla, w gminie Vigala.

</doc>
<doc id="3868436" url="https://pl.wikipedia.org/wiki?curid=3868436" title="Konnapere">
Konnapere

Konnapere – wieś w Estonii, w prowincji Rapla, w gminie Vigala.

</doc>
<doc id="3868437" url="https://pl.wikipedia.org/wiki?curid=3868437" title="Kurevere (Vigala)">
Kurevere (Vigala)

Kurevere – wieś w Estonii, w prowincji Rapla, w gminie Vigala.

</doc>
<doc id="3868439" url="https://pl.wikipedia.org/wiki?curid=3868439" title="Kowalik białoczelny">
Kowalik białoczelny

Kowalik białoczelny ("Sitta arctica") – gatunek średniej wielkości ptaka z rodziny kowalików (Sittidae). Występuje w północno-wschodniej Rosji. Nie jest zagrożony wyginięciem.
Taksonomia.
Po raz pierwszy gatunek opisał Siergiej Buturlin w 1907 na łamach "Псовая и ружейная охота". Holotyp pochodził z okolic Wierchojańska. Dwa okazy znajdują się w Muzeum Zoologicznym Uniwersytetu Moskiewskiego; jeden z nich jest lektotypem. Autor nadał nowemu gatunkowi nazwę "Sitta arctica", podtrzymywaną obecnie (2020) przez Międzynarodowy Komitet Ornitologiczny. Klasyfikacja jest sporna. Niektórzy autorzy uznawali kowalika białoczelnego za podgatunek kowalika zwyczajnego ("Sitta europaea"). Podczas jednego badania nad mtDNA różnych taksonów w obrębie "S. europaea" okazało się, że "S. (e.) arctica" stanowił takson siostrzany wobec wszystkich innych podtaksonów "S. europaea". Badacze wskazali potrzebę dalszych badań nad "S. (e.) arctica".
Morfologia.
Wymiary przedstawia poniższa tabela. W nawiasie podano liczbę zbadanych osobników.
Większość upierzenia ma barwę szaroniebieską (ołowianą), ciemniejszą niż u wszystkich białobrzuchych kowalików zwyczajnych. Występuje ciemny pas po bokach głowy, węższy i krótszy w porównaniu do kowalików zwyczajnych. Jasna barwa czoła i paska nad ciemnym paskiem ocznym słabo zaznaczona lub nieobecna. Występują jasne końcówki pokryw skrzydłowych większych. Boki ciała kasztanowe, środek brzucha zawsze czysto biały. Spód skrzydeł jest ołowianoszary, co odróżnia kowaliki białoczelne od innych azjatyckich kowalików, u których ten ma barwę białawą lub jasnoszarą. Nie występuje dymorfizm płciowy przejawiający się w odmiennej barwie pokryw podogonowych u samców i samic; kowaliki białoczelne niezależnie od płci cechują pokrywy podogonowe koloru cynamonowego z jaśniejszymi plamkami na końcówkach. W porównaniu do pozostałych azjatyckich kowalików białoczelne są ogólnie większe, jednak mają przeciętnie krótsze skoki i palce. Inną różnicą jest stosunek długości tylnego palca do tylnego pazura – u przedstawicieli "S. arctica" są one mniej więcej równe, podczas gdy u kowalików zwyczajnych tylny pazur jest 2–3 mm dłuższy od tylnego palca. Do tego kowaliki białoczelne mają znacznie węższe dzioby w stosunku do kowalików zwyczajnych.
Zasięg występowania i ekologia.
Kowaliki białoczelne występują od obszaru centralnej i północno-wschodniej Syberii (około 105–106°E), dorzecza rzeki Jenisej i Jakucji po okolice Anadyru i górnego biegu Penżyny.
Brak jest badań, w których porównano by ekologię kowalików białoczelnych i kowalików zwyczajnych. Obserwowano pewną parę gnieżdżącą się w okolicach górnego Anadyru. Zalęgły się w starej dziupli dzięcioła dużego ("Dendrocopos major"), której wejście zwęziły gliną. 15 maja pary były już uformowane. Młode obserwowano 30 czerwca i 4 lipca.
Status.
IUCN w 2016 sklasyfikował kowalika białoczelnego jako gatunek najmniejszej troski (LC, "Least Concern"); wcześniej nie był klasyfikowany. Po wydzieleniu tego taksonu do osobnego gatunku liczebność populacji nie została oszacowana, ale jej trend oceniany jest jako stabilny.

</doc>
<doc id="3868440" url="https://pl.wikipedia.org/wiki?curid=3868440" title="Krystyna Pawlak">
Krystyna Pawlak

Krystyna Pawlak – polska naukowiec, diagnosta laboratoryjny, profesor nauk medycznych.
Życiorys.
Od 1988 zatrudniona na Akademii Medycznej w Białymstoku, gdzie w 1992 pod kierunkiem prof. Michała Myśliwca z Kliniki Nefrologii obroniła pracę doktorską ""Wpływ erytropoetyny na inhibitory układu fibrynolizy u chorych na mocznicę" uzyskując stopień naukowy doktora nauk medycznych. W 2005 na podstawie osiągnięć naukowych i złożonej rozprawy "Stres oksydacyjny a zmiany miażdżycowe u pacjentów z przewlekłą niewydolnością nerek"" otrzymała stopień naukowy doktora habilitowanego nauk medycznych. W 2012 uzyskała tytuł naukowy profesora.
Od 2012 kierownik Zakładu Farmakoterapii Monitorowanej UMB, w którym od 2008 zatrudniona była na stanowiskach adiunkta i profesora nadzwyczajnego. W 2012 otrzymał tytuł naukowy profesora z rąk prezydenta Bronisława Komorowskiego. Wcześniej pracowała w I Klinice Nefrologii z Oddziałem Transplantacji i Pododdziałem Dializoterapii.
Prywatnie żona profesora Dariusza Pawlaka.

</doc>
<doc id="3868449" url="https://pl.wikipedia.org/wiki?curid=3868449" title="Rheum rhizostachyum">
Rheum rhizostachyum

Rheum rhizostachyum Schrenk – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie oraz Chinach (w regionie autonomicznym Sinciang). 
Biologia i ekologia.
Rośnie na terenach skalistych. Występuje na wysokości od 2600 do 4200 m n.p.m. Kwitnie od czerwca do lipca.

</doc>
<doc id="3868450" url="https://pl.wikipedia.org/wiki?curid=3868450" title="Wanda Prażmowska-Ivánka">
Wanda Prażmowska-Ivánka

Wanda Prażmowska-Ivánka, ps. "Teresa" (ur. 6 lutego 1901 we Władykaukazie, zm. 15 sierpnia 1944 w Warszawie) – polska działaczka niepodległościowa i społeczna, instruktorka harcerska, harcmistrzyni, założycielka ogrodów jordanowskich, jedna z organizatorek Pomocy Żołnierzowi w czasie II wojny światowej.
Życiorys.
Wanda Prażmowska przybyła w dzieciństwie do Warszawy, gdzie rozpoczęła naukę w Wyższej Realnej Szkole Żeńskiej A. Wereckiej. W czasie nauki w tej szkole wstąpiła do tajnego plutonu skautek, który później przekształcił się w X Warszawską Drużynę Harcerską im. ks. Józefa Sułkowskiego. Drużyna ta była prowadzona w latach 1915–1918 przez jej starszą siostrę Jadwigę. Wanda była w latach 1918–1921 przyboczną w tej drużynie, później drużynową. Pisywała do czasopism „Harcerz” i „Harcmistrz”, w których w 1919 roku opublikowała kilkanaście artykułów, głównie z dziedziny przyrodoznawstwa.
W 1919 roku zdała maturę i dostała się na studia na Wydziale Filozoficznym Uniwersytetu Warszawskiego. W okresie 1919–1920 wyjechała jednak na Śląsk Cieszyński w celu podjęcia prac nad niedoszłym plebiscytem. Pracowała tam jako sanitariuszka, a później jako nauczycielka przyrody w Seminarium Nauczycielskim w Cieszynie. Na początku 1920 roku utworzyła w Gimnazjum Polskim w Cieszynie I Drużynę Harcerską Żeńską im. Emilii Plater, do której oprócz uczennic Gimnazjum wstąpiły też uczennice Seminarium Nauczycielskiego Żeńskiego i Szkoły Handlowej w Cieszynie.
W 1922 roku ukończyła roczny kurs wychowania fizycznego dla nauczycieli. Pracowała w Głównej Kwaterze Harcerek. Była jedną z pierwszych harcmistrzyń. Uczyła przyrodoznawstwa w warszawskich seminariach nauczycielskich (1922–1927). W grudniu 1926 roku uzyskała uniwersytecki dyplom nauczyciela szkół średnich i w 1927 roku została kierowniczką referatu wychowania kobiet i dzieci Państwowego Urzędu Wychowania Fizycznego i Przysposobienia Wojskowego.
Po pobycie w Stanach Zjednoczonych na przełomie lat 1928–1929 założyła przy ulicy Bagatela w Warszawie wzorcowy ogród jordanowski. Od 1932 roku wykładała w Centralnym Instytucie Wychowania Fizycznego w Warszawie. Od lutego 1930 roku była wiceprezesem Polskiego Związku Gier Sportowych. Od 1935 roku pracowała w Instytucie Spraw Społecznych.
W 1932 roku była inicjatorką założenia Towarzystwa Ogrodów Jordanowskich, którego przewodniczącą była do 1943 roku, a w 1934 roku – Towarzystwa Krzewienia Kultury Fizycznej Kobiet. Wprowadziła do języka polskiego pojęcie „wczasy”.
W latach 1937–1939 prowadziła wykłady z zakresu wychowania fizycznego na Wolnej Wszechnicy Polskiej.
W czasie okupacji niemieckiej pracowała w tajnych organizacjach: Pomocy Żołnierzowi, gdzie była referentką aprowizacji gospód żołnierskich, w Patronacie Opieki nad Więźniami Pawiaka, oraz w punktach zaopatrzenia. Poległa na stanowisku w gospodzie w „Adrii” przy ul. Moniuszki 8.
Spoczywa na cmentarzu Powązkowskim w Warszawie (kwatera 150-4-7).
Życie prywatne.
Wanda Prażmowska była córką Zdzisława Beliny-Prażmowskiego, inżyniera górnika, i Marii Kazimiery z Gebethnerów, córki Gustawa Gebethnera. Miała dwie siostry: starszą Jadwigę i młodszą Zofię. 9 lutego 1933 roku wyszła za Aleksandra Ivánkę (1904–1976).
W czasie powstania warszawskiego zginęła również jej młodsza siostra Zofia, ps. "Helena" (1906–1944).

</doc>
<doc id="3868452" url="https://pl.wikipedia.org/wiki?curid=3868452" title="Wanda Prażmowska-Ivanka">
Wanda Prażmowska-Ivanka



</doc>
<doc id="3868455" url="https://pl.wikipedia.org/wiki?curid=3868455" title="Wanda Ivanka">
Wanda Ivanka



</doc>
<doc id="3868456" url="https://pl.wikipedia.org/wiki?curid=3868456" title="Karol Gomoliński">
Karol Gomoliński

Karol Sariusz Gomoliński herbu Jelita (ur. 1696, zm. 22 listopada 1784 w Krośniewicach) – polski sędzia, podkomorzy łęczycki.
Życiorys.
Zasłynął ze sprawiedliwych wyroków, które wydawał po wnikliwym zapoznaniu się ze sprawą. Ze względu na częste opowiadanie się po stronie pokrzywdzonych niższych stanów nazywano go „sędzią wdów i sierot”. Rozstrzygnięcia jego rzadko były uchylane i mało kto się od nich odwoływał.
Był miecznikiem łęczyckim w czasach Augusta II, w czasach Stanisława Leszczyńskiego awansował na podczaszego i chorążego (w 1744). Od 1749 był sędzią grodzkim, a w 1757 został mianowany podkomorzym. Poseł województwa łęczyckiego na sejm konwokacyjny 1764 roku. Był członkiem konfederacji generalnej 1764 roku. Dalszych awansów nie chciał, a nawet wprost odmawiał królowi i Radzie Nieustającej nominacji na wojewodę łęczyckiego (w 1775).
Nie brał udziału w elekcjach Stanisława Leszczyńskiego ani Augusta III, natomiast podpisał elekcję Stanisława Augusta. Brał czynny udział w sejmach w 1735, 1746, 1764. Konsyliarz konfederacji Czartoryskich w 1764 roku.
Unikał zaszczytów, przyjął tylko Order św. Stanisława od Stanisława Augusta oraz przywilej urządzania jarmarków w Krośniewicach (których był właścicielem) od tego samego króla.
Na starość dużo czasu spędzał w klasztorze bernardynów w Łęczycy. Tamże został pochowany po śmierci w 1784.
Karol Gomoliński w roku 1736 poślubił w Piątku Helenę Pokrzywnicką herbu Grzymała, miał z nią syna Ignacego (był konsyliarzem konfederacji łęczyckiej i instygatorem koronnym) oraz córki Józefatę i Mariannę.

</doc>
<doc id="3868457" url="https://pl.wikipedia.org/wiki?curid=3868457" title="Rheum wittrockii">
Rheum wittrockii

Rheum wittrockii C.E. Lundstr. – gatunek rośliny z rodziny rdestowatych ("Polygonaceae" Juss.). Występuje naturalnie w Pakistanie, Kazachstanie, Kirgistanie oraz zachodnich Chinach (w regionie autonomicznym Sinciang). 
Biologia i ekologia.
Rośnie w lasach oraz na łąkach. Występuje na wysokości od 1200 do 2600 m n.p.m. Kwitnie w lipcu.

</doc>
<doc id="3868458" url="https://pl.wikipedia.org/wiki?curid=3868458" title="Walentin Moskalenko">
Walentin Moskalenko

Walentin Iwanowicz Moskalenko (ros. Валентин Иванович Москаленко, ur. 24 kwietnia 1908 w Smile, zm. w kwietniu 1984 w Moskwie) – funkcjonariusz radzieckich służb specjalnych, minister spraw wewnętrznych Estońskiej SRR (1953), minister bezpieczeństwa państwowego Estońskiej SRR (1950–53).
Życiorys.
Od sierpnia 1925 do sierpnia 1928 był kursantem szkoły wojskowej w Charkowie, od sierpnia 1928 do sierpnia 1930 pracował w okręgowym oddziale GPU w Białej Cerkwi, od sierpnia 1930 do maja 1933 był pełnomocnikiem operacyjnym rejonowego oddziału GPU w obwodzie kijowskim, a od maja do listopada 1933 –pełnomocnikiem operacyjnym kijowskiego obwodowego oddziału GPU. Od listopada 1933 do lutego 1935 był zastępcą szefa stanicy maszynowo-traktorowej ds. pracy OGPU/NKWD w obwodzie donieckim, od lutego do października 1935 szefem rejonowego oddziału NKWD w Troicku, a od października 1935 do października 1936 szefem mało-swiatowskiego rejonowego oddziału NKWD w obwodzie donieckim, 22 marca 1936 otrzymał stopień młodszego porucznika bezpieczeństwa państwowego. Od października 1936 do sierpnia 1938 był szefem Wydziału Tajno-Politycznego Miejskiego Oddziału NKWD w Mariupolu, od sierpnia 1938 do lipca 1939 szefem Miejskiego Oddziału NKWD w Makiejewce, od 22 czerwca 1939 w stopniu porucznika bezpieczeństwa państwowego, od lipca do września 1939 był szefem Wydziału II Zarządu Bezpieczeństwa Państwowego (UGB) Zarządu NKWD obwodu stalińskiego (donieckiego). Następnie został zastępcą szefa grupy operacyjnej NKWD Ukraińskiej SRR, od kwietnia 1940 do marca 1941 był szefem Wydziału Ekonomicznego Zarządu NKWD obwodu wołyńskiego, a od kwietnia do lipca 1941 zastępcą szefa Zarządu NKGB obwodu rówieńskiego, 28 kwietnia 1941 został awansowany na starszego porucznika bezpieczeństwa państwowego.
Od lipca do października 1941 był szefem Wojsk NKWD 12 Armii Frontu Południowo-Zachodniego, następnie zastępcą szefa Wydziału Specjalnego NKWD 6 Armii Saperskiej Frontu Woroneskiego, a od września 1942 do listopada 1943 szefem Wydziału NKWD/Wydziału II Zarządu Kontrwywiadu Ludowego Komisariatu Obrony Frontu Woroneskiego/1 Frontu Ukraińskiego, 16 października 1942 został mianowany kapitanem bezpieczeństwa państwowego, a 11 lutego 1943 podpułkownikiem. Od listopada 1943 do marca 1945 był szefem Wydziału Kontrwywiadu Ludowego Komisariatu Obrony 38 Armii, od 21 lutego 1944 w stopniu pułkownika, od marca do września 1945 kierował Wydziałem Kontrwywiadu 49 Armii, od września 1945 do października 1946 był szefem Wydziału Zarządu Kontrwywiadu Ludowego Komisariatu Obrony/MGB Kijowskiego Okręgu Wojskowego. Od 21 października 1946 do 28 stycznia 1950 był szefem Zarządu MGB obwodu czytyjskiego, od 20 lutego 1950 do 27 kwietnia 1950 ministrem bezpieczeństwa państwowego Estońskiej SRR, jednocześnie od 1 lipca 1950 do 20 sierpnia 1953 członkiem Biura KC Komunistycznej Partii (bolszewików) Estonii/Komunistycznej Partii Estonii, a od 27 kwietnia do 29 maja 1953 ministrem spraw wewnętrznych Estońskiej SRR. Od maja 1953 do marca 1956 był zastępcą szefa Zarządu MWD obwodu moskiewskiego, od kwietnia 1956 do listopada 1958 na emeryturze, później pracował w komitecie wykonawczym moskiewskiej rady miejskiej m.in. jako inspektor zarządu ochrony, w czerwcu 1968 przeszedł na emeryturę.

</doc>
<doc id="3868459" url="https://pl.wikipedia.org/wiki?curid=3868459" title="Kronika z Janiny">
Kronika z Janiny

Kronika z Janiny – bizantyńska kronika z przełomu XIV/XV wieku dotycząca dziejów Epiru. 
Przypuszczano, że autorami jej obszernej partii byli wymienieni w tekście: Komnen i Proklos. Badania filologiczne wykazały, że najprawdopodobniej mamy tu do czynienia z omyłką kopisty, który z imion despoty Janiny Tomasza Komnena, uczynił fikcyjnych autorów owej partii kroniki. Kronika jest nieocenionym źródłem informacji o historii Epiru w późnym średniowieczu. 

</doc>
<doc id="3868461" url="https://pl.wikipedia.org/wiki?curid=3868461" title="Rheum tataricum">
Rheum tataricum



</doc>
<doc id="3868464" url="https://pl.wikipedia.org/wiki?curid=3868464" title="August Kründel">
August Kründel

August Kründel (ur. 1897 we wsi Tierpilincy w guberni sankt-petersburskiej, zm. 25 maja 1967 w Tallinie) – polityk Estońskiej SRR.
Życiorys.
W latach 1915-1918 służył w rosyjskiej armii, następnie w Armii Czerwonej, od 1918 należał do RKP(b), 1923-1929 pracował w obwodowym komitecie związku zawodowego metalowców w Petersburgu/Leningradzie. Później był kierownikiem działu technicznego i sekretarzem komitetu partyjnego WKP(b) moskiewskiej fabryki samochodów im. Stalina, 1941-1945 pracował w uljanowskiej fabryce samochodów, od września 1945 do 1 lutego 1950 był II sekretarzem Komitetu Miejskiego Komunistycznej Partii (bolszewików) Estonii w Tallinie, a od 5 marca 1947 do 14 stycznia 1953 przewodniczącym Rady Najwyższej Estońskiej SRR. Od 1 lutego 1950 do września 1951 był I sekretarzem Komitetu Miejskiego KP(b)E w Tallinie, od 14 kwietnia 1951 do 16 września 1952 zastępcą członka Biura KC KP(b)E, od 3 września 1951 do 14 stycznia 1953 ministrem ubezpieczeń społecznych Estońskiej SRR, a od 14 stycznia 1953 do 8 czerwca 1961 sekretarzem Prezydium Rady Najwyższej Estońskiej SRR, następnie przeszedł na emeryturę. Otrzymał Order Lenina i Order Wojny Ojczyźnianej I klasy.

</doc>
<doc id="3868465" url="https://pl.wikipedia.org/wiki?curid=3868465" title="Stanisław Netswoldow">
Stanisław Netswoldow



</doc>
<doc id="3868468" url="https://pl.wikipedia.org/wiki?curid=3868468" title="Partia Narodowego Zjednoczenia (Mjanma)">
Partia Narodowego Zjednoczenia (Mjanma)

Partia Narodowego Zjednoczenia – partia polityczna w Mjanmie.
Wyrosła w 1988 z rządzącej wtedy partii BSPP. Stworzona została po to, by środowiska z BSPP mogły wziąć udział w wyborach w 1990. Chociaż w owych wyborach oficjalnie zwyciężyła Narodowa Liga na rzecz Demokracji, a Partia Narodowego Zjednoczenia zajęła trzecie miejsce, junta nie uznała wyników, przez co mogła nadal rządzić aż do 2011 roku. Pierwszym szefem partii był były zastępca komendanta w Siłach Zbrojnych Mjanmy, Tun Yi. Obecnie funkcję prezesa sprawuje U Than Tin po śmierci Tun Yina w 2014 roku. W wyborach w 2010 roku głównym rywalem było USDP oraz partie etniczne.
Partia ta blisko współpracowała z reżimem, mimo swego niewielkiego znaczenia po 1990 roku. Liczy ok. 500 000 członków, lecz w dużej mierze są to byli działacze BSPP, wojskowi, ludzie powiązani z juntą wojskową. Sama partia twierdzi, że ma 3 miliony sympatyków.

</doc>
<doc id="3868469" url="https://pl.wikipedia.org/wiki?curid=3868469" title="Związek Polski Niepodległej">
Związek Polski Niepodległej

Związek Polski Niepodległej – organizacja niepodległościowa o charakterze zbrojnym, zawiązana we wrześniu (29/30) 1939 roku w Warszawie, przez członków Zarządu Związku Powstańców Śląskich - Oddział Warszawski. Zebranie założycielskie odbyło się w mieszkaniu przy ulicy Różanej, którego właścicielem był Józef Szkandera.
Kierownictwo:
Struktura konspiracyjna ZPN wzorowana była na konspiracyjnej strukturze organizacyjnej Powstania Styczniowego (Powstanie Styczniowe 1863 roku) - na tzw. "piątkach" - pięcioosobowych grupach konspiratorów, którzy nie znali się nawzajem.
W kwietniu 1940 roku Związek Polski Niepodległej zmienił nazwę na Kadra Polski Niepodległej.

</doc>
<doc id="3868478" url="https://pl.wikipedia.org/wiki?curid=3868478" title="Ernst Ristmägi">
Ernst Ristmägi

Ernst Ristmägi (ur. 13 listopada 1907 w Petersburgu, zm. 26 grudnia 1976 w Tallinie) – działacz partyjny i państwowy Estońskiej SRR.
Życiorys.
Od 1928 należał do WKP(b), od października 1929 do października 1930 służył w Armii Czerwonej, od marca 1933 do stycznia 1936 był tokarzem i organizatorem partyjnym WKP(b) w fabryce w Leningradzie, a od stycznia 1936 do lipca 1937 słuchaczem kursów propagandzistów przy Wyższej Szkole Partyjnej przy KC WKP(b). Od lipca 1937 do stycznia 1938 był instruktorem rejonowego komitetu WKP(b) w Leningradzie, od stycznia 1938 do września 1939 majstrem zakładu mechanicznego w Leningradzie, od września 1939 do stycznia 1941 studentem Akademii Gospodarki Narodowej im. Kaganowicza, a od stycznia do września 1941 Moskiewskiej Wyższej Szkoły Technicznej im. Baumana. Od listopada 1941 do września 1944 był majstrem szkoły przemysłowej i zastępcą sekretarza komitetu WKP(b) kombinatu metalurgicznego w Niżnym Tagile, od października do grudnia 1944 kierownikiem Wydziału Przemysłowego Komitetu Miejskiego Komunistycznej Partii (bolszewików) Estonii w Tallinie, od grudnia 1944 do września 1945 sekretarzem Komitetu Miejskiego KP(b)E w Tallinie, a od września 1945 do listopada 1946 I sekretarzem Komitetu Powiatowego KP(b)E w Harjumaa. Od 1 listopada 1946 do 27 grudnia 1949 był ministrem przemysłu lokalnego Estońskiej SRR, od grudnia 1949 do stycznia 1951 stałym przedstawicielem Rady Ministrów Estońskiej SRR przy Radzie Ministrów ZSRR, od 3 stycznia do 5 września 1951 ministrem przemysłu lekkiego Estońskiej SRR, a od września 1951 do maja 1952 I sekretarzem Komitetu Miejskiego KP(b)E w Tallinie. Od 27 września 1951 do 11 kwietnia 1958 był członkiem Biura KC KP(b)E/KPE, od maja 1952 do maja 1953 I sekretarzem Komitetu Obwodowego KP(b)E/KPE w Tallinie, a od 27 kwietnia do 19 września 1953 ministrem przemysłu lekkiego i spożywczego Estońskiej SRR. Od 4 listopada 1953 do 10 października 1955 był ministrem przemysłu towarów szerokiego zapotrzebowania Estońskiej SRR, od 30 listopada 1955 do 11 kwietnia 1958 sekretarzem KC KPE, a od czerwca 1958 do lutego 1962 dyrektorem fabryki w Tallinie, następnie przeszedł na emeryturę.

</doc>
<doc id="3868491" url="https://pl.wikipedia.org/wiki?curid=3868491" title="Leonid Lentsman">
Leonid Lentsman

Leonid Lentsman (ros. Леонид Николаевич Ленцман, ur. 10 grudnia 1915 w Symferopolu, zm. 1996 w Petersburgu) – działacz partyjny i państwowy Estońskiej SRR.
Życiorys.
Uczył się w technikum rolniczym, 1933-1938 studiował na Wydziale Filologicznym Leningradzkiego Uniwersytetu Państwowego, 1938-1940 był nauczycielem szkoły w obwodzie murmańskim. Od października 1940 do stycznia 1941 służył w Armii Czerwonej, od stycznia do lipca 1941 ponownie nauczał w szkole w obwodzie murmańskim, we wrześniu 1941 został pracownikiem politycznym Armii Czerwonej, od 1942 należał do WKP(b). W latach 1948-1950 kierował Wydziałem Propagandy i Agitacji KC Komunistycznej Partii (bolszewików) Estonii, od 25 grudnia 1948 do 1989 był członkiem KC KP(b)E/KPE, 1950-1951 ministrem oświaty Estońskiej SRR, a od 27 stycznia 1951 do 20 sierpnia 1953 sekretarzem KC KP(b)E/KPE. Jednocześnie od 14 kwietnia 1951 do 1986 był członkiem Biura KC KP(b)E/KPE, od 20 sierpnia 1953 do 7 stycznia 1964 II sekretarzem KC KPE, a od 8 stycznia 1964 do 11 lutego 1971 ponownie sekretarzem KC KPE. W latach 1971-1982 był przewodniczącym estońskiej republikańskiej rady związków zawodowych, 1982-1986 przewodniczącym Komitetu Kontroli Partyjnej KC KPE, a od 20 marca 1987 przewodniczącym Prezydium Estońskiej Republikańskiej Organizacji Weteranów Wojny i Pracy.

</doc>
<doc id="3868494" url="https://pl.wikipedia.org/wiki?curid=3868494" title="Odznaka honorowa „Zasłużony Białostocczyźnie”">
Odznaka honorowa „Zasłużony Białostocczyźnie”

Odznaka honorowa „Zasłużony Białostocczyźnie” od 1983 Odznaka „Zasłużony Białostocczyźnie” – polskie odznaczenie samorządowe nadawane w czasach PRL przez władze województwa białostockiego.
Charakterystyka.
Odznaka ustanowiona została 29 kwietnia 1964 i była nadawana przez Prezydium Wojewódzkiej Rady Narodowej w Białymstoku, początkowo w formie odznaki jednostopniowej (brązowej) dla osób fizycznych i prawnych, a od 1974 – odznaki indywidualnej dwustopniowej (złotej i srebrnej) oraz odznaki zbiorowej jednostopniowej (złotej) ,
Przyznawana była, wg regulaminu z 1983, za wybitne zasługi w dziedzinie gospodarczego, kulturalnego i społecznego rozwoju województwa białostockiego, a w szczególności za:
Za uzyskane efekty w mobilizacji środków grup społecznych i zawodowych na rzecz realizacji zadań społecznych i gospodarczych mogła być przyznana odznaka zbiorowa, przeznaczona dla organizacji społecznych, politycznych, zawodowych i spółdzielczych.
Wygląd.
Odznaka została zaprojektowana przez Jerzego Lengiewicza. Miała wygląd pięciokątnej tarczy z godłem państwowym PRL (orzeł bez korony) na awersie, a w połowie odznaki, na dwóch poziomach równoległych pasów emaliowanych na kolor biały (górny) i czerwony (dolny) umieszczono napis „ZASŁUŻONY BIAŁOSTOCCZYŹNIE”, po jednym wyrazie na każdym z pasów. Rewers tarczy był gładki. Tarcza zawieszona była na metalowej zawieszce, na której awersie wytłoczone były liście laurowe, a na rewersie znajdowała się agrafka służąca do mocowania na ubiorze.
Początkowo odznaka była jednostopniowa, wykonana z metalu w kolorze brązu, a jej całkowite wymiary wynosiły 40 × 58 mm. W 1974 został wprowadzony podział na dwa stopnie dla osób fizycznych: odznakę srebrną i złotą, a także dodatkową odznakę dla zbiorowości, którą wyróżniano tylko w formie pozłacanej w powiększonym rozmiarze 49 × 57 mm.
Podział ten zachowano również podczas reformy odznaki z 1983. Całość wykonywana była z tombaku złoconego lub srebrzonego w zależności od stopnia. Wymiary odznaki indywidualnej: tarcza – 37 × 43 mm i zawieszka – 28 × 10 mm, a odznaki zbiorowej: tarcza – 49 × 52 mm i zawieszka – 32 × 11 mm.

</doc>
<doc id="3868497" url="https://pl.wikipedia.org/wiki?curid=3868497" title="Odznaka „Zasłużony Białostocczyźnie”">
Odznaka „Zasłużony Białostocczyźnie”



</doc>
<doc id="3868499" url="https://pl.wikipedia.org/wiki?curid=3868499" title="Zasłużony Białostocczyźnie">
Zasłużony Białostocczyźnie



</doc>
<doc id="3868503" url="https://pl.wikipedia.org/wiki?curid=3868503" title="Richard Mahl">
Richard Mahl

Richard Mahl (ur. 28 sierpnia 1898 w Orissaare, zm. 26 czerwca 1964 w Tallinnie) – estoński chemik, działacz państwowy Estońskiej SRR.
Życiorys.
Pracował jako farmaceuta w Narwie, 1918-1923 w Komitecie Nadzwyczajnym w Piotrogrodzie, od 1919 należał do RKP(b), 1929 ukończył Leningradzki Instytut Politechniczny. W latach 1933-1940 kierował laboratorium Leningradzkiego Państwowego Instytutu Naukowo-Badawczego Ceramiki, 1937 został kandydatem nauk chemiczno-technicznych, 1940-1941 pracował w Instytucie Naukowo-Badawczym Ludowego Komisariatu Przemysłu Lekkiego Estońskiej SRR i był zastępcą przewodniczącego Komitetu ds. Nacjonalizacji w Tallinie, a 1942-1944 głównym inżynierem Ałtajskiego Krajowego Zarządu Przemysłu Materiałów Budowlanych. W latach 1944-1948 był dyrektorem Instytutu Naukowo-Badawczego Ludowego Komisariatu/Ministerstwa Przemysłu Łupkowego i Chemicznego Estońskiej SRR, 1948-1951 rektorem Tallińskiego Instytutu Politechnicznego, 1950-1952 przewodniczącym Estońskiego Republikańskiego Towarzystwa ds. Rozszerzania Wiedzy Politycznej i Naukowej, a 1951-1954 zastępcą przewodniczącego Rady Ministrów Estońskiej SRR. Od 19 września 1952 do 17 stycznia 1956 był członkiem KC Komunistycznej Partii (bolszewików) Estonii/Komunistycznej Partii Estonii, w tym od 19 września 1952 do 13 lutego 1954 członkiem Biura KC KP(b)E/KPE, a od 1954 do śmierci akademikiem-sekretarzem Wydziału Nauk Technicznych i Fizyczno-Matematycznych Akademii Nauk Estońskiej SRR. W 1950 został odznaczony Orderem Czerwonego Sztandaru Pracy.

</doc>
<doc id="3868507" url="https://pl.wikipedia.org/wiki?curid=3868507" title="Cerkiew św. Dymitra Sołuńskiego w Jarosławiu">
Cerkiew św. Dymitra Sołuńskiego w Jarosławiu

Cerkiew św. Dymitra Sołuńskiego – XVII-wieczna prawosławna cerkiew w Jarosławiu, w dekanacie jarosławskim centralnym eparchii jarosławskiej Rosyjskiego Kościoła Prawosławnego.
Historia.
Cerkiew została zbudowana w latach 1671–1673 z datków miejscowych wiernych, prawdopodobnie na miejscu starszej cerkwi wzniesionej w II połowie XIV w. Przy wznoszeniu obiektu wykorzystano cegły, które pozostały po budowie murów obronnych dzielnicy Ziemlany Gorod w Jarosławiu. Na początku XVIII w. cerkiew poważnie przebudowano, częściowo w nowym stylu klasycystycznym. Po raz drugi budynek przebudowano w XIX w.
W 1748 w sąsiedztwie cerkwi św. Dymitra wzniesiono cerkiew Pochwały Matki Bożej, w której odbywały się nabożeństwa w miesiącach wiosennych i letnich.
Cerkiew została zamknięta w 1929. W połowie XX wieku zaadaptowano ją na pracownię konserwatorską. Rosyjski Kościół Prawosławny odzyskał obiekt w 1991, natomiast regularne nabożeństwa w niej wznowiono dopiero w 2004. Cerkiew Pochwały Matki Bożej również była przynajmniej od 1935 nieczynna i również została przywrócona do użytku liturgicznego.
Architektura.
Cerkiew posiada dwa ołtarze – główny oraz boczny Szujskiej Ikony Matki Bożej.
Wzorem dla budowniczych świątyni była cerkiew św. Mikołaja Nadieina w Jarosławiu. W wieku XVIII powiększono cerkiew o obszerny przedsionek ze strony północnej, dobudowano również klasycystyczny ganek, którego styl nie harmonizuje z całością obiektu. Pierwotnie świątynia zwieńczona była pięcioma kopułami. W XIX w. rozebrano cztery cebulaste kopuły w narożnikach, pozostawiając jedynie centralną, a dach budynku zmieniono na czterospadowy. Dzwonnica cerkiewna położona jest w północno-zachodnim narożniku budowli, w miejscu, gdzie zbiegają się galerie. Dzwonnicę zwieńczono dachem hełmowym z lukarnami. Okna świątyni zdobione są bogatymi obramowaniami. Według Dobrowolskiej i Gniedowskiego cerkiew nie wyróżnia się szczególnie pod względem architektonicznym, a fakt, że była kilkakrotnie przebudowywana jeszcze obniżył jej wartość artystyczną. Najcenniejsze w budynku są freski wykonane w 1686 przez miejscowych artystów pod kierownictwem Siewastjana Dmitrijewa. Zostały one poddane w 1859 konserwacji, podczas której zatarto oryginalne barwy, ale zachowano pierwotną kompozycję i układ postaci. Freski z cerkwi św. Dymitra Sołuńskiego zalicza się do najlepszych dzieł jarosławskiej szkoły malarskiej. Malowidła wyróżniają się ostrością rysunku i starannością proporcji. Szczególną uwagę zwraca monumentalna scena Sądu Ostatecznego.

</doc>
<doc id="3868515" url="https://pl.wikipedia.org/wiki?curid=3868515" title="Václav Trégl">
Václav Trégl

Václav Trégl (ur. 10 grudnia 1902 w Bělá pod Bezdězem, zm. 11 lutego 1979 w Pradze) – czechosłowacki aktor. W latach 1933-1977 zagrał w ponad 120 filmach.

</doc>
<doc id="3868517" url="https://pl.wikipedia.org/wiki?curid=3868517" title="Babcze">
Babcze

Babcze (ukr. Бабче) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868520" url="https://pl.wikipedia.org/wiki?curid=3868520" title="Jean Paulhan">
Jean Paulhan

Jean Paulhan (ur. 2 grudnia 1884 w Nîmes, zm. 9 października 1968 w Boissise-la-Bertrand) – francuski krytyk literacki, eseista i wydawca.
Życiorys.
W latach 1925–1940 i ponownie od 1953 roku był redaktorem naczelnym „La Nouvelle Revue française”. Podczas II wojny światowej działał w ruchu oporu, był jednym z założycieli literackiego organu ruchu oporu Comité national des écrivains i czasopisma literackiego „Les Lettres françaises”.
Był autorem prac krytycznoliterackich poświęconych rozważaniom nad językiem literatury, m.in. "Les fleurs de Tarbes" z 1941 roku.
Zasiadał w jury konkursu głównego na 14. MFF w Cannes (1961). Od 1963 r. był członkiem Akademii Francuskiej (fotel 6).
Wielki Oficer Legii Honorowej, odznaczony także Medalem Ruchu Oporu oraz Krzyżem Wojennym 1914–1918.

</doc>
<doc id="3868521" url="https://pl.wikipedia.org/wiki?curid=3868521" title="Anne Desclos">
Anne Desclos

Anne Desclos (ur. 23 września 1907 w Rochefort, zm. 30 kwietnia 1998 w Corbeil-Essonnes) – francuska pisarka, tłumaczka. Znana pod pseudonimami Pauline Réage i Dominique Aury.
Życiorys.
Studiowała na Sorbonie, później pracowała jako dziennikarka, a od 1946 sekretarka redakcji Gallimard Publishers, gdzie przybrała pseudonim Dominique Aury. Pracowała jako tłumaczka literatury angielskiej i amerykańskiej, przetłumaczyła na francuski dzieła m.in. Algernona Swinburne'a, Evelyn Waugh, Virginii Woolf, T.S. Eliota, F.S. Fitzgeralda i wielu innych. Gdy jej współpracownik, Jean Paulhan, stwierdził, że żadna kobieta nie potrafi napisać powieści erotycznej, Anne Desclos postanowiła udowodnić mu, że się myli, i napisała powieść erotyczną "Historia O", wydaną w 1954 pod pseudonimem Pauline Réage. Powieść odniosła komercyjny sukces. Dopiero w 1994 A. Desclos potwierdziła, że to ona jest autorką tej powieści.

</doc>
<doc id="3868522" url="https://pl.wikipedia.org/wiki?curid=3868522" title="Bogrówka">
Bogrówka

Bogrówka (ukr. Богрівка) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868524" url="https://pl.wikipedia.org/wiki?curid=3868524" title="Antonio Lupatelli">
Antonio Lupatelli

Antonio Lupatelli pseud. Tony Wolf (ur. 1930 w Busseto, zm. 18 maja 2018 w Cremonie) – włoski rysownik, autor oraz ilustrator książek dla dzieci i młodzieży.
Jako ilustrator do książeczek dla dzieci współpracował z francuskim studiem filmowym Payot, potem z brytyjskim Domem Wydawniczym Fleetway. We Włoszech pracował dla wydawnictw Fratelli Fabbri Editore i Dami Editore.

</doc>
<doc id="3868525" url="https://pl.wikipedia.org/wiki?curid=3868525" title="Bronisława Szmendziuk">
Bronisława Szmendziuk

Bronisława Szmendziuk (ur. ?) – polska wszechstronna lekkoatletka, wielokrotna medalistka i mistrzyni Polski.
Życiorys.
Specjalizowała się w biegach sprinterskich; na 60 metrów, 100 m, biegała również w sztafecie 4 × 100 m, a także (4 × 50 m, 4 × 60 m). Uprawiała skok w dal i pchnięcie kulą. Zawodniczka „Pogoni” Lwów.
Na mistrzostwach Polski seniorów na otwartym stadionie zdobyła dziewięć medali w tym; pięć złotych, dwa srebrne oraz dwa brązowe.Mistrzyni Polski z 1922 w biegu na 60 m, w skoku w dal oraz 3-krotna w biegach sztafetowych:
Pierwsza rekordzistka Polski kobiet; w biegu na 60 m – 8,7 s., 100 m – 15,0 s. oraz w skoku w dal – 4,05 m.
Rekordy życiowe.
Podczas mistrzostw Polski w Warszawie (1922) zdobyła trzy złote medale oraz ustanowiła dwa rekordy Polski; w biegu na 60 m (8,7 s.) oraz w skoku w dal (3,93 m).

</doc>
<doc id="3868527" url="https://pl.wikipedia.org/wiki?curid=3868527" title="Tony Wolf">
Tony Wolf



</doc>
<doc id="3868529" url="https://pl.wikipedia.org/wiki?curid=3868529" title="Witalij Kilczycki">
Witalij Kilczycki

Witalij Jarosławowycz Kilczycki (ukr. Віталій Ярославович Кільчицький; ur. 17 czerwca 1988 w Nowojaworowsku) – ukraiński biathlonista.

</doc>
<doc id="3868536" url="https://pl.wikipedia.org/wiki?curid=3868536" title="Chmielówka (obwód iwanofrankiwski)">
Chmielówka (obwód iwanofrankiwski)

Chmielówka (ukr. Хмелівка) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868538" url="https://pl.wikipedia.org/wiki?curid=3868538" title="Dąbrowa (rejon bohorodczański)">
Dąbrowa (rejon bohorodczański)

Dąbrowa (ukr. Діброва, "Dibrowa") – wieś na Ukrainie, w obwodzie iwanofrankiwskim, w rejonie bohorodczańskim.
W II Rzeczypospolitej miejscowość stanowiła początkowo samodzielną gminę wiejską. 1 sierpnia 1934 roku w ramach reformy na podstawie ustawy scaleniowej została włączona do gminy wiejskiej Lachowce w powiecie stanisławowskim, w województwie stanisławowskim.

</doc>
<doc id="3868539" url="https://pl.wikipedia.org/wiki?curid=3868539" title="Kronika Monemwazji">
Kronika Monemwazji

Kronika Monemwazji (gr. Το χρονικόν της Μονεμβασίας) – anonimowa kronika bizantyńska dotycząca w pierwszej części wydarzeń z lat 587-805.
Jest poświęcona założeniu i początkom Monemwazji - miasta i twierdzy na południowym Peloponezie. Tekst Kroniki zachował się w czterech wersjach. Dzieli się na dwie odrębne części. Pierwsza zawiera relację o pojawieniu się Awarów w Konstantynopolu w 558 roku, stosunkach bizantyńsko-awarskich za cesarza Maurycjusza, najazdach na Peloponez do lat 804/805. Druga część opowiada o losach Monemwazji w XIV wieku, poprzedzone wzmianką o awansie miasta w latach 1082-1083. Datowanie pierwszej części to początek X wieku. Kronika jest istotnym źródłem do dziejów kolonizacji Słowian na Peloponezie. 

</doc>
<doc id="3868541" url="https://pl.wikipedia.org/wiki?curid=3868541" title="Dźwiniacz (obwód iwanofrankiwski)">
Dźwiniacz (obwód iwanofrankiwski)

Dźwiniacz (ukr. Дзвиняч, "Dzwyniacz") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868542" url="https://pl.wikipedia.org/wiki?curid=3868542" title="Michael Thomas (piłkarz)">
Michael Thomas (piłkarz)



</doc>
<doc id="3868544" url="https://pl.wikipedia.org/wiki?curid=3868544" title="Komisariat Straży Granicznej „Linja”">
Komisariat Straży Granicznej „Linja”



</doc>
<doc id="3868547" url="https://pl.wikipedia.org/wiki?curid=3868547" title="Głębokie (Ukraina)">
Głębokie (Ukraina)

Głębokie (, "Hłyboke") – wieś na Ukrainie, w obwodzie iwanofrankiwskim, w rejonie iwanofrankiwskim, w hromadzie Bohorodczany. W 2001 roku liczyła 1512 mieszkańców.

</doc>
<doc id="3868549" url="https://pl.wikipedia.org/wiki?curid=3868549" title="Hadrian Osmołowski">
Hadrian Osmołowski

Hadrian Osmołowski (właśc. Piotr Osmołowski; wł. "Adriano Osmolowski"; herbu Bończa; ur. 13 grudnia 1838 w Antonówce, obecnie Białoruś, zm. 9 kwietnia 1924 w Lonigo, we Włoszech) – polski prezbiter, bernardyn, misjonarz, gwardian klasztoru bernardynów w Gemonie del Friuli oraz Czcigodny Sługa Boży Kościoła katolickiego.
Życiorys.
Lata młodości.
Pochodził z Kresów Wschodnich, wywodząc się z zubożałej szlachty jako syn Daniela, zawodowego oficera armii rosyjskiej, który doszedł do stopnia pułkownika i Anny z domu Niedźwiedzkiej. Wkrótce po urodzeniu został ochrzczony w rodzinnej miejscowości, w kaplicy dworskiej, otrzymując imię Piotr. Wykształcenie podstawowe otrzymał w domu rodzinnym, a następnie uczęszczał do gimnazjum w pobliskim Czerykowie, kończąc go z wynikiem bardzo dobrym. Wychowany w atmosferze religijnej i patriotycznej zetknął się z bernardynami, którzy mieli w tym rejonie trzy klasztory: w Mohylewie, Mścisławiu i Orszy.
Powołanie zakonne.
Z inspiracji napotkanych bernardynów oraz kierując się własnym rozeznaniem w 1861 podjął decyzję wstąpienia do ich zakonu. Były to czasy, w których zostanie osobą konsekrowaną uzależnione było od zgody Ministerstwa Wyznań w Petersburgu, którą to wkrótce uzyskał. Został skierowany do bernardyńskiego nowicjatu w Mińsku Litewskim, gdzie otrzymał 19 września 1861 habit oraz obrał imię zakonne Hadrian, a następnie 18 marca 1863 złożył pierwsze śluby zakonne. Tam też rozpoczął studia filozoficzno-teologiczne. We wrześniu 1863 musiał je jednak przerwać na skutek ingerencji władz carskich, które po powstaniu styczniowym utworzyły w klasztorze zakonny dom internowania (1863–1865). Jedenastu kleryków bernardyńskich (w tym również br. Hadriana) początkowo na okres trzech miesięcy zamknięto w jednej z cel, a następnie nakazano im opuszczenie klasztoru. Klerykami zainteresował się wówczas miński biskup Adam Wojtkiewicz, przyjmując ich do seminarium diecezjalnego aby mogli kontynuować studia. W tym okresie Hadrian Osmołowski czynił starania, by dostać się do innych bernardyńskich klasztorów, m.in. na Pomorzu, do Wielkopolski, a nawet do Francji, jednak bezskutecznie.
W Kustodii Ziemi Świętej.
Podsunięto mu wówczas myśl wyjazdu do Kustodii Ziemi Świętej. Po wielu staraniach otrzymał 15 września 1866 paszport, a cztery dni później wraz z innym klerykiem bratem Aleksandrem Kromko opuścił Rosję. 19 października tegoż roku, podróżując m.in. przez Konstantynopol, znalazł się w mieście portowym Jafie, a 27 października przybył do Jerozolimy. O swoim wyjeździe z Rosji tak później wspominał: 
W Jerozolimie zamieszkał w klasztorze św. Salwatora, gdzie znajdowało się franciszkańskie seminarium. Później ukończył tam przerwane studia. 13 czerwca 1867 złożył uroczyste śluby zakonne, a następnie 28 marca 1868 wraz z dwoma innymi współbraćmi w bazylice Grobu Chrystusa przy ołtarzu Ukrzyżowania otrzymał z rąk sufragana patriarchy jerozolimskiego biskupa vincenza Bracco święcenia prezbiteratu, odprawiając tam mszę prymicyjną. Po święceniach posługiwał krótko polskim pielgrzymom, a następnie został skierowany do syryjskiego klasztoru w Trypolisie, gdzie posługiwał stacjonującym tam chrześcijańskim dragonom tureckim. Następnie wysłano go około 1873 do syryjskiego klasztoru w Latakii (dawna Laodycea), gdzie został wikariuszem przy tamtejszej parafii. Pełnił tam posługę polskim emigrantom. Po kilku latach podupadł na zdrowiu, chorując na malarię i migrenę, w wyniku czego przeniesiono go na rekonwalescencję na okres dwóch lat do Nazaretu, a następnie na Górę Tabor. Gorący klimat nie sprzyjał jednak poprawie stanu jego zdrowia, wobec czego przeniesiono go w 1876 do Włoch.
We Włoszech.
23 marca 1876 przybył do Wenecji, gdzie zamieszkał w klasztorze San Francesco della Vigna. Podreperowawszy swoje zdrowie, wyraził chęć powrotu do Ziemi Świętej, ale nie uzyskał zgody od ówczesnego generała zakonu o. Bernardyna z Portogruaro OFM. Podczas swojego prawie pięćdziesięcioletniego pobytu we Włoszech pełnił wiele różnych funkcji, przebywał w następujących klasztorach:
Ponadto dał się poznać wiernym jako gorliwy spowiednik, spędzając w konfesjonale długie godziny. W Lonigo przyczynił się do powstania tam Kolegium Serafickiego, czyli niższego seminarium zakonnego.
Z zachowanych jego listów, pisanych m.in. do sióstr Bernardynek w Krakowie wynika, że o. Hadrian Osmołowski odwiedził kraj ojczysty po raz pierwszy w okresie między 1873–1875 oraz po raz drugi między 1879–1886, przebywając w Krakowie i Wieliczce. Mieszkał u reformatów w Krakowie. Z listów tych można się również dowiedzieć, że odwiedził w tym czasie m.in. krakowskie klasztory: sióstr Bernardynek odprawiając tam mszę świętą, sióstr Felicjanek, spotykając się tam z dziećmi, podopiecznymi sióstr. Odwiedził w tym czasie również klasztor sióstr Klarysek, z którymi utrzymywał kontakty listowne.
U schyłku życia.
Ostatnie lata swojego życia spędził w klasztorze św. Daniela w Lonigo, podupadając stopniowo na zdrowiu. Postępujący paraliż był przyczyną poruszania się o lasce, a coraz słabszy wzrok i słuch następnie unieruchomiły go w łóżku. Zmarł na łożu boleści po kilkumiesięcznej chorobie w swojej klasztornej celi 9 kwietnia 1924. Mszę świętą pogrzebową odprawił 11 kwietnia wenecki prowincjał, późniejszy generał zakonu o. Leonardo Bello OFM, po której ciało o. Hadriana spoczęło początkowo na cmentarzu w Lonigo. 15 października 1950 dokonano ekshumacji jego ciała, a następnie przeniesiono je do kościoła św. Daniela w Lonigo.
Duchowość.
Był człowiekiem ciągłej modlitwy. Umiłował szczególnie ciszę, skupienie wewnętrzne oraz samotność pobytu w klasztornej celi. Po jego śmierci odnaleziono w jego zakonnej celi napisane na kartce takie oto stwierdzenie: 
Był jednocześnie propagatorem i zwolennikiem kultu Eucharystii. Podczas jej sprawowania odnosiło się wrażenie, że był wyobcowany, a twarz jego jakby promieniała z zachwytu, wpadając w ekstazę. Widziano go często zatopionego w adoracji Najświętszego Sakramentu. Ponadto pielęgnował nabożeństwo Męki Pańskiej. Kilka razy w ciągu dnia odprawiał Drogę Krzyżową. Był wielkim czcicielem kultu Matki Bożej, odprawiając w ciągu dnia kilkakrotnie różaniec lub koronkę seraficką. Cenił również swojego zakonnego patrona św. Antoniego z Padwy. Odwiedzał biednych, chorych i opuszczonych, spiesząc im z samarytańską posługą. W swoim testamencie duchowym tak m.in. napisał:
Publikacje oraz działalność pisarska.
Opublikował kilka pozycji książkowych o tematyce ascetycznej:
Zachowały się również trzy listy o. Hadriana Osmołowskiego: 
Proces beatyfikacyjny.
Przekonana o jego świątobliwym życiu wenecka prowincja pw. św. Antoniego z Padwy poczyniła starania w celu wyniesienia go na ołtarze. Wstępne przygotowania do procesu beatyfikacyjnego rozpoczęto w 1963. Centrala wicepostulacji powstała przy klasztorze San Francesco della Vigna w Wenecji. Z inicjatywy Konwentu św. Daniela w Lonigo rozpoczął się proces informacyjny 30 lipca 1970 w kurii biskupiej diecezji Vicenza, w obecności tamtejszego ordynariusza bp. Carlo Zinato. Odtąd przysługiwał mu tytuł Sługi Bożego. 10 lipca 1974 zakończył się proces na szczeblu diecezjalnym, w kaplicy Kolegium Serafickiego w Lonigo, w obecności bp. Arnolda Onisto. Akta procesu zostały następnie przekazane Kongregacji Spraw Kanonizacyjnych w Rzymie. Postulatorem procesu został wybrany o. Giovangiuseppe Califana OFM. 16 listopada 1991 Stolica Apostolska wydała dekret o ważności procesu informacyjnego, a w roku następnym złożono tzw. "Positio" wymagane w dalszym postępowaniu beatyfikacyjnym. 17 grudnia 1999 odbyło się posiedzenie konsultorów teologicznych, po którym 1 lipca 2000 papież Jan Paweł II promulgował dekret o heroiczności jego cnót. Odtąd przysługuje mu tytuł Czcigodnego Sługi Bożego.
Upamiętnienie.
W Gemonie del Friuli, w pobliżu klasztoru, w którym swego czasu posługiwał, postawiono jego marmurowe popiersie dłuta artysty Giovanniego d'Artegny oraz umieszczono na cokole okolicznościowy napis. Również w tej miejscowości jeden z placów nazwano jego imieniem (wł. "Piazza Padre Adriano Osmolowski").
W Lonigo przy bernardyńskim konwencie utworzono Dom nazwany jego imieniem (wł. "Casa Padre Adriano Osmolowski").
2 grudnia 1975 grób o. Hadriana odwiedził metropolita krakowski kard. Karol Wojtyła, późniejszy papież oraz święty.

</doc>
<doc id="3868550" url="https://pl.wikipedia.org/wiki?curid=3868550" title="Grabowiec (obwód iwanofrankiwski)">
Grabowiec (obwód iwanofrankiwski)

 Grabowiec (ukr. Грабовець, "Hraboweć") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868554" url="https://pl.wikipedia.org/wiki?curid=3868554" title="Horocholina">
Horocholina

Horocholina (, "Horochołyna") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868559" url="https://pl.wikipedia.org/wiki?curid=3868559" title="Monaster Narodzenia Matki Bożej w Zadonsku">
Monaster Narodzenia Matki Bożej w Zadonsku

Monaster Narodzenia Matki Bożej – męski klasztor prawosławny w Zadonsku, nad Donem, w jurysdykcji eparchii lipieckiej Rosyjskiego Kościoła Prawosławnego.
Historia.
Monaster został założony ok. 1610 przez schimnichów Gerazyma i Cyryla, którzy zapoczątkowali działalność męskiej wspólnoty monastycznej na brzegu Donu. Pierwsza cerkiew klasztorna, której nadano wezwanie Matki Bożej, została zbudowana przez założycieli monasteru w 1630. Klasztor został całkowicie zniszczony podczas pożaru w 1692. Z wyposażenia monasterskiej cerkwi pozostała tylko Włodzimierska Ikona Matki Bożej, należąca do twórców wspólnoty. Została ona uznana za cudotwórczą i stała się celem licznych pielgrzymek. Z darów pielgrzymów klasztor odbudowano. Dalszy wzrost jego znaczenia miał miejsce po tym, gdy w 1769 zamieszkał w nim były biskup woroneski Tichon, który żył w Zadońsku do śmierci w 1753. Duchowny cieszył się sławą cudotwórcy i znakomitego kaznodziei. Znaczenie monasteru w Zadońsku jeszcze wzrosło, gdy w latach 1830–1831 w okolicy wybuchła epidemia cholery, jednak żaden mieszkaniec klasztoru nie zachorował; przechowywaną w nim ikonę czczono odtąd jeszcze bardziej. 
W 1851 monaster otrzymał status klasztoru I klasy. Pod koniec XIX w. był jednym z najważniejszych ośrodków Rosyjskiego Kościoła Prawosławnego. Jego kompleks składał się z sześciu świątyń: soboru Włodzimierskiej Ikony Matki Bożej, cerkwi Narodzenia Matki Bożej, cerkwi św. Tichona Zadońskiego, cerkwi św. Mikołaja w monasterskiej dzwonnicy, refektarzowej cerkwi Wniebowstąpienia Pańskiego oraz kaplicy Ikony Matki Bożej „Życiodajne Źródło”. Poza tym na jego terenie znajdowały się budynki mieszkalne dla przełożonego i mnichów, refektarz, obiekty gospodarcze, szkoła duchowna, szpital, dom pielgrzyma, apteka, szkoła cerkiewno-parafialna, fabryka świec, dwa zakłady produkujące cegły. W monasterze żyło ponad 200 mnichów i posłuszników. 
Po rewolucji październikowej monaster dotknęły prześladowania ze strony bolszewików. W 1919 w ramach akcji otwarcia relikwii świętych czczonych w Rosyjskim Kościele Prawosławnym dokonano przymusowego otwarcia raki z relikwiami św. Tichona Zadońskiego, które następnie przekazano do muzeum. Dziesięć lat później część mnichów została aresztowana i skazana na więzienie lub zesłanie, innych zmuszono do opuszczenia klasztoru. Wspólnota została zamknięta, a kompleks monasterski zaadaptowany na szpital, dom dziecka, zakłady suszenia owoców i wyrobu kiełbasy. 
Remont klasztoru rozpoczęto w 1988. W 1991 oficjalnie restytuowano wspólnotę, pierwsi posłusznicy złożyli wieczyste śluby mnisze, a relikwie św. Tichona Zadońskiego zostały ponownie przeniesione do monasteru. Obiekty monasteru były zwracane Rosyjskiemu Kościołowi Prawosławnemu etapami: jako pierwsze przekazano sobór Włodzimierskiej Ikony Matki Bożej oraz kilka pokoi w budynku mieszkalnym (w 1990); cały kompleks obiektów znalazł się w rękach pierwotnych właścicieli w 2003. W tym też roku rozpoczęto remont drugiej cerkwi – Narodzenia Matki Bożej. Na początku XXI w. w monasterze żyło 5 ihumenów, 26 hieromnichów, 12 hierodiakonów, 4 schimnichów, 35 mnichów, 16 mnichów riasofornych i liczna grupa posłuszników.

</doc>
<doc id="3868565" url="https://pl.wikipedia.org/wiki?curid=3868565" title="Nguyễn Thị Ánh Viên">
Nguyễn Thị Ánh Viên

Nguyễn Thị Ánh Viên (ur. 9 listopada 1996 w Cần Thơ) – wietnamska pływaczka specjalizująca się w stylu zmiennym i grzbietowym, medalistka igrzysk azjatyckich i mistrzostw Azji.
Kariera pływacka.
W 2012 roku podczas igrzysk olimpijskich w Londynie na dystansie 200 m stylem grzbietowym z czasem 2:13,35 zajęła 26. miejsce. W konkurencji 400 m stylem zmiennym uplasowała się na 28. pozycji (4:50,32).
Rok później, na mistrzostwach świata w Barcelonie z czasem 2:12,75 była dziewiętnasta na 200 m stylem grzbietowym. Na dystansie 400 m stylem zmiennym uzyskawszy w eliminacjach czas 4:47,60, zajęła 21. miejsce.
Nguyễn podczas igrzysk azjatyckich odbywających się w południowokoreańskim Inczon zdobyła dwa brązowe medale w konkurencjach 200 m stylem grzbietowym i 400 m stylem zmiennym.
W trakcie mistrzostw świata w Kazaniu była dziesiąta w eliminacjach 400 m stylem zmiennym (4:38,78). W konkurencji 200 m stylem zmiennym nie zakwalifikowała się do finału i z czasem 2:13,29 zajęła ostatecznie 15. miejsce. Na dystansie 200 m stylem dowolnym uplasowała się na 31. miejscu (2:00,80).
Podczas igrzysk olimpijskich w Rio de Janeiro w 2016 roku na dystansie 400 m stylem zmiennym z czasem 4:36,85 znalazła się tuż poza finałem. W konkurencji 400 m stylem dowolnym uzyskała czas 4:16,32 i zajęła 26. miejsce. Brała też udział w eliminacjach 200 m stylem zmiennym, w których uplasowała się na 33. miejscu (2:16,20).
Kilka miesięcy później, na mistrzostwach świata na krótkim basenie w Windsorze zakwalifikowała się do finału 400 m stylem zmiennym. Początkowo z czasem 4:27,12 zajęła drugie miejsce, ostatecznie została jednak zdyskwalifikowana za niedotknięcie ściany basenu podczas wykonywania jednego z nawrotów. Na dystansie 200 m stylem zmiennym uzyskała czas 2:10,69 i uplasowała się na 10. miejscu.

</doc>
<doc id="3868570" url="https://pl.wikipedia.org/wiki?curid=3868570" title="Katedra greckokatolicka św. Jana Chrzciciela w Preszowie">
Katedra greckokatolicka św. Jana Chrzciciela w Preszowie

Katedra greckokatolicka św. Jana Chrzciciela – kościół wyznania greckokatolickiego w Preszowie, w północno-wschodniej Słowacji. Archikatedra słowackiego Kościoła katolickiego obrządku bizantyjsko-rusińskiego (Słowackiej Cerkwi greckokatolickiej).
Historia.
Kościół wznosi się w południowej części starego miasta, przy Hlavnej ulicy. Pierwotnie w tym miejscu, na skraju miasta, znajdowała się gotycka kaplica „szpitalna” zakonu karmelitów. Już w XIV w. została przebudowana na jednonawowy kościół pod wezwaniem Najświętszej Marii Panny. Od 1673 r. pozostawał on w rękach minorytów. Rozbudowali oni klasztor kosztem przytułku dla ubogich i sierocińca, które w tym czasie zanikły. W latach 1753-59 z ich inicjatywy i przy poparciu biskupa Stefana Keczera z kapituły wielkowaradyńskiej kościół został ponownie przebudowany, tym razem w stylu barokowym. Przedłużono wówczas nawę, do której po stronie zachodniej dobudowano nowe prezbiterium, a w starym zabudowano chór; nowa fasada otrzymała ozdobny portal z kamiennymi wazami. Pracami kierował miejscowy majster Kasper Urlespacher. Rzeźby św. Stefana i św. Władysława wykonał koszycki rzeźbiarz Jozef Hartmann. Z pierwotnej budowli zachowało się jedynie sklepienie sieciowe nad chórem (w dawnym prezbiterium).
Po likwidacji zakonów kontemplacyjnych (w tym i minorytów) przez cesarza Józefa II w 1787 r. kościół i zabudowania klasztorne przeszły w ręce miasta. Znacznie uszkodzone przez pożar, służyły następnie jako magazyny wojskowe.
W 1790 r. Preszów stał się siedzibą wikariuszy biskupa mukaczewskiego cerkwi unickiej. Po tym, jak 3 listopada 1815 r. cesarz Franciszek I utworzył w Preszowie greckokatolicką eparchię, papież Pius VII bullą Relata semper z 21 września 1818 r. zatwierdził nowe biskupstwo, a przejęty przez nie w 1821 r. kościół uzyskał rangę katedry. W 1835 r. do nawy dobudowano dwie kaplice, a w przebudowanym wejściu do świątyni powstała trzecia kaplica (tzw. farska). W 1865 r. podwyższono wieżę.
Świątynia pozostawała w rękach słowackich grekokatolików aż do 1950 r., kiedy to władze Czechosłowacji zlikwidowały cerkiew greckokatolicką, uwięziły większość kleru, a wiernych usiłowały zmusić do przejścia na prawosławie. Preszowski kościół również przejęła cerkiew prawosławna. Do grekokatolików wrócił on na fali praskiej wiosny 5 czerwca 1968 r. W latach 1977-1980 miała miejsce gruntowna renowacja świątyni. Gdy 30 stycznia 2008 r. papież Benedykt XVI ustanowił greckokatolicką metropolię preszowską, kościół uzyskał rangę archikatedry.
Architektura.
Kościół murowany, jednonawowy, usytuowany w osi wschód-zachód, z prezbiterium po stronie zachodniej. Fasada pięcioosiowa z płaskim, trzyosiowym ryzalitem w centrum, rozdzielonym płaskimi pilastrami i zwieńczonym ślepym szczytem z malowaną sceną, przedstawiającą chrzest Jezusa przez Jana Chrzciciela. Nad ozdobnym, łukowo zamkniętym portalem z parą kolumn wysuniętych przed lico muru, zwieńczonych wazonami, ozdobny kartusz herbowy. Od strony północnej do korpusu dostawiona kwadratowa wieża z zegarem, zwieńczona dwupiętrowym dachem hełmowym z iglicą. Nawa trójprzęsłowa, każde przęsło nakryte osobnym sklepieniem żaglastym. Prezbiterium węższe od nawy.
Wnętrze i wyposażenie.
We wnętrzu świątyni przyciągają uwagę rokokowe freski na stropie nawy, w tym 4 sceny z życia św. Jana Chrzciciela, dzieło nieznanego malarza koszyckiego z 1757 r. Wystrój prezbiterium oraz niedokończone malowidła nad wejściami do bocznych kaplic z 1881 r. są dziełem Ignacego Roškoviča (1854-1915).
Uwagę zwraca również utrzymany w barwach białej i złotej ikonostas z pierwszej połowy XIX w., którego autorami są snycerz Juraj Román i malarz Albert Fikos z Wiednia. Autorami obrazów w ikonostasie są miejscowi artyści, związani z tutejszym biskupstwem: Jozef Miklossy (1791-1841) i Michal Mankovics (1785-1853).
Zachowana ambona pochodzi z XVIII w. Zarówno wymalowania na niej jak i znajdujący się obok obraz, przedstawiający spotkanie starca Symeona z Synem Bożym, są dziełami Mikuláša Jordána.
Po stronie północnej nawy znajduje się kaplica św. Krzyża. Obraz w jej ołtarzu, przedstawiający Zbawiciela na krzyżu, namalował Jozef Miklossy. Po stronie południowej znajduje się kaplica św. Piotra i św. Pawła. Po prawej stronie od wejścia znajduje się trzecia kaplica, tzw. farska. W jej ołtarzu zwraca uwagę rzeźba Czarnej Madonny z XVIII w. Emaliowane ozdoby koron Matki Boskiej i Jezusa wykonał złotnik Ján Szylassy. Obraz przedstawiający karmelitankę św. Teresę od Jezusa jest dziełem Mikuláša Jordána.
W kościele znajdują się również kopia słynnego Całunu Turyńskiego oraz relikwie Św. Krzyża.
Od 1990 roku w sarkofagu w jednej z kaplic katedry spoczywają szczątki biskupa Pawła Piotra Gojdiča, męczennika za wiarę i błogosławionego Kościoła katolickiego. W krypcie kościoła pochowanych zostało wielu dostojników Słowackiej Cerkwi greckokatolickiej, w tym preszowski biskup pomocniczy Bazyli Hopko, błogosławiony Kościoła katolickiego.
W 1995 r., podczas pielgrzymki na Słowację, w kościele tym modlił się papież Jan Paweł II.

</doc>
<doc id="3868577" url="https://pl.wikipedia.org/wiki?curid=3868577" title="Horocholina Las">
Horocholina Las

Horocholina Las (ukr. Горохолин Ліс, "Horochołyn Lis") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868579" url="https://pl.wikipedia.org/wiki?curid=3868579" title="Turturro">
Turturro



</doc>
<doc id="3868582" url="https://pl.wikipedia.org/wiki?curid=3868582" title="Stefan Lenartowicz">
Stefan Lenartowicz

Stefan Lenartowicz (ur. 22 marca 1894 w Warszawie, zm. 2 sierpnia 1961 w Nowym Jorku) – polski działacz niepodległościowy i społeczny, działacz organizacji polonijnych w Polsce i za granicą.
Życiorys.
Stefan Lenartowicz był synem Leona (1846–1905), drobnego przemysłowca, i Rozalii z Kramerów (1853–1924). Uzyskał maturę w Szkole Handlowej Zgromadzenia Kupców m. Warszawy w 1913 roku, po czym rozpoczął studia w Miejskiej Wyższej Szkole Handlowej w Kolonii. Po wybuchu I wojny światowej wrócił do Warszawy i od września 1914 roku pracował jako instruktor dzielnicowy Komitetu Obywatelskiego m. Warszawy, a od 4 sierpnia do 9 listopada 1915 roku – jako sekretarz Komisariatu VII Straży Obywatelskiej. Od listopada 1915 roku studiował na Wydziale Prawa Uniwersytetu Warszawskiego, aktywnie uczestnicząc w działalności studenckich organizacji niepodległościowych: był wiceprezesem Koła Prawników Studentów UW, wiceprezesem Koła im. Staszica, prezesem komisji dochodów niestałych Bratniej Pomocy UW, był członkiem Organizacji Młodzieży Niepodległościowej „Zarzewie” oraz Organizacji Młodzieży Narodowej Szkół Wyższych. Studiów jednak nie ukończył. Był również członkiem tajnego Związku Młodzieży Polskiej „Zet”.
W listopadzie 1918 roku wstąpił do Wojska Polskiego (służbę wojskową zakończył w 1920 roku w stopniu kaprala). Zaangażował się w pracę w Straży Kresowej i w Związku Rad Ludowych, z ramienia OMN. Z listy tego związku startował w listopadzie 1922 roku w wyborach do Sejmu, jednak nie uzyskał mandatu.
Od 1923 roku był kierownikiem Okręgu Centralnego Związku Obrony Kresów Zachodnich w Warszawie i kierownikiem Wydziału Opieki nad Polakami w Niemczech (do lipca 1929 roku). Od lipca 1929 roku był dyrektorem naczelnym Biura Rady Organizacyjnej Polaków z Zagranicy (w latach 1933–1934 jego zastępcą był Tomasz Piskorski). W 1934 roku został dyrektorem naczelnym Biura Światowego Związku Polaków z Zagranicy „Światpol”. Jednocześnie został powołany na sekretarza generalnego Funduszu Szkolnictwa Polskiego Zagranicą i Towarzystwa Pomocy Polonii Zagranicznej. Od 1929 roku był członkiem Związku Patriotycznego.
Pisał wiele artykułów na tematy polonijne i wydawał wiele czasopism, m.in.: „Polacy Zagranicą” (1929–1939), „Biuletyn dla prasy i organizacji Światowego Związku Polaków z Zagranicy” (od 1934 roku), „Biuletyn Prasowy Zagraniczny” (od 1934 roku), „Młody Polak Zagranicą” (od 1933 roku), „Przewodnik Oświatowo-Wychowawczy” (od 1936 roku), „Sport i Wychowanie Fizyczne” (od 1932 roku).
We wrześniu 1939 roku wyjechał przez Rumunię do Francji, gdzie przy rządzie Władysława Sikorskiego próbował wznowić działalność „Światpolu”, jednak na polecenie Naczelnego Wodza wyjechał do Argentyny, Urugwaju i Paragwaju, aby rekrutować ochotników do Wojska Polskiego. W uznaniu dobrych wyników jego pracy otrzymał awans na podporucznika i posadę zastępcy attaché wojskowego przy poselstwie polskim w Brazylii.
Po wojnie ponownie próbował wznowić w Londynie działalność „Światpolu”. Jako dyrektor tej organizacji wyjechał w 1949 roku do Nowego Jorku, gdzie pozostał na stałe, aktywnie uczestnicząc w organizacji Polonii Amerykańskiej. W Nowym Jorku kierował Związkiem Kół Przyjaciół „Światpolu”.
Ożenił się 31 sierpnia 1936 roku z Ireną Nawojską.
Zmarł bezdzietnie na chorobę serca. Został pochowany na cmentarzu Gate of Heaven w Hothorne, hrabstwo Westchester w stanie Nowy Jork).

</doc>
<doc id="3868583" url="https://pl.wikipedia.org/wiki?curid=3868583" title="Kronika Rodu Tocco">
Kronika Rodu Tocco

Kronika Rodu Tocco – anonimowa kronika bizantyńska z XV wieku.
Obejmuje ona okres 1375-1425. Skupia się na dziejach rodu Tocco. Centralna postacią jest Karol I Tocco, hrabia Kefalenii (1376–1429) i despota Epiru (1399–1429). Jest napisana piętnastosylabowym białym wierszem w języku greckim. Składa się 3923 wersów. Autor pozostaje nieznany. Prawdopodobnie była nim osoba z kręgu Karola Tocco. Jest on przyjazny wobec Greków i nieprzychylnie nastawiony wobec Albańczyków. Kronika została opublikowana po raz pierwszy w 1975 roku przez Giuseppe Schiro. Kronika ma wartość jako źródło historyczne do dziejów rodu Tocco.

</doc>
<doc id="3868584" url="https://pl.wikipedia.org/wiki?curid=3868584" title="Gary Cohn">
Gary Cohn

Gary Cohn (ur. 27 sierpnia 1960) – amerykański bankier.
Był dyrektorem operacyjnym banku Goldman Sachs. Został mianowany szefem rady gospodarczej w administracji prezydenckiej Donalda Trumpa.

</doc>
<doc id="3868585" url="https://pl.wikipedia.org/wiki?curid=3868585" title="Wiek Adaline">
Wiek Adaline

Wiek Adaline (tytuł oryg. "The Age of Adaline") – amerykański film romantyczny z gatunku fantasy z 2015 roku w reżyserii Lee Tolanda Kriegera.

</doc>
<doc id="3868586" url="https://pl.wikipedia.org/wiki?curid=3868586" title="Johannes Nymark">
Johannes Nymark

Johannes Nymark (ur. 21 stycznia 1986) – duński piosenkarz i aktor, były wokalista zespołu Lighthouse X reprezentującego Danię w 61. Konkursie Piosenki Eurowizji w 2016 roku.
Życiorys.
Edukacja.
Ukończył naukę w nowojorskiej szkole artystycznej William Esper Studio oraz w Duńskiej Szkole Muzycznej (duń. "Det Danske Musicalakademi") w mieście Fredericia.
Kariera.
W 2003 zagrał główną rolę w filmie krótkometrażowym pt. "Me – The Musical". W 2012 zagrał w dwóch filmach: "Over kanten" (w roli Daniela) i "Hvidsten Gruppen" (w roli Svenda Andersena). W 2013 użyczył głosu w filmie "Flyvemaskiner". W 2014 zagrał w filmie pt. "Steppeulven". W 2015 wcielił się w rolę Andersa Hjortha w filmie "Gudsforladt", a także użyczył głosu Księciu w duńskiej wersji językowej filmu "Kopciuszek".
W 2012 zagrał tytułową rolę w musicalu "Alladyn" wystawianym we Fredericia Teater, a potem w Operze Kopenhaskiej. W kolejnych latach wcielił się w główne role w takich spektaklach muzycznych, jak "Les Misérables", "Singin’ in the Rain" czy "Młody Frankenstein". Od 2016 gra w musicalu "Frøken Nitouche" wystawianym w Folketeatret.
W 2012, razem z Sørenem Bregendalem i Martinem Skriverem założył zespół muzyczny o nazwie Lighthouse X. W październiku 2014 ukazał się ich debiutancki singiel „Kærligheden kalder”, który dotarł do 37. miejsca krajowej listy przebojów Track Top-40. W lutym 2015 ukazał się ich pierwszy minialbum, zatytułowany po prostu "Lighthouse X". W lutym 2016 wygrali finał duńskich eliminacji eurowizyjnych "Dansk Melodi Grand Prix 2016" z utworem „Soldiers of Love”, dzięki czemu reprezentowali Danię w 61. Konkursie Piosenki Eurowizji organizowanym w Sztokholmie. 12 maja wystąpił z Bregendalem i Skriverem w drugim półfinale konkursu i zajęli przedostatnie, 17. miejsce, przez co nie przeszli do finału. W sierpniu tego samego roku zakończył współpracę z zespołem.
W maju 2014 wystąpił w 59. Konkursie Piosenki Eurowizji jako klawiszowiec podczas występu reprezentującej Włochy Emmy Marrone.
Życie prywatne.
3 lipca 2013 w Las Vegas poślubił tancerza Silasa Holsta. Mają dwoje dzieci, córkę Maggie My (ur. 20 września 2014), którą urodziła im przyjaciółka Holsta, Louise Mahnkopf, i syna Boba Jonesa (ur. 2017). Rozstali się w 2017.
Jesienią 2014 brał udział w jedenastej edycji programu "Vild med dans", zajmując w parze z Claudią Rez drugie miejsce w finale. W lutym 2017 prowadził finał duńskich eliminacji eurowizyjnych "Dansk Melodi Grand Prix".

</doc>
<doc id="3868593" url="https://pl.wikipedia.org/wiki?curid=3868593" title="Bojky (rejon bohorodczański)">
Bojky (rejon bohorodczański)

Bojky (ukr. Бойки) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868594" url="https://pl.wikipedia.org/wiki?curid=3868594" title="Ludwik Jabłonowski (1784–1864)">
Ludwik Jabłonowski (1784–1864)

Ludwik Jabłonowski herbu Prus III (ur. 5 sierpnia 1784, zm. 31 marca 1864 w Wenecji) – ziemianin z Galicji Wschodniej, urzędnik austriacki, poseł w Neapolu.
Życiorys.
Był synem Macieja i Marianny z Szeptyckich.
Był zwolennikiem austriackiego absolutyzmu, co pokazywał w czasie Kongresu wiedeńskiego oraz po Wiośnie Ludów (w 1851 wydał broszurę "Das monarchische Prinzip und die Volksvertretung").
Od 1816 do 1822 był posłem w Neapolu. W 1831 oddał usługi posłom polskiego rządu powstańczego, pomagając im skontaktować się z wyższymi urzędnikami.
Otrzymał honorowe godności: Koniuszego (w 1817) i kuchmistrza Królestwa Galicji (1834). W 1820 potwierdzono jego tytuł książęcy. W 1831 został szambelanem cesarskim, a w 1833 – tajnym radcą.
W 1805 ożenił się z Karoliną z Woynów. Po jej śmierci ponownie ożenił się w 1841 z Ludwiką Marin. Był nałogowym karciarzem, co doprowadziło go do ruiny i koniec życia spędził żyjąc skromnie w Wenecji.

</doc>
<doc id="3868596" url="https://pl.wikipedia.org/wiki?curid=3868596" title="Hryniówka">
Hryniówka

Hryniówka (ukr. Гринівка, "Hryniwka") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868597" url="https://pl.wikipedia.org/wiki?curid=3868597" title="Doktor Piotr">
Doktor Piotr

Doktor Piotr – nowela Stefana Żeromskiego, opublikowana w zbiorze "Opowiadania" w 1895 roku.
Treść.
Główny bohater Piotr Cedzyna niedawno ukończył studia, które pozwoliły mu zostać chemikiem. Swój sukces zawdzięczał ojcu, który przesyłał mu pieniądze na kształcenie. Sam ojciec jest zubożałym szlachcicem zatrudnionym jako nadzorca robotników w kamieniołomie przez dorobkiewicza Teodora Bijakowskiego.
Wkrótce Piotr dowiaduje się, że jego ojciec zdobywał fundusze przez obcinanie pensji robotnikom. Piotr, jako człowiek szlachetny, decyduje się wyjechać do Anglii, by odpracować dług.
Stary Cedzyna jest zdumiony postawą syna. Nie czuje się winny, gdyż Bijakowski dał mu „wolną rękę” w prowadzeniu interesów. Robotnicy też zgadzali się na pomniejszoną pensję, gdyż i tak nigdzie nie oferowano im więcej. Oskarżenia ze strony syna, który był jedynym celem jego życia, sprawiają mu wielki ból.

</doc>
<doc id="3868599" url="https://pl.wikipedia.org/wiki?curid=3868599" title="Łesiówka">
Łesiówka

Łesiówka (ukr. Лесівка, "Łesiwka") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868602" url="https://pl.wikipedia.org/wiki?curid=3868602" title="Żumeken Näżymedenow">
Żumeken Näżymedenow

Żumeken Sabyruły Näżymedenow (kaz. Жұмекен Сабырұлы Нәжімеденов, ros. Жумекен Сабырович Нажимеденов, "Żumiekien Sabyrowicz Nażymiedienow"; ur. 28 listopada 1935 w miejscowości Koszałak, zm. 22 listopada 1983 w Ałmaty) – kazachski pisarz i poeta, autor słów do hymnu Kazachstanu.
Wykształcenie i praca.
W latach 1956–1959 studiował na wydziale instrumentów narodowych w Kazachskim Konserwatorium Państwowym w Ałmaty (ob. Kazachskie Konserwatorium Narodowe im. Kurmangazy). W latach 1971–1973 był uczniem Instytutu Literackiego im. Gorkiego.
W 1955 roku pracował w kopalni w Karagandzie. Następnie był redaktorem w wydawnictwie "Żazuszy" (1959–1965) i na krótko redaktorem kazachskiego pisma, znanego później jako "Żas Ałasz". W latach 1966–1971 był doradcą przy Związku Pisarzy Kazachstanu, od 1974 do 1978 roku działał w krajowym komitecie ds. publikowania i wydawania książek, a w kolejnych latach życia pracował w wydawnictwie "Mektep".
Twórczość literacka.
Jako poeta Näżymedenow tworzył w latach 50. i 60. XX wieku. Pierwszy tomik poezji "Jegys" ukazał się w 1961 roku. Jego wiersze były niejednokrotnie publikowane na łamach prasy krajowej. Jego twórczość doceniono w Kazachskiej SRR, za tomiki poezji "Żok, umytuga bołmajdy!" oraz "Żaryk pen żyłu", otrzymał Nagrodę Leninowskiego Komsomołu Kazachskiej SRR. W latach 70. zajmował się pisaniem powieści (napisał trzy). Twórczość Żumekena Näżymedenowa przetłumaczono na kilka języków obcych.
Jest autorem tekstu do hymnu Kazachstanu. "Menyng Kazakstanym" został przez niego napisany na początku kariery w wieku 21 lat. W 1956 roku kompozytor Szämszy Kałdajakow stworzył pieśń "Menyng Kazakstanym" do słów wiersza Näżymedenowa. Pieśń uzyskała większy rozgłos dzięki kazachskiej artystce ludowej Żamał Omarowej. Na hymn niepodległego już Kazachstanu pieśń została zatwierdzona 10 stycznia 2006 roku przez prezydenta Nursułtana Nazarbajewa. Prezydent dokonał poprawek do oryginalnego tekstu Näżymedenowa i został dopisany jako współautor tekstu nowego hymnu (choć nie rościł on sobie praw do wyłącznego autorstwa).
Upamiętnienie.
Jedną z miejscowości w obwodzie atyrauskim nazwano jego imieniem. W Ałmaty znajduje się tabliczka pamiątkowa poświęcona osobie poety (znajduje się w jego dawnym miejscu zamieszkania). W grudniu 2015 roku podczas obchodów Dnia Niepodległości Kazachstanu, odsłonięto pomnik pisarza w mieście Atyrau. Wykonana z brązu rzeźba ma cztery metry wysokości, wliczając zaś cokół jej wysokość wynosi dziewięć metrów.

</doc>
<doc id="3868603" url="https://pl.wikipedia.org/wiki?curid=3868603" title="Iwanikówka">
Iwanikówka

 
Iwanikówka (ukr. Іваниківка) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868605" url="https://pl.wikipedia.org/wiki?curid=3868605" title="Jabłonka (Ukraina)">
Jabłonka (Ukraina)

 
Jabłonka (ukr. Яблунька, "Jabłuńka") – wieś na Ukrainie, w obwodzie iwanofrankiwskim, w rejonie bohorodczańskim.
W II Rzeczypospolitej miejscowość stanowiła początkowo samodzielną gminę wiejską. 1 sierpnia 1934 roku w ramach reformy na podstawie ustawy scaleniowej została włączona do gminy wiejskiej v w powiecie nadwórniańskim, w województwie stanisławowskim. Pod okupacją władze hitlerowskie przywróciły gminę Jabłonka.

</doc>
<doc id="3868610" url="https://pl.wikipedia.org/wiki?curid=3868610" title="Kopaczówka (obwód iwanofrankiwski)">
Kopaczówka (obwód iwanofrankiwski)

 
Kopacziwka (ukr. Копачівка) – wieś na Ukrainie, w obwodzie iwanofrankiwskim, w rejonie bohorodczańskim.
Wieś powstała na części dawnej miejscowości Saseniówka.

</doc>
<doc id="3868612" url="https://pl.wikipedia.org/wiki?curid=3868612" title="Krzywiec (Ukraina)">
Krzywiec (Ukraina)

 
Krzywiec (ukr. Кривець, "Kryweć") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868616" url="https://pl.wikipedia.org/wiki?curid=3868616" title="Kryczka">
Kryczka

 
Kryczka (ukr. Кричка) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868618" url="https://pl.wikipedia.org/wiki?curid=3868618" title="Łastiwci (obwód iwanofrankiwski)">
Łastiwci (obwód iwanofrankiwski)

 
Łastiwci (ukr. Ластівці; hist. "Krasna") – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868619" url="https://pl.wikipedia.org/wiki?curid=3868619" title="Łukwycia">
Łukwycia

 
Łukwycia (ukr. Луквиця; do 7 czerwca 1946 Przysłup) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868628" url="https://pl.wikipedia.org/wiki?curid=3868628" title="Monasterczany">
Monasterczany

 
Monasterczany (ukr. Монастирчани, "Monastyrczany", także Manasterczany) – wieś na Ukrainie, w obwodzie iwanofrankiwskim, w rejonie bohorodczańskim.
Wieś królewska prawa wołoskiego, położona była w ziemi halickiej województwa ruskiego.

</doc>
<doc id="3868630" url="https://pl.wikipedia.org/wiki?curid=3868630" title="Huta (obwód iwanofrankiwski)">
Huta (obwód iwanofrankiwski)

 
Huta (ukr. Гута) – wieś na Ukrainie, w obwodzie iwanofrankiwskim, w rejonie bohorodczańskim.

</doc>
<doc id="3868633" url="https://pl.wikipedia.org/wiki?curid=3868633" title="Kirowe (rejon biłozerski)">
Kirowe (rejon biłozerski)



</doc>
<doc id="3868637" url="https://pl.wikipedia.org/wiki?curid=3868637" title="Tomasz Grozmani">
Tomasz Grozmani

Tomasz Grozmani (ur. 27 kwietnia 1972 w Zabrzu) – polski piłkarz grający na pozycji obrońcy, trener piłkarski.
Kariera.
Jest wychowankiem Górnika Zabrze. W sezonie 1992/1993 był wcielony do pierwszej kadry tego klubu, jednak nie zagrał w nim ani jednego meczu na poziomie ligowym. W latach 1993–2000 występował w Ruchu Radzionków, awansując z tym klubem do drugiej oraz pierwszej ligi, a także rozgrywając na najwyższym szczeblu 18 meczów. Na początku 2001 roku przeszedł do Grunwaldu Ruda Śląska, gdzie do 2002 roku wystąpił w 39 meczach. Karierę piłkarską zakończył w 2004 roku w ŁTS Łabędy.
W grudniu 2003 roku został trenerem ŁTS Łabędy. Funkcję tę pełnił do 2006 roku. W latach 2006–2007 pracował jako trener Czarnych Pyskowice. W lipcu 2007 roku został trenerem Slavii Ruda Śląska i pracował na tym stanowisku do 2012 roku. Jednocześnie od 2011 roku był trenerem Górnika II Zabrze. Funkcję tę pełnił do 2013 roku i ponownie od 29 marca do 5 kwietnia 2014 roku. Trenował także juniorów Górnika Zabrze, z którymi m.in. zdobył w 2011 roku wicemistrzostwo Polski. W 2016 roku został trenerem Wawelu Wirek.

</doc>
<doc id="3868644" url="https://pl.wikipedia.org/wiki?curid=3868644" title="Petriwske (rejon biłozerski)">
Petriwske (rejon biłozerski)



</doc>
<doc id="3868645" url="https://pl.wikipedia.org/wiki?curid=3868645" title="Ilmar Laaban">
Ilmar Laaban

Ilmar Laaban (ur. 11 grudnia 1921 w Tallinnie, zm. 29 listopada 2000 w Sztokholmie) – estoński poeta.
Życiorys.
Ilmar Laaban urodził się 11 grudnia 1921 w Tallinnie. W latach 1939-1940 i 1941-1942 studiował kompozycje i pianistykę w konserwatorium w Tallinnie. Od 1940 do 1943 studiował filologię romańską na Uniwersytecie w Tartu. W 1943 przez Finlandię uciekł do Szwecji. W latach 1943-1949 kontynuował studia w zakresie romanistyki i filozofii na Uniwersytecie w Sztokholmie. Później pracował w Sztokholmie jako niezależny pisarz, wykładowca i publicysta. Był skandynawskim korespondentem prestiżowych czasopism włoskich i francuskich. Uznanie zdobył jako znawca sztuki francuskiej. Wygłaszał o niej radiowe prelekcje w Szwecji, jak również prowadził wykłady w Stanach Zjednoczonych. Od 1975 był członkiem International Art Critics Association.
Twórczość.
Ilmar Laaban pisał wiersze od 1938. Jego pierwszy tomik "Ankruketi lõpp on laulu algus" ("Koniec łańcucha kotwicznego jest początkiem pieśni") został opublikowany w Szwecji w 1946. Poeta tłumaczył na język estoński wiersze Guillaume’a Apollinaire’a, Charlesa Baudelaire’a, Jeana Cocteau, P. Emmanuela, H. Michaux, Pierre’a Reverdy'ego, Arthura Rimbauda, Hansa Arpa, Paula Celana, E. Grave, Christiana Morgensterna, Rainera Marii Rilkego, Nelly Sachs, Williama Blake’a, Juana Ramóna Jiméneza, Federica Garcíi Lorki, Gunnara Ekelöfa, E. Lindegrena i B. Malmberga. Twórczość Ilmara Laabana wyrasta z surrealizmu.

</doc>
<doc id="3868647" url="https://pl.wikipedia.org/wiki?curid=3868647" title="LOL (^^,)">
LOL (^^,)



</doc>
<doc id="3868650" url="https://pl.wikipedia.org/wiki?curid=3868650" title="Roman Dadaczyński">
Roman Dadaczyński

Roman Józef Dadaczyński (ur. 8 lutego 1889 w Wielowsi, zm. 28 grudnia 1940 w KL Dachau) – polski duchowny rzymskokatolicki, starszy kapelan Wojska Polskiego, powstaniec wielkopolski.
Życiorys.
Syn aptekarza Kaspra i Anny Jaensch. Gimnazjum ukończył w Ostrowie Wielkopolskim (1909). Działał wówczas w Towarzystwie Tomasza Zana. Od 1909 do 1914 uczył się w Seminarium Duchownym w Gnieźnie (święcenia kapłańskie otrzymał 1 marca 1914). Kolejno był wikariuszem w: Marcinkowicach, Morzewie, Kostrzynie i Miejskiej Górce. 
14 listopada 1918 wybrano go na członka Rady Robotniczej i Żołnierskiej w Miejskiej Górce, gdzie kontrolował pracę niemieckich urzędników. 8 stycznia 1919 z jego inicjatywy rozpoczęło się formowanie Straży Ludowej w Miejskiej Górce. 10 stycznia został kapelanem oddziałów powstańczych. Odbierał przysięgi od powstańców. 28 stycznia 1919 wspierał żołnierzy na pierwszej linii frontu, podczas silnych ataków Niemców na Miejską Górkę. Od 23 lutego 1919 był kapelanem 11 (69) Pułku Strzelców Wielkopolskich. Na froncie przebywał do 1920 (wojna z bolszewikami). 
3 maja 1922 roku został zweryfikowany w stopniu starszego kapelana ze starszeństwem z 1 czerwca 1919 roku i 33. lokatą w duchowieństwie wojskowym wyznania rzymskokatolickiego, a jego oddziałem macierzystym była Kuria Biskupia. 
Pełnił służbę na stanowisku kierownika Rejonu Duszpasterstwa Katolickiego Tarnopol. Z dniem 1 grudnia 1925 został przeniesiony do Korpusu Ochrony Pogranicza na stanowisko kapelana 5 Brygady Ochrony Pogranicza w Łachwie. W 1927 został przeniesiony do rezerwy. 
Od 16 maja 1927 piastował funkcję proboszcza w Wyganowie, a potem w Rakoniewicach. Udzielał się w środowiskach powstańczych. We wrześniu 1939 udał się do Poznania, gdzie usiłował dostać się do armii, ale z uwagi na wiek nie przyjęto go. Jako powstaniec wielkopolski aresztowany w Rakoniewicach, został osadzony w więzieniu w Wolsztynie. W wyniku tortur trafił do szpitala. Internowany i przetrzymywany w Lubiniu. 24 maja 1940 przewieziono go do niemieckiego obozu koncentracyjnego w Dachau, gdzie po kilku miesiącach zmarł z wyczerpania.

</doc>
<doc id="3868655" url="https://pl.wikipedia.org/wiki?curid=3868655" title="LOL (album)">
LOL (album)



</doc>
<doc id="3868662" url="https://pl.wikipedia.org/wiki?curid=3868662" title="Cinchonoideae">
Cinchonoideae

Cinchonoideae – podrodzina w obrębie rodziny marzanowatych ("Rubiaceae"). Obejmuje ok. 1,5 tys. gatunków występujących głównie w strefie równikowej, zwłaszcza na kontynentach amerykańskich.
Systematyka.
Podział na taksony niższej rangi:

</doc>
<doc id="3868675" url="https://pl.wikipedia.org/wiki?curid=3868675" title="Molly Blixt Egelind">
Molly Blixt Egelind

Molly Blixt Egelind (ur. 20 listopada 1987) – duńska aktorka filmowa i teatralna. Znana z filmu "Wesele w Sorrento" (2012). 
Życiorys i kariera artystyczna.
Molly Maria Blixt Egelind jest córką aktorki Søs Egelind i operatora filmowego Bjørna Blixta.
Zadebiutowała w 2002 roku w filmie "Okay" Jespera W. Nielsena. Zdobyła popularność w filmie "Wesele w Sorrento" wyreżyserowanym przez Susanne Bier. 
W 2015 roku, po ukończeniu szkoły aktorskiej Skuespillerskolen w Odense, zadebiutowała w teatrze grając rolę Anny w sztuce "Madame de Sade", wystawionej na deskach teatru Betty Nansen. Następnie wystąpiła w sztuce "Świętoszek" Moliera, wyreżyserowanej przez Milana Peschela. 
We wrześniu i październiku 2016 roku wystąpiła w teatrze Betty Nansen w scenicznej adaptacji "Dekalogu" Krzysztofa Kieślowskiego, wyreżyserowanym przez Jacoba F. Schokkinga.
Wykształcenie.
W latach 2011–2015 uczęszczała do szkoły aktorskiej Skuespillerskolen w Odense. 
Nominacje i nagrody.
W 2013 otrzymała nagrodę Svendprisen w kategorii: Nowa duńska nadzieja (Nye danske håb).
28 lutego 2013 roku została nominowana do nagrody Roberta w kategorii: Najlepsza aktorka drugoplanowa w filmie "Wesele w Sorrento"; sam film został nominowany w kategorii: Film roku.
W maju 2016 roku otrzymała nagrodę księcia Henryka, przyznaną jej za talent i działalność artystyczną.
Życie prywatne.
Ma siostrę Carlę. 21 sierpnia 2016 roku wyszła za mąż za Benjamina Katzmanna Hasselfluga. Mają córkę Ellinor (ur. 2014).

</doc>
<doc id="3868690" url="https://pl.wikipedia.org/wiki?curid=3868690" title="Krążowniki ciężkie typu Trento">
Krążowniki ciężkie typu Trento

Krążowniki ciężkie typu Trento – włoskie ciężkie krążowniki z okresu międzywojennego i II wojny światowej. Pierwszy okręt tego typu wszedł do służby w 1928 roku. Trzeci okręt, w którego projekcie wprowadzono znaczne zmiany, „Bolzano”, wszedł do służby w 1933 roku. Wszystkie okręty zostały zatopione podczas II wojny światowej.
Historia.
Krążowniki typu "Trento" były pierwszymi włoskimi okrętami tej klasy zaprojektowanymi zgodnie z ograniczeniami narzuconymi przez traktat waszyngtoński. Ich projekt musiał spełniać ogólne zalecenia traktatowe ograniczające wyporność do 10 000 ton, a uzbrojenie główne do dział kalibru 203 mm. Specyfika działań włoskiej marynarki wojennej zakładała większą prędkość krążowników, co zostało osiągnięte przez redukcję opancerzenia. Budowa pierwszego okrętu, „Trento”, rozpoczęła się w lutym 1925 roku. Do służby jako pierwszy wszedł „Trieste”, 21 grudnia 1928 roku. W 1930 roku rozpoczęła się budowa trzeciego okrętu, „Bolzano”, który otrzymał nowocześniejszą siłownię, a także układ kadłuba zastosowany na krążownikach typu "Zara".

</doc>
<doc id="3868698" url="https://pl.wikipedia.org/wiki?curid=3868698" title="Läti (Vigala)">
Läti (Vigala)

Läti – wieś w Estonii, w prowincji Rapla, w gminie Vigala.

</doc>
<doc id="3868711" url="https://pl.wikipedia.org/wiki?curid=3868711" title="Manni">
Manni

Manni – wieś w Estonii, w prowincji Rapla, w gminie Vigala.

</doc>
<doc id="3868712" url="https://pl.wikipedia.org/wiki?curid=3868712" title="Jonathan Williams">
Jonathan Williams



</doc>
<doc id="3868716" url="https://pl.wikipedia.org/wiki?curid=3868716" title="Naravere">
Naravere

Naravere – wieś w Estonii, w prowincji Rapla, w gminie Vigala.

</doc>
<doc id="3868721" url="https://pl.wikipedia.org/wiki?curid=3868721" title="Nattevaegten">
Nattevaegten



</doc>
<doc id="3868728" url="https://pl.wikipedia.org/wiki?curid=3868728" title="Michael Duff">
Michael Duff



</doc>
<doc id="3868733" url="https://pl.wikipedia.org/wiki?curid=3868733" title="Michael Doyle (piłkarz)">
Michael Doyle (piłkarz)



</doc>
<doc id="3868734" url="https://pl.wikipedia.org/wiki?curid=3868734" title="Mike Doyle">
Mike Doyle



</doc>
<doc id="3868735" url="https://pl.wikipedia.org/wiki?curid=3868735" title="Odznaka Honorowa za Zasługi dla Województwa Warmińsko-Mazurskiego">
Odznaka Honorowa za Zasługi dla Województwa Warmińsko-Mazurskiego

Odznaka Honorowa za Zasługi dla Województwa Warmińsko-Mazurskiego – polskie odznaczenie samorządowe ustanowione 31 sierpnia 2005 jako jednostopniowa odznaka stanowiąca wyróżnienie za szczególne zasługi położone dla rozwoju Województwa Warmińsko-Mazurskiego, wykraczające poza podstawowe obowiązki zawodowe oraz dokonania przynoszące wymierne korzyści dla mieszkańców regionu Warmii i Mazur.
Odznaką wyróżnia Zarząd Województwa Warmińsko-Mazurskiego na wniosek Marszałka Województwa Warmińsko-Mazurskiego bądź na wniosek organów jednostek samorządu terytorialnego, gospodarczego, organizacji społecznych i kultury.
Odznaką Honorową może być wyróżniona osoba fizyczna, osoba prawna, pracodawca, instytucja i organizacja w celu uhonorowania osiągnięć i wybitnych zasług w rozwoju i promocji regionu, jak również osoba fizyczna, osoba prawna, pracodawca, instytucja i organizacja spoza terenu województwa.

</doc>
<doc id="3868746" url="https://pl.wikipedia.org/wiki?curid=3868746" title="George Graham (trener)">
George Graham (trener)



</doc>
<doc id="3868751" url="https://pl.wikipedia.org/wiki?curid=3868751" title="Dzwiniacz">
Dzwiniacz



</doc>
<doc id="3868761" url="https://pl.wikipedia.org/wiki?curid=3868761" title="Odznaka „Zasłużonym dla Warmii i Mazur”">
Odznaka „Zasłużonym dla Warmii i Mazur”



</doc>
<doc id="3868762" url="https://pl.wikipedia.org/wiki?curid=3868762" title="Odznaka „Zasłużony dla Warmii i Mazur”">
Odznaka „Zasłużony dla Warmii i Mazur”



</doc>
<doc id="3868765" url="https://pl.wikipedia.org/wiki?curid=3868765" title="Bojky">
Bojky



</doc>
<doc id="3868767" url="https://pl.wikipedia.org/wiki?curid=3868767" title="Lesiówka (rejon bohorodczański)">
Lesiówka (rejon bohorodczański)



</doc>
<doc id="3868770" url="https://pl.wikipedia.org/wiki?curid=3868770" title="Jabłonka (rejon bohorodczański)">
Jabłonka (rejon bohorodczański)



</doc>
<doc id="3868771" url="https://pl.wikipedia.org/wiki?curid=3868771" title="Kopacziwka">
Kopacziwka



</doc>
<doc id="3868784" url="https://pl.wikipedia.org/wiki?curid=3868784" title="Łastiwci">
Łastiwci



</doc>
<doc id="3868785" url="https://pl.wikipedia.org/wiki?curid=3868785" title="Zasłużony dla Warmii i Mazur">
Zasłużony dla Warmii i Mazur



</doc>
<doc id="3868790" url="https://pl.wikipedia.org/wiki?curid=3868790" title="Huta (rejon bohorodczański)">
Huta (rejon bohorodczański)



</doc>
<doc id="3868791" url="https://pl.wikipedia.org/wiki?curid=3868791" title="Powiat sieński">
Powiat sieński



</doc>
<doc id="3868793" url="https://pl.wikipedia.org/wiki?curid=3868793" title="Manasterczany">
Manasterczany



</doc>
<doc id="3868801" url="https://pl.wikipedia.org/wiki?curid=3868801" title="Tawriiske (rejon biłozerski)">
Tawriiske (rejon biłozerski)



</doc>
<doc id="3868805" url="https://pl.wikipedia.org/wiki?curid=3868805" title="Ołeksandr Żirnyj">
Ołeksandr Żirnyj



</doc>
<doc id="3868806" url="https://pl.wikipedia.org/wiki?curid=3868806" title="Bogo Sramel">
Bogo Sramel



</doc>
<doc id="3868809" url="https://pl.wikipedia.org/wiki?curid=3868809" title="Turna (Białoruś)">
Turna (Białoruś)



</doc>
<doc id="3868810" url="https://pl.wikipedia.org/wiki?curid=3868810" title="Turna Wielka (Białoruś)">
Turna Wielka (Białoruś)



</doc>
<doc id="3868816" url="https://pl.wikipedia.org/wiki?curid=3868816" title="Elizna Naude">
Elizna Naude



</doc>
<doc id="3868818" url="https://pl.wikipedia.org/wiki?curid=3868818" title="Niżny Koniec">
Niżny Koniec



</doc>
<doc id="3868820" url="https://pl.wikipedia.org/wiki?curid=3868820" title="Wyżny Koniec">
Wyżny Koniec



</doc>
<doc id="3868821" url="https://pl.wikipedia.org/wiki?curid=3868821" title="Niżny Koniec (Ropa)">
Niżny Koniec (Ropa)



</doc>
<doc id="3868823" url="https://pl.wikipedia.org/wiki?curid=3868823" title="Mihaly Mracsko">
Mihaly Mracsko



</doc>
<doc id="3868827" url="https://pl.wikipedia.org/wiki?curid=3868827" title="Fault tolerant">
Fault tolerant



</doc>
<doc id="3868828" url="https://pl.wikipedia.org/wiki?curid=3868828" title="Pani Mikołajowa (film 1996)">
Pani Mikołajowa (film 1996)

Pani Mikołajowa (ang. "Mrs. Santa Claus") – amerykański film muzyczny z 1996 roku w reżyserii Terry'ego Hughesa. Został nakręcony dla telewizji i po raz pierwszy emitowany w stacji CBS 8 grudnia 1996 roku.
Film zdobył nagrodę Emmy za stylizację fryzur.
Opis fabuły.
Akcja filmu dzieje się w grudniu 1910 roku. Święty Mikołaj (Charles Durning) zajęty swoimi obowiązkami przed świętami, nie może towarzyszyć w podróży pani Mikołajowej (Angela Lansbury). Film opowiada o jej samotnej wyprawie z zaprzęgiem oraz przymusowym lądowaniu w Nowym Jorku z powodu kontuzji nogi jednego z reniferów ("Cupid"). Pani Mikołajowa, jako "Mrs. North", poznaje w tym mieście wielu przyjaciół, zarówno dorosłych jak i dzieci. Angażuje się w sprawy socjalne i prawo kobiet do głosowania.

</doc>
<doc id="3868855" url="https://pl.wikipedia.org/wiki?curid=3868855" title="Smolany (Ukraina)">
Smolany (Ukraina)



</doc>
<doc id="3868863" url="https://pl.wikipedia.org/wiki?curid=3868863" title="Jan Oborski (kasztelan)">
Jan Oborski (kasztelan)

Jan Oborski herbu Kolumna – kasztelan warszawski w 1668 roku, podkomorzy liwski w 1653 roku, starosta liwski w 1632 roku.
Podpisał "pacta conventa" Władysława IV Wazy w 1632 roku. Jako poseł na sejm koronacyjny 1633 roku wszedł w skład komisji do wojny z Moskwą i organizacji wojska.
Podpisał elekcję 1632 roku z ziemią liwską, elekcję w 1669 i 1674 roku z ziemią warszawską.

</doc>
<doc id="3868874" url="https://pl.wikipedia.org/wiki?curid=3868874" title="Anahatanada">
Anahatanada

Anahatanada (dewanagari अनाहतनाद, trl. "anāhatanāda") – termin z filozofii indyjskiej oznaczający nieprzejawiony dźwięk, który spontanicznie rozprzestrzenia się w rejonie anahataćakry człowieka, jak i każdej żyjącej istoty.
Inne określenia dla anahatanada to:

</doc>
<doc id="3868875" url="https://pl.wikipedia.org/wiki?curid=3868875" title="Anahatnada">
Anahatnada



</doc>
<doc id="3868882" url="https://pl.wikipedia.org/wiki?curid=3868882" title="Zmarli w styczniu 2017">
Zmarli w styczniu 2017



</doc>
<doc id="3868884" url="https://pl.wikipedia.org/wiki?curid=3868884" title="Inkubacja (choroba)">
Inkubacja (choroba)

Inkubacja, czyli wylęganie (z „wysiadywać”) – etap rozwoju choroby od czasu zakończenia infekcji do wystąpienia pierwszych objawów chorobowych. Jest charakterystyczny dla chorób infekcyjnych, wywołanych przez patogeny. Na tym etapie rozwoju choroby opanowują one stopniowo tkanki żywiciela.
Inkubacja chorób roślin.
Choroby roślin wywołują takie patogeny, jak: fitoplazmy, wirusy, wiroidy, bakterie, pierwotniaki, chromisty i grzyby. Fitoplazmy rozwijają się w rurkach sitowych i w nich także się rozprzestrzeniają. Wiroidy i wirusy rozprzestrzeniają się przez plazmodesmy i wiązki przewodzące. Bakterie rozprzestrzeniają się w tkankach miękiszowych i przewodzących. Grzyby rozwijają się głównie w przestworach międzykomórkowych i wewnątrz komórek, czasami także na powierzchni roślin. Na powierzchni roślin powstają wytwarzane przez grzybnię oznaki etiologiczne (np. owocniki i konidiomy). 
Bakterie i grzyby rozprzestrzeniają się szybciej ku wierzchołkowi rośliny, wirusy natomiast w kierunku odwrotnym – ku dołowi.
Zależy od gatunku patogenu, gatunku żywiciela i jego podatności na dany patogen, oraz od warunków środowiska, szczególnie temperatury. Dla wirusów wynosi on od kilku dni do kilku tygodni, dla grzybów od kilku dni do kilku miesięcy. Okres inkubacji i podatność na patogeny zależy także od wieku rośliny. Rośliny młode są bardziej podatne na choroby wirusowe, niż rośliny stare, w przypadku grzybów natomiast często bardziej podatne są rośliny starsze i starsze części roślin.
Nazywane jest także porażeniem utajonym lub latentnym. Polega na braku objawów chorobowych, mimo zainfekowania organizmu. Występuje w przypadku, gdy patogen jest mało agresywny, żywiciel cechuje się dużą odpornością na dany patogen, lub czynniki środowiska nie sprzyjają patogenowi. Gdy jednak zmienią się czynniki ograniczające rozwój patogenu, np. zmienią się korzystnie dla niego czynniki środowiska, lub zwiększy się podatność rośliny (np. wyniku dojrzewania, czy osłabienia przez inne patogeny), uśpiony patogen uaktywnia się. Tak np. objawy fuzariozy wywołanej przez "Fusarium oxysporum" pojawiają się zazwyczaj dopiero w drugiej połowie czerwca. Roślina została przez ten patogen zainfekowana dużo wcześniej, ale jest on ciepłolubny i niskie temperatury nie pozwalają na jego rozwój i tkwił on w roślinie w uśpieniu.

</doc>
<doc id="3868899" url="https://pl.wikipedia.org/wiki?curid=3868899" title="Mistrzostwa Białoruskiej SRR w hokeju na lodzie">
Mistrzostwa Białoruskiej SRR w hokeju na lodzie

Mistrzostwa Białoruskiej SRR w hokeju na lodzie (ros. Чемпионат Белорусской ССР по хоккею с шайбой) – najwyższa liga rozgrywkowa w hokeju na lodzie w Białoruskiej SRR.

</doc>
<doc id="3868911" url="https://pl.wikipedia.org/wiki?curid=3868911" title="Ixoroideae">
Ixoroideae

Ixoroideae – podrodzina w obrębie rodziny marzanowatych ("Rubiaceae"). Obejmuje ok. 1,5 tys. gatunków występujących głównie w strefie równikowej, zwłaszcza na kontynentach amerykańskich.
Systematyka.
Podział na taksony niższej rangi:

</doc>
<doc id="3868925" url="https://pl.wikipedia.org/wiki?curid=3868925" title="Sara (singel Fleetwood Mac)">
Sara (singel Fleetwood Mac)

Sara – utwór napisany przez wokalistkę i kompozytorkę Stevie Nicks, wykonany przez brytyjsko-amerykański zespół Fleetwood Mac i wydany jako singel z płyty "Tusk" (1979). Wersja albumowa trwa ponad sześć minut, ale wersję z singla skrócono do 4 minut i 41 sekund. Piosenka osiągnęła 7. miejsce na amerykańskiej liście przebojów na dwa tygodnie. W Wielkiej Brytanii singel osiągnął 37. miejsce, w Australii 11., a w Kanadzie 12. Jest to jeden z najpopularniejszych utworów zespołu.
Powstanie utworu.
Krążyły plotki, że utwór opowiada o aborcji, jakiej dokonała Nicks po tym, gdy zaszła w ciążę będącą wynikiem romansu z wokalistą Donem Henleyem. Sam piosenkarz twierdzi, że jest to prawda. W jednym z wywiadów Nicks powiedziała: „Gdybym kiedykolwiek miała córkę, nazwałabym ją Sara. Dla mnie, jest to wyjątkowe imię”. We wrześniu 2014, w wywiadzie dla magazynu "Billboard", Nicks potwierdziła plotkę: „Gdybym wyszła za mąż za Dona i gdybym miała to dziecko, i gdyby była to dziewczynka, nazwałabym ją Sara... To prawda, ale nie w całości”.
W autobiografii z 2014, Mick Fleetwood zasugerował, że piosenka mówi o jego romansie z wokalistką. Nicks miała być zdenerwowana, gdy Fleetwood zaczął spotykać się z jej przyjaciółką, Sarą, co zakończyło ich relację.
Jeden z wersów piosenki, „and he was just like a great dark wing/within the wings of a storm” (z ang. „on był niczym wielkie czarne skrzydło/niesione przez skrzydła sztormu”), odnosi się do tego, jak Fleetwood stał się niejako strefą uczuciowego komfortu dla Nicks po jej rozstaniu z gitarzystą Lindseyem Buckinghamem.

</doc>
<doc id="3868929" url="https://pl.wikipedia.org/wiki?curid=3868929" title="Puchar ZSRR w hokeju na lodzie">
Puchar ZSRR w hokeju na lodzie

Puchar ZSRR w hokeju na lodzie (ros. Кубок СССР по хоккею с шайбой) – rozgrywki w Związku Radzieckim w hokeju na lodzie. W 21 edycjach Pucharu ZSRR dwanaście razy triumfował klub CSKA Moskwa. Pierwszą i ostatnią edycję wygrał zespół Krylja Sowietow Moskwa. Ostatnia edycja w 1989 została rozegrana jako Puchar Ligi.

</doc>
<doc id="3868931" url="https://pl.wikipedia.org/wiki?curid=3868931" title="Calligonum densum">
Calligonum densum

Calligonum densum I.G.Borshch. – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie, Turkmenistanie oraz Chinach (w regionie autonomicznym Sinciang). 
Biologia i ekologia.
Rośnie na pustyniach oraz wydmach. Występuje na wysokości około 600 m n.p.m. Kwitnie od maja do czerwca, natomiast owoce dojrzewają od czerwca do lipca.

</doc>
<doc id="3868932" url="https://pl.wikipedia.org/wiki?curid=3868932" title="Calligonum junceum">
Calligonum junceum

Calligonum junceum (Fisch. &amp; C.A.Mey.) Litv. – gatunek rośliny z rodziny rdestowatych ("Polygonaceae" Juss.). Występuje naturalnie w Iranie, Turkmenistanie, Kazachstanie, Tadżykistanie, Chinach (w regionach autonomicznych Mongolia Wewnętrzna i Sinciang), Mongolii oraz Rosji (w zachodniej części Syberii).
Biologia i ekologia.
Rośnie na stepach, pustyniach oraz wydmach. Występuje na wysokości do 800 m n.p.m. Kwitnie od kwietnia do czerwca, natomiast owoce dojrzewają od maja do lipca.

</doc>
<doc id="3868934" url="https://pl.wikipedia.org/wiki?curid=3868934" title="Calligonum leucocladum">
Calligonum leucocladum

Calligonum leucocladum (Schrenk) Bunge – gatunek rośliny z rodziny rdestowatych ("Polygonaceae" Juss.). Występuje naturalnie w Rosji (w zachodniej części Syberii), Kazachstanie, Turkmenistanie, Uzbekistanie oraz Chinach (w regionie autonomicznym Sinciang). 
Biologia i ekologia.
Rośnie na pustyniach oraz wydmach. Występuje na wysokości od 500 do 1500 m n.p.m. Kwitnie od kwietnia do maja, natomiast owoce dojrzewają od maja do czerwca. 
Zmienność.
W obrębie tego gatunku oprócz podgatunku nominatywnego wyróżniono jeden podgatunek:

</doc>
<doc id="3868935" url="https://pl.wikipedia.org/wiki?curid=3868935" title="Calligonum rubicundum">
Calligonum rubicundum

Calligonum rubicundum Bunge – gatunek rośliny z rodziny rdestowatych ("Polygonaceae" Juss.). Występuje naturalnie w Rosji (w zachodniej części Syberii), Kazachstanie, Mongolii oraz Chinach (w regionie autonomicznym Sinciang). 
Biologia i ekologia.
Rośnie na pustyniach oraz wydmach. Występuje na wysokości od 500 do 1000 m n.p.m. Kwitnie od maja do czerwca, natomiast owoce dojrzewają od czerwca do lipca.

</doc>
<doc id="3868936" url="https://pl.wikipedia.org/wiki?curid=3868936" title="Calligonum squarrosum">
Calligonum squarrosum

Calligonum squarrosum Pavlov – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie, Turkmenistanie, Uzbekistanie oraz Chinach (w regionie autonomicznym Sinciang). 
Biologia i ekologia.
Rośnie na pustyniach oraz wydmach. Występuje na wysokości około 600 m n.p.m. Kwitnie w czerwcu, natomiast owoce dojrzewają od czerwca do lipca.

</doc>
<doc id="3868946" url="https://pl.wikipedia.org/wiki?curid=3868946" title="The Flip">
The Flip

The Flip – album studyjny amerykańskiego saksofonisty jazzowego Hanka Mobleya, wydany z numerem katalogowym BST 84329 w 1969 roku przez Blue Note Records.
Powstanie.
Materiał na płytę został zarejestrowany 12 lipca 1969 roku w Studio Barclay w Paryżu. Produkcją albumu zajął się Francis Wolff.
Lista utworów.
Opracowano na podstawie materiału źródłowego:
Strona A
Strona B
Twórcy.
Opracowano na podstawie materiału źródłowego.
Muzycy: 
Produkcja:

</doc>
<doc id="3868949" url="https://pl.wikipedia.org/wiki?curid=3868949" title="Józef Genezjusz">
Józef Genezjusz

Józef Genezjusz (gr. Γενἐσιος) – bizantyński historyk z X wieku.
Pod jego nazwiskiem zachowały się "Historie cesarzy" w 4 księgach obejmujące lata 813-886. Dzieło powstało w latach 944-959 z inicjatywy cesarza Konstantyna VII Porfirogenety. Praca Józefa Genezjusza jest ważnym źródłem do historii IX wieku. Autor korzystał ze źródeł wspólnych z "Kontynuacją Teofanesa".

</doc>
<doc id="3868950" url="https://pl.wikipedia.org/wiki?curid=3868950" title="Aleksandr Osipow">
Aleksandr Osipow



</doc>
<doc id="3868952" url="https://pl.wikipedia.org/wiki?curid=3868952" title="Herbert Constam">
Herbert Constam

Herbert Constam (ur. 15 grudnia 1885 w Zurychu, zm. 11 czerwca 1973 tamże) – szwajcarski prawnik i generał pochodzenia żydowskiego.
Życiorys.
Absolwent studiów prawniczych w Zurychu i Getyndze, w 1910 uzyskał tytuł doktora praw. W l. 1912-1914 i 1919-1934 instruktor w Szkole Strzeleckiej w Walenstadt, a w l. 1914-1918 na poligonie w Aarau. Od 1925 podpułkownik w szwajcarskim Sztabie Generalnym i szef sztabu 4. Dywizji. W l. 1934-1937 komendant Szkoły Strzeleckiej w Walenstadt, w l. 1935-1937 dowódca 15. brygady górskiej, a w 1938 do 1943 6. Dywizji. Od 1943 do 1951 dowódca 3 Korpusu Górskiego (jednego z czterech). Od 1935 do 1955 wykładowca taktyki w wydziale wojskowym ETH. W czasie wojny domowej w Hiszpanii w 1937 obserwator przy wojskach Francisco Franco. W czasie II wojny światowej mianowany do stopnia generała-porucznika, był pierwszym oficerem żydowskiego pochodzenia awansowanym do stopnia generalskiego w armii szwajcarskiej. Jeden z autorów koncepcji obrony w Reducie Centralnej w przypadku agresji nazistowskich Niemiec na Szwajcarię oraz utrzymania przełączy św. Gotharda, Grimsel i Lötschberg. Jeden z najbliższych współpracowników gen. Guisana. Po 1945 członek Komisji Obrony Narodowej oraz Inspektor Armii.
Silnie przywiązany do zasad demokratycznych, budził szacunek żołnierzy i niechęć oficerów (karał ich dyscyplinarnie za złe traktowanie podwładnych), uchodząc przy tym za pedanta. Jego postępowanie w czasach wojny obrosło legendą i zostało następnie uwiecznione w cyklu powieści historycznych "Familie Frey" Sigmunda Widmera. W raportach wywiadu niemieckiego określany jako "bardzo zdolny, nie-Aryjczyk, wrogo nastawiony wobec Niemiec".

</doc>
<doc id="3868957" url="https://pl.wikipedia.org/wiki?curid=3868957" title="Graves-Saint-Amant">
Graves-Saint-Amant

Graves-Saint-Amant – gmina we Francji, w regionie Nowa Akwitania, w departamencie Charente. W 2013 roku populacja ludności wynosiła 346 mieszkańców.
Gmina została utworzona 1 stycznia 1997 roku z połączenia dwóch ówczesnych gmin: Graves oraz Saint-Amant-de-Graves.

</doc>
<doc id="3868962" url="https://pl.wikipedia.org/wiki?curid=3868962" title="Jan Kaminiata">
Jan Kaminiata

Jan Kaminiata (gr. Ιωάννης Καμινιάτης, ur. ok. 870-875) – bizantyński historyk z X wieku.
Jest autorem dzieła "O zdobyciu Tesaloniki" opowiadającej zdobycie miasta przez Arabów w 904 roku pod wodzą Leona z Trypolisu. Jego dzieło powstało w niewoli arabskiej przed 908 rokiem. Wydarzenie to przeżył jako świadek. Potraktował je jako karę boską za grzechy Bizantyńczyków.

</doc>
<doc id="3868989" url="https://pl.wikipedia.org/wiki?curid=3868989" title="Switłana Mazij">
Switłana Mazij

Switłana Iwaniwna Mazij (ukr. Світлана Іванівна Мазій, ur. 30 stycznia 1968) – ukraińska wioślarka, dwukrotna srebrna medalistka olimpijska.
Brała udział w czterech igrzyskach olimpijskich (IO 88, IO 96, IO 00, IO 04). Po pierwszy medal sięgnęła w 1988 w czwórce podwójnej. Startowała wówczas w barwach ZSRR, osiem lat później ponownie wywalczyła srebro w tej konkurencji, już jako reprezentantka Ukrainy. W barwach ZSRR zdobyła srebro mistrzostw świata w czwórkach podwójnych w 1989 i 1990 oraz brąz w 1987. Dla Ukrainy zdobywała brąz w 1994, 1997 oraz srebro w 1999.

</doc>
<doc id="3868996" url="https://pl.wikipedia.org/wiki?curid=3868996" title="Drozd Taczanowskiego">
Drozd Taczanowskiego

Drozd Taczanowskiego ("Turdus maranonicus") – gatunek ptaka z podrodziny drozdów (Turdinae) w rodzinie drozdowatych (Turdidae). Słabo poznany ptak zamieszkujący północno-zachodnią część Ameryki Południowej, według IUCN nie jest zagrożony wyginięciem.
Zasięg występowania.
Drozd Taczanowskiego występuje w skrajnie południowym Ekwadorze i górnym biegu rzeki Marañón w północnym Peru (Cajamarca, również La Libertad i Piura).
Taksonomia.
Gatunek po raz pierwszy naukowo opisał polski zoolog Władysław Taczanowski w 1880 roku, chociaż wstępny opis tego ptaka pod nazwą "Turdus sp. ?" w oparciu o niedojrzałego osobnika schwytanego przez polskich podróżników w Tambillo ukazał się już w 1879 roku. Opis ukazał się w języku francuskim w brytyjskim czasopiśmie "Proceedings of the Zoological Society of London". Jako miejsce typowe odłowu holotypu Taczanowski wskazał Callacate w północnym Peru. Gatunek monotypowy.
Etymologia.
Nazwa rodzajowa: – drozd. Epitet gatunkowy: Río Marañón, Peru; ludy Tupí stosowały pierwotnie nazwę Maranon dla rzeki Parana w Brazylii, później nazwa ta stosowana była na określenie Amazonki, a obecnie nazwą tą określa się górne lub peruwiańskie biegi tej rzeki.
Morfologia.
Długość ciała około 21,5 cm. Upierzenie górnych części ciała jest intensywnie brązowe z niewyraźnym, ciemnym cętkowaniem, dolne części ciała białe, z brązowym cętkowaniem na piersi i bokach. Dziób i nogi koloru szarawego. Płci podobne. Młode ptaki podobne do dorosłych, ale górne części ciała pokryte pomarańczowo-płowymi smugami, a na barkówkach występują podwójne pomarańczowe plamy.
Ekologia.
Drozd Taczanowskiego jest najprawdopodobniej gatunkiem osiadłym, zamieszkującym lasy liściaste, wtórne, polany, suchy busz i ogrody, a także spotykanym w granicach stosunkowo wilgotnego górskiego lasu; najczęściej obserwowany na wysokościach 200–2000 m n.p.m., natomiast w Ekwadorze na wysokości 650–1650 m n.p.m. Skład pokarmu nie jest znany. Pokarm zdobywa na ziemi, czasami śmiało skacząc na zaoranych polach i obszarach trawiastych. W ciągu dnia prowadzi głównie nadrzewny tryb życia. Śpiew jest przyjemny, nieśpieszny, typowy dla drozdów z rodzaju "Turdus". Nie ma żadnych informacji na temat lęgów drozda Taczanowskiego.
U drozda Taczanowskiego stwierdzono pasożyta skórnego z gatunku "Myrsidea indigenella".
Status, zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Globalna wielkość populacji nie jest znana, ale gatunek ten opisywany jest jako „dość pospolity”. Trend liczebności populacji uznawany jest za spadkowy. W Ekwadorze dość powszechny w okolicach Zumba. Występuje w Parque Nacional Podocarpus w Ekwadorze. Zagrożeniem dla tego ptaka jest niszczenie i degradacja jego siedlisk występowania.

</doc>
<doc id="3868997" url="https://pl.wikipedia.org/wiki?curid=3868997" title="Turdus maranonicus">
Turdus maranonicus



</doc>
<doc id="3869001" url="https://pl.wikipedia.org/wiki?curid=3869001" title="Arthur Machen">
Arthur Machen

Arthur Machen (Arthur Llewellyn Jones) (ur. 3 marca 1863 w Caerleon w Monmountshire, zm. 15 grudnia 1947 w Beaconsfield) – walijski pisarz i eseista.
Życiorys.
W dzieciństwie i młodości czytał literaturę okultystyczną i metafizyczną, co wywarło wpływ na jego twórczość. W 1894 ukończył krótką powieść "The Great God Pan" ("Wielki Bóg Pan", wydaną w zbiorze "Inne światy"), a w 1907 opublikował powieść "The Hill of Dreams" ("Wzgórze przyśnień"). Pracował jako urzędnik, nauczyciel i tłumacz, a od 1912 w redakcji londyńskiego pisma "Evening News", gdzie podczas I wojny światowej opublikował opowiadanie "The Angel of Mons" (1915) i powieść "The Terror" (1917). Po I wojnie światowej napisał "Far Off Things" (1922) i "Things Near and Far" (1923). Tworzył gotycką fantastykę, której akcja często działa się w średniowiecznej Anglii lub Walii, a także w Londynie epoki przedindustrialnej. W 1930 przetłumaczył na angielski "Pamiętniki" Casanovy.

</doc>
<doc id="3869014" url="https://pl.wikipedia.org/wiki?curid=3869014" title="Dorothy Tutin">
Dorothy Tutin

Dorothy Tutin (ur. 8 kwietnia 1931 w Londynie, zm. 6 sierpnia 2001 tamże) – angielska aktorka.
Życiorys.
Od 1949 występowała w teatrach w Londynie (Old Vic Theatre, Royal Shakespeare Company, Royal Court Theatre). Grała role w klasycznych dramatach, m.in. Szekspira (jako Julia w "Romeo i Julii", Kressyda w "Troilusie i Kresydzie"), Czechowa (jako Waria w "Wiśniowym sadzie"), Ibsena i współczesnych – m.in. Anouilha, Greene'a i Osborne'a. Występowała również w filmach ("Dziki Mesjasz", "Opowieść o dwóch miastach", "Cromwell", "Bądźmy poważni na serio", serial "Robin z Sherwood").

</doc>
<doc id="3869017" url="https://pl.wikipedia.org/wiki?curid=3869017" title="Jan Ksifilin">
Jan Ksifilin

Jan Ksifilin (gr. Ἰωάννης Ξιφιλῖνος) – bizantyński historyk z XI wieku.
Był zakonnikiem i wnukiem patriarchy Jana VIII Ksifilinosa. Pochodził z Trapezuntu. Żył w Konstantynopolu w drugiej połowie XI wieku. Opracował na życzenie cesarza Michał VII Dukasa "Wyciąg" (gr. "Επιτομή", łac. "Ekscerpta") z ksiąg 46-80 "Historii rzymskiej" Kasjusza Diona. Wyciąg ten zastępuje zaginione księgi 61-80 (do 235 roku) i stanowi uzupełnienie dla pozostałych.

</doc>
<doc id="3869019" url="https://pl.wikipedia.org/wiki?curid=3869019" title="Cerkiew bł. Mikołaja Czarneckiego i nowomęczenników Ukraińskiej Cerkwi Greckokatolickiej w Podhorcach">
Cerkiew bł. Mikołaja Czarneckiego i nowomęczenników Ukraińskiej Cerkwi Greckokatolickiej w Podhorcach

Cerkiew bł. Mikołaja Czarneckiego i nowomęczenników Ukraińskiej Cerkwi Greckokatolickej (dawniej Kościół św. Józefa – zabytkowa greckokatolicka cerkiew parafialna (wcześniej rzymskokatolicki kościół zamkowy i parafialny) w Podhorcach (obecnie wieś w rejonie brodzkim obwodu lwowskiego Ukrainy). Dedykowana pamięci Mikołaja Czarneckiego, błogosławionego Kościoła katolickiego, redemptorysty.
Historia.
Świątynia została zbudowana dzięki funduszom właściciela Podhorec Wacława Piotra Rzewuskiego i przy jego osobistym udziale.
Kościół konsekrowany w maju 1766 roku, służył początkowo jako świątynia zamkowa.
Od roku 1861 kościół parafialny (parafia wówczas obejmowała wsie Chwatów, Hucisko Oleskie, Jasionów, Majdan Pieniacki, Zahorce i Żarków).
Marcin Twardowski, znany jako "snycerz mikuliniecki", wykonał dla kościoła w latach 1761–1765 wystrój stolarski i snycerski: krucyfiks, kapitele pilastrów, tabernakulum, ławki, ramy obrazów, świeczniki, balkon obiegający wnętrze, konfesjonały, ambonę z ornamentem rocaille. Łukasz Smuglewicz wraz ze synem Antonim wymalował partię w pobliżu ołtarza głównego w latach 1765–1766.

</doc>
<doc id="3869020" url="https://pl.wikipedia.org/wiki?curid=3869020" title="Ben Gordon (piłkarz)">
Ben Gordon (piłkarz)



</doc>
<doc id="3869026" url="https://pl.wikipedia.org/wiki?curid=3869026" title="Michael Müller (polityk)">
Michael Müller (polityk)

Michael Müller (ur. 9 grudnia 1964 w Berlinie) – niemiecki polityk i samorządowiec, działacz Socjaldemokratycznej Partii Niemiec (SPD), w latach 2014–2021 burmistrz Berlina.
Życiorys.
Urodził się w Berlinie Zachodnim. Absolwent Fachoberschule Wirtschaft und Verwaltung, kształcił się też w zawodzie kupca. W latach 1986–2011 pracował w rodzinnym przedsiębiorstwie drukarskim.
W 1981 dołączył do Socjaldemokratycznej Partii Niemiec. W latach 1989–1996 był radnym dzielnicy Tempelhof, od 1991 do 2000 zarządzał SPD w dzielnicy, a następnie do 2004 przewodniczył socjaldemokratom w okręgu administracyjnym Tempelhof-Schöneberg. Od 1996 wybierany na posła do berlińskiej Izby Deputowanych, w latach 2001–2011 kierował klubem poselskim SPD. W latach 2004–2012 był przewodniczącym krajowych struktur partii w Berlinie, powrócił na tę funkcję w 2016 r.
W 2011 dołączył do berlińskiego rządu jako senator odpowiedzialny za urbanizację i ochronę środowiska. 11 grudnia 2014 w trakcie kadencji zastąpił Klausa Wowereita na stanowisku burmistrza Berlina, utrzymując koalicję z CDU. Po wyborach w 2016 pozostał na tym urzędzie, zawiązując tym razem koalicję z Die Linke i Zielonymi. W kadencji 2017–2018 był przewodniczącym Bundesratu.
W 2021 nie kandydował w wyborach krajowych. Wystartował natomiast do Bundestagu, uzyskując z ramienia SPD mandat deputowanego. W grudniu 2021 na funkcji burmistrz zastąpiła go Franziska Giffey.

</doc>
<doc id="3869029" url="https://pl.wikipedia.org/wiki?curid=3869029" title="Kościół Wniebowzięcia Najświętszej Maryi Panny">
Kościół Wniebowzięcia Najświętszej Maryi Panny



</doc>
<doc id="3869031" url="https://pl.wikipedia.org/wiki?curid=3869031" title="Erik Styf">
Erik Styf

Erik Styf (ur. 4 grudnia 1932 w Sundsvall, zm. 1 kwietnia 2001 w Katrineholm) – szwedzki skoczek narciarski, olimpijczyk z Cortina d’Ampezzo. Reprezentował klub Ljusdals IF.
Styf pierwszy raz na arenie międzynarodowej pojawił się na Mistrzostwach Świata w Narciarstwie Klasycznym 1954, które odbywały się w Falun. Zdobył tam piąte miejsce.
Inne turnieje.
Erik Styf wystartował w 6. Turnieju Czterech Skoczni w roku 1957/1958. Zajął 12. miejsce w Oberstdorfie, a później kolejno 13., 14. oraz 15. w pozostałych konkursach. Ostatecznie został sklasyfikowany na 10 miejscu w turnieju.
Erik wystartował również w Turnieju Szwajcarskim w roku 1957 i zajął piąte miejsce w klasyfikacji generalnej

</doc>
<doc id="3869034" url="https://pl.wikipedia.org/wiki?curid=3869034" title="Ben Davies">
Ben Davies



</doc>
<doc id="3869036" url="https://pl.wikipedia.org/wiki?curid=3869036" title="Ben Davies (piłkarz)">
Ben Davies (piłkarz)



</doc>
<doc id="3869037" url="https://pl.wikipedia.org/wiki?curid=3869037" title="Kościół zamkowy w Podhorcach">
Kościół zamkowy w Podhorcach



</doc>
<doc id="3869039" url="https://pl.wikipedia.org/wiki?curid=3869039" title="Brygada Syndykalistyczna">
Brygada Syndykalistyczna

Brygada Syndykalistyczna – oddział wojskowy złożony z działaczy Związku Syndykalistów Polskich (ZSP) i Syndykalistycznej Organizacji „Wolność” (SOW; walczących wcześniej w szeregach Armii Krajowej i Polskiej Armii Ludowej) oraz część żołnierzy 104 Samodzielnej Kompanii Syndykalistów ZSP/AK rozformowanej 6 września 1944. Oddział brał udział w powstaniu warszawskim na terenie dzielnicy Śródmieście.
Brygada była operacyjnie podległa Polskiej Armii Ludowej, należała jednak do Syndykalistycznego Porozumienia Powstańczego. Pod koniec powstania, 3 października, jej stan osobowy wynosił 250 osób.
Historia.
Brygada Syndykalistyczna utworzona została 2 września 1944, a dowódcą został kapitan Edward „Czemier” Wołonciej. Do Brygady wstąpili członkowie SOW, ZSP i uratowani z getta członkowie Anarchistycznej Federacji Polski (AFP), wcześniej walczący w oddziałach AK i Polskiej Armii Ludowej (PAL). Czarno-czerwoną flagę uznano za oficjalną barwę oddziału. 2 września dołączyły do nich niedobitki Kompanii Syndykalistów ZSP i grupa węgierskich Żydów. Stan osobowy brygady wzrósł wówczas do 256 ludzi.
Siedziba brygady mieściła się w kamienicy przy ul. Marszałkowskiej 57 (dawne kino Imperial). Składała się ona z dwóch plutonów szturmowych, jednego plutonu zaopatrzenia, a także żandarmerii i łączności. Brygada wydawała biuletyn "Syndykalista", której redaktorem był Paweł Lew Marek oraz organizowała stołówkę dla cywili. 
W czasie powstania utworzono kolegialne kierownictwo w ramach Syndykalistycznego Porozumienia Powstańczego (SPP), w którym przewagę uzyskali anarchosyndykaliści (Tomasz Pilarski, Edward Wołłonciej, Paweł Lew Marek). Dowództwo AK powierzyło brygadzie jedną z barykad do obrony. W połowie września z inicjatywy SOW odbyła się konferencja z udziałem partii lewicowych oraz stalinowskiej Polskiej Partii Robotniczej (PPR). Anarchosyndykaliści próbowali przekonać pozostałych do swojej „Platformy ruchu zawodowego w Polsce” i zasad demokracji bezpośredniej. Aczkolwiek bezskutecznie.
Po upadku powstania nieliczna część oddziału przedostała się na prawą stronę Wisły, większa zaś opuściła miasto jako ludność cywilna, bądź oddała się do niewoli. Pozostali członkowie ukryli się 5 października w piwnicy domu przy ul. Śliskiej 7. W grudniu 1945 kierownictwo cywilne ZSP wezwało swoich członków do ujawniania się przed organami władzy komunistycznej, co też większość z nich uczyniła, chociaż niektórzy przepłacili to wyrokami więzienia.

</doc>
<doc id="3869041" url="https://pl.wikipedia.org/wiki?curid=3869041" title="Komisariat Straży Granicznej „Rychtal”">
Komisariat Straży Granicznej „Rychtal”



</doc>
<doc id="3869043" url="https://pl.wikipedia.org/wiki?curid=3869043" title="Hiroki Yamada">
Hiroki Yamada



</doc>
<doc id="3869048" url="https://pl.wikipedia.org/wiki?curid=3869048" title="Benjamin Davies">
Benjamin Davies



</doc>
<doc id="3869049" url="https://pl.wikipedia.org/wiki?curid=3869049" title="Instytut Obywatelski">
Instytut Obywatelski



</doc>
<doc id="3869050" url="https://pl.wikipedia.org/wiki?curid=3869050" title="Nela mała reporterka">
Nela mała reporterka

Nela (ur. 2005 lub 2006) – autorka dziecięcych książek podróżniczych oraz programów telewizyjnych. 
Życiorys.
Jej przydomek wiąże się ze stworzoną przez siebie serią dziecięcych książek, w której w główną rolę wciela się ona sama. „Nela mała reporterka” jest bohaterką i narratorką serii książek podróżniczych, opisujących wyprawy małej dziewczynki do egzotycznych krajów. Według wydawcy Nela podróżuje z rodzicami, którzy dokumentują wyjazdy, a następnie produkują programy z jej udziałem. Jej seria podróżnicza została zaprezentowana na Międzynarodowym Festiwalu Produkcji Edukacyjnych dla Dzieci w Japonii – Japan Prize.
Nela jest też autorką książek, które powstają z redakcyjną pomocą rodziców. Pierwsza książka ukazała się w 2014 roku, gdy Nela miała 8 lat. Od tego roku Nela występuje także w programie telewizyjnym, emitowanym przez TVP 1, a następnie przez TVP ABC. Od 2019 roku jej reportaże można też oglądać w TVP POLONIA na całym świecie. Od 2020 roku książki Neli wydaje wydawnictwo Willson Media, które również odpowiada za przygotowanie i postprodukcje jej reportaży filmowych.
W latach 2016-2017 Nela prowadziła autorską, cotygodniową audycję w Radiu dla Ciebie.
Nela, jako nastolatka, bierze aktywny udział w akcjach społecznych i humanitarnych. W 2019 roku pełniła rolę nieformalnej ambasadorki interaktywnego stoiska Ministerstwa Spraw Zagranicznych i Komisji Europejskiej, stworzonego dla dzieci i młodzieży w Miasteczku Humanitarnym na Międzynarodowych Targach Humanitarnych. Udział w wydarzeniu zapowiedział m.in. Zastępca Sekretarza Generalnego ONZ ds. pomocy humanitarnej Marc Lowcock. Podczas targów Nelę odwiedził Prezydent Andrzej Duda.
Aktualnie Nela rozwija projekt edukacyjno-badawczy w ramach tworzonej przez siebie fundacji „The Adventure starts Here Foundation”. Fundacja będzie tworzyć bazy badawcze na całym świecie, gdzie będą zapraszani naukowcy oraz dzieci, które staną się obserwatorami przyrody. Pierwsza baza badawcza ma powstać w dżungli w Kostaryce.
Z inicjatywy Neli oraz jej Fundacji - 2 czerwca został uznany Dniem Pierwszej Pomocy dla Zwierząt Dzikich i Domowych. Tego dnia odbywają się akcje edukacyjne w zakresie udzielania pierwszej pomocy zwierzętom. 
Nagrody i wyróżnienia.
Zdobyła 4 nagrody Bestseller Empiku z rzędu za lata 2015, 2016, 2017, 2018. Za rok 2015 – za książkę "Nela i tajemnice świata"; jednocześnie była pierwszą osobą w tak młodym wieku, która uzyskała to wyróżnienie, za rok 2016 w kategorii „Literatura dla dzieci”, za książkę "Śladami Neli przez dżunglę, morza i oceany". Za rok 2017 za książkę "Nela i skarby Karaibów," oraz za rok 2018 za książkę "Nela na wyspie rajskich ptaków."
Razem z jej książkami, które zdobywały nagrody Bestseller Empiku, były też nominowane do nagrody inne jej książki wydane w danym roku. W ten sposób za rok 2017 na 5 nominacji 3 należały do Neli – za książki:
W 2017 roku otrzymała nagrodę podróżniczą TRAVELER za serię książek podróżniczych dla dzieci.
Decyzją Ministerstwa Edukacji Narodowej z 2016 jej książka pt. "Nela na kole podbiegunowym" w 2017 została włączona do kanonu lektur w polskich szkołach jako lektura uzupełniająca w VIII klasie szkoły podstawowej.
Książka „Nela na Wyspie Kangura” została doceniona m.in. przez Ambasadora Australii w Polsce, który umieścił na jej pierwszej stronie podziękowania dla Neli i wszystkich polskich dzieci o następującej treści:
"- Tak, jak to Nela odkryła podczas swojej ostatniej przygody – Australia jest wspaniałym miejscem do odwiedzenia. Australijczycy są bardzo wdzięczni za wyrazy sympatii i wsparcia ze strony polskich dzieci oraz życzenia odbudowy pięknych miejsc po pożarach z przełomu 2019/2020 – takich jak Wyspa Kangura" – komentuje książkę Neli Ambasador Australii w Polsce – Lloyd Brodrick.

</doc>
<doc id="3869053" url="https://pl.wikipedia.org/wiki?curid=3869053" title="Eugeniusz Majchrzak">
Eugeniusz Majchrzak

Eugeniusz Majchrzak (ur. 22 maja 1944 w Warszawie, zm. 28 września 2016 tamże) – polski muzyk, kompozytor, aranżer, dyrygent oraz kierownik muzyczny.
Życiorys.
Urodzony w Warszawie, od 1945 roku zamieszkały w Łodzi. Tam uczęszczał do Podstawowej Szkoły Muzycznej, następnie do liceum muzycznego. W 1958 roku rodzina przeprowadziła się do Gdyni, gdzie kontynuował naukę w Państwowym Liceum Muzycznym. Uzyskał dyplomy w trzech specjalnościach: fortepian, puzon oraz teoria. Kontynuował naukę w warszawskiej PWSM (dyplom z dyrygentury). W trakcie studiów współpracował z Estradą Stołeczną i Teatrem Komedia w Warszawie. W latach 1969–1971 był kierownikiem muzycznym Teatru Klasycznego w Warszawie. Pracował też w Telewizji Polskiej i Polskim Radiu. W wielu filmach z dubbingiem aranżował piosenki oraz był kierownikiem muzycznym, w niektórych sam użyczył głosu. Współpracował też z kabaretem Owca i Dudek. Był członkiem Związku Autorów i Kompozytorów Scenicznych ZAiKS.
Pochowany na cmentarzu Wawrzyszewskim w Warszawie.

</doc>
<doc id="3869054" url="https://pl.wikipedia.org/wiki?curid=3869054" title="Mogłem być tobą">
Mogłem być tobą

Mogłem być tobą – singel zespołu Komety wydany 21 lutego 2011 roku. Pochodzi on z siódmego studyjnego albumu grupy – Luminal. Singel został wydany w wersji limitowanej na płycie CD przez wytwórnię Jimmy Jazz Records. 

</doc>
<doc id="3869073" url="https://pl.wikipedia.org/wiki?curid=3869073" title="Jurij Moszkin">
Jurij Moszkin

Jurij Moszkin, ros. Юрий Мошкин (ur. 1931) – radziecki skoczek narciarski i kombinator norweski, olimpijczyk z 1956.
Igrzyska olimpijskie.
Kombinacja norweska.
Jurij Moszkin w zawodach tych wygrał skoki po próbach na odległość 75,5 oraz 77 metrów (kombinatorzy skakali wówczas trzy razy, liczyły się dwa najlepsze skoki). W nieliczonym skoku Moszkin uzyskał 79,5 metra, ale zaliczył upadek. Wobec słabszej formy biegowej, Jurij spadł na 13. miejsce w klasyfikacji generalnej zawodów.
Turniej Czterech Skoczni.
Jurij Moszkin startował w 5. Turnieju Czterech Skoczni. Po 46. miejscu w Innsbrucku, 16. w Garmisch-Partenkirchen oraz 12. w Bischofshofen zajął w końcowej klasyfikacji turnieju 31. lokatę.

</doc>
<doc id="3869075" url="https://pl.wikipedia.org/wiki?curid=3869075" title="Wiceprezydent Mjanmy">
Wiceprezydent Mjanmy

Urząd wiceprezydenta Mjanmy to drugie najważniejsze stanowisko w rządzie tego kraju, zaraz po prezydencie. Został ustanowiony na mocy Konstytucji Mjanmy z roku 2008. Ciekawym jest fakt, że kraj ten posiada dwóch wiceprezydentów. Urząd zaczął działalność 30 marca 2011 roku.
Pierwsi wiceprezydenci.
1. Tin Aung Myint Oo (30 marca 2011 – 1 czerwca 2012)
2. Sai Mauk Kham (1 czerwca 2012 – 30 marca 2016)
3. Myint Swe (30 marca 2016 – nadal)
Drudzy wiceprezydenci.
1. Sai Mauk Kham (30 marca 2011 – 1 czerwca 2012)
2. Nyan Tun (15 sierpnia 2012 – 30 marca 2016)
3. Henry van Thio (30 marca 2016 – nadal)

</doc>
<doc id="3869087" url="https://pl.wikipedia.org/wiki?curid=3869087" title="Omega (1905)">
Omega (1905)

Omega (Q40) – francuski eksperymentalny okręt podwodny z okresu I wojny światowej. Został zwodowany 28 listopada 1905 roku w stoczni Arsenal de Toulon, a do służby w Marine nationale wszedł w styczniu 1911 roku. 27 września 1910 roku nazwę okrętu zmieniono na „Argonaute”. Jednostka została skreślona z listy floty 20 maja 1919 roku.
Projekt i dane taktyczno–techniczne.
„Omega” została zaprojektowana przez inż. Émile’a Bertina i Emmanuela Petithomme’a. Początkowo jednostka miała być wyposażona w specjalny silnik Diesla do napędu zarówno w położeniu nawodnym, jak i podwodnym, jednak fiasko tej koncepcji zmusiło konstruktorów do zainstalowania napędu parowego i silnika elektrycznego (połowy siłowni zastosowanej na okrętach typu "Pluviôse").
„Omega” była eksperymentalnym, dwukadłubowym okrętem podwodnym. Długość całkowita wynosiła 48,9 metra, szerokość 4,2 metra i zanurzenie 2,8 metra. Wyporność w położeniu nawodnym wynosiła 306 ton, a w zanurzeniu 409 ton. Okręt napędzany był na powierzchni przez jedną maszynę parową potrójnego rozprężania systemu du Temple o mocy 350 koni mechanicznych (KM), do których parę dostarczał jeden kocioł du Temple. Napęd podwodny zapewniał jeden silnik elektryczny Nancy o mocy 234 KM. Jednośrubowy układ napędowy pozwalał osiągnąć prędkość 10,25 węzła na powierzchni i 6 węzłów w zanurzeniu. Zasięg wynosił 1076 Mm przy prędkości 8 węzłów w położeniu nawodnym oraz 45 Mm przy prędkości 5 węzłów pod wodą. Dopuszczalna głębokość zanurzenia wynosiła 30 metrów.
Okręt wyposażony był w sześć wyrzutni torped kalibru 450 mm (dwie wewnętrzne na dziobie, dwie zewnętrzne systemu Drzewieckiego i dwie zewnętrzne na rufie), z łącznym zapasem 6 torped. Załoga okrętu składała się z 22 oficerów, podoficerów i marynarzy.
Budowa i przebieg służby.
„Omega” zbudowana została w Arsenale w Tulonie. Stępkę okrętu położono w styczniu 1903 roku, został zwodowany 28 listopada 1905 roku. 27 września 1910 roku nazwę okrętu zmieniono na „Argonaute”, a do służby przyjęto go w styczniu 1911 roku. Jednostka otrzymała numer burtowy Q40.
„Argonaute” pełnił służbę na Morzu Śródziemnym do 20 maja 1919 roku, kiedy skreślony został z listy floty.

</doc>
<doc id="3869089" url="https://pl.wikipedia.org/wiki?curid=3869089" title="Alaküla (Raplamaa)">
Alaküla (Raplamaa)



</doc>
<doc id="3869093" url="https://pl.wikipedia.org/wiki?curid=3869093" title="Bal nadziei">
Bal nadziei

Bal nadziei – dziewiąty album muzyczny zespołu Komety w tym drugi koncertowy wydany 4 listopada 2016 roku przez wytwórnię Thin Man Records na płytach CD w wersji digipak. Płytę zespół nagrał w składzie: Lesław (śpiew i gitary), Dżony (perkusja), Riczmond (gitara basowa, śpiew).

</doc>
<doc id="3869094" url="https://pl.wikipedia.org/wiki?curid=3869094" title="Argonaute (1911)">
Argonaute (1911)



</doc>
<doc id="3869096" url="https://pl.wikipedia.org/wiki?curid=3869096" title="Władysław Żarski">
Władysław Żarski

Władysław Żarski (ur. 14 sierpnia 1882 w Bełzie, zm. 1940 w ZSRR) – polski działacz niepodległościowy, porucznik rezerwy piechoty Wojska Polskiego, inspektor Policji Państwowej, ofiara zbrodni katyńskiej.
Życiorys.
Urodził się 14 sierpnia 1882 w Bełzie jako syn Jana (c. k. woźny sądowy w Sanoku, zm. 4 maja 1908 w wieku 55 lat) i Katarzyny z domu Dunajewicz (1847–1920)). Miał rodzeństwo: Zofię (ur. 1881), Bronisława (ur. 1886, w 1913 szef Drużyn Bartoszowych w Sanoku), Stanisława Walentego (1888–1920, urzędnik sądowy). Wraz z rodziną zamieszkiwał w Posadzie Sanockiej.
W 1903 zdał egzamin dojrzałości w C. K. Gimnazjum Męskim w Sanoku (w jego klasie byli m.in. Jan Killar, Jan Rajchel, Franciszek Wanic).
Na początku XX wieku był członkiem wydziału koła Towarzystwa Szkoły Ludowej w Sanoku. Przed 1914 w Sanoku działał w organizacjach niepodległościowych: był organizatorem i prezesem stowarzyszenia Towarzystwo Młodzieży Polskiej „Znicz”, powołanego 17 lipca 1904, w którym podczas studiów był sekretarzem, w styczniu 1906 wybrany zastępcą prezesa dr. Józefa Tomasika (stowarzyszenie rozwiązało się w 1907), następnie w 1911 został komendantem powołanej Komendy Miejscowej „Armii Polskiej” w Sanoku i rozwijał jej działalność także na obszar powiatu sanockiego, aktywnie włączając byłych członków „Znicza”, był współorganizatorem kursu podoficerskiego, pełniąc funkcje instruktora ds. nauczania regulaminu (wraz z nim w komendzie działali Bronisław Praszałowicz, Zygmunt Tomaszewski – wszyscy trzej byli pracownikami w sferze prawa – sądownictwa bądź adwokatury); był członkiem powstałej w 1912 VII Drużyny Strzeleckiej w Sanoku, w strukturze której był komendantem, wiceprezesem, dowódcą plutonu oraz tymczasowo dowódcą pod nieobecność Z. Tomaszewskiego; działał także na rzecz Sanockiej Chorągwi Drużyn Bartoszowych będąc wyznaczony z KM AP do prowadzenia zajęć wojskowych i instruktorem w szkole podoficerskiej, a w 1911 został członkiem Komitetu Mężów Zaufania DB w Sanoku.
Po ukończonych studiach prawniczych uchwałą z 1910 został uznany przynależnym do gminy Sanok. Od ok. 1911 był praktykantem konceptowym w c. k. dyrekcji okręgu skarbowego w Sanoku. Od ok. 1912 był auskultantem przy C. K. Sądzie Obwodowym w Sanoku (w 1913 analogicznie Z. Tomaszewski, B. Praszałowicz oraz Bolesław Mozołowski i Michał Drwięga).
W rezerwie piechoty C. K. Armii został mianowany kadetem z dniem 1 stycznia 1909, potem awansowany na stopień chorążego z dniem 1 stycznia 1909, a następnie na stopień podporucznika z dniem 1 stycznia 1912. Był przydzielony do 45 pułku piechoty, stacjonującego w Sanoku. Oficerem rezerwy z przydziałem do tej jednostki pozostawał także podczas I wojny światowej około 1916. 
U kresu wojny, po przejęciu władzy w Sanoku przez Polaków 1 listopada 1918 w stopniu porucznika został organizatorem i dowódcą żandarmerii w mieście. W połowie listopada 1918 w stopniu podporucznika był komendantem powiatowym w Sanoku. W 1919 udzielał się przy działalności zarządu powiatowego Związku Inwalidów Wojennych RP w Sanoku.
Jako aplikant 22 lipca 1919 został mianowany sędzią zapasowym w IX klasie rangi w okręgu Sądu Zapasowego we Lwowie (analogicznie B. Mozołowski i B. Praszałowicz). Został funkcjonariuszem Policji Państwowej. Został awansowany do stopnia inspektora. Od 1 grudnia 1920 do 31 marca 1921 pełnił stanowisko komendanta PP Okręgu w Przemyślu, a następnie sprawował urząd komendanta PP Okręgu X Stanisławowskiego. W Wojsku Polskim został zweryfikowany w stopniu porucznika rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym 2 pułku strzelców podhalańskich w Sanoku. W 1934, jako porucznik pospolitego ruszenia rezerwy piechoty był Oficerskiej Kadrze Okręgowej nr VI jako oficer przewidziany do użycia w czasie wojny.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez Sowietów. Został zamordowany przez NKWD na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55/1-51 oznaczony numerem 1027). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Upamiętnienie.
W ramach Apelu Poległych uczniów sanockiego gimnazjum w publikacji z 1958 Józef Stachowicz podał, że Władysław Żarski zginął podczas II wojny światowej w nieznanym miejscu.
W 1962 Władysław Żarski został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.

</doc>
<doc id="3869110" url="https://pl.wikipedia.org/wiki?curid=3869110" title="Nywky">
Nywky



</doc>
<doc id="3869115" url="https://pl.wikipedia.org/wiki?curid=3869115" title="Pieczatniki">
Pieczatniki



</doc>
<doc id="3869122" url="https://pl.wikipedia.org/wiki?curid=3869122" title="Osokorky">
Osokorky



</doc>
<doc id="3869125" url="https://pl.wikipedia.org/wiki?curid=3869125" title="Paljasmaa">
Paljasmaa

Paljasmaa – wieś w Estonii, w prowincji Rapla, w gminie Vigala.

</doc>
<doc id="3869126" url="https://pl.wikipedia.org/wiki?curid=3869126" title="Pozniaky">
Pozniaky



</doc>
<doc id="3869133" url="https://pl.wikipedia.org/wiki?curid=3869133" title="Pallika (Vigala)">
Pallika (Vigala)

Pallika – wieś w Estonii, w prowincji Rapla, w gminie Vigala.

</doc>
<doc id="3869135" url="https://pl.wikipedia.org/wiki?curid=3869135" title="Inna Frołowa">
Inna Frołowa

Inna Wasyliwna Frołowa (ukr. Інна Василівна Фролова, ur. 3 czerwca 1965) – ukraińska wioślarka, dwukrotna srebrna medalistka olimpijska.
Brała udział w trzech igrzyskach olimpijskich (IO 88, IO 92, IO 96). Po pierwszy medal sięgnęła w 1988 w czwórce podwójnej. Startowała wówczas w barwach ZSRR, osiem lat później ponownie wywalczyła srebro w tej konkurencji, już jako reprezentantka Ukrainy. W barwach ZSRR zdobyła srebro mistrzostw świata w dwójkach podwójnych w 1990.

</doc>
<doc id="3869140" url="https://pl.wikipedia.org/wiki?curid=3869140" title="Thiago Alves (zawodnik MMA)">
Thiago Alves (zawodnik MMA)

Thiago Alves d'Araujo (ur. 3 października 1983 w Fortalezie) – brazylijski zawodnik mieszanych sztuk walki (MMA) oraz boksu tajskiego wagi półśredniej, pretendent do pasa mistrzowskiego Ultimate Fighting Championship z 2009.
Kariera sportowa.
W MMA zadebiutował 30 czerwca 2001 na miejscowej gali w Fortalezie. Przegrał wtedy z Gleisonem Tibau przez poddanie dźwignią na łokieć. W 2003 wyjechał do USA, kontynuując tamże karierę MMA. Do 2005 zanotował bilans pięciu zwycięstw i jednej porażki na amerykańskich galach, co pozwoliło mu związać się w 2005 z Ultimate Fighting Championship. W UFC zadebiutował 3 października 2005 przegrywając przez poddanie (duszenie trójkątne nogami) ze Spencerem Fisherem. Mimo złego początku, to w kolejnych dwóch pojedynkach wychodził zwycięsko, nokautując rywali w pierwszych rundach. 28 czerwca 2008, przegrał przez techniczny nokaut z Jonem Fitchem.
Zwycięstwo nad Johnem Alessio w październiku 2006 zapoczątkowało serię siedmiu wygranych z rzędu w organizacji. W tym czasie pokonywał ścisłą czołówkę dywizji półśredniej m.in. Chrisa Lytle'a, Karo Parizjana, Josha Koschecka czy wielokrotnego mistrza UFC Matta Hughesa. W związku ze świetnymi wynikami, otrzymał 11 lipca 2009 szanse walki o mistrzostwo UFC wagi półśredniej, z Kanadyjczykiem Georges St-Pierre. Alves ostatecznie przegrał pojedynek jednogłośnie na punkty.
Wcześniej, bo w lutym 2007 zaliczył wpadkę dopingową, w związku z wykryciem w jego organizmie zakazanych diuretyków, po walce z Tonym DeSouzą. Został ówcześnie zawieszony na osiem miesięcy, oraz otrzymał karę finansową w wysokości 5500 USD.
W latach 2010-2012 bezskutecznie próbował wrócić do czołówki wagi półśredniej. Notował zwycięstwa nad niżej rankingowymi zawodnikami m.in. Johnem Howardem, natomiast przegrywał z wyżej klasyfikowanymi, Jonen Fitchem w rewanżu (7 sierpnia 2010) oraz Martinem Kampmannem (3 marca 2012).
Od 2012 zaczęły trapić go częste kontuzję. Z tego powodu stracił walki m.in. z Yoshihiro Akiyamą, Mattem Brownem czy Bensonem Hendersonem. Po prawie dwóch latach przerwy, wrócił do "klatki" UFC, pokonując 19 kwietnia 2014 Setha Baczynskiego jednogłośnie na punkty. 31 stycznia 2015 na UFC 183, znokautował kopnięciem na korpus Jordana Meina w 2. rundzie.
30 maja 2015 przegrał z Carlosem Conditem przez TKO, wskutek przerwania walki przez lekarza w czasie przerwy między drugą, a trzecią rundą. 12 listopada 2016 zanotował drugą porażkę z rzędu, ulegając na punkty Jimowi Millerowi. 8 kwietnia 2017 na UFC 210 pokonał na punkty Kanadyjczyka Patricka Côté.
26 czerwca 2021 na gali boksu na gołe pięści "BKFC 18" zdobył mistrzowski pas BKFC w wadze średniej, pokonując tam w 3 rundzie przez TKO (przerwanie przez lekarza) Kubańczyka Ulyssesa Diaza.

</doc>
<doc id="3869142" url="https://pl.wikipedia.org/wiki?curid=3869142" title="Rääski">
Rääski

Rääski – wieś w Estonii, w prowincji Rapla, w gminie Vigala.

</doc>
<doc id="3869146" url="https://pl.wikipedia.org/wiki?curid=3869146" title="Sääla">
Sääla

Sääla – wieś w Estonii, w prowincji Rapla, w gminie Vigala.

</doc>
<doc id="3869148" url="https://pl.wikipedia.org/wiki?curid=3869148" title="Tiduvere">
Tiduvere

Tiduvere – wieś w Estonii, w prowincji Rapla, w gminie Vigala.

</doc>
<doc id="3869151" url="https://pl.wikipedia.org/wiki?curid=3869151" title="Tõnumaa">
Tõnumaa

Tõnumaa – wieś w Estonii, w prowincji Rapla, w gminie Vigala.

</doc>
<doc id="3869155" url="https://pl.wikipedia.org/wiki?curid=3869155" title="Vaguja">
Vaguja

Vaguja – wieś w Estonii, w prowincji Rapla, w gminie Vigala.

</doc>
<doc id="3869161" url="https://pl.wikipedia.org/wiki?curid=3869161" title="Vanamõisa (Vigala)">
Vanamõisa (Vigala)

Vanamõisa – wieś w Estonii, w prowincji Rapla, w gminie Vigala.

</doc>
<doc id="3869163" url="https://pl.wikipedia.org/wiki?curid=3869163" title="Antonina Zielikowicz">
Antonina Zielikowicz

Antonina Wiktorowna Zielikowicz, z domu Machina (ros. Антонина Викторовна Зеликович, ur. 4 marca 1958) – rosyjska wioślarka, trzykrotna medalistka olimpijska.
Kariera sportowa.
Brała udział w trzech igrzyskach olimpijskich (IO 80, IO 88, IO 92). W 1980 zajęła drugie miejsce w jedynce (wyprzedziła ją Rumunka Sanda Toma), w 1988 w czwórce podwójnej. Startowała wówczas w barwach ZSRR. W 1992 wywalczyła brąz w czwórce podwójnej jako zawodniczka ekipy Wspólnoty Niepodległych Państw. W barwach ZSRR zdobyła złoto mistrzostw świata w dwójkach podwójnych w 1981 i 1982, w 1983 była druga. W czwórce podwójnej była druga w 1985 i trzecia w 1987 oraz trzecia w jedynce w 1986.
Przypisy.
 

</doc>
<doc id="3869164" url="https://pl.wikipedia.org/wiki?curid=3869164" title="Sweeney Todd (musical)">
Sweeney Todd (musical)

Sweeney Todd: Demoniczny Golibroda z Fleet Street – musical (thriller muzyczny) z muzyką i tekstami piosenek autorstwa Stephena Sondheima oraz librettem autorstwa Hugh Wheelera. Musical powstał na podstawie sztuki teatralnej pod tym samym tytułem, z 1973 roku, autorstwa Christophera Bonda. Premiera Sweeney Todd miała miejsce w 1979 roku na Broadwayu. Musical zdobył wiele nagród – w tym nagrodę Tony, w kategorii najlepszego musicalu.
Umiejscowiony w XIX-wiecznej Anglii, musical opowiada o tytułowym golibrodzie, który po 15 latach wygnania powraca do ojczyzny, by zemścić się na skorumpowanym sędzi Turpinie. Jego wspólniczką staje się pani Lovett, która prowadzi sklep z pasztecikami mięsnymi.

</doc>
<doc id="3869165" url="https://pl.wikipedia.org/wiki?curid=3869165" title="Vana-Vigala">
Vana-Vigala

Vana-Vigala – wieś w Estonii, w prowincji Rapla, w gminie Vigala.

</doc>
<doc id="3869169" url="https://pl.wikipedia.org/wiki?curid=3869169" title="Władysław Żarski (ujednoznacznienie)">
Władysław Żarski (ujednoznacznienie)



</doc>
<doc id="3869174" url="https://pl.wikipedia.org/wiki?curid=3869174" title="Vängla">
Vängla

Vängla – wieś w Estonii, w prowincji Rapla, w gminie Vigala.

</doc>
<doc id="3869179" url="https://pl.wikipedia.org/wiki?curid=3869179" title="Model ex post facto">
Model ex post facto

Model ex post facto (EPF) (łac. ex post (facto) - po (fakcie)) – w metodologii badań psychologicznych jest to model badawczy stosowany do wyjaśnienia przyczyn zjawisk, które miały miejsce w przeszłości. Model ten dokonuje próby identyfikacji zmiennej niezależnej, której wpływ na  
zmienną zależną zaistniał do momentu rozpoczęcia badania, a więc nie był manipulowany przez badacza. 
EPF stosuje się głównie wtedy, kiedy z powodów etycznych lub technicznych niemożliwym jest przeprowadzenie badania według modelu eksperymentalnego.
Model eksperymentalny a model EPF.
Najważniejszym czynnikiem odróżniającym model "ex post facto" od modelu eksperymentalnego jest przedmiot badań: w modelu EPF są nim zjawiska, które miały miejsce w przeszłości, zaś w modelu eksperymentalnym - badany jest wpływ manipulacji eksperymentalnej na zmienną zależną.
Podstawową czynnością wykonywaną w modelu eksperymentalnym jest wywołanie obserwowalnych zmian zmiennej zależnej poprzez manipulację co najmniej jedną zmienną niezależną. Pozwala to badaczowi zaobserwować wpływ zmiennej niezależnej Xj na zmienną zależną Y. Model EPF nie daje takiej możliwości - ze względu na to, że wpływ zmiennej niezależnej na zmienną zależną miał już miejsce i jest czynnością dokonaną, manipulacje zmienną niezależną są wykluczone. Bezpośrednio wiąże się to też ze sposobem doboru osób badanych:, podczas gdy w modelu eksperymentalnym grupy wybierane są z uwzględnieniem zasad randomizacji, w modelu EPF konieczny jest celowy dobór grup według ustalonego kryterium.
Dwa warianty modelu EPF.
Opierając się na stopniu posiadanej przez badacza wiedzy dotyczącej zmiennej zależnej Y i jej uwarunkowań - w modelu EPF wyróżnia się dwa warianty badań:
2.1. Wariant eksploracyjny (EPF-E).
Wariant eksploracyjny modelu ex post facto znajduje swoje zastosowanie, gdy czynniki oddziałujące na zmienną zależną Y są nieznane. Za pomocą EPF-E badane są problemy istotnościowe, przyjmujące postać takich kwestii, jak: "Jakie zmienne niezależne są istotne dla danej zmiennej zależnej?".
Tok postępowania badawczego w przypadku EPF-E:
2.2. Wariant konfirmacyjny (EPF-K).
W odróżnieniu od wariantu eksploracyjnego, w którym z grona zmiennych niezależnych wybiera się te, które mogą oddziaływać na zmienną zależną - w EPF-K badacz tworząc konkretne hipotezy skupia się na ostatecznym rozstrzygnięciu czy dana zmienna niezależna Xj jest zmienną istotną dla Y, czy też nie jest.
Tok postępowania badawczego w przypadku EPF-K:
Wady i zalety modelu EPF.
Z uwagi na kontrowersje budzone przez model ex post facto w środowisku naukowym oraz liczne dyskusje nad dokładnością i rzetelnością EPF - powstały liczne publikacje szczegółowo omawiające ten temat. Jedna z najbardziej znanych w Polsce opinii dotyczących wad i zalet modelu EPF została zaproponowana przez polskiego psychologa J. Brzezińskiego:
Wady modelu EPF:
Zalety modelu EPF:
Przykład badań.
Jak podaje Brzeziński - dobrym przykładem badania EPF mogą posłużyć badania nad tzw. osobowością autorytarną prowadzone w latach czterdziestych XX w. pod kierownictwem Adorno.
Adorno z zespołem skupił się na koncepcji jednostki o antydemokratycznych poglądach na człowieka i społeczeństwo, jednocześnie zakładając, iż postawa ta wynika z jej tendencji emocjonalnych. Badanie miało wykazać czy taka osobowość istnieje, jak wygląda, na ile jest rozpowszechniona, jakie czynniki powodowały jej rozwój, co sprzyja powstaniu postawy antydemokratycznej oraz jakie siły działają sprzyjająco na jej powstanie w obrębie osobowości. Autorzy skłaniali się do przyjęcia założenia, że rozwój osobowości autorytarnej/antydemokratycznej w pewnym stopniu zależy od wychowania dziecka w rodzinie, a więc uwzględnili takie czynniki jak przynależność etniczna czy religijna, status ekonomiczny itp. Co za tym idzie - badano przyczyny, które w przeszłości wpłynęły na powstanie pewnych zjawisk, a więc mowa tu o typowym dla EPF przedmiocie badań.
Następnym krokiem było skonstruowanie kwestionariusza, za pomocą którego "celowo" i bez zastosowania zasady randomizacji wyodrębniono osoby w wysokim i niskim stopniu aprobujące poglądy antydemokratyczne, co jest charakterystyczną dla EPF metodą doboru osób badanych. Za pomocą skali analizującej poparcie lub odrzucenie ideologii antysemityzmu oraz skali etnocentryzmu podzielono badanych na dwie skrajne części oraz zbadano ich stosunek do przedstawicieli swojej i obcej grupy, a więc dokonano pomiaru zmiennej zależnej Y.
W fazie końcowej materiał empiryczny zebrany za pomocą wywiadów klinicznych oceniono pod względem występowania w około stu wcześniej ustalonych kategoriach operacyjnych. W rezultacie przeprowadzonych porównań niektóre kategorie zostały odrzucone jako nieróżnicujące grup. Jest to kolejnym kryterium wskazującym na model EPF - nie występuje tu manipulacja zmiennymi niezależnymi, a jedynie ich selekcja w kontekście istotności dla zmiennej zależnej Y.
Zmiennymi niezależnymi istotnymi dla zmiennej zależnej Y okazały się m.in.: tendencja do idealizowania rodziców, autogloryfikacja czy nacisk na konwencjonalną moralność.

</doc>
<doc id="3869180" url="https://pl.wikipedia.org/wiki?curid=3869180" title="Émeraude (1906)">
Émeraude (1906)

Émeraude (Q41) – francuski okręt podwodny z okresu I wojny światowej, jednostka prototypowa swojego "typu". Został zwodowany 6 sierpnia 1906 roku w stoczni Arsenal de Cherbourg, a do służby w Marine nationale wszedł w październiku 1908 roku. Jednostka została skreślona z listy floty 12 listopada 1919 roku.
Projekt i dane taktyczno–techniczne.
„Émeraude” zamówiony został na podstawie programu rozbudowy floty francuskiej z 1903 roku. Zaprojektował go inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręt miał niewielki zapas pływalności w położeniu nawodnym oraz występowały na nim częste awarie silników Diesla, co znacznie wydłużyło okres prób i opóźniło wprowadzenie do służby. 
„Émeraude” był małym, jednokadłubowym okrętem podwodnym. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręt napędzany był na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręt wyposażony był w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Załoga okrętu składała się z 21 (później 23) oficerów, podoficerów i marynarzy.
Budowa i przebieg służby.
„Émeraude” zbudowany został w Arsenale w Cherbourgu. Stępkę okrętu położono w październiku 1903 roku, został zwodowany 6 sierpnia 1906 roku, a do służby przyjęto go w październiku 1908 roku. Nazwa nawiązywała do kamienia szlachetnego – szmaragdu. Jednostka otrzymała numer burtowy Q41.
„Émeraude” pełnił służbę na Morzu Śródziemnym do 12 listopada 1919 roku, kiedy skreślony został z listy floty.

</doc>
<doc id="3869182" url="https://pl.wikipedia.org/wiki?curid=3869182" title="Dziewiąty rząd Izraela">
Dziewiąty rząd Izraela

Dziewiąty rząd Izraela – rząd Izraela, sformowany 17 grudnia 1959, którego premierem został Dawid Ben Gurion z Mapai. Rząd został powołany przez koalicję mającą większość w Knesecie IV kadencji, po wyborach w 1959 roku. Funkcjonował do 2 listopada 1961, kiedy to powstał kolejny rząd również pod przywództwem Dawida Ben Guriona.

</doc>
<doc id="3869187" url="https://pl.wikipedia.org/wiki?curid=3869187" title="Ósmy rząd Izraela">
Ósmy rząd Izraela

Ósmy rząd Izraela – rząd Izraela, sformowany 7 stycznia 1958, którego premierem został Dawid Ben Gurion z Mapai. Rząd został powołany przez koalicję mającą większość w Knesecie IV kadencji, po odwołaniu poprzedniej rady ministrów. Funkcjonował do 17 grudnia 1959, kiedy to powstał kolejny rząd również pod przywództwem Dawida Ben Guriona.

</doc>
<doc id="3869189" url="https://pl.wikipedia.org/wiki?curid=3869189" title="Siódmy rząd Izraela">
Siódmy rząd Izraela

Siódmy rząd Izraela – rząd Izraela, sformowany 3 listopada 1955, którego premierem został Dawid Ben Gurion z Mapai. Rząd został powołany przez koalicję mającą większość w Knesecie IV kadencji, po wyborach w 1955 roku. Funkcjonował do 7 stycznia 1958, kiedy to powstał kolejny rząd również pod przywództwem Dawida Ben Guriona.

</doc>
<doc id="3869210" url="https://pl.wikipedia.org/wiki?curid=3869210" title="27 Pułk Piechoty Armii Krajowej">
27 Pułk Piechoty Armii Krajowej

27 Pułk Piechoty AK – jednostka sił zbrojnych Armii Krajowej. Wchodząca w skład 7 Dywizji Piechoty AK.
Historia.
Jednostka wraz z 74 pp AK od lipca 1944 roku wchodziła skład 7 Dywizji Piechoty AK Będącej w składzie Kieleckiego Korpusu AK. Korpus miał iść na pomoc Powstaniu warszawskiemu. Okazało się to jednak niemożliwe, ze względu na bliskość frontu i niewystarczające wyposażenie słabo zorganizowanych oddziałów. Po rozwiązaniu Korpusu pułk kontynuował walkę z okupantem do swego rozwiązania w styczniu 1945 roku.
Skład Pułku.
Na dzień 10 Sierpnia 1944 r. Pułk liczył 492 ludzi. W skład personalny Pułku Wchodził:
Upamiętnienie.
Żołnierzy 27 Pułku Piechoty AK i dowódców tego pułku, upamiętniają tablice na zewnątrz Kościoła Niepokalanego Poczęcia NMP w Żytnie

</doc>
<doc id="3869215" url="https://pl.wikipedia.org/wiki?curid=3869215" title="Szósty rząd Izraela">
Szósty rząd Izraela

Szósty rząd Izraela – rząd Izraela, sformowany 29 czerwca 1955, którego premierem został Mosze Szaret z Mapai. Rząd został powołany przez koalicję mającą większość w Knesecie II kadencji, po upadku poprzedniego rządu Szareta. Funkcjonował do 3 listopada 1955, kiedy to powstał rząd premiera Dawida Ben Guriona.

</doc>
<doc id="3869218" url="https://pl.wikipedia.org/wiki?curid=3869218" title="Piąty rząd Izraela">
Piąty rząd Izraela

Piąty rząd Izraela – rząd Izraela, sformowany 26 stycznia 1954, którego premierem został Mosze Szaret z Mapai. Rząd został powołany przez koalicję mającą większość w Knesecie II kadencji, po rezygnacji Dawida Ben Guriona, premiera poprzedniej rady ministrów. Funkcjonował do 29 czerwca 1955, kiedy to powstał kolejny rząd również pod przywództwem Moszego Szareta.

</doc>
<doc id="3869221" url="https://pl.wikipedia.org/wiki?curid=3869221" title="Czwarty rząd Izraela">
Czwarty rząd Izraela

Czwarty rząd Izraela – rząd Izraela, sformowany 24 grudnia 1952, którego premierem został Dawid Ben Gurion z Mapai. Rząd został powołany przez nową koalicję mającą większość w Knesecie II kadencji, po upadku poprzedniego rządu Ben Guriona. Funkcjonował do 26 stycznia 1954, kiedy to – po rezygnacji Ben Guriona – powstał rząd premiera Moszego Szareta.

</doc>
<doc id="3869223" url="https://pl.wikipedia.org/wiki?curid=3869223" title="Trzeci rząd Izraela">
Trzeci rząd Izraela

Trzeci rząd Izraela – rząd Izraela, sformowany 8 października 1951, którego premierem został Dawid Ben Gurion z Mapai. Rząd został powołany przez koalicję mającą większość w Knesecie II kadencji, po wyborach w 1951 roku. Funkcjonował do 24 grudnia 1952, kiedy to powstał kolejny rząd również pod przywództwem Dawida Ben Guriona.

</doc>
<doc id="3869224" url="https://pl.wikipedia.org/wiki?curid=3869224" title="Drugi rząd Izraela">
Drugi rząd Izraela

Drugi rząd Izraela – rząd Izraela, sformowany 1 listopada 1950, którego premierem został Dawid Ben Gurion z Mapai. Rząd został powołany przez koalicję mającą większość w Knesecie I kadencji, po upadku poprzedniego rządu Ben Guriona. Funkcjonował do 8 października 1951, kiedy to powstał kolejny rząd również pod przywództwem Dawida Ben Guriona.

</doc>
<doc id="3869226" url="https://pl.wikipedia.org/wiki?curid=3869226" title="Pierwszy rząd Izraela">
Pierwszy rząd Izraela

Pierwszy rząd Izraela – rząd Izraela, sformowany 10 marca 1949, którego premierem został Dawid Ben Gurion z Mapai. Rząd został powołany przez koalicję mającą większość w Knesecie I kadencji, po wyborach w 1949 roku. Funkcjonował do 1 listopada 1950, kiedy to powstał kolejny rząd również pod przywództwem Dawida Ben Guriona.

</doc>
<doc id="3869227" url="https://pl.wikipedia.org/wiki?curid=3869227" title="Tymczasowy rząd Izraela">
Tymczasowy rząd Izraela

Tymczasowy rząd Izraela – rząd Izraela, sformowany 14 maja 1948, którego premierem został Dawid Ben Gurion z Mapai. Rząd został powołany po ogłoszeniu Deklaracji niepodległości Izraela. Funkcjonował do 10 marca 1949, kiedy to - po pierwszych wyborach parlamentarnych powstał pierwszy rząd Izraela również pod przywództwem Dawida Ben Guriona.

</doc>
<doc id="3869233" url="https://pl.wikipedia.org/wiki?curid=3869233" title="Saint-Augustin (Pas-de-Calais)">
Saint-Augustin (Pas-de-Calais)

Saint-Augustin – gmina we Francji, w regionie Hauts-de-France, w departamencie Pas-de-Calais. W 2013 roku populacja ludności wynosiła 781 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Clarques oraz Rebecques. Siedzibą gminy została miejscowość Rebecques.

</doc>
<doc id="3869241" url="https://pl.wikipedia.org/wiki?curid=3869241" title="Katedra Sioni w Bolnisi">
Katedra Sioni w Bolnisi

Katedra Sioni w Bolnisi (gr. ბოლნისის სიონი) – kamienna bazylika z V wieku wzniesiona w Bolnisi (Dolna Kartlia), znana z najstarszych na terenie Gruzji inskrypcji w języku gruzińskim.
Architektura.
Świątynia została zbudowana w latach 478–493. Jest to trójnawowa bazylika z pięcioma parami filarów i absydą, nakryta dwuspadowym dachem.
Ściany katedry zdobią charakterystyczne kamienne krzyże, które stały się symbolem Gruzji i zostały umieszczone na fladze państwowej.
Inskrypcje.
W katedrze zachowały się najstarsze inskrypcje w języku gruzińskim znalezione na terenie Gruzji, z których najstarsza pochodzi z 494 roku. Kamienne inskrypcje wykonane są pismem asomtawruli.
Inskrypcja 1.
Wykuta w kamieniu inskrypcja – osiem linii tekstu – znajduje się na zewnętrznej, wschodniej ścianie kościoła. Napis „otacza” relief przedstawiający krzyż Bolnisi wpisany w dekoracyjny, podwójny okrąg – linie 3–6 inskrypcji są „przerwane” reliefem. Lewy dolny róg napisu odpadł, a prawy górny jest lekko uszkodzony. Przyjmuje się, że inskrypcja ta pochodzi z tego samo okresu, co inskrypcja informująca u fundacji kościoła.
Tekst biegnie nieprzerwanie – poszczególne słowa nie są od siebie oddzielone.
Co w wolnym tłumaczeniu na język polski brzmi:
„Chryste, zlituj się nad biskupem Dawidem i społecznością,
i tymi którzy Tobie oddają cześć w tym kościele,
i pomóż tym, którzy w tym kościele pracują.”.
Inskrypcja 2.
Wykuty w kamieniu napis – cztery linijki tekstu – upamiętniający fundację kościoła znajduje się na fasadzie świątyni. Inskrypcja została odkryta w 1937 roku podczas prac inwentaryzacyjnych.
Odczytanie napisu jest utrudnione poprzez zły stan inskrypcji, która jest w części nieczytelna – brakuje jej lewej części, a koniec pierwszej linijki uległ uszkodzeniu. Ponadto tekst biegnie nieprzerwanie – poszczególne słowa nie są od siebie oddzielone i niektóre słowa zapisano w formie skróconej. Na przestrzeni lat podjęto wiele prób uzupełnienia tekstu.
Inskrypcja zawiera czytelny wyraz "Peroz," a za nim słowo "mep", co początkowo zostało zinterpretowane jako odniesienie do imienia władcy z dynastii Sasanidów Peroza I (459–484). Tekst podaje datę rozpoczęcia budowy kościoła w dwudziestym roku panowania Peroza, a jej zakończenie 15 lat później, co miało oznaczać, że świątynię wzniesiono w latach 478–493. Kolejne próby odczytania tekstu, przyniosły inną interpretację postaci Peroza – V-wiecznego lokalnego władcy, który przyjął chrześcijaństwo oraz umiejscowiły budowę kościoła na V wiek.
Co w wolnym tłumaczeniu na język polski brzmi:
„[Z pomocą Święt]ej Trójcy [została] w roku 20. król[a] Peroza
[rozpoczęta budowa] tego kościoła, i w roku 15. [potem]
[ukończona]. Kto będzie tu oddawał cześć, niech się nad nim Bóg zlituje, i kto za biskupa [tego kościoła],[Dawida], modlił się będzie, niech nad nim Bóg tez się zlituje. [Amen]”

</doc>
<doc id="3869254" url="https://pl.wikipedia.org/wiki?curid=3869254" title="Opale (1906)">
Opale (1906)

Opale (Q42) – francuski okręt podwodny z okresu I wojny światowej, druga zamówiona jednostka typu "Émeraude". Została zwodowana 20 listopada 1906 roku w stoczni Arsenal de Cherbourg, a do służby w Marine nationale weszła w 1908 roku. Okręt został skreślony z listy floty 12 listopada 1919 roku.
Projekt i dane taktyczno–techniczne.
„Opale” zamówiony został na podstawie programu rozbudowy floty francuskiej z 1903 roku. Zaprojektował go inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręt miał niewielki zapas pływalności w położeniu nawodnym oraz występowały na nim częste awarie silników Diesla, co znacznie wydłużyło okres prób i opóźniło wprowadzenie do służby. 
„Opale” był małym, jednokadłubowym okrętem podwodnym. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręt napędzany był na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Maksymalna głębokość zanurzenia wynosiła 40 metrów.
Okręt wyposażony był w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Załoga okrętu składała się z 21 (później 23) oficerów, podoficerów i marynarzy.
Budowa i przebieg służby.
„Opale” zbudowany został w Arsenale w Cherbourgu. Stępkę okrętu położono w październiku 1903 roku, został zwodowany 20 listopada 1906 roku, a do służby przyjęto go w 1908 roku. Nazwa nawiązywała do kamienia szlachetnego – opala. Jednostka otrzymała numer burtowy Q42.
„Opale” pełnił służbę na Morzu Śródziemnym, w latach 1915-1916 w składzie 2. Flotylli, a w 1918 roku przeniesiony został do 3. Flotylli. 12 listopada 1919 roku skreślony został z listy floty.

</doc>
<doc id="3869258" url="https://pl.wikipedia.org/wiki?curid=3869258" title="Saint-Martin-lez-Tatinghem">
Saint-Martin-lez-Tatinghem

Saint-Martin-lez-Tatinghem – gmina we Francji, w regionie Hauts-de-France, w departamencie Pas-de-Calais. W 2013 roku populacja ludności wynosiła 5706 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Saint-Martin-au-Laërt oraz Tatinghem. Siedzibą gminy została miejscowość Saint-Martin-au-Laërt.

</doc>
<doc id="3869261" url="https://pl.wikipedia.org/wiki?curid=3869261" title="Bora-Argon 18">
Bora-Argon 18



</doc>
<doc id="3869268" url="https://pl.wikipedia.org/wiki?curid=3869268" title="Bellinghem">
Bellinghem

Bellinghem – gmina we Francji, w regionie Hauts-de-France, w departamencie Pas-de-Calais. W 2013 roku populacja ludności wynosiła 1003 mieszkańców.
Gmina została utworzona 1 września 2016 roku z połączenia dwóch ówczesnych gmin: Herbelles oraz Inghem. Siedzibą gminy została miejscowość Herbelles.

</doc>
<doc id="3869272" url="https://pl.wikipedia.org/wiki?curid=3869272" title="Orica-BikeExchange">
Orica-BikeExchange



</doc>
<doc id="3869273" url="https://pl.wikipedia.org/wiki?curid=3869273" title="Józef Fiema">
Józef Fiema

Józef Fiema (ur. 9 stycznia 1910 w Niepołomicach, zm. 5 grudnia 1979) – polski prawnik, specjalista prawa cywilnego, profesor Uniwersytetu Wrocławskiego i Wyższej Szkoły Ekonomicznej we Wroc­ławiu.
Życiorys.
Uczęszczał do Gimnazjum Nowodworskiego w Krakowie, w którym uzyskał w 1928 r. maturę. Następnie do 1932 studiował w Lublinie, a w następnym roku uzyskał stopień magistra prawa na Uniwersytecie Jana Ka­zimierza we Lwowie i na tej uczelni podjął 1 września 1934 r. pracę jako młodszy asystent wolon­tariusz w Katedrze Prawa Cywilnego. Dwa lata później awansował na stanowisko zastępcy asystenta, a po kolejnych dwóch latach został starszym asystentem. W tym czasie publikował artykuły, m.in. jako sekretarz redakcji „Przeglądu Prawa i Administracji”, oraz obronił pod kierunkiem prof. Stanisława Kulczyńskiego pracę doktorską (1937 r.). Oprócz pracy akademickiej odbył aplikację sądową, po czym w grudniu 1936 r. podjął pracę w Zarządzie Miejskim Lwowa i kontynuował ją do lutego 1939 r..
W kampanii wrześniowej walczył jako dowódca plutonu w 14 Pułku Ułanów i w czasie walk został ranny. Po leczeniu zabrano go ze szpitala wojskowego w Warszawie i osadzono w lutym 1940 r. w oflagu. Przez okres wojny zmieniały się miejsca jego osadzenia, ostatecznie na wolność wyszedł w maju 1945 r. W oflagu brał udział w nauczaniu na tajnych kursach uniwersyteckich. Po powrocie do kraju rozpoczął w grudniu 1945 r. pracę na Wydziale Prawa i Administracji Uniwersytetu Wrocławskiego i szybko awansował, od starszego asystenta, przez adiunkta (1946 r.), zastępcę profesora (1948 r.) po profesora nadzwyczajnego (1956 r.). W pierwszych latach organizował z rozpro­szonych zbiorów bibliotekę dla obu katedr prawa cywilnego UWr. Pełnił liczne funkcje na uczelni, w tym prodziekana (1950–1951) i dziekana Wydziału Prawa i Administracji (1958–1959), członka senatu UWr i prorektora (1952–1954).
W 1959 r. został pracownikiem Wyższej Szkoły Ekonomicznej we Wroc­ławiu na stanowisku kierownika Katedry Prawa Wydziału Ekonomiki Przedsiębiorstwa. W tym samym roku został wybrany rektorem uczelni, a w 1962 r. wybrano go na drugą kadencję, której jednak nie dokończył, gdyż w 1966 r. złożył rezygnację z powodu złego stanu zdrowia. Na WSzE pracował do 1968 r., po czym ograniczył swą aktywność zawodową do pracy na UWr, na którym kierował Katedrą Prawa Cywilnego. W 1969 r. został dyrektorem nowo utworzonego Instytutu Prawa Cywilnego i kierował nim do śmierci.
W czerwcu 1946 r. wstąpił do PPS, a po jej połączeniu z PPR został członkiem PZPR. Jako działacz partyjny obejmował liczne stanowiska w strukturze partii, w latach 1957–1963 był członkiem egzekutywy KW PZPR, a w latach 1964–1968 zastępcą członka KC PZPR.
Zmarł 5 grudnia 1979 r. i został pochowany na cmentarzu osobowickim we Wrocławiu.

</doc>
<doc id="3869274" url="https://pl.wikipedia.org/wiki?curid=3869274" title="Emil Kobierzycki">
Emil Kobierzycki

Emil Kobierzycki (ur. 4 czerwca 1892 we Lwowie, zm. 9 stycznia 1963 w Bytomiu) – ksiądz infułat, wikariusz kapitulny Administracji Śląska Opolskiego (1951–1956).
Życiorys.
Był synem Jana Kobierzyckiego i Marii z d. Merz. Jego ojciec był radcą Namiestnictwa Galicji.
Był uczniem gimnazjów w Brzeżanach i Złoczowie. Po zdaniu w 1912 egzaminu maturalnego wstąpił do seminarium duchownego we Lwowie. W czasie I wojny światowej został razem z ojcem, i wujem, ks. Kajetanem Gruszeckim wywieziony przez wojska rosyjskie do Irkucka. Uwolniony, kontynuował naukę w seminarium w Saratowie, następnie powrócił do Lwowa, tam 7 lipca 1918 przyjął święcenia kapłańskie. Następnie został wikariuszem w Sokolnikach. Tam uniknął śmierci z rąk ukraińskich w czasie akcji pacyfikacyjnej. W kolejnych latach pracował w parafii Św. Marii Magdaleny we Lwowie (1918-1920), Zazulach (1920-1924), Bełzie (1924-1925) oraz proboszcz w Ponikwie (1925-1930), Strusowie (1930-1937) i Brodach (1937-1944). W marcu 1944 zatrzymany przez Niemców, zdołał uciec, w tym samym roku wyjechał do diecezji tarnowskiej, w lipcu 1945 uzyskał we Wrocławiu jurysdykcję do pracy z ludnością polską w Opolu. 
Początkowo mieszkał w parafii Świętych Apostołów Piotra i Pawła, od października 1945 do 1951 w parafią Matki Boskiej Bolesnej. Był członkiem Rady Diecezjalnej. Po wydaleniu przez władze komunistyczne administratora diecezji Bolesława Kominka został w styczniu 1951 pod naciskiem funkcjonariuszy UB wybrany wikariuszem kapitulnym przez radę konsultorów diecezjalnych. W konsekwencji prymas Polski Stefan Wyszyński zdecydował się 1 lutego 1951 mianować go wikariuszem generalnym (wobec władz państwowych występował jako wikariusz kapitulny). W tej roli w 1954 zdecydował się pod naciskiem władz państwowych na usunięcie z terenu Śląska Opolskiego 20 księży autochtonów oraz zlikwidował ok. 150 żeńskich domów zakonnych. 
Po przejęciu władzy w diecezji przez Franciszka Jopa został w grudniu 1956 kuratorem Niższego Seminarium Duchownego w Gliwicach, od sierpnia 1957 pracował w parafii Najświętszego Serca Pana Jezusa w Bytomiu (od października 1957 jako administrator), od czerwca 1958 do 1963 był proboszczem w parafii Świętej Trójcy w Bytomiu. 
Jest pochowany na Cmentarzu Mater Dolorosa w Bytomiu.

</doc>
<doc id="3869276" url="https://pl.wikipedia.org/wiki?curid=3869276" title="Team Giant-Alpecin">
Team Giant-Alpecin



</doc>
<doc id="3869282" url="https://pl.wikipedia.org/wiki?curid=3869282" title="Aulhat-Flat">
Aulhat-Flat

Aulhat-Flat – gmina we Francji, w regionie Owernia-Rodan-Alpy, w departamencie Puy-de-Dôme. W 2013 roku populacja ludności wynosiła 903 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Aulhat-Saint-Privat oraz Flat. Siedzibą gminy została miejscowość Flat.

</doc>
<doc id="3869283" url="https://pl.wikipedia.org/wiki?curid=3869283" title="Cătălin Moroșanu">
Cătălin Moroșanu

Cătălin Moroșanu (ur. 30 czerwca 1984 w Cotnari) – rumuński kick-boxer wagi ciężkiej, interkontynentalny mistrz WKN w wadze ciężkiej (2008), zwycięzca SUPERKOMBAT World GP (2012) oraz uczestnik finałowego turnieju K-1 World GP (2012).
Kariera sportowa.
W kick-boxingu zadebiutował w 2005. 5 lutego 2007 wystąpił pierwszy raz na gali K-1 w Bukareszcie, przegrywając z utytułowanym Chorwatem Stefanem Leko. W latach 2007–2010 przeplatał pojedynki na lokalnych galach w Rumunii, starciami na turniejach K-1. W tym czasie wygrywał m.in. dwukrotnie z Kanadyjczykiem Garym Goodridgem, Amerykaninem Mighty'm Mo oraz Polakiem Wiesławem Kwaśniewskim. W pierwszym starciu z Goodridgem, 12 grudnia 2008 zdobył interkontynentalne mistrzostwo WKN w wadze ciężkiej.
W 2011 związał się z krajową organizacją SUPERKOMBAT Fighting Championship. Do 2012 wygrywał wszystkie pojedynki m.in. w rewanżu z Leko czy Andersonem Silvą. 25 lutego 2012 wygrał SUPERKOMBAT World GP.
14 października 2012 na gali K-1 World Grand Prix 2012 Final 16 pokonał Polaka Pawła Słowińskiego jednogłośnie na punkty, kwalifikując się tym samym do finałowego turnieju K-1 World Grand Prix. 15 marca 2013 Moroșanu odpadł już w pierwszym pojedynku, przegrywając w ćwierćfinale z Ukraińcem Pawło Żurawlowem na punkty.
7 września 2013 przegrał walkę o pas Kings of Kombat wagi ciężkiej z Australijczykiem Benem Edwardsem. W latach 2013–2016 walczył głównie dla rodzimego SUPERKOMBAT, w którym był niepokonany aż do 26 marca 2016, kiedy przegrał niejednogłośną decyzją z Brytyjczykiem Danielem Samem.
23 sierpnia 2016 przegrał przez nokaut z Zabitem Samiedowem, walkę o mistrzostwo WBC Muay Thai w wadze ciężkiej. Trzecią porażkę z rzędu zanotował 8 października 2016, ulegając na punkty Czechowi Ondřejowi Hutníkowi. 
Na początku grudnia 2016 podpisał kontrakt z organizacją GLORY, natomiast 24 lutego 2017 zadebiutował w niej nokautując Amerykanina Maurice Greene'a w drugiej rundzie.
26 sierpnia 2017 podczas gali GLORY 44 w Chicago przegrał z Polakiem Michałem Turyńskim na punkty.
Poza sportem.
W 2010 wziął udział w dziewiątej serii krajowej edycji "Dancing with the Stars" (rum. "Dansez pentru tine"), którą wraz z partnerką Magdaleną Ciorobea wygrał. W 2015 wygrał natomiast reality show "I'm a Celebrity...Get Me Out of Here!" (rum. "Sunt celebru, scoate-mă de aici!").

</doc>
<doc id="3869286" url="https://pl.wikipedia.org/wiki?curid=3869286" title="Syczek nikobarski">
Syczek nikobarski

Syczek nikobarski ("Otus alius") – gatunek małego ptaka z rodziny puszczykowatych (Strigidae), podrodziny puszczyków. Występuje na Nikobarach, przede wszystkim na głównej wyspie archipelagu – Wielkim Nikobarze. W klasyfikacji IUCN jest to gatunek bliski zagrożenia.
Taksonomia.
Po raz pierwszy gatunek opisała Pamela C. Rassmussen na łamach "Bulletin of the British Ornithologists’ Club" w 1998. Holotyp pochodził z Campbell Bay na Wielkim Nikobarze. Był to dorosły samiec, odłowiony 3 marca 1966, w posiadaniu Bombay Natural History Society, pierwotnie błędnie uznany za przedstawiciela podgatunku "nicobaricus" (syn. "modestus") syczka indyjskiego ("Otus sunia"). Autorka nadała nowemu gatunkowi nazwę "Otus alius". Nazwa ta jest obecnie (2020) podtrzymywana przez Międzynarodowy Komitet Ornitologiczny. Do opisu holotypu dołączono także opis paratypu, samicy.
Morfologia.
Długość ciała około 19–20 cm. Szczegółowe wymiary dla dwóch zbadanych osobników: długość skrzydła – 163,5 ± 3,5 mm, długość górnej krawędzi dzioba (od nasady w czaszce) – 21,9 ± 0,3 mm, długość ogona: 75,8 ± 2 mm, długość skoku – 19,1 ± 0,7 mm. Samica, paratyp, jest nieco większa od samca, ma wyraźniej zaznaczony wzór i więcej bieli na spodzie ciała. Jak na przedstawicieli rodzaju, syczki nikobarskie są średniej wielkości. W kolorystyce upierzenia dominuje ciepły brąz. Całe upierzenie jest gęsto prążkowane.
Zasięg występowania i ekologia.
Według stanu wiedzy z 2019, znane są tylko trzy miejsca, gdzie występują syczki nikobarskie: Wielki Nikobar (gdzie według opisów jest pospolity), Teressa Island i Nancowry Island (w marcu 2003 schwytano tam i sfotografowano jednego osobnika). Być może występują też na innych wyspach archipelagu Nikobarów. O ekologii przedstawicieli gatunku nie wiadomo nic ponad to, co zostało zawarte w oryginalnym opisie. Paratyp odłowiono w lesie rosnącym na wybrzeżu; w jego żołądku znajdował się gekon. Holotyp miał zjeść pajęczaka i chrząszcza. Samiec, odłowiony 3 marca, miał znacznie powiększone jądra, zaś samica, odłowiona 2 kwietnia, zbliżała się do kondycji lęgowej.
Status.
IUCN od 2018 roku klasyfikuje syczka nikobarskiego jako gatunek bliski zagrożenia (NT, "Near Threatened"); wcześniej – od 2000 roku – miał on status gatunku niedostatecznie rozpoznanego (DD, "Data Deficient"). BirdLife International szacuje, że liczebność populacji zawiera się w przedziale 2500–9999 dorosłych osobników, zaznaczając jednak, że są to szacunki bardzo niepewne i być może zawyżone. Nie są znane konkretne zagrożenia, które mogą redukować liczebność tych sów. Rosnące na wybrzeżu Wielkiego Nikobaru lasy są wycinane i przekształcane w tereny rolnicze (zwłaszcza uprawy kokosów, bananowców, nanerczy i ryżu) lub mieszkalne. 26 grudnia 2004 wyspę nawiedziła fala tsunami, która mogła zniszczyć potencjalne tereny lęgowe syczków nikobarskich. Szkody, jakie poczyniło tsunami, zmusiły wielu ludzi, którzy stracili swoje domy, do osiedlenia się w nadbrzeżnych lasach i zakładania tam upraw.

</doc>
<doc id="3869289" url="https://pl.wikipedia.org/wiki?curid=3869289" title="Wersje systemu Windows">
Wersje systemu Windows

Ta strona przedstawia listę wszystkich wersji systemu Microsoft Windows.
Wersje klienckie.
Ta sekcja przedstawia wersje klienckie systemu Windows, które mogą być zainstalowane na wszelkiego rodzaju komputerach osobistych.
Inne wersje.
Urządzenia mobilne.
Urządzenia mobilne to m.in. smartfony, tablety oraz komputery kieszonkowe.

</doc>
<doc id="3869290" url="https://pl.wikipedia.org/wiki?curid=3869290" title="Chambaron-sur-Morge">
Chambaron-sur-Morge

Chambaron-sur-Morge – gmina we Francji, w regionie Owernia-Rodan-Alpy, w departamencie Puy-de-Dôme. W 2013 roku populacja ludności wynosiła 1605 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Cellule oraz La Moutade. Siedzibą gminy została miejscowość La Moutade.

</doc>
<doc id="3869292" url="https://pl.wikipedia.org/wiki?curid=3869292" title="Lew Wajnsztejn">
Lew Wajnsztejn

Lew Matwiejewicz Wajnsztejn, także Weinstein (ros. "Лев Матвеевич Вайнштейн"; ur. 12 marca 1916 w Jekaterynburgu, zm. 25 grudnia 2004 w Moskwie) – radziecki strzelec sportowy pochodzenia żydowskiego. Brązowy medalista olimpijski, wielokrotny mistrz świata i Europy, rekordzista świata.
Brał udział w Letnich Igrzyskach Olimpijskich 1952 w Helsinkach. Zdobył brązowy medal w strzelaniu z karabinu w trzech pozycjach z 300 m (zwyciężył jego rodak Anatolij Bogdanow), ponadto był piąty w pistolecie dowolnym z 50 m. Czterokrotny medalista mistrzostw świata, w tym trzykrotnie złoty. Na mistrzostwach Europy również zdobył cztery medale. Medale indywidualne zdobywał jedynie na mistrzostwach kontynentu (srebro i brąz), pozostałe krążki wywalczył w zawodach drużynowych. Wielokrotny mistrz i rekordzista ZSRR. Po zakończeniu kariery był trenerem kadry radzieckiej m.in. podczas igrzysk w Tokio (1964).
Zasłużony Mistrz Sportu ZSRR i Zasłużony Trener ZSRR. Autor kilku książek poświęconych tematyce strzeleckiej.
Osiągnięcia.
Medale na mistrzostwach świata.
"Na podstawie:"
Medale na mistrzostwach Europy.
"Na podstawie:" 

</doc>
<doc id="3869296" url="https://pl.wikipedia.org/wiki?curid=3869296" title="Lev Vaynshteyn">
Lev Vaynshteyn



</doc>
<doc id="3869299" url="https://pl.wikipedia.org/wiki?curid=3869299" title="Incydent trubecki">
Incydent trubecki

Incydent trubecki – wydarzenie, mające miejsce w Rzeczypospolitej, w okresie od 1644 do 1646 r., a zakończone oddaniem księstwa Trubeckiego Carstwu Rosyjskiemu.
Preludium i przebieg.
Trubeck, a właściwie księstwo Trubeckie, był to obszar o powierzchni 2350 km² położony na pograniczu litewsko-moskiewskim. Zgodnie z postanowieniami pokoju polanowskiego obszar ten został przyłączony do Rzeczypospolitej. W wyniku wytyczania wspólnej granicy, Moskwa zażądała, by powrócił w jej granice. Władysław IV, licząc, że tym postępowaniem uda mu się przychylnie usposobić cara do jego planów wojny z Turcją, wyraził na to zgodę. W roku 1644 nakazał oberszterowi gwardii królewskiej (późniejszemu oboźnemu litewskiemu) Samuelowi Osińskiemu udanie się nad granicę i oddanie Moskwie Trubecka. W razie oporu oboźny miał prawo użyć siły. Ostatecznie do tego nie doszło i Trubeck został oddany (bez rekompensaty) Moskwie. Wydarzenie to wywołało oburzenie w całej Rzeczypospolitej (największe na Litwie, mniejsze w Koronie). Doprowadziło do rozejścia bez uchwał sejmu roku 1645 i zakończyło się dopiero na sejmie rok później.
Skutki.
Ostatecznie sejm Rzeczypospolitej z 1646 roku, uznał, iż pretensje Moskwy były bezzasadne. Uznano, że spełnienie żądań przyniosło uszczerbek Wielkiemu Księstwu Litewskiemu i poszczególnym osobom. Aby to zrekompensować postanowiono:

</doc>
<doc id="3869304" url="https://pl.wikipedia.org/wiki?curid=3869304" title="Magdalena Jaskółka">
Magdalena Jaskółka

Magdalena Jaskółka (ur. 25 czerwca 1997 w Oświęcimiu) – polska łyżwiarka figurowa startująca w parach sportowych z Piotrem Snopkiem. Uczestniczka zawodów międzynarodowych oraz brązowa medalistka mistrzostw Polski (2012).
Osiągnięcia.
Z Piotrem Snopkiem

</doc>
<doc id="3869308" url="https://pl.wikipedia.org/wiki?curid=3869308" title="Mistrzostwa Świata U-18 w Piłce Ręcznej Kobiet 2012">
Mistrzostwa Świata U-18 w Piłce Ręcznej Kobiet 2012

Mistrzostwa Świata U-18 w Piłce Ręcznej Kobiet 2012 – czwarte mistrzostwa świata U-18 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat osiemnastu. Odbył się w dniach 16–26 sierpnia 2012 roku w Czarnogórze. Tytułu zdobytego w 2010 roku broniła reprezentacja Szwecji.
Informacje ogólne.
Prawa do organizacji turnieju zostały przyznane Czarnogórze podczas kongresu IHF w maju 2011 roku, w pierwotnym terminie bowiem nie została zgłoszona żadna aplikacja.
W mistrzostwach wzięło udział dwadzieścia reprezentacji wyłonionych w kontynentalnych kwalifikacjach, a w gronie uczestników miejsce przeznaczone dla Oceanii otrzymała następnie reprezentacja Portugalii, a wziąć w nich udział mogły jedynie zawodniczki urodzone w roku 1994 bądź młodsze. Losowanie grup odbyło się 18 maja 2012 roku w siedzibie IHF w Bazylei, a rozkład gier opublikowano w lipcu tegoż roku. Mecze rozegrano w dwóch halach, a nad przebiegiem zawodów czuwało czternaście par sędziowskich. Turniej był transmitowany w Internecie.
Reprezentacje w pierwszej fazie rywalizowały w ramach czterech pięciozespołowych grup systemem kołowym. Zwycięzca meczu zyskiwał dwa punkty, za remis przysługiwał jeden punkt, porażka nie była punktowana, a dwa czołowe zespoły z każdej grupy awansowały do fazy pucharowej. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
Jedyną pozaeuropejską drużyną w ćwierćfinałach była Japonia, pozostałe miejsca obsadziła czołowa siódemka Mistrzostw Europy 2011. Do meczu finałowego Rosjanki i Dunki dotarły bez porażki, w nim lepsza okazała się Dania, brąz zdobyła zaś Norwegia. Po zakończonym turnieju IHF opublikowała statystyki indywidualne i drużynowe.

</doc>
<doc id="3869317" url="https://pl.wikipedia.org/wiki?curid=3869317" title="Madhubala">
Madhubala

Madhubala (hindi: मधुबाला, urdu: مدھوبالا, właściwie Mumtaz Jehan Dehlavi, ur. 14 lutego 1933 w Delhi, zm. 23 lutego 1969 w Bombaju) – indyjska aktorka czasów „złotej ery” Bollywood. Aktywna w latach 1942–1960. Wraz z Nargis i Meeną Kumari często postrzegana jako jedna z najbardziej wpływowych osobistości w historii Bollywood. Uważana również za jedną z najpiękniejszych aktorek w historii kina, nazywana „Wenus indyjskiego kina” i „pięknością z tragedią”.
Często porównywana z amerykańską aktorką Marilyn Monroe, Madhubala zyskała uznanie dzięki występom w takich filmach jak "Mahal" (1949), "Amar" (1954), "Mr. &amp; Mrs. '55" (1955), "Chalti Ka Naam Gaadi" (1958), "Mughal-e-Azam" (1960) i "Barsaat Ki Raat" (1960). Dzięki swej roli w "Mughal-e-Azam" zaczęła być postrzegana jako aktorka kultowa kina hindi. Jej ostatni film, "Jwala", chociaż nakręcony w 1950 roku, został wydany ponad 20 lat później, w 1971 roku. Madhubala zmarła po długiej chorobie, w wieku 36 lat.
Życiorys.
Młodość.
Madhubala urodziła się jako Mumtaz Jehan Dehlavi 14 lutego 1933 roku w Delhi. Od dzieciństwa posługiwała się językiem paszto. Jej ojciec, Attaullah Khan, był Pasztunem z plemienia "Yousafzai" z Dystryktu Swabi z Północno-Zachodniej Prowincji Pogranicznej (ang. "North Western Frontier Province", obecnie prowincja Chajber Pasztunchwa w Pakistanie). Jej matką była Ayesha Begum. Należała do ortodoksyjnej rodziny muzułmańskiej średniej klasy i była piątym z jedenaściorga dzieci. Attaullah Khan, po utracie pracy w Imperial Tobacco Company, przeniósł się do Delhi, a następnie do Bombaju. W pierwszym z tych miast urodziła się Madhubala, natomiast w Bombaju straciła piątkę swojego rodzeństwa. Eksplozja w dokach 14 kwietnia 1944 roku doszczętnie zniszczyła ich niewielki dom. Reszta rodziny zawdzięczała życie wybraniu się w tym czasie na filmowy seans w lokalnym kinie. Z pozostałymi sześcioma córkami na utrzymaniu, Khan wielokrotnie zabierał młodą Madhubalę do studiów filmowych w Bombaju w poszukiwaniu szansy na zarobek, która swoją pierwszą styczność z przemysłem filmowym zyskała w wieku 9 lat.
Początki kariery.
Pierwszy film Madhubali, "Basant" (1942), okazał się kasowym sukcesem. Wcieliła się w rolę córki, podczas gdy matkę grała Mumtaz Shanti. Jako dziecięca aktorka zagrała w kilku filmach. Aktorka Devika Rani, która była pod wrażeniem jej gry i potencjału, doradziła jej przyjęcie pseudonimu artystycznego „Madhubala”. Pierwszą główną rolę otrzymała w wieku 14 lat, gdy obsadzoną ją, obok wówczas 22-letniego Raja Kapoora, w filmie "Neel Kamal" (1947). Była to zarazem ostatni produkcja, w której występowała pod nazwiskiem Mumtaz. Popularność zyskała w 1949 roku, kiedy została obsadzona w roli głównej w filmie "Mahal" – początkowo przeznaczonej dla dobrze znanej gwiazdy Suraiyi (za tę rolę Suraiya miała zainkasować 40 tys. rupii, a Madhubala tylko 7 tys.). Do tej roli została wybrana przez reżysera Kamala Amrohiego. Film uplasował się na trzecim miejscu w indyjskim box-office 1949 roku. Po sukcesie "Mahal", Madhubala pojawiła się jeszcze w takich dochodowych produkcjach, jak: "Dulari" (1949), "Beqasoor" (1950), "Tarana" (1951) i "Badal" (1951).
Zainteresowanie Hollywood.
We wczesnych latach 50., gdy Madhubala była już jedną z najbardziej pożądanych aktorek w Indiach, zaczęła również wzbudzać zainteresowanie Hollywood. Pojawiła się w amerykańskim czasopiśmie "Theatre Arts", gdzie, w wydaniu z sierpnia 1952 roku, została przedstawiona na dużej fotografii z podpisem: „Największa gwiazda na świecie – i nie jest w Beverly Hills” (ang. „"The Biggest Star in the World – and she's not in Beverly Hills"”). Artykuł przedstawił ogromną popularność Madhubali w Indiach. Spekulowano również o jej potencjalnym międzynarodowym sukcesie. Frank Capra, laureat Nagrody Akademii Filmowej, podczas wizyty w Bombaju w trakcie Indyjskiego Międzynarodowego Festiwalu Filmowego, był chętny zaoferować jej szansę w Hollywood, ale jej ojciec odmówił.
Gwiazdorstwo.
W latach 50. Madhubala była obsadzana w rolach głównych filmów różnych gatunków, produkowanych w tamtym czasie. "Hanste Aansoo" z 1950 roku był pierwszym w historii Bollywood filmem dla dorosłych (ocena nadana przez Central Board of Film Certification). Z tego powodu, wówczas 17-letnia Madhubala nie mogła obejrzeć własnego filmu. Była archetypem pięknej damy ("fair lady") w filmie przygodowym "Badal" (1951) i pięknością bez zahamowań w "Taranie" (1951). Zagrała tradycyjny ideał kobiecości w "Sangdil" (1952) i rozpieszczoną dziedziczkę w satyrze "Mr. &amp; Mrs. '55" (1955). W 1956 roku występowała w dramatach kostiumowych jak "Shirin-Farhad" i "Raj-Hath", zagrała również podwójną rolę w dramacie społecznym "Kal Hamara Hai" (1959). W połowie lat 50. jej filmy, w tym "Amar" (1954) Mehbooba Khana nie przyniósł oczekiwanych zysków. Jednakże Madhubala powróciła do formy w latach 1958–1960 grając w kilku wielkich produkcjach. Jedną z nich był "Howrah Bridge", gdzie zagrała u boku Ashoka Kumara. W piosence do tego filmu "Aaiye Meherebaan", która do dziś jest popularna w Indiach, Madhubala śpiewała z playbacku, a głos podkładała znana wokalistka Asha Bhosle. Później, po kilku kolejnych udanych produkcjach, w 1960 roku zagrała w swoim magnum opus – "Mughal-e-Azam". To właśnie rolę kurtyzany Anarkali w tym filmie wielu uważa się za największe dzieło Madhubali. Była to najbardziej dochodowa produkcja w Indiach przez następne 15 lat. Za rolę Anarkali Madhubala została nominowana do Nagrody Filmfare, która ostatecznie trafiła jednak w ręce Biny Rai za rolę w filmie "Ghunghat".
Ostatnie lata życia i śmierć.
Madhubala urodziła się z wrodzoną wadą serca, ubytkiem przegrody międzykomorowej, którą zdiagnozowano podczas kręcenia "Bahut Din Huwe" w 1954 roku. Do 1960 roku jej stan znacznie się pogorszył. Jej siostra wyjaśniała, że z powodu dolegliwości organizm aktorki produkował dodatkową krew, która wydostawała się nosem i jamą ustną. Gdy już gra aktorska nie była możliwa, Madhubala postanowiła zadebiutować w roli reżysera z filmem "Farz aur Ishq", jednak do jego kręcenia nie doszło, ponieważ zmarła 23 lutego 1969, krótko po swych 36. urodzinach. Jej marmurowy nagrobek zawierał inskrypcje, w tym ajaty z Koranu i dedykacje. W 2010 roku w kontrowersyjny sposób grób Madhubali został usunięty.

</doc>
<doc id="3869321" url="https://pl.wikipedia.org/wiki?curid=3869321" title="Peratallada">
Peratallada

Peratallada – miasteczko w Hiszpanii, w prowincji Girona, w Katalonii, o powierzchni 21,72 km². W 2006 roku miejscowość liczyła 437 mieszkańców.
Najbardziej charakterystycznym zabytkiem Peratallady jest kościół św. Szczepana w stylu romańskim. 

</doc>
<doc id="3869332" url="https://pl.wikipedia.org/wiki?curid=3869332" title="Jan Versteegh">
Jan Versteegh

Jan Versteegh (ur. 31 grudnia 1985 w Rotterdamie) – holenderski prezenter telewizyjny i piosenkarz.
Życiorys.
Edukacja.
Jan Versteegh studiował zarządzanie oraz produkcję wizualną, jednak nie ukończył żadnego z kierunków. Ukończył studia na i został nauczycielem. W 2012 roku zrezygnował z nauczania, by skupić się na karierze telewizyjnej.
Kariera.
W 2012 roku został reporterem programu "PowNews" emitowanego na kanale Nederland 3. W 2013 roku brał udział w programie "Expeditie Robinson", będącym niderlandzką wersją formatu "Survivor" (w Polsce znanym jako "Wyprawa Robinson"), i zajął w nim ósme miejsce.
W 2014 roku zakończył pracę w programie "PowNews" i trafił do telewizji BNN, gdzie prowadzi kilka programów telewizyjnych, w tym m.in. "Spuiten en Slikken" (poruszający temat seksualności i narkotyków), "The Freestyle Games" i "Jan Is De Beste". W tym samym roku uzyskał nominację do Televizier Talent Award, a w 2015 roku wygrał nagrodę.
Od 2016 roku prowadzi dwa programy w duecie z prezenterką Geraldine Kemper: rozrywkowy "Jan vs Geraldine" (w którym rywalizują ze sobą, wykonując różne zadania) oraz naukowy "Proefkonijnen" (w którym odpowiadają na pytania telewidzów). 
Wiosną 2016 roku Versteegh wygrał pierwszą edycję programu muzycznego "It Takes 2", w którym jego mentorką była Trijntje Oosterhuis. Po wygranej w konkursie prezenter wydał swoją debiutancką płytę studyjną zatytułowaną "It Takes Swing", która ukazała się w maju tegoż roku. Singlem promującym album był utwór „7 Years”. W czerwcu pojawił się na okładce gejowskiego magazynu „L’Homo” w nagiej sesji z innym prezenterem, Timem Hofmanem.
W 2018 roku wziął udział w 18. edycji programu "Wie is de Mol?", w którym pełnił tytułową rolę antybohatera.
Życie prywatne.
W czerwcu 2017 roku ogłosił, że wraz z partnerką spodziewają się dziecka.

</doc>
<doc id="3869347" url="https://pl.wikipedia.org/wiki?curid=3869347" title="Andrew Puzder">
Andrew Puzder

Andrew Puzder (ur. 11 lipca 1950 w Cleveland) – amerykański prezes CKE Restaurants.
Biografia.
Rozpoczął studia na Kent State University, których nie ukończył z powodu strzelaniny w 1970 roku. W 1975 uzyskał tytuł licencjata na State University w Cleveland ze studiów historycznych, a także był pełnomocnikiem Morris Shenker do 1984 roku. Został mianowany na Sekretarza Pracy w gabinecie Donalda Trumpa. 15 lutego 2017 wycofał się z powodu znacznego sprzeciwu wobec jego nominacji.

</doc>
<doc id="3869348" url="https://pl.wikipedia.org/wiki?curid=3869348" title="Nonette-Orsonnette">
Nonette-Orsonnette

Nonette-Orsonnette – gmina we Francji, w regionie Owernia-Rodan-Alpy, w departamencie Puy-de-Dôme. W 2013 roku populacja ludności wynosiła 537 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Nonette oraz Orsonnette. Siedzibą gminy została miejscowość Nonette.

</doc>
<doc id="3869349" url="https://pl.wikipedia.org/wiki?curid=3869349" title="Nonette">
Nonette

Nonette może dotyczyć:

</doc>
<doc id="3869353" url="https://pl.wikipedia.org/wiki?curid=3869353" title="Samuli Paulaharju">
Samuli Paulaharju

Samuli Paulaharju (ur. 14 kwietnia 1875 w Kurikka, zm. 6 lutego 1944 w Oulu) – fiński etnograf i pisarz.
Stworzył najbogatszy zbiór fińskich zabytków i lapońskiej kultury ludowej, na który składało się ok. 60 tysięcy pozycji, w tym runy ludowe, baśnie, opowieści, przysłowia, zagadki, dowcipy, zaklęcia, opisy zwyczajów, przesądy itp. W 1934 opublikował zbiór "Nocne cienie tunturi. Opowiadania lapońskie" (wyd. pol. 1972).

</doc>
<doc id="3869357" url="https://pl.wikipedia.org/wiki?curid=3869357" title="Il futuro">
Il futuro

Il futuro (wł. "Przyszłość") – dramat filmowy w koprodukcji włosko-hiszpańsko-niemiecko-chilijskiej z 2013 w reżyserii Alicii Scherson, z Manuelą Martelli i Nicolasem Vaporidisem w rolach głównych, którego scenariusz powstał na motywach powieści Roberto Bolaño "Una novelita lumpen".
Film Alicii Scherson został nagrodzony w dwóch kategoriach na festiwalu filmowym w Huelvie w 2013: dla najlepszej roli kobiecej oraz dla najlepszego reżysera oraz na festiwalu filmowym w Rotterdamie (nagroda dla reżysera). Na Sundance Film Festival w tym samym roku obraz otrzymał nominację do nagrody jury dla najlepszego filmu dramatycznego.
Fabuła.
Dwaj bracia nastolatkowie zostają nagle sierotami. Powoli ich życie coraz bardziej zostaje związane ze światem przestępstwa i prostytucji. Na ich codzienne wybory wpływają źli koledzy. Nadzieją dla rodziny staje się emerytowany aktor z filmów o siłaczach, gwiazda filmowa sprzed lat.
Obsada.
W filmie wystąpili:

</doc>
<doc id="3869358" url="https://pl.wikipedia.org/wiki?curid=3869358" title="Szcz (parowóz)">
Szcz (parowóz)

Szcz (ros. Щ) – seria rosyjskich parowozów towarowych, budowanych od 1906 do 1918 roku. Miały układ osi 1'D i silnik sprzężony, pracujący na parę nasyconą. Na kolejach polskich nosiły oznaczenie Tr103. Były jednymi z głównych rosyjskich lokomotyw towarowych, używanymi na wszystkich kolejach państwowych w Rosji i niektórych prywatnych.
Historia.
Geneza projektu.
Standardowymi parowozami towarowymi większości kolei rosyjskich pod koniec XIX wieku były parowozy znormalizowanych typów o układzie osi D, określonych po 1912 roku jako serie OD i OW. Wzrastające potrzeby przewozowe (spowodowane m.in. wojną z Japonią), wywołały potrzebę wprowadzenia cięższej maszyny, co stało się możliwe dzięki masowej wymianie starych szyn na państwowych kolejach na znoszące większe obciążenie. W 1905 roku minister dróg komunikacji polecił profesorowi N. Szczukinowi opracować nowy typ parowozu, dla zamiany starszych lokomotyw na kolejach państwowych. Szczukin zdecydował oprzeć konstrukcję nowego znormalizowanego parowozu o produkowany już dla prywatnych kolei Wschodniochińskiej i Władykaukaskiej parowóz o układzie osi 1'D serii Sz (oznaczenie od 1912 roku), projektu Polaka Wacława Łopuszyńskiego. Dla zebrania doświadczeń zamówiono dla państwowych kolei 11 parowozów typu Sz, dostarczonych w latach 1905–1907, aczkolwiek nie czekając jeszcze na dostarczenie wszystkich, przystąpiono do konstrukcji nowej lokomotywy.
Projekt nowego parowozu został opracowany w 1906 w Charkowskiej Fabryce Parowozów (ChPZ) pod kierownictwem inż. A. Rajewskiego na bazie typu Sz (początkowo był nawet znany w dokumentacji technicznej jako „zmieniony typ 1-4-0 Kolei Wschodniochińskiej”). Parowóz przyjęto jako typowy dla kolei państwowych i określono jako „znormalizowany typ 1905 roku” (ros. "normalnyj tip 1905 g."). Pierwszy parowóz został zbudowany w 1906 r. i skierowany na Kolej Jekateryninską, pod pierwotnym oznaczeniem serii JuCh (ЮХ), w 1912 roku zmienionym według nowego jednolitego systemu na Szcz (Щ).
W porównaniu z parowozem serii Sz zachowano takie same podstawowe wymiary, średnicę kół, rozmiary cylindrów dwucylindrowego silnika sprzężonego (510 i 765 mm, skok tłoka 700 mm), wielkość kotła (powierzchnia ogrzewalna 206,1 m², 272 płomieniówki) i powierzchnię rusztu (2,8 m²). Ciśnienie pary w kotle zwiększono z 13 do 14 atmosfer oraz ulepszono konstrukcję silników. W rozrządzie zamieniono sprawiające problemy tłokowe suwaki przez starszego typu płaskie oraz zastosowano mechanizm rozrządu na wzór parowozu serii OW. Prędkość maksymalna uległa zwiększeniu z 55 km/h do 65 km/h. Nieco zwiększono grubość blach walczaka kotła (z 17 do 17,5 mm) i skrzyni ogniowej oraz wzmocniono ostoję. Projektowana masa służbowa wzrosła z 74 do 77,2 t, lecz po zbudowaniu pierwszych serii parowozów okazało się, że ich masa służbowa przekracza projektową (do ok. 80 t), a nacisk na szyny jest zbyt duży (do 17 t zamiast 15 t). Podjęto wobec tego prace nad zmniejszeniem masy konstrukcji. Próbowano w niektórych seriach zmniejszyć ilość płomieniówek do 262 i 260 (powierzchnia ogrzewalna 197,7 m² i 196,3 m²), lecz nie dało to istotnych rezultatów i powrócono do pierwotnych parametrów. Zmniejszono w końcu grubość części blach kożucha paleniska i osiągnięto przez to zmniejszenie nacisku do akceptowalnej wartości 16-16,2 t.
Produkcja.
Produkcja seryjna lokomotyw ruszyła w 1907 roku w kilku zakładach. Wytwarzały je zakłady: Charkowski, Briański (typy 36, 37, 38), Ługański, Newski, Putiłowski, Sormowo w Niżnym Nowogrodzie, Kołomieński (typy 108, 139), Nikołajewski. Ogółem do 1918 roku wyprodukowano 1910 lokomotyw serii Szcz. Przy tym, w 1916 zbudowano ich już tylko 68, a w latach 1917–1918 łącznie 7 sztuk.
Lokomotywy produkowano z różnymi tendrami: dla Kolei Jekateryninskiej produkcji ChPZ, dla Kolei Południowo-Wschodnich z tendrami konstrukcji tej kolei, dla innych – z tendrami produkcji Zakładów Putiłowskich. Na większości kolei parowozy opalane były węglem, na kolejach Północnych i Nadwiślańskich – drewnem, a na kolei Riazańsko-Uralskiej – paliwem płynnym.
Dalszy rozwój – parowozy z przegrzewaczem.
Dla zwiększenia ekonomiczności, podjęto próby wyposażenia parowozu w przegrzewacz. Charkowskie Zakłady Parowozów wyprodukowały początkowo cztery parowozy doświadczalnie wyposażone w przegrzewacz Schmidta. Silnik zamieniono na bliźniaczy, z cylindrami średnicy 590 mm i tłokowymi suwakami. Ciśnienie pary zmniejszono do 12 atmosfer. O 90 cm przedłużono dymnicę, przez co wydłużono też parowóz, a zbieralnik pary przesunięto nieco do przodu. Ilość płomieniówek zmniejszono do 160, natomiast dodano 24 płomienice o średnicy 118/127 mm, z elementami przegrzewacza. Parowozy te oznaczono w 1912 roku jako seria SzczP (ЩП) (P od "paropieriegriewatiel" – przegrzewacz).
W 1910 r. zakłady Sormowo zbudowały cztery parowozy z przegrzewaczem Notkina, oznaczone po 1912 także jako seria SzczP. Wszystkie te parowozy z przegrzewaczem weszły do służby na Kolei Jekateryninskiej. Z powodu zastosowania nisko przegrzanej pary (temperatura 260-280 st. C) nie były one jednak znacząco lepsze od standardowych i w warsztatach kolejowych przebudowano na serię SzczP tylko 6 dalszych lokomotyw serii Szcz.
W latach 1912–1915 Zakłady Briańskie zbudowały 95 parowozów serii Szcz"p" (mała litera "p") (Щп) na zamówienie Kolei Moskiewsko-Kijowsko-Woroneskiej. Miały one przegrzewacz, silnik bliźniaczy i koła o zmniejszonej średnicy 1230 mm zamiast 1300 mm dla zwiększenia siły pociągowej (stąd mała litera w indeksie). Niektóre podzespoły i trzyosiowy tender zostały zaadaptowane z parowozów serii B produkcji tych zakładów. Łącznie wyprodukowano 103 parowozy odmian SzczP.
W 1912 z inicjatywy prof. Szczukina podjęto prace nad modyfikacją parowozu z zastosowaniem przegrzewacza pary i pozostawieniem silnika sprzężonego. Komisja wybrała projekt opracowany w Zakładach Putiłowskich pod kierunkiem inż. A. Rajewskiego. Cylinder wysokiego ciśnienia średnicy 510 mm z płaskim suwakiem zamieniono przez cylinder średnicy 540 mm z suwakiem tłokowym. Zainstalowano przegrzewacz Schmidta o powierzchni 59 m², a powierzchnia ogrzewalna zmniejszyła się do 176,7 m². Liczba płomieniówek wynosiła 160, liczba płomienic 27 (średnicy 125,5/136 mm). Z 15 parowozów zamówionych w 1914 roku, 6 ukończono z uwagi na wojnę dopiero w latach 1918–1919, a pozostałe 9 w latach 1922–1924. Otrzymały one oznaczenie serii SzczCz (ЩЧ; oznaczenie Cz w indeksie górnym stosowano na rosyjskich parowozach od nazwiska polskiego inżyniera Czeczotta, który jako pierwszy opracował teoretycznie połączenie pary przegrzanej i silnika sprzężonego). Ich eksploatacja na Kolei Oktiabrskiej pokazała wyższą moc i lepszą ekonomiczność od parowozów serii Szcz i SzczP (zużywały ok. 20–25% mniej pary na jednostkę pracy od tych ostatnich), wobec czego w latach 1927–1934 poddano rekonstrukcji do serii SzczCz około 300 parowozów Szcz. Modyfikacja jednak nie okazała się do końca udana, m.in. z punktu widzenia trwałości silników i mechanizmu napędowego, przez co zaprzestano przebudowy dalszych lokomotyw. Z powodu wyprodukowania dla celów przebudowy znacznej ilości prawych cylindrów silników (wysokiego ciśnienia) z suwakami tłokowymi, od 1935 wykorzystywano je przy remoncie zwykłych parowozów serii Szcz, tworząc serię SzczKR (ЩКР) ("s krugłym zołotnikom" – z okrągłym suwakiem).
W latach 1944–1945 doświadczalnie zrekonstruowano jeden parowóz, m.in. zwiększając ruszt do 4,46 m², podnosząc kocioł o 60 cm, stosując silnik bliźniaczy oraz mocniejszy przegrzewacz. Oznaczono go jako SzczR 17-5084. W latach 1944–1945 także doświadczalnie zrekonstruowano inny parowóz, z zastosowaniem cylindrycznego paleniska bez połączeń z płaszczem stojaka konstrukcji prof. M. Wolskiego. Oznaczono go jako SzczW 1690.
Eksploatacja.
Lokomotywy serii Szcz były używane na kolejach państwowych, a spośród prywatnych kolei tylko na Kolejach Południowo-Wschodnich, Riazańsko-Uralskiej i Północno-Donieckiej. Najpierw lokomotywy weszły do eksploatacji w 1907 roku na Kolei Jekateryninskiej, od 1908 roku na prywatnych Kolejach Południowo-Wschodnich, od 1909 na Kolejach Południowo-Zachodnich i Południowych, od 1910 roku na prywatnej Kolei Północno-Donieckiej, od 1912 roku na Kolei Nadwiślańskiej, od 1913 roku na kolejach Północnych, a od 1914 roku także na kilku innych.
Do 1912 roku oznaczane były różnie na poszczególnych kolejach: na Kolei Jekateryninskiej jako seria Ju (Ю) z indeksem dolnym oznaczającym producenta, na Kolejach Południowo-Wschodnich i Południowo-Zachodnich jako Szcz, na Kolejach Południowych jako P (П) i na Kolei Północno-Donieckiej jako G (Г), z takimi samymi indeksami dolnymi. Po reformie oznaczeń parowozów rosyjskich w 1912 r. lokomotywy te otrzymały jednolite oznaczenie serii Szcz od nazwiska prof. Szczukina.
Konstrukcja lokomotywy była jednak nie do końca udana. Wśród wad wymieniano małą ekonomiczność (duży rozchód pary na jednostkę mocy) i utrudniony remont paleniska. Charakterystyki lokomotyw, w tym oś toczna, predestynowały je do prowadzenia pociągów towarowych z dużą prędkością (50–65 km/h), co nie było dopuszczalne na wszystkich kolejach. Przy mniejszych prędkościach ich eksploatacja była mało ekonomiczna, a ich przewagę nad parowozami serii O stanowiła tylko większa masa przyczepna. Dlatego też typ ten nie cieszył się popularnością na prywatnych kolejach.
Pomimo pewnych niedostatków, lokomotywy serii Szcz były jednym z głównych typów rosyjskich lokomotyw towarowych. Ogółem zbudowano ich 2028 wszystkich serii. Stopniowo zastępowane były przez parowozy serii E i Je. W latach 1916–1917 znaczna ich część była przeniesiona na Koleje Północne z powodu lepszego przystosowania do opalania drewnem (do 448 sztuk w 1917). 1 stycznia 1923 roku w ZSRR jeździło 1869 parowozów Szcz, przede wszystkim na Kolejach Północnych (432) i na Kolei Jekateryninskiej (305). W 1940 roku było ich jeszcze 1854. Większość parowozów, które przetrwały wojnę, została wycofana pod koniec lat 50., ostatnie w 1961 roku.
W 1936 r. maksymalną prędkość dla parowozów określono na 75 km/h. W latach 30. podczas remontów zwiększano średnicę kół z 1300 do 1320 mm przez zakładanie nowych bandaży.
Nieliczne lokomotywy używane były w Polsce – w okresie międzywojennym na PKP pracowało 18 lokomotyw Szcz oznaczonych Tr103 i 1 lokomotywa SzczP, oznaczona Tr103P. Ich tendry oznaczono na PKP jako 23D101.

</doc>
<doc id="3869359" url="https://pl.wikipedia.org/wiki?curid=3869359" title="Stanisław Sieniakiewicz">
Stanisław Sieniakiewicz

Stanisław Sieniakiewicz (ur. 15 września 1887 we Lwowie, zm. 1940 w Kijowie) – polski aktor teatralny, urzędnik, ofiara zbrodni katyńskiej.
Życiorys.
Urodził się 15 września 1887 we Lwowie jako syn Stanisława (lub Juliana) i Marii z domu Wichmanek. Kształcił się w C. K. Gimnazjum Lwowskim im. Franciszka Józefa we Lwowie. Od 1909 do 1911 był w zespole Teatru Polskiego w Poznaniu. W latach 30. II Rzeczypospolitej był kierownikiem referatu spraw emerytalnych Wojewódzkiej Komendy Policji Państwowej we Lwowie.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez Sowietów. Został zamordowany przez NKWD na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 72/2-30 oznaczony numerem 2646). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3869363" url="https://pl.wikipedia.org/wiki?curid=3869363" title="Hermann Paul">
Hermann Paul

Hermann Paul (ur. 7 sierpnia 1846 w Salbke, zm. 29 grudnia 1921 w Monachium) – niemiecki germanista i teoretyk języka.
W 1874 został profesorem uniwersytetu we Fryburgu Bryzgowijskim, a w 1893 uniwersytetu w Monachium. Współtworzył szkołę młodogramatyków i był jej teoretykiem, w 1874 brał udział w zakładaniu i został wydawcą „Beiträge zur Geschichte der deutschen Sprache und Literatur”. Jest autorem fundamentalnych prac z zakresu teorii języka i językoznawstwa, m.in. "Prinzipien der Sprachgeschichte" (1880), "Mittelhochdeutsche Grammatik" (1881) i "Deutsche Grammatik" (t. 1-5 1916-1920).

</doc>
<doc id="3869365" url="https://pl.wikipedia.org/wiki?curid=3869365" title="Andrzej Dyrcz">
Andrzej Dyrcz

Andrzej Dyrcz (ur. 9 stycznia 1933 w Cieszynie) – polski ekolog i ornitolog, profesor nauk przyrodniczych, profesor i w latach 1975–2003 kierownik Zakładu Ekologii Ptaków Uniwersytetu Wrocławskiego.
Życiorys.
W latach 1950–1953 studiował biologię na Uniwersytecie Jagiellońskim, a następnie na Uniwersytecie Wrocławskim, gdzie w 1955 uzyskał tytuł magistra. Również na Uniwersytecie Wrocławskim uzyskał stopień doktora (1960) i doktora habilitowanego (1969). W 1982 otrzymał tytuł profesora nauk przyrodniczych. W 1982 został mianowany profesorem nadzwyczajnym, a w 1992 – profesorem zwyczajnym. W latach 1975–1976 odbył staż naukowy w Schweizerische Vogelwarte w Sempach. Prowadził badania ornitologiczne w Panamie (stypendia Smithsonian Institution; 1979, 1998 i 1999), peruwiańskiej Amazonii (1985), Papui-Nowej Gwinei (stypendium Christensen Research Institute, Oxford, 1990) i Ekwadorze (Yanayacu Biological Station &amp; Center of Creative Studies, 2007).
Jego główne zainteresowania badawcze to m.in. ekologia behawioralna (systemy rozrodcze ptaków z rodzaju "Acrocephalus"), ekologia rozrodu ptaków (w tym również neotropikalnych), ugrupowania ptaków środowisk bagiennych i awifaunistyka.
W 2003 został odznaczony Krzyżem Oficerskim Orderu Odrodzenia Polski.

</doc>
<doc id="3869368" url="https://pl.wikipedia.org/wiki?curid=3869368" title="János Bánfi">
János Bánfi

János Bánfi (ur. 9 listopada 1969 w Újkígyós) – węgierski piłkarz, grający na pozycji obrońcy, reprezentant kraju.
Kariera.
Seniorską karierę rozpoczynał w 1987 roku w Békéscsabai Előre Spartacus. Grał w tym klubie do rundy jesiennej sezonu 1989/1990. Następnie przeszedł do Honvédu Budapeszt, gdzie grał do końca 1995 roku (z wyjątkiem sezonu 1992/1993 – gra w Vác FC). W roku 1996 przeszedł do belgijskiego Eendracht Aalst, gdzie dwa lata później zakończył profesjonalną karierę. W latach 2007–2009 reprezentował barwy czwartoligowego klubu Hegyvidék SE.
Dwukrotnie (1987/1988, 1995/1996) zdobył Puchar Węgier. W sezonie 1990/1991 został mistrzem kraju. W latach 1992–1997 25 razy wystąpił w reprezentacji Węgier.
Jest założycielem budapeszteńskiego klubu piłkarskiego Buda Juniors, przeznaczonego dla dzieci pomiędzy czwartym a dziewiętnastym rokiem życia.

</doc>
<doc id="3869378" url="https://pl.wikipedia.org/wiki?curid=3869378" title="Joseph Lanner">
Joseph Lanner

Joseph Lanner ("Józef Lanner", ur. 12 kwietnia 1801 w Sankt Ulrich pod Wiedniem, zm. 14 kwietnia 1843 w Döbling pod Wiedniem) – austriacki kompozytor epoki romantyzmu, swoją twórczością i życiem związany z Wiedniem. Twórca dojrzałej formy wiedeńskiego walca koncertowego. Autor walców koncertowych, marszów, polek-galopów, landlerów, a także jedynej operetki Alt-Wien ("Stary Wiedeń"). Współpracownik, a później konkurent Johanna Straussa (ojca).
Biografia.
Joseph Lanner urodził się, zmarł oraz przez całe niemal życie przebywał w Wiedniu i jego okolicach. Z Wiedniem związana jest również jego twórczość oraz działalność artystyczna. Niewiele wiadomo o rozpoczęciu przez niego działalności muzycznej. Przyjmuje się, że jego muzyczna kariera rozpoczęła się po zakończeniu szkolenia jako rytownika skrzypka. Naukę gry na skrzypcach i altówce zaczął w młodym wieku, prawdopodobnie jako samouk.
Wkrótce doszedł w tej materii do dużej zręczności, wystarczającej na to, aby w wieku 12 lat wstąpić do małej orkiestry smyczkowej kierowanej przez Michaela Pamera. W orkiestrze tej grali również na skrzypcach bracia Johann Drahanek i Karl Drahanek, a na altówce Johann Strauss (ojciec). Orkiestra była w zasadzie orkiestrą taneczną, grającą w salach tanecznych i gospodach, a jej kapelmistrz dobrze wspominał czasy kongresu wiedeńskiego, kiedy to grywał koronowanym głowom.
Orkiestra stopniowo jednak powiększała się, zdobywała popularność i znana była dobrze w Wiedniu już w karnawale około 1820 roku. Wkrótce Lanner i Strauss (ojciec) opuścili orkiestrę Pamera i założyli własny zespół. Obydwaj kompozytorzy znacznie się różnili. Lanner, spokojny, niebieskooki, melancholijny blondyn kontrastował ze Straussem – ciemnookim, impulsywnym brunetem, pełnym energii i inicjatywy. Obydwie takie indywidualne osobowości nie mogły się tolerować i po awanturze w gospodzie "Zum Schwarzen Bock" doszło do rozstania – każdy z kompozytorów poszedł własną drogą artystyczną, zabierając ze sobą część zespołu. Lanner dedykował wówczas swojemu byłemu współpracownikowi – Straussowi – walc Trennungs-Walzer ("Rozstanie"). Obaj kompozytorzy współpracowali później okazjonalnie, a w 1836 roku obaj otrzymali honorowe obywatelstwo miasta Wiednia.
Lanner, podobnie jak Strauss, szybko zdobywał popularność w Wiedniu. Obejmował kolejno stanowiska kierownika muzycznego w różnych wiedeńskich hotelach oraz salach tanecznych, gdzie grała kierowana przez niego orkiestra. Miał wówczas możliwość prezentowania nowo skomponowanych utworów. Strauss, konkurent Lannera, poszedł podobną drogą, zdobywając również dużą popularność. Byli więc w Wiedniu dwaj kompozytorzy muzyki tanecznej – Strauss i Lanner – prowadzący konkurujące ze sobą orkiestry i prezentujący swoje liczne kompozycje. W rezultacie w latach trzydziestych XIX wieku melomani wiedeńscy podzielili się na dwa zwalczające się obozy zwane "Lannerianer" oraz "Straussianer."
Z biegiem lat zaczęło przychodzić uznanie dla twórczości artystycznej i kompozytorskiej, nie tylko wśród zwykłych wiedeńczyków, ale i wśród austriackiej arystokracji. W rezultacie Lanner mianowany został dyrektorem muzycznym Redöutensale w wiedeńskim pałacu cesarskim – Hofburgu.
Kompozytor zaraził się tyfusem w czasie panującej w Wiedniu epidemii. Zmarł w Wielki Piątek, 14 kwietnia 1843, w wieku 42 lat.
Twórczość.
Twórczość Lannera wywodzi się z romantycznej inspiracji i jest przepojona atmosferą starego Wiednia. Podobnie jak muzyka Straussów, pod względem struktury muzycznej i instrumentacji stanowi kontynuację romantycznego kierunku w muzyce, zapoczątkowanego przez Schuberta. W przeciwieństwie do twórczości Schuberta nie nosi jednak cech dramatycznego uniwersalizmu; jest natomiast przesiąknięta lekką, niemal radosną atmosferą Wiednia z "belle epoque". Za życia Straussa i Lannera ich twórczość zaliczano do tzw. „muzyki lekkiej”. Obecnie traktuje się ją jako klasykę i wykonuje z należytą powagą, z udziałem najlepszych orkiestr świata, czego dowodem jest Koncert Noworoczny w Wiedniu.
Twórczość Lannera obejmuje ponad 200 utworów. Składają się na nie walce, landlery, marsze, polki-galopki, tańce styryjskie, potpourri.
Lanner obok Straussa (ojca) jest twórcą ostatecznej formy walca koncertowego. Składa się on z introdukcji, zazwyczaj powolnej, nierzadko o wirtuozowskim charakterze, często o nietypowym metrum, np. 12/8, po której następuje ekspozycja pięciu tematów walcowych, z których każdy składa się z dwóch podtematów w metrum 3/4. Utwór zamyka imponujący finał o charakterze rozbudowanej kody.
Spośród całej twórczości Lannera największą popularność zdobyły jego walce, m.in. Pesther-Walzer, op. 93, Die Weber, op. 103, Hofballtänze Walzer, op. 161. Walc Die Romantiker, op. 167 z introdukcją eksponowaną delikatnymi dźwiękami wyginających się strun skrzypiec, altówek i wiolonczeli uważany jest za najbardziej romantyczny z romantycznych walców.
Walc Die Schönbrunner, op. 200 przez wiele lat był najpopularniejszym walcem wiedeńskim, aż do skomponowania Nad pięknym modrym Dunajem przez Johanna Straussa (syna).
Wybór Utworów:
Neue Wiener Ländler, Op.1
Mitternachtswalzer, Op. 8
Dornbacher Ländler, Op. 9
Wiedner Kirchweih Ländler, Op.13
Bruder Halt!,Galop Op.16
Trennungswalzer, Op.19
Hollabrunner Galopp Op. 21
Die Guten, Alten Zeiten (The Good, Old Times), Waltz, Op.26
Ankunfts-Walzer, Op. 34
Leopoldstädter Ländler, Op. 35

</doc>
<doc id="3869380" url="https://pl.wikipedia.org/wiki?curid=3869380" title="Conrad Paumann">
Conrad Paumann

Conrad Paumann (ur. ok. 1410 w Norymberdze, zm. 24 stycznia 1473 w Monachium) – niemiecki organista i kompozytor.
Urodził się niewidomy. Grał, głównie na organach, w Norymberdze, Monachium i Ratyzbonie, w 1470 podróżował po Włoszech, wzbudzając entuzjazm swoim talentem. Zapoczątkował rozwój muzyki organowej w Niemczech. W podręcznikach kompozycji i gry organowej (tzw. fundamenta organisandi) zamieszczał swoje utwory – preludia i opracowania pieśni.

</doc>
<doc id="3869382" url="https://pl.wikipedia.org/wiki?curid=3869382" title="Gavarnie-Gèdre">
Gavarnie-Gèdre

Gavarnie-Gèdre – gmina we Francji, w regionie Oksytania, w departamencie Pireneje Wysokie. W 2013 roku populacja ludności wynosiła 377 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Gavarnie oraz Gèdre. Siedzibą gminy została miejscowość Gèdre.

</doc>
<doc id="3869387" url="https://pl.wikipedia.org/wiki?curid=3869387" title="Alfredo Panzini">
Alfredo Panzini

Alfredo Panzini (ur. 31 grudnia 1863 w Senigalli, zm. 10 kwietnia 1939 w Rzymie) – włoski pisarz.
Życiorys.
W 1929 został członkiem Akademii Włoskiej. Był znawcą kultury starożytnej, w swojej twórczości dał się poznać jako świetny stylista, harmonijnie łączący fantazję i realizm. Pisał nowele, powiastki filozoficzne (m.in. "Ksantypa", wł. "Santippe" 1913, wyd. pol. 1939, Książnica-Atlas), powieści (m.in. "Il padrone sono me" 1922, z akcentami ostrej ironii), reportaże z podróży (m.in. "Latarka Diogenesa", wł. "La lanterna di Diogene" 1907, wyd. pol. 1939, Książnica-Atlas), a także prace historyczne i krytyczne oraz utwory dla dzieci.

</doc>
<doc id="3869395" url="https://pl.wikipedia.org/wiki?curid=3869395" title="Wodospad Gavarnie">
Wodospad Gavarnie



</doc>
<doc id="3869398" url="https://pl.wikipedia.org/wiki?curid=3869398" title="Mistrzostwa Europy w Curlingu 2016/Grupa B">
Mistrzostwa Europy w Curlingu 2016/Grupa B

Kobiety.
Round Robin.
Sesja 1..
19 listopada 2016; 9:00
Sesja 2..
19 listopada 2016; 20:00
Sesja 3..
20 listopada 2016; 12:00
Sesja 4..
20 listopada 2016; 20:00
Sesja 5..
21 listopada 2016; 12:00
Sesja 6..
21 listopada 2016; 20:00
Sesja 7..
22 listopada 2016; 12:00
Sesja 8..
22 listopada 2016; 20:00
Sesja 9..
23 listopada 2016; 8:00
Sesja 10..
23 listopada 2016; 12:00
Sesja 11..
23 listopada 2016; 16:00
Sesja 12..
23 listopada 2016; 20:00
Tie-breaker.
24 listopada 2016; 9:00
Play-off.
Półfinały.
24 listopada 2016; 14:30
Mały finał.
25 listopada 2016; 13:00
Finał.
25 listopada 2016; 13:00
Mężczyźni.
Round Robin.
Sesja 1..
19 listopada 2016; 9:00
Sesja 2..
19 listopada 2016; 15:00
Sesja 3..
19 listopada 2016; 20:00
Sesja 4..
20 listopada 2016; 8:00
Sesja 5..
20 listopada 2016; 12:00
Sesja 6..
20 listopada 2016; 16:00
Sesja 7..
21 listopada 2016; 8:00
Sesja 8..
21 listopada 2016; 12:00
Sesja 9..
21 listopada 2016; 16:00
Sesja 10..
21 listopada 2016; 20:00
Sesja 11..
22 listopada 2016; 8:00
Sesja 12..
22 listopada 2016; 12:00
Sesja 13..
22 listopada 2016; 16:00
Sesja 14..
22 listopada 2016; 20:00
Sesja 15..
23 listopada 2016; 8:00
Sesja 16..
23 listopada 2016; 12:00
Sesja 17..
23 listopada 2016; 16:00
Sesja 18..
23 listopada 2016; 20:00
Tie-breaker.
24 listopada 2016; 9:00
Baraż o pozostanie w grupie B.
24 listopada 2016; 20:00
25 listopada 2016; 19:00
Play-off.
Ćwierćfinały.
24 listopada 2016; 14:30
Półfinały.
24 listopada 2016; 20:00
Mały finał.
25 listopada 2016; 13:00
Finał.
25 listopada 2016; 13:00

</doc>
<doc id="3869399" url="https://pl.wikipedia.org/wiki?curid=3869399" title="Jiří Vršťala">
Jiří Vršťala

Jiří Vršťala (ur. 31 lipca 1920 w Libercu, zm. 10 czerwca 1999 w Berlinie) – czeski aktor. W latach 1950-1987 pojawił się w ponad pięćdziesięciu filmach.

</doc>
<doc id="3869401" url="https://pl.wikipedia.org/wiki?curid=3869401" title="Sakshi Malik">
Sakshi Malik



</doc>
<doc id="3869402" url="https://pl.wikipedia.org/wiki?curid=3869402" title="Sven Pettersson">
Sven Pettersson

Sven Pettersson (ur. 24 lipca 1927 w Härnösand, zm. 19 kwietnia 2017 w Sundsvall) – szwedzki skoczek narciarski, olimpijczyk.
Pettersson był zawodnikiem znanym tylko z wielkich imprez. Wziął udział w zaledwie kilku międzynarodowych konkursach skoków narciarskich w karierze (między 1952 a 1957). Podczas zimowych igrzysk olimpijskich w roku 1956 w Cortina d’Ampezzo zajął piąte miejsce. W 1955 wygrał konkurs skoków na Szwedzkich Igrzyskach Narciarskich w Sztokholmie.

</doc>
<doc id="3869405" url="https://pl.wikipedia.org/wiki?curid=3869405" title="Scott Pruitt">
Scott Pruitt

Edward Scott Pruitt (ur. 9 maja 1968) – amerykański prawnik, prokurator generalny Oklahomy i kierownik Agencji Ochrony Środowiska.
W 2010 został wybrany na prokuratora generalnego stanu Oklahoma, a w 2016 został mianowany na kierownika Agencji Ochrony Środowiska w gabinecie Donalda Trumpa.

</doc>
<doc id="3869421" url="https://pl.wikipedia.org/wiki?curid=3869421" title="Andreas Däscher">
Andreas Däscher

Andreas Däscher (ur. 9 czerwca 1927 w Clavadel) – szwajcarski skoczek narciarski, olimpijczyk.
Jego ojciec, Hans Däscher też był skoczkiem narciarskim. Z wykształcenia Däscher był hydraulikiem.
Kariera.
Turniej Czterech Skoczni.
Däscher nigdy nie wystąpił we wszystkich czterech konkursach Turnieju Czterech Skoczni, stąd dalekie miejsca w klasyfikacji generalnej zawodów:
Zawody krajowe.
Däscher najczęściej brał udział w zawodach krajowych – dziewięciokrotnie zostawał mistrzem Szwajcarii.
Startował także w organizowanym w jego ojczyźnie Turnieju Szwajcarskim z następującymi wynikami:

</doc>
<doc id="3869433" url="https://pl.wikipedia.org/wiki?curid=3869433" title="Dmitrij Rusinow">
Dmitrij Rusinow

Dmitrij Władimirowicz Rusinow (ros. Дмитрий Владимирович Русинов; ukr. Дмитро Володимирович Русінов, "Dmytro Wołodymyrowycz Rusinow"; ur. 26 lutego 1990 w Diedowsku) – rosyjski biathlonista, od 2013 roku reprezentujący Ukrainę.

</doc>
<doc id="3869436" url="https://pl.wikipedia.org/wiki?curid=3869436" title="Siostry wampirki">
Siostry wampirki

Siostry wampirki () – niemiecki film familijny z 2012 roku w reżyserii Wolfganga Groosa. Film jest adaptacją serii książek o tym samym tytule autorstwa Franziski Gehm. Film zarobił w Niemczech dolarów.
Opis fabuły.
Dwie dwunastoletnie siostry pół-wampirki, Silvania i Dakaria Tepes, całe swoje życie spędziły w Transylwanii, skąd pochodzi ich ojciec Mihai. Teraz siostry zaczynają poznawać świat ich matki Elviry, gdyż właśnie przeprowadziły się do Bindburga i zamieszkały w domu przy alei Lipowej. Silvanii w nowym domu wszystko bardzo się podoba; dziewczyna marzy o byciu zwykłą nastolatką. Jednakże Dakaria najbardziej chciałaby być pełnokrwistym wampirem. Przypadkowe spotkanie z magiem Alim Bin Szykiem daje siostrom możliwość spełnienia ich życzeń.
Obsada.
Wersja polska.
Opracowanie wersji polskiej: STUDIO EUROCOM
Wystąpili:
W pozostałych rolach:
i inni

</doc>
<doc id="3869451" url="https://pl.wikipedia.org/wiki?curid=3869451" title="Laukna">
Laukna

Laukna – wieś w Estonii, w prowincji Rapla, w gminie Märjamaa.

</doc>
<doc id="3869453" url="https://pl.wikipedia.org/wiki?curid=3869453" title="Aksel Bakunc">
Aksel Bakunc

Aksel Bakunc (właściwie Aleksandr Tewosjan) (1899-1937?) – ormiański pisarz. Był autorem prozy psychologicznej, napisał zbiór opowiadań z życia chłopów ormiańskich pt. "Mytnadzor". Pisał również utwory satyryczne. Zginął podczas wielkiej czystki. 

</doc>
<doc id="3869456" url="https://pl.wikipedia.org/wiki?curid=3869456" title="Kamienica przy ul. Krakowskiej 16 w Tarnowskich Górach">
Kamienica przy ul. Krakowskiej 16 w Tarnowskich Górach

Kamienica przy ul. Krakowskiej 16 w Tarnowskich Górach – wpisana do rejestru zabytków nieruchomych województwa śląskiego kamienica z 1906 roku znajdująca się na terenie zabytkowego śródmieścia miasta Tarnowskie Góry, przy północnej pierzei ulicy Krakowskiej.
Historia.
Na działce przy "Krakauerstrasse" 16 – obecnie ul. Krakowskiej 16 – pierwotnie znajdował się parterowy budynek przypominający formą wiele innych znajdujących się w Tarnowskich Górach domów z XVII i XVIII wieku, takich jak np. słynny Dworek Goethego przy ul. Górniczej. W 1865 roku Constantin von Koschützki, który na zlecenie właścicieli, rodziny Benke, dokonywał jednej z jego przebudów (nadbudowania północno-wschodniego narożnika), określił go jako „stary”. W 1874 roku mistrz murarski Franz Mrowietz dokonał przebudowy znajdującej się na zapleczu budynku stajni, a w 1892 roku Daniel Scholz przeprojektował wejścia i okna. Zabudowania pod tym adresem były w 1765 roku warte 263 talary, a w 1800 – 220 talarów.
Historia budynku w jego obecnym kształcie rozpoczyna się w 1906 roku, kiedy to mistrz tarnogórskiego cechu rzeźników, Alois Benke, postanowił wybudować pod numerem 16 okazałą kamienicę, najwyższą przy "Krakauerstrasse". Pierwszy projekt nowego budynku został sporządzony 25 stycznia 1906 roku przez architekta Heinricha Pisczka. Zakładał on budowę trzypiętrowej kamienicy mieszkalno-handlowej w stylu secesyjnym. Budowniczy miejski Szameitke zaakceptował ten projekt 22 marca, jednak swój sprzeciw wobec zbyt dużej wysokości budynku, niedostosowanej do sąsiednich budynków pod numerami 14 i 18, zgłosił miejski technik budowlany Hahn. W pierwotnym projekcie pojawiły się ponadto błędy polegające na podaniu innej wysokości kamienicy na rysunku przekroju (14,75 m) i innej na rysunku fasady (15,75 m).
Drugi projekt Pisczka, nieco skromniejszej dwupiętrowej kamienicy, został przedstawiony 14 maja 1906 roku, następnego dnia zaakceptowany, choć Hahn wymusił obniżenie wysokości budynku jeszcze o 13 cm – z 13,18 na 13,05 m – co stanowiło średnią z wysokości dwóch sąsiednich kamienic (sięgających 14,0 i 12,1 m). W niedługim czasie koncepcję zrealizowano. Budowę oficyny dokończył rok później Emanuel Dziuba, natomiast w 1911 i 1913 roku drobne przebudowy zostały przeprowadzone przez Karla Korbscha.
W latach 50. XX wieku na parterze kamienicy, w miejscu dawnej kawiarni Seipolta, urządzono bar mleczny. Nad jego wejściem umieszczono szyld Okręgowej Spółdzielni Mleczarskiej Tarnowskie Góry z ul. Legionów. Miał on długość 5 m i szerokość 0,5 m.
Aktualnie w kamienicy mieści się bank i apteka (na parterze) oraz szkoła językowa (na piętrze).
Architektura.
Kamienica pod numerem 16 przy ulicy Krakowskiej zbudowana jest w rzucie trapezu z dwiema bocznymi bezstylowymi oficynami. Jest dwupiętrowa z wysokim poddaszem użytkowym. Według Zofii Krzykowskiej, historyk sztuki i wieloletniej dyrektor Muzeum w Tarnowskich Górach, jest to jedna z najcenniejszych secesyjnych kamienic w województwie śląskim. Szczególną uwagę zwraca przede wszystkim falisty mansardowy dach wykonany z drewna, o okapach wystających daleko przed lico budynku. Charakterystyczne mansardy przyjmują kształt połączonych niższych oraz wyższych łuków koszowych. Elewacja budynku jest symetryczna, ze spiętrzonymi loggiami balkonowymi zamkniętymi łukami koszowymi w bocznych osiach. Na płycinach i lizenach występują bogate dekoracje w postaci motywów wici kwiatowych, róż, wieńców laurowych i ślimacznic.

</doc>
<doc id="3869458" url="https://pl.wikipedia.org/wiki?curid=3869458" title="Helda">
Helda

Helda – wieś w Estonii, w prowincji Rapla, w gminie Juuru.

</doc>
<doc id="3869459" url="https://pl.wikipedia.org/wiki?curid=3869459" title="Kontynuacja Teofanesa">
Kontynuacja Teofanesa

Kontynuacja Teofanesa (gr. συνεχισταί Θεοφάνους) – zbiór anonimowych kronik w 6 księgach stanowiących kontynuację "Kroniki" Teofanesa Wyznawcy. 
Kontynuacja obejmuje lata 813-961. Pierwsze cztery księgi powstały w latach 945-959. Ich autor jest anonimowy. Księga V zawiera "Vita Basilii" Konstantyna VII Porfirogenety. Podstawowym źródłem księgi VI jest anonimowy autor redakcji B "Kontynuacji Jerzego Monachosa". Dzieło zachowało się w dwóch rękopisach: z XI/XII w. i jego kopii z XIV wieku.

</doc>
<doc id="3869468" url="https://pl.wikipedia.org/wiki?curid=3869468" title="Mączniak prawdziwy zbóż i traw">
Mączniak prawdziwy zbóż i traw

Mączniak prawdziwy zbóż i traw, mączniak prawdziwy traw – grzybowa choroba roślin z grupy mączniaków prawdziwych. Wywołana jest przez "Blumeria graminis".
Występowanie i szkodliwość.
Choroba występuje na wielu gatunkach zbóż i roślin z rodziny wiechlinowatych, czyli traw – zarówno na uprawianych, jak i dziko rosnących. Jest to jedna z ważniejszych chorób tej grupy roślin. Największe straty powoduje w uprawach pszenicy i jęczmienia. Mogą one dojść do 20% plonu. Pszenżyto jeszcze do niedawna nie było przez tę chorobę porażane, ostatnio jednak coraz więcej jest informacji, że jednak pojawia się ona również na pszenżycie. Nie atakuje kukurydzy, ryżu, prosa ani sorga.
Grzybnia pokrywająca liście i źdźbła ogranicza fotosyntezę i wzmaga ilość wody wyparowanej przez roślinę. Ziarno porażonych roślin jest drobne.
Objawy.
Pierwsze objawy pojawiają się na oziminach już jesienią. Są to delikatne, białe, mączyste naloty na liściach i pochwach liściowych siewek Wiosną ich liczba rośnie, a istniejące naloty rozrastają się i zlewają z sobą. Naloty pojawiają się także na źdźbłach. Początkowo są białe i mączyste, potem ciemnieją, stają się filcowate i pojawiają się w nich owocniki grzyba w postaci drobnych, czarnych kropek.
Choroba poraża najpierw dolne liście, potem stopniowo przenosi się w górę pędu. W zaawansowanym stadium poraża również kłosy, a silnie porażone rośliny przedwcześnie obumierają.
Epidemiologia.
Mączniak prawdziwy zbóż wywoływany jest przez grzyba "Blumeria graminis" – pasożyta bezwzględnego, który występuje tylko na żywych częściach gospodarza. Wywołujący tę chorobę patogen zimuje w postaci grzybni na oziminach oraz samosiewach i dziko rosnących trawach. Infekcji pierwotnej dokonują zarówno zarodniki płciowe (askospory), jak i bezpłciowe konidia. W Polsce askospory dojrzewają dopiero w drugiej połowie lata i jesienią. W sezonie wegetacyjnym wytwarzane są na porażonych roślinach także konidia. Ich cykl rozwojowy trwa zaledwie 7–10 dni, może więc powstać w sezonie wiele ich pokoleń. Przenoszone są przez wiatr na duże odległości i dokonują infekcji pierwotnych i wtórnych.
Ochrona.
Zapobiega się chorobie, lub ogranicza jej rozwój przez wykonywanie podorywki i głębokiej orki jesiennej. Te zabiegi niszczą resztki pożniwne, na których mogą rozwijać się owocniki patogenu. Należy unikać sąsiedztwa upraw tych samych gatunków zbóż jarych z ozimymi, zbyt gęstego siewu oraz przenawożenia azotem.
Aby uniknąć porażenia siewek zaraz po wykiełkowaniu, zaleca się zaprawianie nasion pszenicy i jęczmienia fungicydami systemicznymi. Używa się do tego fungicydów triazolowych, imidazolowych i beznzimidazolowych. Po zauważeniu choroby zboża opryskuje się fungicydami triazolowymi, imidazolowymi, morfolinowymi, benzimidazolowymi, strobilirunowymi oraz zawierającymi metrafenon i siarkę.
Istnieją odmiany zbóż odporne na mączniaka prawdziwego.

</doc>
<doc id="3869470" url="https://pl.wikipedia.org/wiki?curid=3869470" title="Val-de-Moder">
Val-de-Moder

Val-de-Moder – gmina we Francji, w regionie Grand Est, w departamencie Dolny Ren. W 2013 roku populacja ludności wynosiła 5102 mieszkańców. 
Gmina została utworzona 1 stycznia 2016 roku z połączenia trzech ówczesnych gmin: Pfaffenhoffen, Uberach oraz La Walck. Siedzibą gminy została miejscowość Pfaffenhoffen. Dnia 1 stycznia 2019 roku nastąpiły kolejne zmiany administracyjne. Do Val-de-Moder włączono ówczesną gminę Ringeldorf. Siedzibą gminy pozostała miejscowość Pfaffenhoffen. 

</doc>
<doc id="3869473" url="https://pl.wikipedia.org/wiki?curid=3869473" title="Val de Moder">
Val de Moder



</doc>
<doc id="3869476" url="https://pl.wikipedia.org/wiki?curid=3869476" title="Park Narodowy Samur-Yalama">
Park Narodowy Samur-Yalama

Park Narodowy Samur-Yalama – park narodowy w Azerbejdżanie w rejonie Xaçma o powierzchni 117,72 km². Utworzony 5 listopada 2012 na podstawie dekretu prezydenta Azerbejdżanu İlhama Əliyeva.
Obszar parku znajdującego się w północnej części Azerbejdżanu (rozciągniętego wzdłuż wybrzeża Morza Kaspijskiego na południe od delty rzeki Samur) to głównie zalesione tereny nizinne.
Fauna i flora.
W trakcie badań przeprowadzonych na terenie parku w latach 2012-2013 zaobserwowano obecność między innymi 50 gatunków ssaków oraz 237 gatunków stawonogów.
Z ssaków zaobserwowano wiele gatunków charakterystycznych dla tego typu środowiska. Jednocześnie na jego obecnych terenach zaobserwowano kiedyś obecność m.in. takich ssaków jak rysie, sarny europejskie, jelenie szlachetne czy kozice północne. Ze stawonogów m.in. takie jak kózkowate (34 gatunki), poświętnikowate (14 gatunków), sówkowate (14 gatunków), biegaczowate (13 gatunków), zwójkowate (12 gatunków) czy bogatkowate (10 gatunków). Oprócz tego wyróżniono 11 endemicznych gatunków stawonogów.
Obszar parku to głównie lasy liściaste z takimi rodzajami drzew jak: dęby, lipy, wiązy czy buki.

</doc>
<doc id="3869484" url="https://pl.wikipedia.org/wiki?curid=3869484" title="Małgorzata Ludwika d’Orléans">
Małgorzata Ludwika d’Orléans

Małgorzata Ludwika d'Orléans (ur. 28 lipca 1645 – zm. 17 września 1721) – wielka księżna Toskanii przez małżeństwo z Kosmą III. Matka ostatniego pokolenia Medyceuszy.
Biografia.
Wczesne życie.
Małgorzata Ludwika była najstarszym dzieckiem Gastona, księcia Orleanu i jego drugiej żony Małgorzaty Lotaryńskiej. Urodziła się 28 lipca 1645 roku w należącym do jej ojca château de Blois. Jej siostrami były Elżbieta Małgorzata, późniejsza księżna Alençon i przez małżeństwo księżna de Guise, oraz Franciszka Magdalena, przez małżeństwo księżna Sabaudii. Miała również starszą siostrę przyrodnią (z pierwszego małżeństwa jej ojca z Marią, księżną Montpensier) Annę Marię Ludwikę Orleańską - najbogatszą dziedziczkę w nowożytnej historii Francji.
Podstawową edukację Małgorzata Ludwika otrzymała na dworze swojego ojca w Blois, gdzie Gaston przebywał na 'wygnaniu' od czasu Frondy, w czasie której wszczął bunt przeciwko swemu bratankowi Ludwikowi XIV. Młoda księżniczka była bliską przyjaciółką swojej starszej przyrodniej siostry Anny Marii Ludwiki (znanej na dworze jako "La Grande Mademoiselle"), która wprowadziła Małgorzatę Ludwikę na dwór i uczęszczała wraz z nią do teatru i na bale; w zamian ta była posłuszna siostrze w sprawie wyboru przyszłego małżonka i we sprawach dworskich. Madame de Choisy, bliska przyjaciółka matki Małgorzaty Ludwiki niemądrze doradziła jej nie przyjmować propozycji małżeństwa od Karola Emanuela II, księcia Sabaudii. Dlatego też gdy w 1658 roku, kiedy nadeszła kolejna propozycja, tym razem od Kosmy Medyceusza, następcy tronu Wielkiego Księstwa Toskanii, Małgorzata Ludwika zapytała starszą przyrodnią siostrę o to co ma odpowiedzieć. Jej młodsza siostra Franciszka Magdalena wyszła za mąż za Karola Emanuela II w 1663 roku.
Początkowo uszczęśliwiona perspektywą małżeństwa, Małgorzata Ludwika straciła entuzjazm w chwili gdy dowiedziała się, że jej starsza przyrodnia siostra nie popiera już planów toskańskiego mariażu. Na wieść o tym, że małżeństwo musi zostać zawarte młoda Orleanka zaczęła szokować dwór usiłując namówić do sekretnego małżeństwa swojego kuzyna Karola Lotaryńskiego, który wkrótce został jej kochankiem. Małżeństwo per procura z następcą tronu Wielkiego Księstwa Toskanii zostało zawarte 19 kwietnia 1661 roku, w niczym nie zmieniło jej postawy, z czego bardzo niezadowoleni byli ministrowie Ludwika XIV; gdy wyznaczono dzień, w którym powinna się spotkać z ambasadorami i odebrać od nich powinszowania z okazji zawarcia związku małżeńskiego, usiłowała uciec na polowanie, od czego odwiodła ją księżna Montpensier.
Życie w Toskanii.
Żona następcy tronu.
Mateusz Medyceusz, brat nieobecnego wielkiego księcia towarzyszył Małgorzacie Ludwice w morskiej podróży do Toskanii flotą złożoną z dziewięciu galer - trzech toskańskich, trzech genueńskich i trzech papieskich. Do Livorno przybyła 12 czerwca, a by uczynić jej uroczysty wjazd do Florencji bardziej spektakularnym, przesunięto go na 20 czerwca. Właściwy ślub książęcej pary był najwspanialszym wydarzeniem jakie do tej pory widziała Florencja, a sama ilość powozów biorących udział w pochodzie wynosiła ponad trzysta sztuk. Jako prezent ślubny wielki książę Ferdynand II (ojciec Kosmy) podarował Małgorzacie Ludwice "łańcuch brylantów i czterdziestu smukłych pereł wiszących pomiędzy nimi, całość przypięta do ramion dwiema perłami rozmiarów niewielkich jaj gołębich".
Pierwsze spotkanie Małgorzaty Ludwiki i Kosmy upłynęło pod znakiem wzajemnej obojętności i, według elektorowej Hanoweru, młodzi małżonkowie spędzali ze sobą tylko jedną noc w tygodniu. W dwa dni po zawarciu małżeństwa, Małgorzata Ludwika zażądała od męża przekazania jej klejnotów książęcych Medyceuszy, na co Kosma odparł, że nie ma prawa nikomu ich przekazywać. Planowała wówczas kradzież drogocenności, wywiezienie ich z Toskanii i powrót na francuski dwór, wszystko po to by znaleźć się jak najdalej od męża, ale ostatecznie została powstrzymana przez swojego teścia, wielkiego księcia Ferdynanda II. Po tym wydarzeniu obojętność Małgorzaty Ludwiki zmieniła się w nienawiść, spotęgowaną jeszcze przez konieczność rozdzielenia z ukochanym Karolem Lotaryńskim, do którego zmuszono ją w Marsylii. Przy jednej z okazji groziła mężowi, że rozbije mu butelkę na głowie, jeśli natychmiast nie opuści jej pokoju. Darzyła go płomienną nienawiścią, która jednak nie przeszkodziła jej w wydaniu na świat dzieci: Ferdynanda w 1663, Anny Marii w 1667 i Jana Gastona w 1671 roku. Również rodzina Kosmy padła ofiarą kaprysów jego żony: kilkakrotnie wszczynała karczemne awantury z jego matką, cenioną za pobożność Wiktorią della Rovere odnośnie do pierwszeństwa oraz z wielkim księciem Ferdynandem odnośnie do jej rozrzutności. Nastroje Małgorzaty Ludwiki spowodowały nie tylko pogorszenie się jej stosunków z teściem, ale również z Florentyńczykami, którzy byli już zmęczeni jej niedbałymi manierami.
Prośby o powrót do ojczyzny.
Po krótkiej wizycie Karola Lotaryńskiego we Florencji, podczas której był podejmowany przez rodzinę wielkoksiążęcą w Palazzo Pitti, w listach Małgorzaty Ludwiki zaczęły pojawiać się aluzje, jako miałaby być śledzona na zlecenie teścia i męża. W odpowiedzi na to, napisała do Ludwika XIV prosząc go o interwencję, ale monarcha zdecydowanie odmówił. Zarówno jej małżonek prowadził obfitą korespondencję z francuskim monarchą, zwłaszcza po zwolnieniu francuskiej służby Małgorzaty Ludwiki, która miała się skarżyć na złe traktowanie ze strony pracodawczyni, domagając się utemperowania krnąbrnej kuzynki.
Aby zadowolić zarówno wielkiego księcia jak i Małgorzatę Ludwikę, król wysłał do Florencji hrabiego de Saint Mesme, Orleanka pragnęła wrócić do ojczyzny, z czym zresztą zgadzał się sam Mesme, podobnie jak francuski dwór, jednakże zdecydowany opór wielkiego księcia i Ludwika XIV nie doprowadził do rozwiązania niezgodnego małżeństwa. Obecnie księżna obrażała Kosmę przy każdej nadarzającej się okazji, zażądała zatrudnienia jedynie francuskich kucharzy, ponieważ obawiała się, że Medyceusze mają zamiar ją otruć, a także nazwała Kosmę "ubogim stajennym" w obecności nuncjusza papieskiego.
Po kilku kolejnych zakończonych niepowodzeniem próbach powrotu do Francji, we wrześniu 1664 roku Małgorzata Ludwika opuściła swój apartament w Palazzo Pitti, odmawiając powrotu, przez co Kosma nakazał jej przeniesienie się do willi Lappeggi, gdzie była strzeżona przez czterdziestu żołnierzy i sześciu dworzan, wyznaczonych osobiście przez Kosmę, których zadaniem było towarzyszenie jej wszędzie, ponieważ obawiano się, że ucieknie. W następnym roku zmieniła taktykę i pogodziła się z rodziną męża. Kruche zbliżenie pomiędzy Małgorzatą Ludwiką, a resztą rodziny załamało się kiedy w 1667 roku wydała na świat córkę Annę Marię Ludwikę, a wkrótce po tym zachorowała na ospę.
Wielka Księżna Toskanii: 1670-1721.
Po śmierci Ferdynanda II w maju 1670 roku, Małgorzata Ludwika została wielką księżną Toskanii. Zgodnie ze starą tradycją po wstąpieniu Kosmy III na tron matka nowego władcy weszła w skład "Consulty" (organu doradzającego wielkiemu księciu). Odgrywając się na synowej Wiktoria della Rovere pozbawiła ją możliwości uzyskania wpływu na politykę Wielkiego Księstwa Toskanii, pozostawiając jej jedynie nadzór nad edukacją najstarszego syna, następcy tronu Ferdynanda. Rozwścieczona zniewagą jaka ją spotkała, Małgorzata Ludwika stawiła czoła teściowej, domagając się pierwszeństwa przed nią oraz możliwości wejścia w skład "Consulty". Kosma III opowiedział się po stronie matki. Na początku 1671 roku sprzeczki pomiędzy Małgorzatą Ludwiką i Wiktorią doszły do takiego poziomu, że ambasadorowie donosili iż "Palazzo Pitti stał się siedzibą diabła i jedynym co można tam usłyszeć są odgłosy trwających od rana do północy karczemnych kłótni i obelg".
Powrót do Francji.
Na początku 1672 roku Małgorzata Ludwika napisała do Ludwika XIV, prosząc go o wysłanie medyków mających wyleczyć raka piersi, którego wówczas u niej podejrzewano. Król posłał Alliota le Vieux, osobistego lekarza Anny Austriaczki, polecając mu zbadanie kuzynki. W przeciwieństwie do Mesme, medyk nie uległ naleganiom wielkiej księżnej, dla której choroba była tylko wymówką służącą powrotowi do Francji, podczas badania nie znalazł śladów nowotworu i stwierdził postępującą histerię, na którą lekarstwem miała być podróż do wód termalnych. Sfrustrowana porażką swojego planu, Małgorzata Ludwika nawiązała romans z pałacowym sługą, czym doprowadzała męża do szaleńczych ataków zazdrości.
Aby przywrócić harmonie w rodzinie, Kosma III posłał po Madame du Deffand, guwernantkę Małgorzaty Ludwiki, która bez skutku usiłowała namówić niesforną wychowankę do posłuszeństwa mężowi. Jednakże, ze względu na szereg zgonów w rodzinie królewskiej przybyła z opóźnieniem, w grudniu 1672 roku. W tym czasie Małgorzata Ludwika przeżyła załamanie nerwowe, które poskutkowało pozwoleniem na odwiedzenie przez nią willi willi medycejskiej w Poggio a Caiano, rzekomo w celu rekolekcji przedświątecznych w pobliskiej świątyni. Znalazłszy się na miejscu, odmówiła powrotu do stolicy, co zaowocowało ponad dwuletnią separacją od wielkiego księcia i dzieci, który nadal nie wyrażał zgody na jej powrót do Francji, o co prosiła go w każdym wysyłanym doń liście. Plan wysłania Madame du Deffand zakończył się niepowodzeniem. Ludwik XIV podjął ostateczną próbę pogodzenia wielkoksiążęcej pary, która również nie przyniosła spodziewanego skutku. W związku z klęską wszystkich powyższych prób, Kosma skapitulował wobec żądań Małgorzaty Ludwiki, w kontrakcie podpisanym 26 grudnia 1674 roku, który zapewniał jego żonie roczną rentę w wysokości osiemdziesięciu tysięcy liwrów, prawo powrotu do Francji, ale jedynie w granicach kościoła i klasztoru Saint Pierre prowadzonego przez benedyktynów na paryskim wzgórzu Montmartre i pod warunkiem zrzeczenia się jej praw przysługujących jej jako francuskiej księżniczce. Pełna radości wielka księżna wyruszyła do Francji z bezcennymi antykami i meblami zagrabionymi z willi Poggio a Caiano, ponieważ, według jej własnych słów "nie miała zamiaru dać się odesłać bez odpowiedniej zapłaty".
Montmartre.
Wieści o ucieczce Małgorzaty Ludwiki z Livorno, która miała miejsce 12 czerwca 1675 roku, zostały przyjęte przez florentczyków z wielkim oburzeniem. Również sympatyzująca z nią szlachta mylnie obwiniła Kosmę III o doprowadzenie do ucieczki żony z Toskanii. Małgorzata Ludwika początkowo patronowała działalności charytatywnej na terenie Montmartre, ale znudziła się "atmosferą pobożności" i szybko powróciła do rozrzutnego trybu życia, nadmiernie różując policzki i nosząc jasnoblond peruki, a także nawiązując romans z hrabią Lovigny, którego wkrótce porzuciła dla dwóch członków słynnego Regimentu Luksemburskiego. Ludwik XIV ignorując artykuł umowy z 1674 roku zakazującego Małgorzacie Ludwice opuszczania murów opactwa, pozwolił wielkiej księżnej na przebywanie na jego dworze, gdzie oddawała się grała w karty o wysokie stawki.
Ze względu na swoją nieliczną, źle dobraną świtę oraz krótkie wizyty na dworze, Małgorzata Ludwika była dla wersalskich dworzan obiektem kpin, co zmusiło ją do dopuszczenia "osobników o nieszczególnym pochodzeniu" do swojego kręgu. Wysłannik wielkiego księcia, hrabia Gondi wielokrotnie zwracał królowi uwagę na niewłaściwe zachowanie Małgorzaty Ludwiki, ale bez rezultatu. W końcu opatka Montmartre, Franciszka Renata Lotaryńska zapytana przez Ludwika XIV o to co sądzi o ostatnim romansie jego kuzynki ze stajennym interweniowała, stwierdzając, że ""zmowa milczenia jest jedynym antidotum na jej deprawację i ekscesy" ", co wyjaśnia nieobecność Małgorzaty Ludwiki w pamiętnikach tego okresu.
Po powrocie do Florencji Gondi zdał Kosmie III raport z działalności Małgorzaty Ludwiki. Uznając postępowanie małżonki za niegodne swojej pozycji, napisał do Ludwika XIV, domagając się wyjaśnienia. Początkowo pełen współczucia wobec wielkiego księcia francuski monarcha wkrótce poczuł się przytłoczony niekończącym się strumieniem protestów i odpisał Medyceuszowi, ucinając w ten sposób dalsze skargi na postępowanie niesfornej kuzynki: "Odkąd wielki książę Toskanii wyraził zgodę na powrót swej małżonki do Francji, praktycznie zrzekł się prawa do ingerowania w jej postępowanie" i Kosma III stracił argumenty do dalszych sporów oraz reakcji na prowadzenie się żony. Małgorzata Ludwika została poinformowana przez męża o postępującej chorobie ich najstarszego syna, księcia Ferdynanda, który był zwolennikiem sprawy matki i korespondował z nią. Wielka księżna przekonana o rychłej śmierci męża, zapewniła bywalców francuskiego dworu, że "na pierwszą wzmiankę o śmierci swego budzącego wstręt męża, wyruszy do Florencji by obalić wszystkich hipokrytów i hipokryzję oraz ustanowić nową formę sprawowanej władzy". Jednakże nie doszło do tego, a Kosma III przeżył ją o dwa lata.
Znajdując się w 1688 roku na skraju bankructwa, Małgorzata Ludwika napisała do Kosmy prosząc go o 20 tysięcy koron. Kiedy wielki książę nie odpowiadał, skupiła się na swoim synu, w nadziei, że być może on udzieli jej pomocy, ale książę stwierdził, że nie może spełnić jej życzenia nie wzbudzając tym samym wściekłości ojca. Ostatecznie Kosma spłacił jej długi, a jej bezpieczeństwo finansowe zostało zapewnione kiedy odziedziczyła sporą sumę pieniędzy po śmierci jednego ze swoich krewnych w 1696 roku
Podczas gdy zachowanie Małgorzaty Ludwiki, w tym grożenie spaleniem klasztoru, było tolerowane przez poprzednią opatkę Montmartre, nowa ksieni, Madame d'Harcourt, często skarżyła się na nią przed wielkim księciem i królem. W odwecie, Małgorzata Ludwika zagroziła, że zabije ją toporem i pistoletem, a także utworzy przeciwną jej koterię wśród zakonnic. Dlatego zgodnie z jej życzeniem, Kosma III wyraził zgodę na przeniesienie żony do nowego domu zakonnego, Saint-Mandé, pod warunkiem, że będzie mogła je opuścić wyłącznie na wyraźne zezwolenie Ludwika XIV oraz że będzie jej towarzyszył wybrany przez niego szambelan. Ponieważ nie chciała spełnić tych warunków, wstrzymano wypłatę jej dochodów, a następnie wznowiono ich realizację, gdy król zmusił ją do ustąpienia.
Saint-Mandé.
W Saint-Mandé Małgorzata Ludwika przeszła transformację: przestała zwracać na siebie uwagę swymi ekscesami i zajęła się reformą klasztoru, który nazywała "klerykalnym domem uciech" - wiecznie nieobecna matka przełożona, która nosiła męskie ubranie została odwołana, niezborne mniszki zostały usunięte i to właśnie z powodu tych czynów jej zachowanie nie okazało się już kością niezgody w stosunkach Francji z wielkim księstwem Toskanii. Od 1712 roku zdrowie Małgorzaty Ludwiki zaczęło podupadać, a przebyty w tym samym roku atak apopleksji spowodował paraliż lewej ręki i problemy z mową. Wkrótce powróciła do pełnej sprawności, ale w następnym roku spotkała ją osobista tragedia, śmierć jedynego ze swoich dzieci, o które dbała, księcia Ferdynanda, która przyczyniła się do drugiego ataku apopleksji, który na krótko sparaliżował jej oczy i niemal pozbawił mowy. Regent Królestwa Francji, Filip Orleański, pozwolił Małgorzacie Ludwice na zakup domu w Paryżu, pod numerem 15 na placu des Vosges, gdzie spędziła swoje ostatnie lata. Prowadziła korespondencję z matką regenta, Elżbietą Charlottą z Palatynatu i wytrwale łożyła znaczne sumy na cele charytatywne. Księżniczka Francji i wielka księżna Toskanii Małgorzata Ludwika Orleańska zmarła we wrześniu 1721 i została pochowana na paryskim cmentarzu Picpus.
Potomstwo.
20 czerwca 1661 roku we Florencji Małgorzata Ludwika wyszła za mąż za Kosmę Medyceusza (1642-1723), syna Ferdynanda II, wielkiego księcia Toskanii i Wiktorii della Rovere, z którym miała trójkę dzieci:

</doc>
<doc id="3869485" url="https://pl.wikipedia.org/wiki?curid=3869485" title="Bernhard Bang">
Bernhard Bang

Bernhard Bang (ur. 1848, zm. 1932) – duński lekarz weterynarii oraz bakteriolog, profesor Królewskiej Szkoły Weterynarii i Rolnictwa w Kopenhadze. W 1896 r. odkrył zarazek zakaźnego ronienia bydła (powodujący tzw. chorobę Banga). Opracował metodę zwalczania gruźlicy bydła.

</doc>
<doc id="3869489" url="https://pl.wikipedia.org/wiki?curid=3869489" title="Altküla (Märjamaa)">
Altküla (Märjamaa)

Altküla – wieś w Estonii, w prowincji Rapla, w gminie Märjamaa.

</doc>
<doc id="3869494" url="https://pl.wikipedia.org/wiki?curid=3869494" title="Aruküla (Märjamaa)">
Aruküla (Märjamaa)

Aruküla – wieś w Estonii, w prowincji Rapla, w gminie Märjamaa.

</doc>
<doc id="3869496" url="https://pl.wikipedia.org/wiki?curid=3869496" title="Grupa multyplikatywna">
Grupa multyplikatywna



</doc>
<doc id="3869500" url="https://pl.wikipedia.org/wiki?curid=3869500" title="Keskküla (Märjamaa)">
Keskküla (Märjamaa)

Keskküla – wieś w Estonii, w prowincji Rapla, w gminie Märjamaa.

</doc>
<doc id="3869506" url="https://pl.wikipedia.org/wiki?curid=3869506" title="Käbiküla (Märjamaa)">
Käbiküla (Märjamaa)

Käbiküla – wieś w Estonii, w prowincji Rapla, w gminie Märjamaa.

</doc>
<doc id="3869510" url="https://pl.wikipedia.org/wiki?curid=3869510" title="Cerkiew Narodzenia Pańskiego w Jarosławiu">
Cerkiew Narodzenia Pańskiego w Jarosławiu

Cerkiew Narodzenia Pańskiego – XVII-wieczna cerkiew prawosławna w Jarosławiu. Obecnie, podobnie jak cerkwie św. Eliasza, Objawienia Pańskiego, św. Mikołaja Nadieina i św. Jana Chrzciciela jest udostępniana do zwiedzania w ramach Jarosławskiego Muzeum-Rezerwatu Architektury, Historii i Sztuki, będąc równocześnie czynną cerkwią w dekanacie jarosławskim centralnym eparchii jarosławskiej Rosyjskiego Kościoła Prawosławnego.
Historia.
Cerkiew została wzniesiona w latach 1635–1644. Obiekt zbudowano na miejscu starszej, drewnianej cerkwi pod tym samym wezwaniem. Właśnie w tej świątyni w 1609 przechowywana była Kazańska Ikona Matki Bożej. Fundatorami świątyni byli kupcy Akindin i Gurij Nazarjewowie, bracia, uczestnicy pospolitego ruszenia w 1612. Zamysł wzniesienia monumentalnej świątyni przerósł ich możliwości finansowe i budowę zakończyli dopiero synowie Gurija Andriej, Iwan i Michaił, którzy dokonali również zmian w pierwotnie opracowanym projekcie. Imiona fundatorów umieszczono na elewacji cerkwi, co było sytuacją wyjątkową – w ten sposób honorowano fundatorów cerkwi tylko wtedy, gdy byli to władcy lub książęta, nie zaś kupcy.
W 1644, już po oddaniu cerkwi do użytku liturgicznego, powiększono ją o trzeci ołtarz boczny Kazańskiej Ikony Matki Bożej. Dekorację malarską we wnętrzu obiektu wykonano natomiast w 1683 z fundacji Iwana Gurjewa i jego synów. Przypuszczalnie pracami przy freskach kierowali Dmitrij Siemionow i Fiodor Ignatjew.
Z czasem wygląd cerkwi ulegał zmianom: rozebrano cztery boczne kopuły, pozostawiając jedynie centralną, zburzono także łącznik między cerkwią i dzwonnicą. Budowla została zamknięta po rewolucji październikowej. W latach 20. XX wieku przeprowadzono jej remont, zaś w 1959 przekazana nowo utworzonemu Jarosławskiego Muzeum-Rezerwatu Architektury, Historii i Sztuki, w ramach którego jest udostępniana do zwiedzania. Muzeum długo nie dysponowało wystarczającymi środkami na konserwację; w końcu XX w. jedna ze ścian dzwonnicy zaczęła się walić i dopiero wówczas cały budynek poddano gruntownemu remontowi. Cerkiew jest okazjonalnie użytkowana liturgicznie. 
Architektura.
Kompleks architektoniczny cerkwi składa się z budynku świątyni oraz wolno stojącej dzwonnicy, wzniesionej na planie prostokąta, krytej dachem namiotowym zdobionym lukarnami, która pełni równocześnie funkcję bramy wjazdowej na teren obiektu. W rozplanowaniu cerkiew przypomina starszą cerkiew św. Mikołaja Nadieina w Jarosławiu – podobnie jak ona, cerkiew Narodzenia Pańskiego zbudowana została na wysokim podklecie, zwieńczona pięcioma kopułami (w obydwu świątynia zostały one rozebrane w XIX w.)i z trzech stron otoczona dwukondygnacyjną galerią. W obu obiektach sakralnych od zachodu znajduje się również ganek prowadzący na górne piętro galerii. Obie świątynie posiadają także po dwa ołtarze boczne w północnej i południowej części galerii. W odróżnieniu natomiast od cerkwi św. Mikołaja cerkiew Narodzenia Pańskiego posiada dzwonnicę wolno stojącą, a nie usytuowaną w narożniku budowli. Dzwonnica pierwotnie łączyła się z głównym budynkiem. Na jej drugiej kondygnacji pierwotnie znajdowała się niewielka cerkiew Guriasza, Samsona i Awiwa, otoczona otwartą galerią.

</doc>
<doc id="3869512" url="https://pl.wikipedia.org/wiki?curid=3869512" title="Maidla (Märjamaa)">
Maidla (Märjamaa)

Maidla – wieś w Estonii, w prowincji Rapla, w gminie Märjamaa.

</doc>
<doc id="3869514" url="https://pl.wikipedia.org/wiki?curid=3869514" title="Lotniskowa straż pożarna">
Lotniskowa straż pożarna

Lotniskowa Straż Pożarna – zawodowa, umundurowana straż pożarna działająca na terenie portów lotniczych.
Formacja.
Jest to rodzaj zakładowej straży pożarnej. Działają na terenach portów lotniczych oraz lotniczych baz wojskowych. Teren działania LSP obejmuje rejon operacyjny lotniska oraz obszar wokół niego. Wielkość obszaru zależny od kategorii danego lotniska, np. w przypadku lotniska certyfikowanego wyznacza się obszar wokół lotniska w promieniu 8km.
W Polsce działają w strukturach organizacyjnych Przedsiębiorstwa Państwowego „Porty Lotnicze”.
Lotniskowa Straż Pożarna Międzynarodowego Portu Lotniczego Balice w Krakowie jako pierwsza została włączona do ogólnopolskiego Krajowego Systemu Ratowniczo-Gaśniczego. 
Zadania.
Do podstawowych zadań lotniskowej straży pożarnej należą:
Wyposażenie.
Międzynarodowe przepisy Organizacji Międzynarodowego Lotnictwa Cywilnego wymagają, aby pierwsze samochody pożarnicze docierały do każdego miejsca zdarzenia na lotnisku w czasie krótszym niż 3 minuty.
Dlatego lotniskowa straż wyposażona jest w specjalistyczne pojazdy: szybkie samochody pożarnicze, które mogą osiągać prędkości jazdy dochodzące do 160 km/h, specjalne pojazdy gaśnicze wyposażone w podnośnik z lancą do przebijania kadłubów samolotów i gaszenia pożarów wewnątrz samolotów, ciężkie samochody gaśnicze umożliwiające gaszenie płonącego paliwa gdyż obecnie samoloty pasażerskie posiadają zbiorniki o dużej pojemności np. Airbus A320 ma zbiorniki paliwa o pojemności 29 680 l a Boeing 747 może zabrać nawet 243 120 l.
Lotniskowa straż pożarna zazwyczaj wyposażona jest w:
Linki zewnętrzne.
Lotniskowa straż pożarna,Okęcie 

</doc>
<doc id="3869516" url="https://pl.wikipedia.org/wiki?curid=3869516" title="3-jodobenzyloguanidyna">
3-jodobenzyloguanidyna



</doc>
<doc id="3869517" url="https://pl.wikipedia.org/wiki?curid=3869517" title="MIBG">
MIBG



</doc>
<doc id="3869518" url="https://pl.wikipedia.org/wiki?curid=3869518" title="Metsaääre (Märjamaa)">
Metsaääre (Märjamaa)

Metsaääre – wieś w Estonii, w prowincji Rapla, w gminie Märjamaa, nad rzeką Vigala. W 2011 roku zamieszkana przez 17 osób.

</doc>
<doc id="3869520" url="https://pl.wikipedia.org/wiki?curid=3869520" title="Jobenguan">
Jobenguan



</doc>
<doc id="3869532" url="https://pl.wikipedia.org/wiki?curid=3869532" title="Peter Holden">
Peter Holden

Peter Holden – amerykański aktor i producent filmowy oraz telewizyjny.

</doc>
<doc id="3869537" url="https://pl.wikipedia.org/wiki?curid=3869537" title="Kama‘ehuakanaloa">
Kama‘ehuakanaloa

Kama‘ehuakanaloa (do 2021 "Lōʻihi") – czynny podwodny wulkan, położony około 35 km od południowo-wschodniego wybrzeża wyspy Hawaiʻi. Szczyt tej góry znajduje się około 975 m poniżej poziomu morza. Leży ona na zboczu Mauna Loa, jednego z największych wulkanów tarczowych na Ziemi. Kama‘ehuakanaloa to najmłodszy wulkan w Grzbiecie Hawajsko-Cesarskim, łańcuchu wulkanów, który rozciąga się na długości 5800 km na północny zachód od niego. W przeciwieństwie do większości aktywnych wulkanów na Oceanie Spokojnym, które wyrosły przy aktywnych granicach płyt tworzących pacyficzny pierścień ognia, wulkany Grzbietu Hawajsko-Cesarskiego powstały nad plamą gorąca Hawajów, daleko od najbliższej granicy płyt tektonicznych. Będąc najmłodszym wulkanem tego grzbietu, Kama‘ehuakanaloa jako jedyny z wulkanów hawajskich jest na tak wczesnym etapie rozwoju, że jeszcze nie wynurzył się nad poziom oceanu.
Kama‘ehuakanaloa zaczął kształtować się około 400 tysięcy lat temu i przewiduje się, że zacznie się wynurzać za 10–100 tysięcy lat. Szczyt wulkanu wznosi się ponad 3000 m nad dnem oceanu. Na górze tej znajdują się liczne kominy hydrotermalne, wokół których żyją zróżnicowane społeczności mikroorganizmów.
Latem 1996 roku na Kama‘ehuakanaloa zarejestrowano rój 4070 wstrząsów sejsmicznych. Seria ta obejmowała więcej trzęsień ziemi niż jakakolwiek inna w odnotowanej historii Hawajów. Wstrząsy zmieniły 10 do 13 kilometrów kwadratowych szczytu góry. Jeden obszar aktywności hydrotermalnej, tzw. "Pele's Vents" (Kominy Pele), zapadł się i został przemianowany na "Pele's Pit" (Dziurę Pele). Wulkan pozostaje stosunkowo aktywny od 1996 i znajduje się pod obserwacją Narodowej Administracji Oceanu i Atmosfery (NOAA) i amerykańskiej służby geologicznej. Podwodne Obserwatorium Geologiczne Hawajów ("Hawaii Undersea Geological Observatory", HUGO) od 1997 do 2002 roku dostarczało w czasie rzeczywistym informacji o Kama‘ehuakanaloa. Wulkan ostatni raz wybuchł w 1996 roku, przed wystąpieniem roju wstrząsów.
Nazwa.
Wulkan nosi obecnie nazwę Kama‘ehuakanaloa, wywodzącą się z tradycji Hawajczyków. W hawajskich pieśniach znajdują się wzmianki o "Kama‘ehu a Kanaloa", „czerwonym, żarzącym się dziecku Kanaloa” (boga oceanu w wierzeniach rdzennych Hawajczyków), co oznacza podwodny wulkan.
Od 1955 do 2021 roku góra była znana pod nazwą Lōʻihi, czyli „długa”. Geolog Kenneth O. Emery opisał ją naukowo na podstawie sondowań dna morskiego i zwrócił uwagę na jej wydłużony, wąski profil. Badacze kultury hawajskiej, których poprosił o radę dotyczącą nazwy, nie mieli wówczas tak dobrego dostępu do źródeł, jak w XXI wieku i zaproponowali hawajskie słowo opisujące jej kształt.
Charakterystyka.
Geologia.
Kama‘ehuakanaloa to góra podwodna pochodzenia wulkanicznego, znajdująca się na zboczu Mauna Loa, jednego z największych wulkanów tarczowych na Ziemi. Jest to najmłodszy wulkan powstały nad plamą gorąca Hawajów, położony najdalej na południowy wschód w obrębie Grzbietu Hawajskiego. Odległość między starszym szczytem Mauna Loa a Kama‘ehuakanaloa to około 80 km. Na szczycie Kama‘ehuakanaloa znajduje kaldera o wymiarach 2,8 × 3,7 km, z trzema kraterami zapadliskowymi w południowej części. Na północ od szczytu rozciąga się długa na 11 km strefa ryftowa, podobnie na południe-południowy wschód od szczytu rozciąga się druga taka strefa o długości 19 km.
Kratery noszą nazwy "West Pit", "East Pit" i "Pele's Pit". Ostatni z nich jest najmłodszy i znajduje się w południowej części szczytu. Jego ściany mają wysokość 200 m; krater powstał w lipcu 1996 roku, kiedy zapadło się pole kominów hydrotermalnych "Pele's Vents". Ściany krateru mają średnio 20 m grubości, nietypowo dużo jak na kratery hawajskich wulkanów, co sugeruje, że komorę tworzącą dziś "Pele's Pit" w przeszłości wielokrotnie napełniała lawa.
Rozciągające się z północy na południe strefy ryftowe nadają Kama‘ehuakanaloa wydłużony kształt, któremu góra zawdzięczała pierwotną nazwę ("Lōʻihi" po hawajsku oznacza „długa”). Północna strefa ryftowa składa się z dłuższej zachodniej i krótszej wschodniej części. Obserwacje pokazują, że zarówno północna jak i południowa strefa ryftowa nie mają pokrywy osadowej, co świadczy o ich niedawnej aktywności. Wybrzuszenie w zachodniej części północnej strefy ryftowej zawiera trzy stożkowate wzniesienia o wysokości 60–80 m.
Do 1970 roku sądzono, że Kama‘ehuakanaloa jest wygasłym wulkanem, który znalazł się w obecnym położeniu wskutek ekspansji dna oceanicznego. Dno oceanu wokół Hawaiʻi ma 80–100 milionów lat i powstało w Grzbiecie Wschodniopacyficznym, w którym nowa skorupa oceaniczna tworzy się z magmy pochodzącej z roztopionych skał płaszcza. W miarę tworzenia nowej skorupy, ta wcześniej powstała oddala się od grzbietu. W ciągu 80–100 milionów lat oddaliła się od miejsca powstania o 6000 km na zachód, unosząc ze sobą góry podwodne. Kiedy naukowcy zbadali serię trzęsień ziemi w pobliżu Hawaiʻi w 1970 roku, okazało się, że Kama‘ehuakanaloa jest aktywnym wulkanem Grzbietu Hawajskiego.
Stoki Kama‘ehuakanaloa mają nachylenie około pięciu stopni. Jej podstawa na zboczu Mauna Loa od strony północnej znajduje się 1900 m poniżej poziomu morza, ale od strony południowej znacznie głębiej, 4755 m p.p.m. W związku z tym szczyt znajduje się 931 m nad dnem morskim po stronie północnej, ale 3786 m od podstawy po stronie południowej.
Kama‘ehuakanaloa podąża ścieżką rozwoju, która jest charakterystyczna dla wszystkich wulkanów Hawajów. Skład law dostarcza dowodów geochemicznych, że góra znajduje się na etapie przejściowym poprzedzającym stadium wulkanu tarczowego, dzięki czemu dostarcza cennych informacji o rozwoju hawajskich wulkanów. We wczesnym stadium hawajskie wulkany mają strome stoki i niski poziom aktywności, a wydostaje się z nich alkaliczna lawa bazaltowa. Przewiduje się, że na skutek dalszej aktywności wulkanicznej szczyt Kama‘ehuakanaloa stanie się wyspą. Wzrost wulkanu zdestabilizował jego zbocza i na górze tej częste są osuwiska, szczególnie u podstawy stromego południowo-wschodniego stoku. Podobne osady innych hawajskich wulkanów świadczą, że osuwiska są ważnym elementem wczesnego stadium rozwoju tych gór. Ocenia się, że szczyt Kama‘ehuakanaloa przebije powierzchnię Pacyfiku za 10 do 100 tysięcy lat.
Wiek i wzrost.
Do określenia wieku próbek skał z Kama‘ehuakanaloa zostało wykorzystane datowanie izotopowe. Hawajskie Centrum Wulkanologii badało próbki pobrane przez różne wyprawy, w szczególności z 1978 roku, która dostarczyła 17 próbek. Większość próbek okazała się niedawnego pochodzenia; najstarsze mają około 300 000 lat. Po wstrząsach z 1996 roku zebrano także świeżą brekcję. Na podstawie zebranych próbek, naukowcy oceniają wiek Kama‘ehuakanaloa na około 400 000 lat. Skały przyrastają średnio o 3,5 mm na rok w pobliżu podstawy i o 7,8 mm w pobliżu szczytu. Jeśli modele opracowane dla innych wulkanów, takich jak Kīlauea, są właściwe dla Kama‘ehuakanaloa, to 40% masy wulkanu powstało w ciągu ostatnich 100 000 lat. Zakładając liniowy wzrost, Kama‘ehuakanaloa miałby 250 000 lat. Jednak w przypadku każdego wulkanu związanego z plamą gorąca, poziom aktywności rośnie z wiekiem; w związku z tym trzeba co najmniej 400 000 lat, aby wulkan osiągnął masę taką jak Kama‘ehuakanaloa. Jako że hawajskie wulkany przesuwają się na północny zachód z prędkością około 10 cm/rok, w chwili pierwszej erupcji krater Kama‘ehuakanaloa znajdował się 40 km na południowy wschód od aktualnej pozycji wulkanu.
Aktywność.
Kama‘ehuakanaloa to młody i bardzo aktywny wulkan, choć mniej aktywny niż sąsiednia Kīlauea. W ciągu ostatnich kilku dekad wystąpiło kilka rojów wstrząsów sejsmicznych, które powiązano z nim; największe z nich wymienia tabela poniżej. Naukowe badania aktywności wulkanu rozpoczęto w 1959 roku, ale wiadomo, że wulkan był aktywny także wcześniej. Wstrząsy sejsmiczne zazwyczaj trwają mniej niż dwa dni; dwoma wyjątkami są trzęsienia ziemi z przełomu 1991 i 1992 roku, które trwało kilka miesięcy, i z 1996 roku, które było krótsze, ale o wiele silniejsze. Oba trzęsienia ziemi rozpoczęły się od wstrząsów na stoku, które stopniowo przeniosły się na szczyt. Wydarzenie z 1996 roku było bezpośrednio zbadane przez autonomiczną stację sejsmiczną na dnie oceanu, co pozwoliło wyznaczyć głębokość trzęsienia ziemi na 6-8 km poniżej szczytu, blisko położenia płytkiej komory magmowej Kama‘ehuakanaloa. Dowodzi to, że aktywność sejsmiczna tej góry podmorskiej ma pochodzenie wulkaniczne.
Rój wstrząsów z 1996.
W dotychczasowej historii badań największym przejawem aktywności Kama‘ehuakanaloa był rój 4070 wstrząsów sejsmicznych, które wystąpiły między 16 lipca a 9 sierpnia 1996. Była to najliczniejsza i najintensywniejsza seria zarejestrowanych trzęsień ziemi wśród hawajskich wulkanów. Magnituda momentu sejsmicznego większości wstrząsów była mniejsza niż 3,0, lecz kilkaset miało większą magnitudę, w tym ponad 40 wstrząsów było silniejszych niż 4,0, aż do 5,0.
Ostatnie dwa tygodnie trwania tego roju wstrząsów były obserwowane przez wyprawę naukowców z Uniwersytetu Hawajskiego, sfinansowaną przez National Science Foundation, pod kierownictwem Fredericka Duennebiera. Wyniki ich prac stały się podwaliną dla wielu następnych wypraw. Kolejne wyprawy na Kama‘ehuakanaloa wykorzystywały także załogowe batyskafy, które dokonały serii zanurzeń w sierpniu i wrześniu. Wyniki ekspedycji uzupełniały badania dokonane z lądu. Próbki skał zebranych podczas ekspedycji wykazały, że przed rojem wstrząsów doszło do erupcji wulkanu.
Po nurkowaniach batyskafu w sierpniu 1996, we wrześniu i październiku miały miejsce badania sfinansowane przez NOAA. Wykazały one, że południowa część szczytu Kama‘ehuakanaloa zapadła się na skutek wstrząsów i odpływu magmy z wulkanu. Utworzył się krater zapadliskowy o średnicy 1 km i głębokości 300 m. Zdarzenie to przemieściło 100 milionów metrów sześciennych materiału wulkanicznego. Zmienił się obszar szczytu o powierzchni od 10 do 13 km², na obrzeżu nowego krateru znajdują się liczne bloki lawy poduszkowej o rozmiarze autobusu. Obszar aktywności hydrotermalnej "Pele's Vents" od strony południowej, które wcześniej był uważany za stabilny, został całkowicie zniszczony i pozostawił po sobie zapadlisko, przemianowane na "Pele's Pits". Silne prądy sprawiają, że nurkowanie w tym regionie jest niebezpieczne.
W trakcie badań naukowcy ciągle napotykali unoszące się z wulkanu siarczki i siarczany. Zawalenie się "Pele's Vents" spowodowało wyzwolenie ogromnych ilości substancji hydrotermalnych. Obecność niektórych znacznikowych minerałów w mieszaninie wskazywała, że temperatura przekraczała 250 °C, co jest rekordem dla podwodnego wulkanu. Skład wyzwolonej materii przypominał tę wydostającą się z kominów hydrotermalnych spotykanych wzdłuż grzbietów śródoceanicznych, tak zwanych" black smokers". Z kolei próbki pobrane ze struktur zbudowanych przez normalny wypływ płynów hydrotermalnych przypominały bardziej tzw. "white smokers", inny typ kominów hydrotermalnych.
Badania wykazały, że obszar najbardziej aktywny pod względem wulkanicznym i hydrotermalnym  był umiejscowiony wzdłuż południowej strefy ryftowej. Nurkowania na mniej aktywnej części północnej ukazały, że obszar ten był bardziej stabilny i wysokie kolumny lawy wciąż stały pionowo. Zlokalizowano nowe pole kominów hydrotermalnych ("Naha Vents") w górnej części południowej strefy ryftowej, na głębokości 1325 m.
Niedawna aktywność.
Od 1996 roku Kama‘ehuakanaloa pozostaje generalnie spokojny; od 2002 do 2004 roku nie zarejestrowano żadnych śladów aktywności. W 2005 roku góra ponownie się ożywiła, generując silniejsze trzęsienie ziemi, niż jakikolwiek wcześniej zarejestrowane. System USGS-ANSS ("Advanced National Seismic System, "Zaawansowany narodowy system sejsmiczny) poinformował o dwóch wstrząsach o magnitudzie 5,1 i 5,4, które wystąpiły 13 maja i 17 lipca. Oba pochodziły z głębokości 44 km. 23 kwietnia zarejestrowano trzęsienie ziemi o sile 4,3 z ogniskiem na głębokości około 33 km. Między 7 grudnia 2005 i 18 stycznia 2006 roku wystąpił rój około 100 wstrząsów o magnitudzie dochodzącej do 4, o ogniskach na głębokości od 12 do 28 km. Później wystąpiło jeszcze jedno trzęsienie ziemi o sile 4,7, z epicentrum mniej więcej w połowie drogi między Kama‘ehuakanaloa i Pāhala (na południowym wybrzeżu wyspy Hawaiʻi).
Badania.
Wczesne prace.
Góra podwodna Kama‘ehuakanaloa po raz pierwszy pojawiła się na mapie batymetrycznej 4115 sporządzonej przez United States Coast and Geodetic Survey (USC&amp;GS) w 1940 roku. W tym czasie nie zwrócono na nią większej uwagi, uznając za jedną z wielu gór podmorskich w tym rejonie dna oceanu. Dopiero silny rój wstrząsów sejsmicznych z 1952 roku zwrócił na nią uwagę badaczy. Geolog A. Gordon MacDonald zasugerował, że góra ta w rzeczywistości jest czynnym podwodnym wulkanem tarczowym, podobnym do dwóch czynnych wulkanów na Hawajach, Mauna Loa i Kīlauea. Hipoteza MacDonalda umieszczała Kama‘ehuakanaloa w grupie wulkanów stworzonych przez hawajską plamę gorąca, jako najmłodszy element  Grzbietu Hawajskiego. Jednak ze względu na koncentrację wstrząsów na osi wschód-zachód i niezarejestrowanie charakterystycznego dla wulkanów drżenia przez sejsmometry, odległe od tej góry, MacDonald przypisał wstrząsy ruchowi wzdłuż uskoku, a nie erupcji wulkanu.
Pomimo podejrzeń geologów, że góra ta jest czynnym wulkanem, wobec braku dowodów hipoteza ta pozostawała spekulacją. Po zdarzeniu z 1952 roku zainteresowanie spadło i na mapach batymetrycznych był często błędnie oznaczany jako „stary utwór wulkaniczny”. Góra po raz pierwszy została nazwana w pracy geologa Kennetha O. Emery’ego, który w 1955 roku opisał jej podłużny i wąski kształt hawajskim słowem "Loihi", oznaczającym „długa”. Ekspedycja z 1978 roku badała intensywne, powtarzające się wstrząsy sejsmiczne na i wokół Kama‘ehuakanaloa. Zebrane dane stały w sprzeczności z obrazem starego, wygasłego wulkanu, wskazując na geologicznie młody wiek i możliwą aktywność. Obserwacje wykazały obecność starych i młodych potoków lawy, oraz erupcje płynów hydrotermalnych.
W 1978 roku statek badawczy USGS zebrał próbki skał i sfotografował Kama‘ehuakanaloa w celu zweryfikowania, czy góra może być czynnym wulkanem. Analiza zdjęć i pobranych próbek lawy poduszkowej wskazywała, że materiał był „świeży”, co dawało więcej dowodów na aktywność góry. Od października 1980 do lutego 1981 zebrano więcej próbek i zdjęć, wzmacniających argumenty za aktywnością. Badania wykazały, że erupcje miały miejsce w południowej części ryftu. Obszar ten znajduje się najbliżej plamy gorąca Hawajów, która dostarcza magmę Kama‘ehuakanaloa. Po zdarzeniu z 1986 na wulkanie zainstalowano na miesiąc sieć pięciu stacji sejsmicznych. Częsta aktywność sejsmiczna czyni Kama‘ehuakanaloa idealnym miejscem do badań tego typu. W 1987 roku do badań tej góry wykorzystano batyskaf Alvin. W 1991 roku zainstalowano jeszcze inną stację sejsmiczną, aby śledzić roje wstrząsów.
Po 1996 roku.
Większość współczesnej wiedzy o Kama‘ehuakanaloa ma swój początek w badaniach jakie nastąpiły po erupcji z 1996 roku. Niemal natychmiast po tym, jak zarejestrowano aktywność sejsmiczną odbyły się pierwsze zanurzenia; widoczność była znacznie zmniejszona ze względu na wysoką koncentrację zawiesiny minerałów i pływające w wodzie wielkie maty bakteryjne. Bakterie, które żywią się rozpuszczonymi składnikami odżywczymi, przystąpiły już do kolonizacji nowych źródeł hydrotermalnych w "Pele's Pit" (które powstały po zniszczeniu starych kominów); mogą one być wykorzystane do identyfikacji substancji, które wydostają się z nowo powstałych kominów. Próbki bakterii zostały pobrane do dalszej analizy w laboratorium. Na szczycie na krótko umieszczono obserwatorium sejsmiczne, które później miała zastąpić stała stacja.
Zmiany ukształtowania góry po erupcji z 1996 roku zostały zbadane poprzez wielokrotne kartowanie z użyciem echosondy wielowiązkowej. Stwierdzono także zmiany w bilansie energetycznym i składzie mineralnym płynów emitowanych przez kominy hydrotermalne. Zdalnie sterowany batyskaf "Pisces V", zdolny do pracy do głębokości 2000 m, pozwolił naukowcom zbadać pobrać próbki wody z kominów hydrotermalnych, mikroorganizmów i minerałów osadzonych w tym środowisku.
W 1997 naukowcy z Uniwersytetu Hawajskiego umieścili na szczycie Kama‘ehuakanaloa pakiet instrumentów badawczych, tzw. obserwatorium dna oceanu (OBO, "Ocean Bottom Observatory"). Zostało ono nazwane HUGO ("Hawaiʻi Undersea Geological Observatory"). Było ono połączone światłowodem z wybrzeżem odległym o 34 km. Obserwatorium dostarczało w czasie rzeczywistym danych sejsmicznych i chemicznych, a także obrazów; góra Kama‘ehuakanaloa stała się obiektem międzynarodowych badań nad wulkanizmem podmorskim. Przewód zasilający HUGO zerwał się w październiku 1998; w styczniu następnego roku do obserwatorium dotarł zdalnie sterowany robot "Pisces V". Obserwatorium funkcjonowało jeszcze do 2002 roku.
W latach 2006–2009, organizowane były rejsy poświęcone badaniom mikrobiologicznym finansowane przez National Science Foundation oraz Microbial Observatory Program, pod nazwą "Fe-Oxidizing Microbial Observatory" (FeMO). Pierwszy rejs odbywał się od 22 września do 9 października 2006, wykorzystywał statek badawczy "R/V Melville" i batyskaf "JASON2". Badania dotyczą chemoautotroficznych bakterii utleniających żelazo, które skolonizowały Kama‘ehuakanaloa. Wody hydrotermalne zawierają dużą ilość CO2 i jonów żelaza, za to mało siarczków, przez co sprzyjają rozwojowi tych bakterii.
Ekologia.
Geochemia kominów hydrotermalnych.
Położenie Kama‘ehuakanaloa w centrum Pacyfiku i jej złożony system hydrotermalny sprawiają, że występuje tam bogaty ekosystem mikroorganizmów. Obszary silnej emisji płynów hydrotermalnych znajdują się na dnie krateru i północnym zboczu oraz w pobliżu szczytu góry. Aktywne kominy zostały odkryte w latach 80. XX wieku i okazały się być bardzo podobne do występujących na grzbietach śródoceanicznych, z podobną geochemią i zakresem temperatur. Dwa największe pola kominów, położone na szczycie góry, zostały nazwane "Pele’s Vents" i "Kapo’s Vents", na cześć hawajskiej bogini Pele i jej siostry Kapo. Temperatura wypływającej z nich wody to zaledwie około 30 °C. Erupcja z 1996 i zapadnięcie się "Pele’s Vents" zmieniła sytuację, pojawiły się wypływy hydrotermalne o wysokiej temperaturze; w 1996 roku stwierdzono temperatury dochodzące do 77 °C.
Mikroorganizmy.
Kominy znajdują się na głębokościach od 1100 do 1325 m pod powierzchnią morza, a temperatury wypływających wód mieszczą się w zakresie od 10 do ponad 200 °C. Wody cechuje duże stężenie CO2 (do 17 mM) i żelaza, przy niskiej zawartości siarczków. Niska zawartość tlenu i poziom pH przyczyniają się do utrzymywania dużej koncentracji żelaza, charakterystycznej cechy wód hydrotermalnych Kama‘ehuakanaloa. Te cechy sprawiają, że środowisko sprzyja rozwojowi bakterii żelazistych, takich jak "Mariprofundus ferrooxydans", jedyny przedstawiciel klasy Zetaproteobacteria. Skład substancji jest podobny do znanego z głębokomorskich kominów hydrotermalnych typu "black smokers", będących siedliskiem ekstremofilnych archeonów. Obserwowane w ciągu dwóch lat rozpuszczanie i utlenianie minerałów wskazuje, że siarczany nie są trwałe w tym środowisku.
Złożone społeczności mat mikrobialnych otaczają kominy i pokrywają zapadlisko "Pele's Pit". Należące do NOAA centrum badawcze HURL ("Hawaiʻi Undersea Research Laboratory") monitoruje i bada kominy hydrotermalne i ich ekosystemy.
Wyprawa ufundowana przez National Science Foundation (NSF) w 1999 r. stwierdziła występowanie mat mikrobialnych w pobliżu wypływów wody o temperaturze 160 °C i odkryła nieznane zwierzę podobne do meduzy. Zebrane próbki zostały dostarczone do centrum badawczego NSF, "Marine Bioproducts Engineering Center". W 2001 roku robot "Pisces V" również zebrał próbki organizmów do badań na powierzchni.
Centra badawcze NOAA i NSF współpracują przy pobieraniu i badaniu lokalnych ekstremofili, bakterii i archeonów. Czwarty rejs badawczy FeMO ("Fe-Oxidizing Microbial Observatory") odbył się w październiku 2009.
Większe organizmy.
Życie makroskopowe w wodach otaczających Kama‘ehuakanaloa nie jest tak bogate jak na innych, mniej aktywnych górach podmorskich. Do żyjących tam ryb należy żabnica "Sladenia remiger" i węgorzokształtny członek rodziny Synaphobranchidae. Do lokalnych bezkręgowców należą dwa gatunki występujące endemicznie w otoczeniu kominów hydrotermalnych – krewetka "Opaepele loihi" z rodziny Alvinocarididae (opisana w 1995) oraz rurkoczułkowiec. Zwierzęta te nie były widziane podczas nurkowań po wstrząsach sejsmicznych z 1996 roku i nie wiadomo, jaki wpływ miały wstrząsy na populacje tych gatunków.

</doc>
<doc id="3869544" url="https://pl.wikipedia.org/wiki?curid=3869544" title="Metsküla (Märjamaa)">
Metsküla (Märjamaa)

Metsküla – wieś w Estonii, w prowincji Rapla, w gminie Märjamaa.

</doc>
<doc id="3869546" url="https://pl.wikipedia.org/wiki?curid=3869546" title="Paeküla">
Paeküla

Paeküla – wieś w Estonii, w prowincji Rapla, w gminie Märjamaa.

</doc>
<doc id="3869550" url="https://pl.wikipedia.org/wiki?curid=3869550" title="Risu-Suurküla">
Risu-Suurküla

Risu-Suurküla – wieś w Estonii, w prowincji Rapla, w gminie Märjamaa.

</doc>
<doc id="3869553" url="https://pl.wikipedia.org/wiki?curid=3869553" title="Suurküla (Märjamaa)">
Suurküla (Märjamaa)

Suurküla – wieś w Estonii, w prowincji Rapla, w gminie Märjamaa.

</doc>
<doc id="3869558" url="https://pl.wikipedia.org/wiki?curid=3869558" title="Sõmeru (Märjamaa)">
Sõmeru (Märjamaa)

Sõmeru – wieś w Estonii, w prowincji Rapla, w gminie Märjamaa.

</doc>
<doc id="3869560" url="https://pl.wikipedia.org/wiki?curid=3869560" title="Rubis (1907)">
Rubis (1907)

Rubis (Q43) – francuski okręt podwodny z okresu I wojny światowej, trzecia zamówiona jednostka typu "Émeraude". Została zwodowana 26 czerwca 1907 roku w stoczni Arsenal de Cherbourg, a do służby w Marine nationale weszła w 1909 roku. Okręt został skreślony z listy floty 12 listopada 1919 roku.
Projekt i dane taktyczno–techniczne.
„Rubis” zamówiony został na podstawie programu rozbudowy floty francuskiej z 1903 roku. Zaprojektował go inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręt miał niewielki zapas pływalności w położeniu nawodnym oraz występowały na nim częste awarie silników Diesla, co znacznie wydłużyło okres prób i opóźniło wprowadzenie do służby. 
„Rubis” był małym, jednokadłubowym okrętem podwodnym. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręt napędzany był na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręt wyposażony był w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Załoga okrętu składała się z 21 (później 23) oficerów, podoficerów i marynarzy.
Budowa i przebieg służby.
„Rubis” zbudowany został w Arsenale w Cherbourgu. Stępkę okrętu położono w październiku 1903 roku, został zwodowany 26 czerwca 1907 roku, a do służby przyjęto go w 1909 roku. Nazwa nawiązywała do kamienia szlachetnego – rubinu. Jednostka otrzymała numer burtowy Q43.
„Rubis” pełnił służbę na Morzu Śródziemnym, w roku 1916 operował z Mudros w składzie 2. Flotylli. 12 listopada 1919 roku skreślony został z listy floty.

</doc>
<doc id="3869572" url="https://pl.wikipedia.org/wiki?curid=3869572" title="Goloka">
Goloka

Goloka (świat Kryszny) – subtelny wymiar egzystencji po śmierci lub sfera (loka) w zaświatach w hinduizmie, pozaziemskie królestwo boga Kryszny.

</doc>
<doc id="3869575" url="https://pl.wikipedia.org/wiki?curid=3869575" title="Nicolas Vaporidis">
Nicolas Vaporidis

Nicolas Vaporidis (gr. Νικόλας Βαπορίδης; ur. 22 grudnia 1981 w Rzymie) – włoski aktor i producent filmowy.
Biografia.
Vaporidis urodził się w Rzymie. Ojciec aktora jest Grekiem. Po ukończeniu rzymskiego Liceo Manara, przez rok mieszkał w Londynie, gdzie uczęszczał do szkoły językowej. Po powrocie do Rzymu przez kilka miesięcy chodził na kursy recytacji w szkole Teatro Azione. Filmowym debiutem aktora był występ w filmie science fiction Dario Brunelliego "Il Ronzio delle mosche" w 2003. Kolejnymi filmami z Vaporidisem były komedie: "Noc przed egzaminami" z 2006, "Wycieczka do Maroka" i "Notte prima degli esami oggi" z 2007, "Questa notte è ancora nostra" z 2008, "Jago" z 2009. W 2013 wcielił się w jedną z głównych ról w nagradzanym dramacie filmowym "Il futuro" w reżyserii Alicii Scherson. W 2010 był producentem komedii "Tutto l'amore del mondo", w reżyserii Riccardo Grandiego, gdzie zagrał jedną z głównych ról. W 2007 opublikował powieść "Bravissimo a sbagliare".

</doc>
<doc id="3869576" url="https://pl.wikipedia.org/wiki?curid=3869576" title="Brahmapura">
Brahmapura



</doc>
<doc id="3869595" url="https://pl.wikipedia.org/wiki?curid=3869595" title="Saphir (1908)">
Saphir (1908)

Saphir (Q44) – francuski okręt podwodny z okresu I wojny światowej, czwarta zamówiona jednostka typu "Émeraude". Została zwodowana 6 lutego 1908 roku w stoczni Arsenal de Toulon, a do służby w Marine nationale weszła w 1909 roku. Okręt zatonął na minie na Morzu Marmara 15 stycznia 1915 roku.
Projekt i dane taktyczno–techniczne.
„Saphir” zamówiony został na podstawie programu rozbudowy floty francuskiej z 1903 roku. Zaprojektował go inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręt miał niewielki zapas pływalności w położeniu nawodnym oraz występowały na nim częste awarie silników Diesla, co znacznie wydłużyło okres prób i opóźniło wprowadzenie do służby. 
„Saphir” był małym, jednokadłubowym okrętem podwodnym. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręt napędzany był na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręt wyposażony był w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Załoga okrętu składała się z 21 (później 23) oficerów, podoficerów i marynarzy.
Budowa i przebieg służby.
„Saphir” zbudowany został w Arsenale w Tulonie. Stępkę okrętu położono w październiku 1903 roku, został zwodowany 6 lutego 1908 roku, a do służby przyjęto go w 1909 roku. Nazwa nawiązywała do kamienia szlachetnego – szafiru. Jednostka otrzymała numer burtowy Q44.
„Saphir” pełnił służbę na Morzu Śródziemnym. W końcu 1914 roku został skierowany w rejon Dardaneli w celu niszczenia tureckiej żeglugi. 15 stycznia 1915 roku na Morzu Marmara okręt wszedł na minę i zatonął z częścią załogi (w tym dowódcą).

</doc>
<doc id="3869597" url="https://pl.wikipedia.org/wiki?curid=3869597" title="Koço Theodhosi">
Koço Theodhosi

Koço Llambi Theodhosi (ur. 21 maja 1913 w Korczy, zm. 31 maja 1977 w Tiranie) – albański polityk komunistyczny, przewodniczący Państwowej Komisji Planowania w latach 1959–1966, minister przemysłu w latach 1965–1975.
Życiorys.
Pochodził z rodziny prawosławnej. Był synem właściciela garbarni skór Harallamba Theodhosiego. Po ukończeniu w 1934 szkoły średniej w Korczy dzięki wsparciu finansowemu ze strony rodziny wyjechał na studia chemiczne do Lyonu, a następnie do Liège. W czasie studiów nawiązał współpracę z komunistami francuskimi, wtedy też poznał Envera Hodżę. W 1936 przeniósł się do Hiszpanii, walczył w Brygadach Międzynarodowych.
W kwietniu 1939 był jednym z organizatorów protestu w Grenoble przeciwko włoskiej inwazji na Albanię. W tym samym roku powrócił do kraju. W listopadzie 1941 znalazł się w gronie założycieli Komunistycznej Partii Albanii. Od 1942 działał w ruchu oporu. W maju 1944 został wybrany członkiem Antyfaszystowskiej Rady Wyzwolenia Narodowego, pełniącej rolę podziemnego parlamentu. W 1947 został mianowany wiceministrem robót publicznych. Dwa lata później objął stanowisko wiceprzewodniczącego Państwowej Komisji Planowania. Wspólnie z Enverem Hodżą uczestniczył w rozmowach w Moskwie, dotyczących współpracy gospodarczej Albanii z ZSRR.
W 1950 uzyskał mandat deputowanego do Zgromadzenia Ludowego. W parlamencie zasiadał do 1975. Od 1956 był kandydatem na członka Biura Politycznego Albańskiej Partii Pracy, a od 1971 członkiem Biura Politycznego.
1 marca 1959 objął stanowisko przewodniczącego Państwowej Komisji Planowania, funkcję tę pełnił do marca 1966. Jednocześnie w latach 1962–1966 był wicepremierem w rządzie kierowanym przez Mehmeta Shehu. W 1965 objął stanowisko ministra przemysłu, zastępując na tym stanowisku Adila Çarçaniego.
We wrześniu 1975 został zdymisjonowany z zajmowanych stanowisk i oskarżony o działanie na szkodę gospodarki, a także o udział w spisku kierowanym przez gen. Beqira Balluku i gen. Hito Çako. Aresztowany przez Sigurimi został poddany śledztwu, którym kierował minister spraw wewnętrznych Kadri Hazbiu.
17 maja 1977 został skazany przez Sąd Najwyższy na karę śmierci. 31 maja 1977 rozstrzelany w okolicach Tirany, wraz z grupą współpracowników i pochowany w nieznanym miejscu.
Był żonaty, jego syn Arben Theodhosi (ur. 1953) był znanym malarzem. Po aresztowaniu ojca został internowany, do 1989 pracował w kopalni rud miedzi w Kurbneshu.

</doc>
<doc id="3869598" url="https://pl.wikipedia.org/wiki?curid=3869598" title="Piśaćaloka">
Piśaćaloka

Piśaćaloka (sanskr. trl. "piśācaloka") – subtelny wymiar egzystencji po śmierci lub sfera w zaświatach w mitologii hinduistycznej, królestwo piśaćów (पिशाच, "piśācān").
Piśaćaloka występuje w zestawieniach postulujących istnienie dwudziestu czterech lok w brahmandzie, w tym też na liście lok w "Kaszikhandzie" "Skandapurany" .

</doc>
<doc id="3869600" url="https://pl.wikipedia.org/wiki?curid=3869600" title="Aleksandra Mieczkowska-Wichlińska">
Aleksandra Mieczkowska-Wichlińska

Aleksandra Mieczkowska-Wichlińska (ur. 18 października 1899 w Tucznie, zm. 5 lutego 1963 w Warszawie) – polska sanitariuszka, pielęgniarka, działaczka społeczna, powstaniec wielkopolski.
Życiorys.
Pochodziła z rodziny ziemiańskiej – jej ojcem był Lucjan Wichliński, a matką Justyna Emilia z Trzcińskich. Szkołę średnią ukończyła w Nowym Sączu, w tamtejszym klasztorze niepokalanek. Potem uczęszczała jeszcze przez dwa lata na Wyższe Kursy Żeńskie. Jeździła do Poznania w celu obserwacji obrad Sejmu Dzielnicowego (3–5 grudnia 1918). Działała w PCK, Kole Włościanek, Towarzystwie Kobiet Pracujących, Kole Młodych Polek, uczestniczyła w wiecach patriotycznych w Inowrocławiu i Tucznie. Pomagała matce w inicjowaniu działalności patriotycznej w regionie, dokształcała wiejskie dzieci, pisała wiersze i wspomnienia. Podczas powstania wielkopolskiego urządziła wraz z matką punkt opatrunkowy i wydawania żywności w Rucewie (strefa przyfrontowa). Pod Bydgoszczą uczestniczyła w akcji wymiany rannych jeńców.
W 1920 ukończyła w Poznaniu kurs pielęgniarski. Pracowała w Szpitalu Wojskowym w Bydgoszczy. W 1930 powróciła do Tuczna, po kilku podróżach zagranicznych i okresie przebywania w Warszawie. Od 1934 zamieszkiwała w majątku Woźniki. Podczas II wojny światowej mieszkała w Warszawie (do 1940), a potem w Słupi (powiat jędrzejowski), gdzie współpracowała z lokalnymi strukturami Armii Krajowej.
W lutym 1945 powróciła do Tuczna, gdzie utrzymywała się z wyprzedaży rodowego majątku. W latach 50. XX wieku przeprowadziła się z mężem do Świebodzina, gdzie się poważnie rozchorowała. Zmarła w Warszawie. Pochowana w Tucznie, w grobowcu rodzinnym pod lokalnym kościołem.
Odznaczenia.
Odznaczona:

</doc>
<doc id="3869602" url="https://pl.wikipedia.org/wiki?curid=3869602" title="Cwmbran Town A.F.C. w europejskich pucharach">
Cwmbran Town A.F.C. w europejskich pucharach



</doc>
<doc id="3869608" url="https://pl.wikipedia.org/wiki?curid=3869608" title="Fiume (1930)">
Fiume (1930)

Fiume – włoski krążownik ciężki typu "Zara" z okresu II wojny światowej. Okręt nazwano tak dla upamiętnienia adriatyckiego miasta Rijeka (włoskie "Fiume").
Historia.
Pierwszym okrętem typu "Zara", którego budowę rozpoczęto był „Fiume”, miało to miejsce 29 kwietnia 1929 roku w stoczni Stabilimento Tecnico Triestino w Trieście. Wodowanie nastąpiło 27 kwietnia 1930 roku, wejście do służby 23 listopada 1931 roku. Po wejściu do służby okręt wszedł w skład pierwszego dywizjonu krążowników, w skład którego wchodziły pozostałe jednostki typu "Zara". Okręt w tym czasie brał udział w licznych manewrach morskich, pokazach i rewiach. W jednej z takich rewii, 5 maja 1938 roku, w trakcie wizyty Hitlera we Włoszech wraz z „Fiume” wzięło udział 161 innych jednostek. Główną atrakcją pokazu było ostre strzelanie z dział artylerii głównej krążowników „Zara” i „Fiume” do sterowanego radiem okrętu celu – dawnego krążownika pancernego „San Marco”.
Pierwszą akcją bojową krążownika był udział w hiszpańskiej wojnie domowej, gdzie wspierał działania nacjonalistów w ramach Włoskiego Korpusu Ekspedycyjnego. Po wybuchu II wojny światowej „Zara” działał w rejonie Morza Śródziemnego, gdzie głównym przeciwnikiem Regia Marina była Royal Navy. 7 lipca 1940 roku „Fiume” wziął udział w bitwie koło przylądka Stilo. 11 listopada 1940 roku podczas brytyjskiego ataku na Tarent udało mu się uniknąć uszkodzeń.
28 marca 1941 roku podczas bitwy koło przylądka Matapan „Fiume” i dwa bliźniacze okręty „Pola” i „Zara” zostały w ciemnościach zaskoczone przez 3 brytyjskie pancerniki, które wykorzystały przewagę, jaką dawał im radar, i zaatakowały włoskie krążowniki z bliska przy pomocy ostrzału artyleryjskiego i torped. „Fiume” został oświetlony przez reflektory pancernika „Warspite” z odległości 2700 metrów, a następnie ostrzelany i trafiony 4 pociskami 381 mm. W następnych minutach okręt został trafiony przez 4 pociski 381 mm wystrzelone z pancernika „Valiant”. W wyniku ostrzału „Fiume” doznał poważnych uszkodzeń, zaczął płonąć, jedna z jego wież artylerii głównej wpadła do wody. Okręt pozostawał na powierzchni przez 45 minut, a następnie zatonął. Z jego załogi zginęło 812 osób, w tym dowódca okrętu Giorgio Giorgis.

</doc>
<doc id="3869611" url="https://pl.wikipedia.org/wiki?curid=3869611" title="Llanelli A.F.C. w europejskich pucharach">
Llanelli A.F.C. w europejskich pucharach



</doc>
<doc id="3869616" url="https://pl.wikipedia.org/wiki?curid=3869616" title="Sommerau (Francja)">
Sommerau (Francja)

Sommerau – gmina we Francji, w regionie Grand Est, w departamencie Dolny Ren. W 2013 roku populacja ludności wynosiła 1466 mieszkańców.
Gmina została utworzona 1 stycznia 2016 roku z połączenia czterech ówczesnych gmin: Allenwiller, Birkenwald, Salenthal oraz Singrist. Siedzibą gminy została miejscowość Allenwiller.

</doc>
<doc id="3869635" url="https://pl.wikipedia.org/wiki?curid=3869635" title="André Hoffmann">
André Hoffmann



</doc>
<doc id="3869637" url="https://pl.wikipedia.org/wiki?curid=3869637" title="Andre Hoffmann (piłkarz)">
Andre Hoffmann (piłkarz)



</doc>
<doc id="3869641" url="https://pl.wikipedia.org/wiki?curid=3869641" title="Gerazym (Georgiew)">
Gerazym (Georgiew)

Gerazym, imię świeckie Aleksandyr Georgijew (ur. 2 listopada 1979 w Sofii) – bułgarski biskup prawosławny.
Życiorys.
Ukończył Narodową Akademię Sztuki Teatralnej i Filmowej im. Krysto Sarafowa w Sofii. 9 grudnia 2009 został postrzyżony na mnicha w monasterze Trójcy Świętej w Diwotinie, przyjmując imię zakonne Gerazym. Następnie przyjął kolejno święcenia diakońskie i kapłańskie z rąk biskupa znepolskiego Jana.
W 2014 otrzymał godność archimandryty i stanowisko głównego sekretarza Świętego Synodu Bułgarskiego Kościoła Prawosławnego. Służy w soborze św. Aleksandra Newskiego w Sofii. 14 grudnia 2016 został nominowany na biskupa pomocniczego metropolii sofijskiej z tytułem biskupa melnickiego; zastrzeżono, że po chirotonii będzie nadal wykonywał dotychczasowe obowiązki. Jego chirotonia biskupia odbyła się 18 grudnia 2016 w soborze św. Aleksandra Newskiego w Sofii pod przewodnictwem patriarchy bułgarskiego Neofita.
Włada językami angielskim, rosyjskim i niemieckim.

</doc>
<doc id="3869645" url="https://pl.wikipedia.org/wiki?curid=3869645" title="Orion (poemat)">
Orion (poemat)

Orion – poemat romantycznego angielskiego poety Richarda Henry’ego (Hongista) Horne’a, opublikowany w 1843. Utwór jest oparty na motywach z mitologii greckiej i opowiada historię giganta Oriona, który kochał boginię Artemidę. Utwór, ukazujący drogę głównego bohatera od ignorancji do wiedzy, był odczytywany jako parabola losu dziewiętnastowiecznych robotników, którzy mieli podnosić swój status społeczny poprzez edukację. "Orion" był najpopularniejszym dziełem poety. Utwór jest napisany wierszem białym, nierymowanym pentametrem jambicznym (blank verse). Składa się z trzech ksiąg, po trzy pieśni każda.
&lt;poem&gt;
"Ye rocky heights of Chios, where the snow;"
"Lit by the far-off and receding moon,"
"Now feels the soft dawn's purpling twilight creep"
"Over your ridges, while the sipging dews,"
"Like creatures on a mission from the spheres,"
"Swarm down, and wait to be instinct with gold"
"And solar fire! – ye mountains waving brown"
"With thick-winged woods, and blotted with deep caves"
"In secret places; and ye paths that stray"
"E'en as ye list;"
&lt;/poem&gt;
W niektórych miejscach poeta ozdabia bezrymowy tok wiersza aliteracją: To grots and sacred groves, with loitering steps/And bosoms swelled and throbbing, like a bird’s/Held between human hands. The hounds with tongues.

</doc>
<doc id="3869653" url="https://pl.wikipedia.org/wiki?curid=3869653" title="Anatolij Bogdanow">
Anatolij Bogdanow



</doc>
<doc id="3869661" url="https://pl.wikipedia.org/wiki?curid=3869661" title="Ferret 8">
Ferret 8

Ferret 8 – amerykański satelita wywiadu elektronicznego typu Ferret, ósmy satelita serii. Najprawdopodobniej służył do rejestrowania sygnałów radzieckich radarów obrony przeciwlotniczej, telemetrii rakiet i satelitów, oraz podsłuchiwania komunikacji głosowej. Podczas misji trwającej siedem miesięcy satelita zarejestrował 736 sygnałów cyfrowych i 429 analogowych. Po zakończeniu misji spłonął w górnych warstwach atmosfery 26 września 1969 roku.

</doc>
<doc id="3869672" url="https://pl.wikipedia.org/wiki?curid=3869672" title="Shen Duo">
Shen Duo

Shen Duo (; ur. 9 czerwca 1997 w Liyang) – chińska pływaczka specjalizująca się w stylu dowolnym, mistrzyni świata i czterokrotna złota medalistka igrzysk azjatyckich.
Kariera pływacka.
We wrześniu 2014 roku podczas igrzysk azjatyckich w Inczon zdobyła cztery złote medale. Zwyciężyła na dystansie 100 i 200 m stylem dowolnym oraz w sztafetach 4 × 100 i 4 × 200 m kraulem.
Trzy miesiące później została wicemistrzynią świata na krótkim basenie w sztafecie 4 × 200 m stylem dowolnym. Indywidualnie nie zakwalifikowała się do finałów 100 i 200 m kraulem. W obu tych konkurencjach zajęła 12. miejsce.
Na mistrzostwach świata w Kazaniu wywalczyła dwa medale. Została mistrzynią świata w sztafecie 4 × 100 m stylem zmiennym i zdobyła brąz w sztafecie 4 × 200 m stylem dowolnym. Na dystansie 200 m kraulem uzyskała czas 1:56,27 i zajęła szóste miejsce. W konkurencji 100 m stylem dowolnym z czasem 54,76 uplasowała się na ósmej pozycji. Płynęła też w sztafecie kraulowej 4 × 100 m. Chinki w finale zajęły siódme miejsce.
Podczas igrzysk olimpijskich w Rio de Janeiro w 2016 roku na dystansie 200 m stylem dowolnym zajęła piąte miejsce ex aequo z Australijką Bronte Barratt. Obie pływaczki uzyskały czas 1:55,25. W konkurencji 100 m kraulem zakwalifikowała się do półfinału, ale ostatecznie nie wzięła w nim udziału. Płynęła także w sztafecie 4 × 200 m stylem dowolnym, która w finale była czwarta. Shen brała również udział w wyścigach eliminacyjnych sztafet 4 × 100 m stylem dowolnym i 4 × 100 m stylem zmiennym.
W 2017 roku na mistrzostwach świata w Budapeszcie płynęła w eliminacjach sztafet 4 × 200 m stylem dowolnym. Otrzymała srebrny medal, kiedy Chinki zajęły w finale drugie miejsce.

</doc>
<doc id="3869678" url="https://pl.wikipedia.org/wiki?curid=3869678" title="Andrzej Małach">
Andrzej Małach

Andrzej Małach (ur. 28 października 1895 w Rogoźnie, zm. 10 września 1974 w Poznaniu) – polski działacz niepodległościowy, uczestnik strajku szkolnego 1906/7, powstaniec wielkopolski i śląski, konspirator i działacz organizacji polskich Nadrenii, Westfalii i Berlina.
Życiorys.
Pochodził z rodziny mieszczańskiej, był synem Franciszka i Marianny. Od 1902 do 1910 roku uczęszczał do Szkoły Podstawowej i Szkoły Ćwiczeń przy Seminarium Nauczycielskim w Rogoźnie. W roku 1906/7 brał czynny udział w strajku szkolnym będącym odpowiedzią na usunięcie przez władze zaborcze języka polskiego ze szkolnictwa. Od 1910 do czerwca 1913 pracował jako pracownik fizyczny w fabrykach w Rogoźnie a od 1917 roku w Westfalii (Niemcy). W latach 1917/18 pracował w fabrykach w Berlinie jako pracownik fizyczny oraz konspiracyjnie w organizacjach polskich. Ścigany przez policję za działania antyniemieckie wyjechał w sierpniu 1918 roku do Rogoźna. 
W okresie od września do grudnia 1918 roku brał udział w oddziale POW w Rogoźnie w pracach przygotowujących Powstanie Wielkopolskie. W dniu 1 stycznia 1919 wstąpił do oddziałów powstańczych miasta Rogoźna biorąc udział w oswobodzeniu Rogoźna, Czarnkowa, Chodzieży, Romanowa pod dowództwem Antoniego Biskupskiego. Brał udział w ciężkich walkach o zdobycie Chodzieży oraz pod Szubinem i Rynarzewem. W oddziałach powstańczych brał udział na froncie północno-zachodnim do 23 lipca 1919 roku a po sformułowaniu 4 pułku Strzelców Wielkopolskich przeszedł do służby garnizonowej ze względu na swoje inwalidztwo. Zwolniony z wojska polskiego z dniem 28 listopada 1920. 3 czerwca 1921 roku wstąpił do górnośląskich oddziałów powstańczych, biorąc udział w akcjach na froncie północno-zachodnim (Lubliniec, Dobrodzeń, Tarnowskie Góry) w Oddziałach Grupy Nowak. Zwolniony z szeregów powstańczych z dniem 7 lipca 1921. 
W lipcu 1922 objął posadę sekretarza w Seminarium Nauczycielskim w Rogoźnie, przeniesiony z dniem 1 października 1931 roku na równorzędne stanowisko do Państwowej Szkoły Ogrodniczej w Poznaniu a z dniem 31 października 1932 roku do Kuratorium Okręgu Szkolnego Poznańskiego, gdzie pracował z przerwą okupacyjną do 31 sierpnia 1962 roku tj. do chwili przejścia na emeryturę. W latach międzywojennych pracował społecznie jako współorganizator i długoletni członek zarządu i prezes Związku Inwalidów w Rogoźnie, współorganizator i długoletni członek Zarządu Koła Związku Powstańców Wielkopolskich w Rogoźnie oraz długoletni członek zarządu i skarbnik Koła Czwartaków Powstańców Wlkp. w Poznaniu.
W chwili wkraczania w 1939 roku wojsk niemieckich do Poznania, zniszczył całe archiwum Koła Związku Powstańców Wielkopolskich, co uratowało wielu Powstańców Wielkopolskich przed represjami w trakcie okupacji niemieckiej. Dnia 2 grudnia 1939 r. został wysiedlony wraz z rodziną przez okupanta niemieckiego do Ostrowca Świętokrzyskiego w Generalnym Gubernatorstwie, gdzie pracował jako tłumacz w Związku Inwalidów Wojennych a następnie w sklepie spożywczym jako ekspedient. Po zakończeniu II wojny światowej pracował społecznie jako członek Zarządu Grupy Powstańców Śląskich w Poznaniu a następnie jako członek Komisji Środowiskowej Powstańców Śląskich przy Zarządzie Okręgu ZBoWiD w Poznaniu, od sierpnia 1962 roku pracował społecznie w Wojewódzkim Komitecie Społecznego Funduszu Budowy Szkół.
Został pochowany na cmentarzu Junikowo w Poznaniu
Życie prywatne.
Był żonaty z Kazimierą z domu Szotyńską (1901–1974). Mieli troje dzieci: córkę Eugenię (1924–2008) oraz synów Zdzisława (ur. 1930-2020) i Zbigniewa (ur. 1934).

</doc>
<doc id="3869683" url="https://pl.wikipedia.org/wiki?curid=3869683" title="Arrakel Sjuneci">
Arrakel Sjuneci

Arrakel Sjuneci (ok. 1350-1425) – poeta i uczony ormiański. O jego życiu niewiele wiadomo. Urodził się w Wajoc-Dzorze. Był krewnym i uczniem myśliciela Grikora Tatewacego, który był rektorem uczelni w Tatewie. Prawdopodobnie Sjuneci był wykładowcą gramatyki i muzyki. Został następcą Tatewacego na stanowisku rektora. Pozostały po nim dzieła filozoficzne i gramatyczne. Napisał między innymi "Księgę Adamową", mowy i kazania. Na język polski przełożone zostały przez Jana Czopika wiersze "Płacz nad niechybnym końcem, wędrówką duszy i jej walką ze złymi duchami" i "O wspaniałości prarodziców i raju". Utwory te zostały zamieszczone w antologii "Poezja armeńska" pod redakcją Andrzeja Szymańskiego i Piotra Kuncewicza.

</doc>
<doc id="3869686" url="https://pl.wikipedia.org/wiki?curid=3869686" title="Łagodne napadowe pozycyjne zawroty głowy">
Łagodne napadowe pozycyjne zawroty głowy

Łagodne napadowe pozycyjne zawroty głowy (ŁPZG, z ang. "benign paroxysmal positional vertigo", BPPV) – choroba wynikająca z zaburzeń w uchu wewnętrznym. Objawami są powtarzające się, krótkie zawroty głowy, wywołane przez zmianę położenia głowy. Zawroty głowy mogą nastąpić przy skrętach głowy w łóżku lub innych zmianach pozycji. Każdy epizod zawrotów głowy zwykle trwa nie dłużej niż minutę. Zazwyczaj tym zawrotom towarzyszą nudności. ŁPZG jest jedną z najczęstszych przyczyn zawrotów głowy.
Zawroty głowy mogą być wynikiem urazu głowy lub podeszłego wieku. Konkretne przyczyny często nie są zidentyfikowane. Podstawowy mechanizm to małe zwapnienia, otolity poruszające się swobodnie w uchu wewnętrznym. Jest to typ zaburzeń równowagi, podobnie jak zaburzenia błędnika czy choroba Ménière’a.
Epidemiologia.
Częstość występowania określa się na 10,7–64/100 000 populacji w ciągu roku. Mogą one mieć charakter zawrotów układowych lub nieukładowych. Po raz pierwszy opisał je Barany w 1921 roku. W 1952 roku ponownie opisali je Dix i Hallpike, którzy opracowali test obrotowy wykrywający to schorzenie, zwany testem Dix-Hallpike’a.
Przyczyną łagodnych napadowych położeniowych zawrotów głowy mogą być zaburzenia we wszystkich trzech kanałach półkolistych narządu przedsionkowego. I tak, odpowiednio, w kanale półkolistym tylnym występują w 60–70% przypadków, w 5–30% przypadków dotyczą kanału półkolistego bocznego oraz jedynie w 2% przypadków zaburzenia mają miejsce w kanale półkolistym przednim.
Objawy.
Wymioty są częste, w zależności od intensywności zawrotów głowy i przyczyn tej choroby. ŁPZG często towarzyszą nudności. Ataki są nagłe, epizod trwa od kilku sekund do kilku minut. Ataki są pozycyjne, mogą być spowodowane tylko zmianą pozycji. Omdlenia i zasłabnięcia nie są częste, ale mogą się zdarzyć. Oczopląs, trwający od 30 sekund do jednej minuty. Zaburzenia ze strony narządu wzroku. Wirowe zawroty głowy.
Diagnostyka.
W celu diagnozy dokładnego umiejscowienia otolitów stosuje się testy diagnostyczne z grupy testów obrotowych:
W typowych przypadkach obrazowanie medyczne nie jest wymagane.
Leczenie.
W celu leczenia stosuje się manewry uwalniające (repozycyjne)

</doc>
<doc id="3869706" url="https://pl.wikipedia.org/wiki?curid=3869706" title="Abraham Poraz">
Abraham Poraz



</doc>
<doc id="3869713" url="https://pl.wikipedia.org/wiki?curid=3869713" title="Nieznajoma z Sekwany (wiersz)">
Nieznajoma z Sekwany (wiersz)

Nieznajoma z Sekwany (cz. "Neznámá ze Seiny") – wiersz czeskiego poety Vitězslava Nezvala opublikowany w zbiorze "Básně noci" ("Wiersze nocy") w 1930. Utwór jest napisany sześciostopowcem trocheicznym, zasadniczo parzyście rymowanym, podobnie jak "Edison" i "Signál času". Bohaterką wiersza jest niezidentyfikowana ofiara wyłowiona z Sekwany w latach osiemdziesiątych XIX wieku i nazwana "L'Inconnue de la Seine".
Na język polski wiersz Nezvala tłumaczyli Kazimierz Andrzej Jaworski, Józef Waczków i Adam Włodek.

</doc>
<doc id="3869717" url="https://pl.wikipedia.org/wiki?curid=3869717" title="Trzeci rząd Lewiego Eszkola">
Trzeci rząd Lewiego Eszkola



</doc>
<doc id="3869718" url="https://pl.wikipedia.org/wiki?curid=3869718" title="Pierwszy rząd Goldy Meir">
Pierwszy rząd Goldy Meir



</doc>
<doc id="3869720" url="https://pl.wikipedia.org/wiki?curid=3869720" title="Bachleda (nazwisko)">
Bachleda (nazwisko)

Bachleda (forma żeńska: Bachleda, liczba mnoga: Bachledowie) – polskie nazwisko.
Etymologia nazwiska.
Powstałe od rumuńskiej nazwy osobowej Bachlit, ta zaś od rumuńskiego "băchlit" – "„stęchły, mrukliwy”". Notowane od 1638 roku.
Demografia.
Na początku lat 90. XX wieku w Polsce mieszkały 432 osoby o tym nazwisku, najwięcej w dawnym województwie nowosądeckim – 289. W 2002 roku, według bazy PESEL mieszkały w Polsce 573 osoby o nazwisku Bachleda, najwięcej w powiecie tatrzańskim.
Nazwisko Bachleda często występuje z przydomkiem pełniącym rolę nazwiska. Najpopularniejsze z nich to Bachleda-Curuś, Bachleda-Wala i Bachleda-Księdzularz.

</doc>
<doc id="3869729" url="https://pl.wikipedia.org/wiki?curid=3869729" title="Endymion (poemat)">
Endymion (poemat)

Endymion – poemat angielskiego romantyka Johna Keatsa, opublikowany w 1818, będący jego najobszerniejszym utworem. Poemat składa się z czterech części o objętości około tysiąca wersów każda. Utwór jest napisany pentametrem jambicznym parzyście rymowanym. Jest oparty na starogreckiej legendzie o miłości bogini Artemidy (Diany) do śmiertelnego człowieka, pasterza Endymiona. W trakcie różnych perypetii młodzieniec zakochał się w ziemskiej dziewczynie, która jednak okazała się samą boginią, która tylko wystawiała go na próbę. Jakkolwiek poemat jest najokazalszym dziełem Keatsa, poeta nie był z niego zadowolony. Poemat wyraża estetyczną postawę poety. 
&lt;poem&gt;
A thing of beauty is a joy for ever: 
Its loveliness increases; it will never 
Pass into nothingness; but still will keep 
A bower quiet for us, and a sleep 
Full of sweet dreams, and health, and quiet breathing. 
&lt;/poem&gt;
Początkowy fragment utworu przełożył na język polski Zygmunt Kubiak.

</doc>
<doc id="3869763" url="https://pl.wikipedia.org/wiki?curid=3869763" title="Zapasy na Akademickich Mistrzostwach Świata 2010">
Zapasy na Akademickich Mistrzostwach Świata 2010

Dziewiąte Akademickie Mistrzostwa Świata w zapasach w rozgrywane były w Turynie, między 26 a 30 października 2010 roku. Zawodnicy i zawodniczki rywalizowali w hali PalaRuffini, a zawody organizowała Politechnika w Turynie (Politecnico di Torino).

</doc>
<doc id="3869767" url="https://pl.wikipedia.org/wiki?curid=3869767" title="Powstanie antykomunistyczne w Polsce 1944–1953">
Powstanie antykomunistyczne w Polsce 1944–1953



</doc>
<doc id="3869782" url="https://pl.wikipedia.org/wiki?curid=3869782" title="Wacław Zajączek">
Wacław Zajączek

Wacław Zajączek z Wrzącej herbu Świnka – sędzia ziemski kaliski w latach 1631-1634, pisarz ziemski kaliski w latach 1613-1631.
Poseł na sejm 1620 i 1621 roku z województwa poznańskiego i kaliskiego. Poseł na sejm 1625 roku, sejm zwyczajny i nadzwyczajny 1626 roku, 1627, 1628 roku, sejm zwyczajny i nadzwyczajny 1629 roku, sejm 1631 roku. Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województw poznańskiego i kaliskiego. Podpisał "pacta conventa" Władysława IV Wazy w 1632 roku. Poseł na sejm koronacyjny 1633 roku, sejm 1634 roku, sejm zwyczajny 1635 roku, sejm nadzwyczajny 1635 roku.

</doc>
<doc id="3869800" url="https://pl.wikipedia.org/wiki?curid=3869800" title="Zbigniew Lanckoroński (zm. 1619)">
Zbigniew Lanckoroński (zm. 1619)

Zbigniew Lanckoroński herbu Zadora (zm. w 1619 roku) – podkomorzy sandomierski w latach 1604-1619.
Najstarszy syn Krzysztofa i Anny Tęczyńskiej, był wybierany posłem z województwa sandomierskiego w 1605, 1609 i 1611. W 1592 r. studiował na uniwersytecie w Padwie. Przeszedł, podobnie jak stryjeczny brat Samuel na katolicyzm. W 1604 r. został podkomorzym sandomierskim. 7 października 1606 roku podpisał ugodę pod Janowcem. Poseł województwa sandomierskiego na sejm zwyczajny 1613 roku.
W 1598 r. ożenił się z Katarzyną Komorowską kasztelanką sądecką Zbigniew Lanckoroński należał do najzamożniejszych obywateli województwa sandomierskiego posiadając znaczne dobra w powiecie wiślickim i sandomierskim z Kurozwękami, Oleśnicą i Kotuszowem. Przez wiele lat procesował się o granice z właścicielami okolicznych włości. 
Po jego śmierci sprawami rodzinnymi zajęła się wdowa, która wraz z krewnym Samuelem zarządzała majątkiem. Zbigniew posiadał 8 synów: Mikołaja (proboszcza oświęcimskiego 1620 r., archidiakona kijowskiego 1631 r., kanonika krakowskiego 1640 r., sekretarza królewskiego 1648 r., zmarł w 1657 r.), Krzysztofa, Andrzeja (zm. 1634 r.), Zygmunta (rotmistrza królewskiego, starostę miastkowskiego, zmarłego w 1651 r.), Jacka (kasztelana przemyskiego 1655 r., starostę stopnickiego zmarłego w 1671 r.), Ludwika (zmarłego w 1676 r.), Aleksandra (podczaszego chełmińskiego 1670 r.) i Stanisława oraz córki: Zofię żonę Gabriela Krasińskiego kasztelana płockiego oraz Elżbietę zonę Jakuba Żeleńskiego cześnika bracławskiego.
Bibliografia.
 

</doc>
<doc id="3869801" url="https://pl.wikipedia.org/wiki?curid=3869801" title="Zbigniew Lanckoroński">
Zbigniew Lanckoroński



</doc>
<doc id="3869807" url="https://pl.wikipedia.org/wiki?curid=3869807" title="Odznaka za Zasługi dla Województwa Śląskiego">
Odznaka za Zasługi dla Województwa Śląskiego



</doc>
<doc id="3869808" url="https://pl.wikipedia.org/wiki?curid=3869808" title="Za Zasługi dla Województwa Śląskiego">
Za Zasługi dla Województwa Śląskiego



</doc>
<doc id="3869812" url="https://pl.wikipedia.org/wiki?curid=3869812" title="Cerkiew Narodzenia Bogurodzicy w Trzcianie">
Cerkiew Narodzenia Bogurodzicy w Trzcianie

Cerkiew Narodzenia Bogurodzicy w Trzcianie – dawna filialna cerkiew greckokatolicka, wzniesiona w drugiej połowie XVIII wieku w Trzcianie.
Po 1947 przejęta i użytkowana jako rzymskokatolicki kościół filialny Chrystusa Króla parafii w Trzcianie-Zawadce.
Obiekt wpisany w 1985 do rejestru zabytków.

</doc>
<doc id="3869827" url="https://pl.wikipedia.org/wiki?curid=3869827" title="Albumy numer jeden w roku 2017 (USA)">
Albumy numer jeden w roku 2017 (USA)

Notowanie "Billboard" 200 przedstawia najlepiej sprzedające się albumy w Stanach Zjednoczonych. Publikowane jest ono przez tygodnik „Billboard”, a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej albumów.

</doc>
<doc id="3869866" url="https://pl.wikipedia.org/wiki?curid=3869866" title="Cerkiew Zaśnięcia Bogurodzicy we Wróbliku Królewskim">
Cerkiew Zaśnięcia Bogurodzicy we Wróbliku Królewskim

Cerkiew Zaśnięcia Bogurodzicy we Wróbliku Królewskim – dawna cerkiew greckokatolicka, zbudowana w 1888 we Wróbliku Królewskim.
Cerkiew po 1945 użytkowana jako rzymskokatolicki kościół parafialny Wniebowzięcia Najświętszej Maryi Panny parafii we Wróbliku Królewskim.
Obiekt wpisany w 1992 do rejestru zabytków.

</doc>
<doc id="3869876" url="https://pl.wikipedia.org/wiki?curid=3869876" title="Aleksander Michał Pociej">
Aleksander Michał Pociej

Aleksander Michał Pociej (ur. 1774, zm. przed 13 czerwca 1846) – ostatni oboźny wielki litewski, polski działacz patriotyczny, wolnomularz.
Biografia.
Urodził się jako pogrobowiec Leonarda Pocieja. W dzieciństwie znajdował się pod opieką dziadka macierzystego, Albrechta Radziwiłła, oraz ojczyma, Michała Antoniego Granowskiego, pisarza wielkiego koronnego i sekretarza wielkiego koronnego.
Już na progu kariery publicznej otrzymał od króla Stanisława Augusta Poniatowskiego ordery Świętego Stanisława (dokładna data nieznana) i Orła Białego(21 listopada 1793 lub 4 stycznia 1795).
Przed 18 lutego 1794 został mianowany oboźnym litewskim. 29 czerwca przybył do Wilna, gdzie został jednym z adiutantów Jakuba Jasińskiego. Został ciężko ranny 4 listopada w trakcie obrony Pragi, co upamiętnił Adam Mickiewicz w Pana Tadeusza, wspominając, iż hrabia Pociej po insurekcji kościuszkowskiej wrócił na Litwę i wspierał Polaków udających się na emigrację oraz Legiony Polskie we Włoszech. Wiadomo również, że jeszcze wcześniej Aleksander Pociej przekazał na potrzeby powstania pokaźną sumę 20 tys. zł. Udział w insurekcji przypłacił zajęciem dóbr przez władze rosyjskie, które jednak po pewnym czasie oddały je w kuratelę Ludwikowi Tyszkiewiczowi i Michałowi Granowskiemu, którzy mieli odpowiadać za przyszłe zachowanie Pocieja.
W 1802 oboźny uczestniczył w powitaniu Aleksandra I w Wilnie. W kolejnych latach fundował stypendia dla studentów Uniwersytetu Wileńskiego i uczestniczył w przygotowaniach do powstania na Litwie. Po wkroczeniu wojsk Napoleona został członkiem komitetu organizującego wojsko litewskie, na którego potrzeby znowu przekazał darowiznę. Po klęsce Napoleona w Rosji przejściowo znalazł się w Krakowie (1813), lecz już latem 1815 przewodniczył w tzw. Komisji Radziwiłłowskiej powołanej do rozstrzygania spraw spadkowych po Dominiku Radziwille.
W grudniu 1817 został delegatem powiatu trockiego na sejmik gubernialny wileński, ale prawdopodobnie udziału w nim nie wziął. Natomiast pisemnie zgłosił wniosek o zorganizowanie składki na sprowadzenia zwłok Kościuszki do Wilna i wystawienia mu tam pomnika. Był jednym z założycieli Wileńskiego Towarzystwa Typograficznego (1818–1822), ale nie przejawiał tu większej aktywności.
Latem 1821 został przez Michała Römera przyjęty do Towarzystwa Patriotycznego. Za przynależność do tej ostatniej organizacji był więziony w 1826/1827, a następnie do marca 1830 znajdował się pod nadzorem policji.
Był członkiem lóż masońskich (co najmniej od 1810): Wielki Wschód Narodowy, Doskonała Jedność, Szkoła Sokratesa, Pochodnia Północna (Mińsk) i Zum Guten Hirten (Wilno).
Pokaźny majątek Pocieja, złożony zarówno z dóbr odziedziczonych po ojcu, jak i posagu żony, został poważnie uszczuplony przez ofiarność oboźnego i sekwestr rosyjski w czasie insurekcji kościuszkowskiej. Ostateczny cios fortunie rodowej zadały konfiskaty po powstaniu listopadowym.
Rodzina.
Żona – Anna z Korzeniowskich (zm. 1815), córka Kajetana, cześnika pińskiego. Syn – Teodor (1798–1852), powstaniec listopadowy, członek emigracji popowstaniowej, zmarł w nędzy w Paryżu jako ostatni przedstawiciel magnackiej linii Pociejów. Córka – Idalia (zm. 1839), żona pułkownika Adama Sołtana, a następnie Czudowskiego.

</doc>
<doc id="3869886" url="https://pl.wikipedia.org/wiki?curid=3869886" title="Jehoszua Bar-Hillel">
Jehoszua Bar-Hillel

Jehoszua Bar-Hillel (ur. 1915, zm. 1975) – izraelski filozof i językoznawca, profesor uniwersytetu w Jerozolimie. Był jednym z inicjatorów oraz teoretyków przekładu maszynowego. 

</doc>
<doc id="3869895" url="https://pl.wikipedia.org/wiki?curid=3869895" title="Blumeria graminis">
Blumeria graminis

Blumeria graminis (DC.) Speer – gatunek grzybów z klasy "Dothideomycetes". Jest to jedyny gatunek należący do monotypowego rodzaju "Blumeria". Pasożyt obligatoryjny, wywołuje chorobę o nazwie mączniak prawdziwy zbóż i traw.
Systematyka i nazewnictwo.
Pozycja w klasyfikacji według Index Fungorum: "Erysiphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy zdiagnozował go w 1815 r. Augustin Pyramus de Candolle nadając mu nazwę "Erysiphe graminis". Obecną, uznaną przez Index Fungorum nazwę nadał mu Eberhard Otto von Speer w 1975 r.
Synonimy:
Morfologia.
Grzyb mikroskopijny. Jego grzybnia rozwija się na łodygach i obydwu stronach blaszek liściowych roślin. Jest rozproszona lub tworząca plamy, początkowo cienka i biała, potem grubsza, filcowata i ciemniejsza – ochrowa lub rdzawobrązowa. Strzępki powyginane, rozgałęzione, septowane, o szerokości 3,5–5,5 μm i długości 35–53 μm. Konidiofory wyprostowane, pierwszy człon ma długość 60–90 μm, powyżej niego są jeszcze krótsze komórki o długości 12,5–25 μm. Zarodniki konidialne tworzą się w łańcuszkach. Są elipsoidalne lub cytrynowate, czasami rozszerzone na jednym końcu. Mają rozmiar (20) 24–35 (45) × (8) 12–16 (20) μm. Strzępki rostkowe wyrastają z obydwu końców, lub z boku zarodnika. Są proste lub nieco powyginane, mają długość 12–55 μm i szerokość 2,5–4 μm. Na ich końcu wyrasta brodawkowata przycistka. Ssawki palczaste. Grzybnia wtórna zbudowana z prostych lub zakrzywionych strzępek o długości 200–400 μm i szerokości 4–7 μm, początkowo bezbarwnych, potem szarawych, ochrowych lub rdzawobrązowych.
Na grzybni w skupiskach wyrastają kuliste, początkowo lekko wgłębione, potem wklęsłe klejstotecja, zazwyczaj zanurzone w gęstej warstwie grzybni. Mają średnicę 110–280 μm. Zbudowane są z nieregularnie wielokątnych komórek o średnicy 8–20 μm. Z dolnej połowy klejstotecjum wyrasta od kilku do wielu przyczepek, przeważnie słabo rozwiniętych. Są podobne do strzępek, cienkościenne, poplątane z grzybnią, bezbarwne lub ubarwione, septowane, i zazwyczaj krótsze od klejstotecjum. Tylko rzadko rozgałęziają się. W klejstotecjum worki w liczbie 6-30. Są 8-zarodnikowe, mają długość 50–105 μm i szerokość 20–45 μm. Askospory elipsoidalne lub jajowate, bezbarwne lub słabo ubarwione, o rozmiarach 20–24 × 10–14 μm.
Występowanie.
Jest szeroko rozprzestrzeniony. Zanotowano jego występowanie w Ameryce Północnej i Środkowej, Europie, Azji i Nowej Zelandii.
Jego żywicielami są gatunki z rodziny wiechlinowatych, należące do rodzajów: perz, owies, kupkówka, turówka, jęczmień, perłówka, mannica, wiechlina, żyto, pszenica, "Bechmannia". W niektórych krajach podawane jest występowanie także na innych gatunkach.

</doc>
<doc id="3869899" url="https://pl.wikipedia.org/wiki?curid=3869899" title="Blumeria">
Blumeria



</doc>
<doc id="3869900" url="https://pl.wikipedia.org/wiki?curid=3869900" title="Lista odcinków serialu Shadowhunters">
Lista odcinków serialu Shadowhunters

Poniżej znajduje się lista odcinków serialu telewizyjnego Shadowhunters – emitowanego przez amerykańską stację telewizyjną Freeform od 12 stycznia 2016 roku. W Polsce serial jest emitowany na platformie Netflix.

</doc>
<doc id="3869902" url="https://pl.wikipedia.org/wiki?curid=3869902" title="Nikoloz Barataszwili">
Nikoloz Barataszwili

Nikoloz Barataszwili (ur. 4 grudnia 1817 w Tbilisi, zm. 21 października 1845 w Gandży) – gruziński poeta, najwybitniejszy przedstawiciel romantyzmu w gruzińskiej literaturze. Pisał liryki oraz poematy historyczne ("Los Gruzji"). 

</doc>
<doc id="3869903" url="https://pl.wikipedia.org/wiki?curid=3869903" title="Kalda (Juuru)">
Kalda (Juuru)

Kalda – wieś w Estonii, w prowincji Rapla, w gminie Juuru.

</doc>
<doc id="3869905" url="https://pl.wikipedia.org/wiki?curid=3869905" title="Sadala (Rapla)">
Sadala (Rapla)

Sadala – wieś w Estonii, w prowincji Rapla, w gminie Rapla. W latach 1991-2017 należała do gminy Juuru. W 2011 zamieszkana przez 8 osób.

</doc>
<doc id="3869909" url="https://pl.wikipedia.org/wiki?curid=3869909" title="Peter Tschernegg">
Peter Tschernegg

Peter Tschernegg (ur. 23 lipca 1992 w Deutschlandsbergu) – austriacki piłkarz grający na pozycji środkowego pomocnika w austriackim klubie TSV Hartberg.
Kariera.
Tschernegg jako junior grał w drużynach St. Nikolai Jugend oraz Sturm Graz. Następnie występował w rezerwach Sturmu, a także w SV Grödig. W latach 2014–2017 był zawodnikiem Wolfsbergera AC, klubu grającego w najwyższej lidze w Austrii. W latach 2017-2019 grał dla szwajcarskiego klubu FC Sankt Gallen. 12 stycznia 2019 został zawodnikiem TSV Hartberg.

</doc>
<doc id="3869916" url="https://pl.wikipedia.org/wiki?curid=3869916" title="Prewencja kryminalna">
Prewencja kryminalna

Prewencja kryminalna, zapobieganie przestępczości (ang. "crime prevention") – “zgodne z prawem działania, bez których byłoby więcej przestępstw, ich ofiar lub suma kosztów materialnych i niematerialnych wynikających z popełnionych przestępstw byłaby wyższa niż po ich zrealizowaniu”.
Historia.
Idea ochrony lub zapobiegania atakom osób trzecich na życie i zdrowie lub własność sięga początkom homo sapiens, jednak koncepcja prewencja kryminalna wymaga wcześniejszej kryminalizacji pewnych czynów ze strony ustawodawcy. Koncepcja zapobiegania przestępstwom sięga pierwszym kodyfikacjom karnym, które miały na celu ograniczenie odwetu, zemsty rodowej osłabiającej władzę instytucjonalną i porządek społeczny, jak np. kodeks Hammurabiego. Przełom stanowiła jednak praca Cesarego Beccarii pt. "O przestępstwach i karach" ("Dei delitti e delle pene" 1764, pierwsze polskie wydanie już w 1772 roku), w której przedstawił swój pogląd, że "Lepiej jest zapobiegać przestępstwom niż za nie karać".
Zainteresowanie prewencją kryminalną odżyło w drugiej połowie XX wieku, co było związane m.in. z rewolucją społeczną lat sześćdziesiątych czego przykładem były kolejne komisje oraz inicjatywy prezydenckie w administracjach prezydentów: Lyndona B. Johnsona, Richarda Nixona aż do Billa Clintona, który w 1994 r. przeznaczył 6,1 miliardów dolarów na działania prewencyjne. Największe znaczenie dla współczesnej prewencji kryminalnej ma praca pt. "Preventing Crime: What Works, What Doesn't, What's Promising" – "raport przygotowany przez międzynarodowy zespół naukowców dla amerykańskiego kongresu raport na temat skuteczności poszczególnych środków prewencji kryminalnej. W jego ramach przeanalizowano ponad pięćset ewaluacji projektów określanych jako prewencyjne w celu zidentyfikowania projektów, których realizacja przyniosła zakładane skutki lub wręcz przeciwnie. Uzasadnieniem zlecenia tego raportu przez Prokuratora Generalnego Stanów Zjednoczonych było sprawdzenie, jak racjonalnie wydawane są trzy miliardy dolarów przeznaczane rocznie przez Departament Sprawiedliwości na realizację programów prewencyjnych." Publikacja ta stanowi początek paradygmatu prewencji kryminalnej opartej na wynikach badań/dowodach naukowych (ang. evidence-based crime prevention).
Prewencja kryminalna oparta na wynikach badań/dowodach naukowych.
Założeniem paradygmatu prewencji kryminalnej opartej na wynikach badań/dowodach naukowych jest odrzucenie intuicji i mądrości ludowych, takich jak np. skuteczność prewencyjna systemów monitoringu wizyjnego (telewizji przemysłowej), lub prostego zwiększenia liczby patroli policyjnych na rzecz (zgodnie z jej nazwą) oparcia się wyłącznie na wynikach badań ewaluacyjnych o wysokiej jakości. W tym celu (jako element "raportu Preventing Crime: What Works, What Doesn't, What's Promising") została przygotowana Marylandzka Skala Metod Naukowych (ang. The Maryland Scientific Methods Scale – SMS), która pozwala ustalić jakość metod ewaluacyjnych dla programów prewencyjnych. Jej stopień trzeci uznawany jest za minimum do uznania czy dany program można uznać za skuteczny. Zakłada on wykorzystanie tzw. modelu quasi-eksperymentalnego, w którym – analogicznie do badań skuteczności leków – pomiar wpływu działań prewencyjnych dokonywany jest przed i po interwencji na co najmniej dwóch grupach lub obszarach (w zależności od typu programu) – eksperymentalnym i kontrolnym. Korzystanie z zaproponowanych metod ewaluacji pozwoliło na wyodrębnienie programów o wysokiej skuteczności prewencyjnej, jak również określenie ich opłacalności ekonomicznej poprzez wyliczenie ile kosztuje zapobieganie konkretnemu przestępstwu z wykorzystaniem danej metody. Badania praktyki działań prewencyjnych w miastach prowadzone przez dr. hab. Pawła Waszkiewicza z Katedry Kryminalistyki WPiA UW w jedenastu krajach w latach 2010-2015 uwidoczniły niewielki transfer wiedzy nt. prewencji kryminalnej pomiędzy światem naukowym a praktykami. Większość działań jest podejmowanych ad hoc, bez planu a tym bardziej ich ewaluacji a praktycy kierują się najczęściej intuicją i danymi o anegdotycznej wartości zamiast wynikami jakichkolwiek badań. Zdaniem autora "Do określenia opisanych praktyk właściwe wydaje się porównanie do robienia mikstury leczniczej z intuicyjnie dobranych składników, którego efektów działania nikt nie sprawdza".

</doc>
<doc id="3869917" url="https://pl.wikipedia.org/wiki?curid=3869917" title="Greatest Hits 1970-2002">
Greatest Hits 1970-2002



</doc>
<doc id="3869918" url="https://pl.wikipedia.org/wiki?curid=3869918" title="Iwan Bardin">
Iwan Bardin

Iwan Pawłowicz Bardin (ur. 13 listopada 1883 w guberni saratowskiej, zm. 7 stycznia 1960 w Moskwie) – rosyjski metalurg, członek Akademii Nauk ZSRR.
W latach 1903-1905 studiował w Nowo-Aleksandrowskim Instytucie Rolniczym, z którego został wydalony za udział w wystąpieniach studenckich podczas rewolucji 1905, później pracował w Stawropolu jako mierniczy, następnie studiował w Kijowskim Instytucie Politechnicznym. Pracował w zakładach metalurgicznych m.in. w Juzowce i Jenakijewem, podczas wojny domowej w Rosji ukrywał się przed poborem do białej armii, po 1920 kierował odbudową większych zakładów metalurgicznych. Od 1929 kierował budową Kuźnickiego Kombinatu Metalurgicznego jako główny inżynier i dyrektor techniczny. Prowadził prace nad wytwarzaniem pierwszych urządzeń służących do ciągłego odlewania stali. W 1937 został głównym inżynierem Zarządu Czarnej Metalurgii Ludowego Komisariatu Przemysłu Ciężkiego ZSRR, 1938–1939 był przewodniczącym Rady Technicznej tego komisariatu, następnie zastępcą ludowego komisarza przemysłu ciężkiego ZSRR, 1937–1953 kierował Uralską Filią Akademii Nauk ZSRR, w 1939 został dyrektorem Instytutu Metalurgii tej akademii, w 1944 Centralnego Naukowo-Badawczego Instytutu Czarnej Metalurgii, a w 1942 wiceprezesem Akademii Nauk ZSRR. W latach 1937–1960 był deputowanym do Rady Najwyższej ZSRR od 1 do 5 kadencji. Został pochowany na Cmentarzu Nowodziewiczym. Otrzymał Nagrodę Leninowską (1958), dwie Nagrody Stalinowskie (1942 i 1949), Medal „Sierp i Młot” Bohatera Pracy Socjalistycznej (10 czerwca 1945), siedem Orderów Lenina (15 grudnia 1934, 12 listopada 1943, 31 marca 1945, 10 czerwca 1945, 19 września 1953, 12 listopada 1953 i 19 lipca 1958) i medale.

</doc>
<doc id="3869921" url="https://pl.wikipedia.org/wiki?curid=3869921" title="Valter Ani">
Valter Ani

Valter Ani (ros. Вальтер Фрицевич Ани, ur. 30 stycznia 1914 we wsi Niżnije Osielki w guberni sankt-petersburskiej, zm. 19 lipca 1990 w Tallinie) – działacz partyjny i państwowy Estońskiej SRR.
Życiorys.
W 1936 ukończył technikum energetyczne w Leningradzie, 1936–1939 pracował jako technik laborant, technik konstruktor i technik w Leningradzie, 1939–1941 służył w Armii Czerwonej, 1941–1945 pracował w przemyśle obronnym. Od 1944 należał do WKP(b), w 1945 został instruktorem KC Komunistycznej Partii (bolszewików) Estonii, potem do 1948 był zastępcą kierownika wydziału KC tej partii, a 1948–1949 II sekretarzem Komitetu Miejskiego KP(b)E w Kohtla-Järve. W 1949 zaocznie ukończył Wyższą Szkołę Partyjną przy KC WKP(b), 1949–1951 pracował w KC KP(b)E, 1951–1952 był sekretarzem, a od maja 1952 do czerwca 1961 I sekretarzem Komitetu Miejskiego KP(b)E/KPE w Tallinie. Od 19 września 1952 do 7 stycznia 1964 i ponownie od 3 marca 1966 do 28 stycznia 1981 był członkiem KC KPE, w tym od 15 lutego 1954 do 27 września 1961 członkiem Biura KC KPE, a od 19 czerwca 1961 do 27 marca 1979 ministrem spraw wewnętrznych/ministrem ochrony porządku publicznego/ministrem spraw wewnętrznych Estońskiej SRR w stopniu generała porucznika służby wewnętrznej, w marcu 1979 przeszedł na emeryturę.

</doc>
<doc id="3869925" url="https://pl.wikipedia.org/wiki?curid=3869925" title="Pukamäe">
Pukamäe

Pukamäe – wieś w Estonii, prowincji Rapla, w gminie Kohila.

</doc>
<doc id="3869931" url="https://pl.wikipedia.org/wiki?curid=3869931" title="Hageri küla">
Hageri küla

Hageri – wieś w Estonii, prowincji Rapla, w gminie Kohila.

</doc>
<doc id="3869935" url="https://pl.wikipedia.org/wiki?curid=3869935" title="Vana-Aespa">
Vana-Aespa

Vana-Aespa – wieś w Estonii, prowincji Rapla, w gminie Kohila.

</doc>
<doc id="3869937" url="https://pl.wikipedia.org/wiki?curid=3869937" title="Marcin Cieślak">
Marcin Cieślak



</doc>
<doc id="3869942" url="https://pl.wikipedia.org/wiki?curid=3869942" title="Cerkiew Narodzenia Najświętszej Maryi Panny w Węglówce">
Cerkiew Narodzenia Najświętszej Maryi Panny w Węglówce

Cerkiew Narodzenia Najświętszej Maryi Panny w Węglówce – dawna cerkiew greckokatolicka, wzniesiona w 1898 w Węglówce.
W 1948 przejęta i użytkowana jako rzymskokatolicki kościół parafialny Narodzenia Najświętszej Maryi Panny parafii w Węglówce.
Obiekt wpisany w 1989 do rejestru zabytków.
Tuż obok cerkwi rośnie jeden z najpotężniejszych dębów w Polsce - Dąb Poganin.

</doc>
<doc id="3869945" url="https://pl.wikipedia.org/wiki?curid=3869945" title="Eugenio Barsanti">
Eugenio Barsanti

Eugenio Barsanti (ur. 1821, zm. 1864) – włoski fizyk, profesor Uniwersytetu we Florencji. W latach 1849-1861 wspólnie z Felice Matteuccim zbudował silnik spalinowy z tłokiem swobodnym. 

</doc>
<doc id="3869962" url="https://pl.wikipedia.org/wiki?curid=3869962" title="KLM uk">
KLM uk

KLM uk (KLM uk Ltd.) – nieistniejąca spółka córka holenderskiej linii lotniczej KLM. Obsługiwała połączenia na Wyspach Brytyjskich oraz między Wielką Brytanią a głównym hubem linii – lotniskiem Amsterdam-Schiphol.
KLM utworzył markę KLM uk na bazie brytyjskiej linii AirUK, której większościowy pakiet akcji zakupił w 1998 roku. W roku 2000, KLM uk utworzyło spółkę-cókę: niskokosztową linię Buzz, która w założeniu miała rywalizować na europejskim rynku z takimi przewoźnikami jak Ryanair czy EasyJet. Przejęła ona wszystkie połączenia linii poza lotami do Amsterdamu, które pozostały domeną KLM uk.
W 2003 roku, Buzz został jednak sprzedany linii Ryanair, a pozostała część KLM uk wcielona do KLM Cityhopper.

</doc>
<doc id="3869977" url="https://pl.wikipedia.org/wiki?curid=3869977" title="Cerkiew św. Dymitra w Czarnorzekach">
Cerkiew św. Dymitra w Czarnorzekach

Cerkiew św. Dymitra w Czarnorzekach – dawna parafialna cerkiew greckokatolicka, wzniesiona w 1921 w Czarnorzekach.
W 1948 przejęta i użytkowana jako rzymskokatolicki kościół filialny parafii w Węglówce.
Historia.
W 1600 wybudowano w osadzie drewnianą cerkiew greckokatolicką pw. św. Dymitra. Została rozebrana gdy powstała nowa, murowana świątynia w 1921.

</doc>
<doc id="3869985" url="https://pl.wikipedia.org/wiki?curid=3869985" title="Jacques Lefèvre d’Étaples">
Jacques Lefèvre d’Étaples

Jacques Lefèvre d’Étaples, (ur. ok. 1455, zm. 1536) – francuski humanista, filozof i teolog, tłumacz Biblii. Jeden z prekursorów reformacji we Francji.
Życiorys.
Pochodził z Étaples w Pikardii. Niewiele wiadomo na temat jego wczesnego życia. Studiował na Uniwersytecie Paryskim, gdzie uzyskał tytuł mistrza sztuk wyzwolonych, zostając później wykładowcą. Został także wyświęcony na księdza. W latach 1491–1492 odbył podróż na Półwysep Apeniński, gdzie nawiązał znajomość z czołowymi postaciami włoskiego renesansu takimi jak Ermolao Barbaro, Marsilio Ficino czy Giovanni Pico della Mirandola. Skierował także wówczas swoje zainteresowania w kierunku filozofii greckiej, szczególnie Arystotelesa, którego dzieła przygotował do publikacji w nowej edycji krytycznej, odrzucając scholastyczne komentarze narosłe w okresie średniowiecza. Studiował również Biblię i pisma Ojców Kościoła. Po 1500 roku zrezygnował z posady wykładowcy uniwersyteckiego i wycofał się z życia publicznego, by oddać się prywatnym studiom. W 1507 roku objął posadę bibliotekarza w opactwie Saint-Germain-des-Prés.
W 1509 roku ogłosił krytyczne wydanie Księgi Psalmów ("Quincuplex Psalterium"), a w 1512 roku komentarz do listów św. Pawła. Utrzymywał kontakty z Erazmem z Rotterdamu, z którym jednak różnił się w poglądach co do sposobu rewizji niektórych ustępów łacińskiego tekstu Biblii. W 1517 i 1518 roku ogłosił dwa eseje na temat postaci Marii Magdaleny, gdzie poddał krytyce popularny pogląd utożsamiający ją z kobietą cudzołożną. Prace Lefèvre’a cieszyły się uznaniem w gronie humanistów i zwolenników reformy Kościoła, wywarły wpływ m.in. na młodego Marcina Lutra.
W 1521 roku został oskarżony przez teologów z Sorbony o herezję i zmuszony do opuszczenia Paryża. Osiadł w diecezji Meaux, gdzie zaangażował się w zainicjowany przez biskupa Guillaume’a Briçonneta ruch odnowy życia religijnego. Propagował znajomość Ewangelii wśród ludu, publikując popularne komentarze biblijne. W 1523 roku ogłosił tłumaczenie Nowego Testamentu z łaciny na język francuski ("Traduction française du Nouveau Testament"), a dwa lata później także tłumaczenie Księgi Psalmów. Pełny jego przekład Biblii z łaciny ukazał się w roku 1530 – był to pierwodruk Biblii w języku francuskim. Biblia ta została potępiona przez Kościół. Jego tłumaczenie Nowego Testamentu wykorzystał Pierre Robert Olivétan, gdy opracowywał swój przekład Biblii na język francuski.
Oskarżony o sprzyjanie luteranizmowi, musiał w 1525 roku uciekać do Strasburga. Po powrocie do Francji w 1526 roku mianowany został przez króla Franciszka I dyrektorem biblioteki królewskiej w Blois i nauczycielem dzieci monarchy. W 1530 roku osiadł w Królestwie Nawarry, spędzając resztę życia na dworze królowej Małgorzaty w Nérac. W tym samym roku ukazało się przygotowane przez niego tłumaczenie całej Biblii na język francuski, z powodu panującej we Francji cenzury wydrukowane w Antwerpii. Do końca życia pozostał formalnie katolikiem i oficjalnie nie poparł nigdy żadnej z doktryn protestanckich.

</doc>
<doc id="3869987" url="https://pl.wikipedia.org/wiki?curid=3869987" title="Jacobus Faber Stapulensis">
Jacobus Faber Stapulensis



</doc>
<doc id="3869989" url="https://pl.wikipedia.org/wiki?curid=3869989" title="Przekrój (kwartalnik)">
Przekrój (kwartalnik)



</doc>
<doc id="3869991" url="https://pl.wikipedia.org/wiki?curid=3869991" title="Giovanni Battista Beccaria">
Giovanni Battista Beccaria

Giovanni Battista Beccaria (ur. 3 października 1716 w Mondovi, zm. 27 maja 1781 w Turynie) – włoski fizyk i zakonnik, profesor Uniwersytetu w Turynie. Był jednym z pionierów badań elektryczności. Wprowadził do fizyki pojęcie oporu stawianego przepływowi prądu przez przewodnik.

</doc>
<doc id="3869997" url="https://pl.wikipedia.org/wiki?curid=3869997" title="Jakub (Donczew)">
Jakub (Donczew)

Jakub, imię świeckie Rosen Stoiczkow Donczew (ur. 7 marca 1971 w Sofii) – bułgarski biskup prawosławny.
Życiorys.
Ukończył równolegle szkołę średnią i seminarium duchowne św. Jana Rylskiego w Sofii w 1989. W roku następnym rozpoczął studia na Akademii Duchownej w stolicy Bułgarii, które przerwał w celu odbycia zasadniczej służby wojskowej. W 2007 wstąpił jako posłusznik do monasteru Świętych Piotra i Pawła w pobliżu Patalenicy. 9 października tego samego roku został postrzyżony na mnicha przez metropolitę płowdiwskiego Mikołaja, który już w poprzednich latach był jego opiekunem duchownym. Przyjął imię zakonne Jakub na cześć apostoła Jakuba Mniejszego. Natychmiast po postrzyżynach został mianowanym przełożonym wspólnoty z godnością ihumena. 23 grudnia 2007 został wyświęcony na hierodiakona, zaś trzy dni później – na hieromnicha, ponownie przez metropolitę Mikołaja. W 2012 otrzymał godność archimandryty, zaś w roku następnym został namiestnikiem biskupim (dziekanem) dekanatu pazardżickiego.
14 grudnia 2016 Święty Synod Bułgarskiego Kościoła Prawosławnego nominował go na biskupa pomocniczego metropolii płowdiwskiej z tytułem biskupa konstantyńskiego. Jego chirotonia biskupia odbyła się 20 grudnia tego samego roku w soborze Zaśnięcia Matki Bożej w Pazardżiku pod przewodnictwem metropolity płowdiwskiego Mikołaja.
25 października 2020 r. decyzją Świętego Synodu został wybrany metropolitą dorostolskim, otrzymując 11 głosów z 13.

</doc>
<doc id="3870010" url="https://pl.wikipedia.org/wiki?curid=3870010" title="Kimberly Williams (koszykarka)">
Kimberly Williams (koszykarka)

Kimberly Williams (ur. 14 października 1974) – amerykańska koszykarka występująca na pozycjach rozgrywającej.
Zdobyła trzy mistrzostwa stanu Illinois z reprezentacją liceum Marshall Metropolitan.

</doc>
<doc id="3870017" url="https://pl.wikipedia.org/wiki?curid=3870017" title="Cerkiew św. Paraskewy w Rzepniku">
Cerkiew św. Paraskewy w Rzepniku

Cerkiew św. Paraskewy w Rzepniku – dawna parafialna cerkiew greckokatolicka, wzniesiona w 1912 w Rzepniku.
Od 1935 do 1936 administratorem parafii był ks. Eugeniusz Uscki.
Po 1945 przejęta i użytkowana jako rzymskokatolicki kościół filialny pw. św. Teresy w latach 1945–2000 parafii w Łączkach Jagiellońskich, a po 2000 parafii w Łękach Strzyżowskich.
Obiekt wpisany w 1990 do rejestru zabytków.

</doc>
<doc id="3870023" url="https://pl.wikipedia.org/wiki?curid=3870023" title="Edgar Tõnurist">
Edgar Tõnurist

Edgar Tõnurist (ur. 12 stycznia 1920 w guberni symbirskiej, zm. 16 sierpnia 1992 w Virumie Zachodniej) – polityk Estońskiej SRR.
Życiorys.
W 1921 rodzina powróciła z nim do Estonii, gdzie uczył się w szkole rolniczej w Väinemie i później pracował jako zootechnik w Kuremie. Od 1941 do kwietnia 1944 służył w Armii Czerwonej, od 1943 należał do WKP(b), 1944-1947 był zastępcą przewodniczącego komitetu wykonawczego rady powiatowej Tartu, 1947-1950 słuchaczem Wyższej Szkoły Partyjnej przy KC WKP(b), a od 1950 do 28 stycznia 1954 wiceministrem rolnictwa/wiceministrem rolnictwa i zapasów Estońskiej SRR. Od 9 stycznia 1954 do 21 listopada 1961 był ministrem gospodarki rolnej Estońskiej SRR, od 13 lutego 1954 do 28 stycznia 1981 członkiem KC KPE, od 21 listopada 1961 do 17 stycznia 1979 I zastępcą przewodniczącego Rady Ministrów Estońskiej SRR, jednocześnie od 28 marca 1962 do 13 marca 1965 ministrem produkcji i zapasów produktów rolnych Estońskiej SRR, od 3 marca 1966 do 17 lutego 1971 zastępcą członka, a od 19 lutego 1971 do 19 stycznia 1979 członkiem Biura KC KPE. W latach 1966-1981 był przewodniczącym Estońskiego Republikańskiego Towarzystwa Ochrony Przyrody, w 1968 otrzymał stopień kandydata nauk ekonomicznych, w 1983 został dyrektorem Estońskiego Instytutu Naukowo-Badawczego Gospodarki Rolnej i Melioracji, 26 stycznia 1991 ponownie został członkiem Biura KC KPE.

</doc>
<doc id="3870027" url="https://pl.wikipedia.org/wiki?curid=3870027" title="Marc Lobliner">
Marc Lobliner

Marc Lobliner (ur. 22 listopada 1980) – amerykański kulturysta, trójboista siłowy, model fitness, pisarz oraz dziennikarz sportowy. Wicemistrz Stanów Zjednoczonych w kulturystyce.
Życiorys.
Jego miastem rodzinnym jest Culver City. Ma brata, Aarona. W 1998 roku ukończył szkołę średnią Culver City Senior High. W latach 1998−2000 studiował marketing na uczelni California Lutheran University w Thousand Oaks. Chciał rozpocząć karierę zawodowego futbolisty, lecz te plany nie zostały zrealizowane.
Jako czternastolatek rozpoczął treningi siłowe. Był członkiem Amerykańskiej Federacji Trójboju Siłowego (APF). Jako kulturysta sukcesy odnosi od 2006 roku. W 2010 brał udział w zmaganiach Arnold Amateur, organizowanych przez federację IFBB. Dwa lata później wystąpił na zawodach NPC Atlantic USA Championships; w kategorii wagowej ciężkiej wywalczył srebrny medal. W 2013 podczas mistrzostw Canton Ohio Open federacji NABBA zdobył dwa złote medale: w kategorii wagowej ciężkiej oraz w kategorii ogólnej. W 2015 w trakcie mistrzostw Stanów Zjednoczonych, organizowanych przez federację NABBA, zajął drugie miejsce na podium wśród zawodowców.
Pracował jako model fitness. Jego zdjęcia ukazały się na łamach międzynarodowych wydań czasopism "Muscle &amp; Strength", "MuscleMag International" oraz "Ironman". Jako dziennikarz sportowy współpracował z witryną bodybuilding.com oraz wieloma pismami kulturystycznymi. Jest współautorem blisko dziesięciu książek o tematyce transformacji fizycznej. W 2016 występował w programie rozrywkowym o tematyce militarnej, "American Grit", nadawanym przez telewizję FOX.
Według sugestii specjalistów, Lobliner stosuje sterydy i cierpi z powodu ginekomastii. Ma 167 cm wzrostu, jego waga sięga 100 kg Tkanka tłuszczowa oscyluje u Loblinera na pograniczu pięciu procent.
Właściciel dwóch firm (EthiTech Nutrition, MTS Nutrition). Żonaty, jest ojcem. Pracuje jako trener personalny.

</doc>
<doc id="3870028" url="https://pl.wikipedia.org/wiki?curid=3870028" title="Koji Kondo">
Koji Kondo



</doc>
<doc id="3870035" url="https://pl.wikipedia.org/wiki?curid=3870035" title="Saul Garcia">
Saul Garcia



</doc>
<doc id="3870036" url="https://pl.wikipedia.org/wiki?curid=3870036" title="Saúl García">
Saúl García



</doc>
<doc id="3870042" url="https://pl.wikipedia.org/wiki?curid=3870042" title="Kılavuzlar (Sultanhisar)">
Kılavuzlar (Sultanhisar)

Kılavuzlar – wieś w Turcji, w prowincji Aydın, w dystrykcie Sultanhisar. W 2010 roku wieś zamieszkiwało 167 mieszkańców.

</doc>
<doc id="3870048" url="https://pl.wikipedia.org/wiki?curid=3870048" title="András Baka">
András Baka

András Baka (ur. 11 grudnia 1952 w Budapeszcie) – węgierski prawnik, nauczyciel akademicki, reprezentujący Węgry sędzia Europejskiego Trybunału Praw Człowieka (1991–2008), prezes Sądu Najwyższego Węgier (2009–2012).
Życiorys.
W latach 1973-1978 odbył studia na Wydziale Prawa Uniwersytetu Eötvös Loránd w Budapeszcie. Tam też otrzymał stopień naukowy doktora. Habilitację uzyskał w 1988 w Węgierskiej Akademii Nauk. Od 1978 do 1990 był zatrudniony w Instytucie Nauk Prawnych i Administracyjnych Węgierskiej Akademii Nauk. W 1989 rozpoczął pracę jako profesor prawa konstytucyjnego w Krajowej Szkole Administracji Publicznej, której rektorem został w 1990, a funkcję tę pełnił do 1998. Był ekspertem parlamentu węgierskiego i węgierskiego ministerstwa sprawiedliwości oraz adwokatem. W latach 1991–2008 był reprezentującym Węgry sędzią Europejskiego Trybunału Praw Człowieka. 22 czerwca 2009 został wybrany przez parlament węgierski na stanowisko prezesa Sądu Najwyższego na 6-letnią kadencję (do 22 czerwca 2015). Z urzędu objął także funkcję przewodniczącego Krajowej Rady Sprawiedliwości, do zadań której należy m.in. opiniowanie projektów ustaw dotyczących sądownictwa. Wykonując obowiązki w tym zakresie poddał krytyce przygotowane przez drugi rząd Viktora Orbána projekty zmian w ustroju państwa, w tym wprowadzenie nowych regulacji konstytucyjnych dotyczących sądownictwa, przewidujących m.in. obniżenie wieku emerytalnego sędziów z 70 do 62 roku życia. Po uchwaleniu przez parlament w kwietniu 2011 Prawa Zasadniczego Węgier, która m.in. zniosła dotychczasowy Sąd Najwyższy ("Legfelsőbb Bíróság") zastępując go organem o nazwie "Kúria". Mandat dotychczasowego prezesa SN został wygaszony. András Baka pozbawiony został możliwości ubiegania się o stanowisko prezesa Kúrii, m.in. ze względu na obowiązywanie nowego wymogu posiadania minimum 5-letniego zatrudnienia na stanowisku sędziego na Węgrzech. Nowe regulacje pozbawiły go też uprawień przysługujących sędziom w stanie spoczynku oraz zamknęły drogę sądową w przedmiocie ochrony naruszonych praw. 14 marca 2012 András Baka złożył skargę przeciwko Węgrom w Europejskim Trybunale Praw Człowieka. W wyroku z maja 2014 w sprawie "Baka przeciwko Węgrom" Trybunał stwierdził naruszenie art. 6 i 10 Europejskiej Konwencji Praw Człowieka przez to, że nowe prawodawstwo odebrało skarżącemu prawa do sądu oraz spowodowało naruszenie przysługującej mu swobody wypowiedzi. Rząd węgierski zaskarżył wyrok z 2014 do Wielkiej Izby Trybunału. Wielka Izba wydając wyrok 23 czerwca 2016 potwierdziła poprzednie rozstrzygnięcie Trybunału i stwierdziła, że Węgry naruszyły prawo Andrása Baki do sądu i przysługującą mu także na stanowisku prezesa Sądu Najwyższego swobodę wypowiedzi. Powodowi Trybunał przyznał 100 tysięcy euro odszkodowania i zwrotu kosztów.
Życie prywatne.
Wstąpił w związek małżeński, z którego urodziło się dwoje dzieci.

</doc>
<doc id="3870050" url="https://pl.wikipedia.org/wiki?curid=3870050" title="Match TV">
Match TV

Match TV (, tłum. "Mecz TV") – rosyjska stacja telewizyjna o profilu sportowym.
Kanał rozpoczął nadawanie 1 listopada 2015 na częstotliwościach telewizji Rossija 2.

</doc>
<doc id="3870053" url="https://pl.wikipedia.org/wiki?curid=3870053" title="Wyścig Pokoju 1983">
Wyścig Pokoju 1983

XXXVI Wyścig Pokoju – odbył się na trasie Warszawa - Berlin - Praga w dniach 8-22 maja 1983 roku. Do 12-etapowego wyścigu (plus prolog), którego trasa wynosiła 1899,7 km, wystartowało 94 zawodników z 16 drużyn.
Klasyfikacja indywidualna.
Koszulka żółta
Klasyfikacja drużynowa.
Koszulka błękitna.
Na wynik składa się rzeczywista suma czasów - bez bonifikat - trzech pierwszych zawodników drużyny na każdym etapie oraz prologu.
Klasyfikacje dodatkowe.
Górska.
Koszulka zielona.
O kolejności decyduje suma punktów zgromadzonych na górskich premiach pierwszej i drugiej kategorii.
Najaktywniejszych.
Koszulka fioletowa.
O kolejności decyduje suma punktów zgromadzonych na lotnych i górskich premiach.
Najwszechstronniejszych.
Koszulka różowa.
O kolejności decyduje suma punktów zgromadzonych na metach etapów oraz na lotnych i górskich premiach.
Punktowa.
Koszulka biała.
O kolejności decyduje suma punktów zgromadzonych na metach etapów i prologu.
Bibliografia.
Tuszyński, B., "Wyścig Pokoju 1948-1988", Wydawnictwo Sport i Turystyka, Warszawa 1989, s. 471-479.
Rogala, J., "Podręcznik do nauki współczesnego języka mongolskiego", Wydawnictwo Dialog, Warszawa 2015, s. 38.
Linki zewnętrzne.
Serwis poświęcony Wyścigowi Pokoju 

</doc>
<doc id="3870060" url="https://pl.wikipedia.org/wiki?curid=3870060" title="Kılavuzlar">
Kılavuzlar



</doc>
<doc id="3870063" url="https://pl.wikipedia.org/wiki?curid=3870063" title="Kılavuzlar (Bozdoğan)">
Kılavuzlar (Bozdoğan)

Kılavuzlar – wieś w Turcji, w prowincji Aydın, w dystrykcie Bozdoğan. W 2010 roku wieś zamieszkiwało 623 mieszkańców.

</doc>
<doc id="3870068" url="https://pl.wikipedia.org/wiki?curid=3870068" title="Mistrzostwa Świata w Wioślarstwie 2009 - czwórka podwójna wagi lekkiej mężczyzn">
Mistrzostwa Świata w Wioślarstwie 2009 - czwórka podwójna wagi lekkiej mężczyzn



</doc>
<doc id="3870069" url="https://pl.wikipedia.org/wiki?curid=3870069" title="Mistrzostwa Świata w Wioślarstwie 2009 - czwórka bez sternika kobiet">
Mistrzostwa Świata w Wioślarstwie 2009 - czwórka bez sternika kobiet



</doc>
<doc id="3870070" url="https://pl.wikipedia.org/wiki?curid=3870070" title="Mistrzostwa Świata w Wioślarstwie 2009 - czwórka bez sternika mężczyzn">
Mistrzostwa Świata w Wioślarstwie 2009 - czwórka bez sternika mężczyzn



</doc>
<doc id="3870071" url="https://pl.wikipedia.org/wiki?curid=3870071" title="Mistrzostwa Świata w Wioślarstwie 2009 - czwórka bez sternika wagi lekkiej mężczyzn">
Mistrzostwa Świata w Wioślarstwie 2009 - czwórka bez sternika wagi lekkiej mężczyzn



</doc>
<doc id="3870072" url="https://pl.wikipedia.org/wiki?curid=3870072" title="Mistrzostwa Świata w Wioślarstwie 2009 - czwórka podwójna kobiet">
Mistrzostwa Świata w Wioślarstwie 2009 - czwórka podwójna kobiet



</doc>
<doc id="3870073" url="https://pl.wikipedia.org/wiki?curid=3870073" title="Mistrzostwa Świata w Wioślarstwie 2009 - czwórka podwójna mężczyzn">
Mistrzostwa Świata w Wioślarstwie 2009 - czwórka podwójna mężczyzn



</doc>
<doc id="3870074" url="https://pl.wikipedia.org/wiki?curid=3870074" title="Mistrzostwa Świata w Wioślarstwie 2009 - czwórka podwójna wagi lekkiej kobiet">
Mistrzostwa Świata w Wioślarstwie 2009 - czwórka podwójna wagi lekkiej kobiet



</doc>
<doc id="3870075" url="https://pl.wikipedia.org/wiki?curid=3870075" title="Mistrzostwa Świata w Wioślarstwie 2009 - dwójka bez sternika kobiet">
Mistrzostwa Świata w Wioślarstwie 2009 - dwójka bez sternika kobiet



</doc>
<doc id="3870076" url="https://pl.wikipedia.org/wiki?curid=3870076" title="Fran Jeffries">
Fran Jeffries

Fran Jeffries; "właściwie" Frances Ann Makris (ur. 18 maja 1937 w San Jose; zm. 15 grudnia 2016 w Los Angeles) – amerykańska piosenkarka, modelka, tancerka i aktorka filmowa pochodzenia greckiego.
Była m.in. wykonawczynią piosenki pt. "Meglio Stasera", którą śpiewała w popularnej komedii Blake’a Edwardsa "Różowa Pantera" (1963), w scenie gdy prowokacyjnie tańczyła wokół kominka. Zagrała także w kilku innych filmach; m.in. u boku Elvisa Presleya w komedii muzycznej "Harum Scarum" (1965).
W 1971 pojawiła się po raz pierwszy w Playboyu; po raz drugi jej zdjęcia ukazały się w czasopiśmie w 1982, gdy miała 45 lat.
Urodziła się jako córka greckich imigrantów. Była czterokrotnie zamężna; m.in. z reżyserem Richardem Quinem. Wszystkie związki zakończyły się rozwodami. Z małżeństwa z aktorem Dickiem Haymesem miała jedyną córkę Stephanie (ur. 1959).
Zmarła w wieku 79 lat w swoim domu w Los Angeles w następstwie choroby nowotworowej.

</doc>
<doc id="3870077" url="https://pl.wikipedia.org/wiki?curid=3870077" title="Mistrzostwa Świata w Wioślarstwie 2009 - dwójka bez sternika mężczyzn">
Mistrzostwa Świata w Wioślarstwie 2009 - dwójka bez sternika mężczyzn



</doc>
<doc id="3870078" url="https://pl.wikipedia.org/wiki?curid=3870078" title="Mistrzostwa Świata w Wioślarstwie 2009 - dwójka bez sternika wagi lekkiej mężczyzn">
Mistrzostwa Świata w Wioślarstwie 2009 - dwójka bez sternika wagi lekkiej mężczyzn



</doc>
<doc id="3870079" url="https://pl.wikipedia.org/wiki?curid=3870079" title="Mistrzostwa Świata w Wioślarstwie 2009 - dwójka podwójna kobiet">
Mistrzostwa Świata w Wioślarstwie 2009 - dwójka podwójna kobiet



</doc>
<doc id="3870080" url="https://pl.wikipedia.org/wiki?curid=3870080" title="Mistrzostwa Świata w Wioślarstwie 2009 - dwójka podwójna mężczyzn">
Mistrzostwa Świata w Wioślarstwie 2009 - dwójka podwójna mężczyzn



</doc>
<doc id="3870081" url="https://pl.wikipedia.org/wiki?curid=3870081" title="Mistrzostwa Świata w Wioślarstwie 2009 - dwójka podwójna wagi lekkiej kobiet">
Mistrzostwa Świata w Wioślarstwie 2009 - dwójka podwójna wagi lekkiej kobiet



</doc>
<doc id="3870082" url="https://pl.wikipedia.org/wiki?curid=3870082" title="Mistrzostwa Świata w Wioślarstwie 2009 - dwójka podwójna wagi lekkiej mężczyzn">
Mistrzostwa Świata w Wioślarstwie 2009 - dwójka podwójna wagi lekkiej mężczyzn



</doc>
<doc id="3870083" url="https://pl.wikipedia.org/wiki?curid=3870083" title="Mistrzostwa Świata w Wioślarstwie 2009 - dwójka ze sternikiem mężczyzn">
Mistrzostwa Świata w Wioślarstwie 2009 - dwójka ze sternikiem mężczyzn



</doc>
<doc id="3870084" url="https://pl.wikipedia.org/wiki?curid=3870084" title="Mistrzostwa Świata w Wioślarstwie 2009 - jedynka kobiet">
Mistrzostwa Świata w Wioślarstwie 2009 - jedynka kobiet



</doc>
<doc id="3870085" url="https://pl.wikipedia.org/wiki?curid=3870085" title="Mistrzostwa Świata w Wioślarstwie 2009 - jedynka mężczyzn">
Mistrzostwa Świata w Wioślarstwie 2009 - jedynka mężczyzn



</doc>
<doc id="3870086" url="https://pl.wikipedia.org/wiki?curid=3870086" title="Mistrzostwa Świata w Wioślarstwie 2009 - jedynka wagi lekkiej kobiet">
Mistrzostwa Świata w Wioślarstwie 2009 - jedynka wagi lekkiej kobiet



</doc>
<doc id="3870087" url="https://pl.wikipedia.org/wiki?curid=3870087" title="Mistrzostwa Europy w Koszykówce 1953">
Mistrzostwa Europy w Koszykówce 1953



</doc>
<doc id="3870089" url="https://pl.wikipedia.org/wiki?curid=3870089" title="Mistrzostwa Świata w Wioślarstwie 2009 - jedynka wagi lekkiej mężczyzn">
Mistrzostwa Świata w Wioślarstwie 2009 - jedynka wagi lekkiej mężczyzn



</doc>
<doc id="3870090" url="https://pl.wikipedia.org/wiki?curid=3870090" title="Mistrzostwa Świata w Wioślarstwie 2009 - ósemka kobiet">
Mistrzostwa Świata w Wioślarstwie 2009 - ósemka kobiet



</doc>
<doc id="3870091" url="https://pl.wikipedia.org/wiki?curid=3870091" title="Teodoryk z Freibergu">
Teodoryk z Freibergu

Teodoryk z Freibergu (niem. "Dietrich von Freiberg", łac. "Theodoricus de Vriberg", zm. ok. 1311) – niemiecki duchowny katolicki oraz uczony; fizyk doświadczalny, teolog, członek zakonu dominikanów. Wykładowca teologii w Niemczech (Freiberg w Saksonii), przebywający też czasowo w Paryżu. Kontynuator dzieła Alberta z Kolonii. Autor ok. 30 książek o metafizyce i optyce.
Dorobek w fizyce.
W dziele "O tęczy" () podał wyniki badań nad przechodzeniem promieni światła przez naczynia wypełnione wodą. Podał tam również wyjaśnienie tęczy za pomocą załamania i dyspersji. Zrobił to niezależnie od perskiego uczonego Kamala al-Farisiego. Teodoryk nie znał jednak poprawnego rozmiaru kątowego tęczy (42°), mimo że wcześniej zmierzył go Roger Bacon. Nie potrafił go również wytłumaczyć przez brak poprawnego prawa załamania. Zrobił to dopiero Kartezjusz w XVII w.

</doc>
<doc id="3870092" url="https://pl.wikipedia.org/wiki?curid=3870092" title="Mistrzostwa Świata w Wioślarstwie 2009 - ósemka mężczyzn">
Mistrzostwa Świata w Wioślarstwie 2009 - ósemka mężczyzn



</doc>
<doc id="3870093" url="https://pl.wikipedia.org/wiki?curid=3870093" title="Mistrzostwa Świata w Wioślarstwie 2009 - ósemka wagi lekkiej mężczyzn">
Mistrzostwa Świata w Wioślarstwie 2009 - ósemka wagi lekkiej mężczyzn



</doc>
<doc id="3870094" url="https://pl.wikipedia.org/wiki?curid=3870094" title="Kılavuzlar (Göynük)">
Kılavuzlar (Göynük)

Kılavuzlar – wieś w Turcji, w prowincji Bolu, w dystrykcie Göynük. W 2010 roku wieś zamieszkiwało 279 mieszkańców.

</doc>
<doc id="3870097" url="https://pl.wikipedia.org/wiki?curid=3870097" title="Theodor z Fryburga">
Theodor z Fryburga



</doc>
<doc id="3870104" url="https://pl.wikipedia.org/wiki?curid=3870104" title="William Bedell">
William Bedell

William Bedell (; ur. 1571 w Black Notley w hrabstwie Essex, zm. 7 lutego 1642 w Kilmore w Irlandii) – angielski duchowny anglikański, biskup Kilmore i Ardagh. Autor pierwszego tłumaczenia Starego Testamentu na język irlandzki.
Życiorys.
Ukończył studia na University of Cambridge, w 1593 roku zostając wykładowcą tamtejszego Emmanuel College. W 1601 roku podjął posługę kaznodziejską w Bury St Edmunds. W latach 1607–1610 był kapelanem angielskiego poselstwa w Wenecji. Podczas pobytu we Włoszech zaprzyjaźnił się z Paolo Sarpim, a także nauczył się włoskiego i przetłumaczył na ten język anglikański "Modlitewnik powszechny".
W 1627 roku wyjechał do Irlandii, gdzie objął posadę kanclerza Trinity College w Dublinie. Dwa lata później został mianowany biskupem Kilmore i Ardagh, w 1633 roku rezygnując jednak z zarządzania drugą z tych diecezji. Zdobył sobie szacunek wśród ludzi skromnym i bezpośrednim stylem bycia: lubił przechadzać się ulicami miasta, uprawiał własny ogródek, zwoływał często synody kościelne, odnosił się z sympatią do katolików, zaś podległym sobie duchownym zalecał uczenie się języka irlandzkiego, tak by mogli rozmawiać z wiernymi w ich ojczystej mowie.
Pod jego auspicjami przygotowano także tłumaczenie Starego Testamentu na irlandzki, wydane drukiem dopiero w 1685 roku. Jego Stary Testament wraz z wcześniejszym tłumaczeniem Nowego Testamentu bp. Williama Daniela utworzyły Biblię Bedella – pierwszy kompletny przekład Biblii na język irlandzki. Było to jedyne kompletne tłumaczenie Biblii na język irlandzki przez następne 300 lat.
Po wybuchu w 1641 roku antyangielskiego powstania znalazł schronienie u miejscowych protestantów, w końcu jednak został aresztowany przez rebeliantów. W więzieniu nabawił się choroby, która stała się bezpośrednią przyczyną jego śmierci. Pochowany został w podziemiach katedry w Kilmore.

</doc>
<doc id="3870111" url="https://pl.wikipedia.org/wiki?curid=3870111" title="Krzyż Więźniów Politycznych 1940-1945">
Krzyż Więźniów Politycznych 1940-1945



</doc>
<doc id="3870112" url="https://pl.wikipedia.org/wiki?curid=3870112" title="Brygada Norweska (1940-1945)">
Brygada Norweska (1940-1945)



</doc>
<doc id="3870114" url="https://pl.wikipedia.org/wiki?curid=3870114" title="Medal dla Luksemburskich Ochotników Wojny 1940-1945">
Medal dla Luksemburskich Ochotników Wojny 1940-1945



</doc>
<doc id="3870116" url="https://pl.wikipedia.org/wiki?curid=3870116" title="Medal Pamiątkowy za Wojnę 1940-1945">
Medal Pamiątkowy za Wojnę 1940-1945



</doc>
<doc id="3870119" url="https://pl.wikipedia.org/wiki?curid=3870119" title="Agawowczyk plamisty">
Agawowczyk plamisty

Agawowczyk plamisty, klejnocik Taczanowskiego ("Thaumasius taczanowskii") – gatunek ptaka z podrodziny kolibrów (Trochilinae) w rodzinie kolibrowatych (Trochilidae). Gatunek słabo poznany, występujący w zachodniej części Ameryki Południowej. Według IUCN nie jest zagrożony wyginięciem.
Zasięg występowania.
Agawowczyk plamisty występuje endemicznie na zachodnich zboczach centralnych Andów w północnym i środkowym Peru.
Taksonomia.
Gatunek po raz pierwszy naukowo opisał w 1879 roku angielski ornitolog Philip Lutley Sclater, nadając mu nazwę "Thaumasius taczanowskii". Jako miejsce typowe odłowu holotypu Sclater wskazał Guajungo w Cajamarce w Peru. Holotyp został schwytany przez Jana Sztolcmana i Konstantego Jelskiego i dostarczony Władysławowi Taczanowskiemu, który to z kolei przesłał go do zbadania Sclaterowi. 
Umieszczany w rodzaju "Thaumasius", "Leucippus" lub wraz z "L. chlorocercus" i czasem "Taphrospilus hypostictus" w rodzaju "Talaphorus". Proponowany podgatunek "fractus" z północnej Huancabamba w Peru opisany w 1918 roku, uważany jest za wątpliwy. Gatunek monotypowy.
Etymologia.
Nazwa rodzajowa: "thaumasios" „cudowny, osobliwy”, od θαυμα "thauma", θαυματος "thaumatos" „cud, dziwo”. Epitet gatunkowy jest eponimem honorującym Władysława Taczanowskiego (1819−1890), polskiego zoologa i kolekcjonera, kustosza Gabinetu Zoologicznego Szkoły Głównej Warszawskiej.
Morfologia.
Długość ciała 11,5–12,5 cm; masa ciała samców 7,7 g, samic 6,9 g. U samców dziób jest długi, lekko zakrzywiony i prawie czarny. Ciemię brązowe; górne części ciała szaro złoto-zielone do brązowo-zielonego. Pokrywy nadogonowe brązowe, ozdobne frędzle szare; spód ciała brunatno-szary, z błyszczącymi złoto-zielonymi plamami na brodzie, szyi i bokach. Pokrywy podogonowe jasnobrązowe w centralnym punkcie, białawe na krawędziach; wewnętrzne sterówki w całości szaro-zielone do brązowo-zielonego, zewnętrzne sterówki bardziej szarawe z brązowymi łatami na końcu. Samica jest bardzo podobna do samca. Młode ptaki nie zostały opisane.
Ekologia.
Agawowczyk plamisty zamieszkuje lasy suche i pustynne zarośla z kaktusowatymi (Cactaceae) oraz plantacje. Regularnie występuje na wysokościach pomiędzy 350 a 1000 m n.p.m., sporadycznie do 3000 m n.p.m. Żywią się nektarem różnych roślin rodzimych i wprowadzonych takich jak agawa czy banan ("Musa"). Owady są łowione w powietrzu. Pieśń jest miękka i wibrująca, zaczynająca się od 1–4 krótkich nut wprowadzających „tip...tip...chlee-chlu-chluw-chlee-chlu-chluw”, podobna do pieśni agawowczyka płowego ("T. baeri"), ale bardziej melodyjna i o nieco melancholijnym tonie. Nie ma żadnych informacji na temat lęgów.
Status, zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Globalna wielkość populacji nie jest znana, ale gatunek ten jest opisywany jako „dość powszechny”. Odnotowany w załączniku II konwencji waszyngtońskiej CITES. Gatunek o ograniczonym zasięgu: obecny w Marañón Valley EBA i Peruvian High Andes EBA. Występuje w strefie Trujillo-Chiclayo.

</doc>
<doc id="3870120" url="https://pl.wikipedia.org/wiki?curid=3870120" title="Leucippus taczanowskii">
Leucippus taczanowskii



</doc>
<doc id="3870121" url="https://pl.wikipedia.org/wiki?curid=3870121" title="Topaze (1908)">
Topaze (1908)

Topaze (Q45) – francuski okręt podwodny z okresu I wojny światowej, piąta zamówiona jednostka typu "Émeraude". Została zwodowana 2 lipca 1908 roku w stoczni Arsenal de Toulon, a do służby w Marine nationale weszła w 1910 roku. Okręt został skreślony z listy floty 12 listopada 1919 roku.
Projekt i dane taktyczno–techniczne.
„Topaze” zamówiony został na podstawie programu rozbudowy floty francuskiej z 1903 roku. Zaprojektował go inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręt miał niewielki zapas pływalności w położeniu nawodnym oraz występowały na nim częste awarie silników Diesla, co znacznie wydłużyło okres prób i opóźniło wprowadzenie do służby. W porównaniu do bliźniaczych jednostek, „Topaze” otrzymał przedłużony kiosk.
„Topaze” był małym, jednokadłubowym okrętem podwodnym. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręt napędzany był na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręt wyposażony był w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Od sierpnia 1915 roku okręt posiadał działko pokładowe kal. 37 mm L/40 M1902. Załoga okrętu składała się z 21 (później 23) oficerów, podoficerów i marynarzy.
Budowa i przebieg służby.
„Topaze” zbudowany został w Arsenale w Tulonie. Stępkę okrętu położono w październiku 1903 roku, został zwodowany 2 lipca 1908 roku, a do służby przyjęto go w 1910 roku. Nazwa nawiązywała do kamienia szlachetnego – topazu. Jednostka otrzymała numer burtowy Q45.
„Topaze” pełnił służbę na Morzu Śródziemnym. W sierpniu 1915 roku okręt otrzymał (wraz z bliźniaczym „Turquoise”) działko pokładowe kalibru 37 mm, stając się pierwszym okrętem podwodnym w marynarce francuskiej wyposażonym w uzbrojenie artyleryjskie. W latach 1915-1916 jednostka pływała w składzie 2. Flotylli, a w 1918 roku przeniesiona została do 3. Flotylli, stacjonując w Mudros. 12 listopada 1919 roku okręt został skreślony z listy floty.

</doc>
<doc id="3870122" url="https://pl.wikipedia.org/wiki?curid=3870122" title="Herb gminy Szaflary">
Herb gminy Szaflary

Herb gminy Szaflary przedstawia w polu czerwonym po prawej blankowaną wieżę kamienną z otwartą bramą srebrną, a nad nią koronę otwartą złotą, po lewej postać świętego Andrzeja Apostoła Męczennika o szatach srebrnych z krzyżem skośnym złotym.
Herb został ustanowiony przez Radę Gminy 26 stycznia 2004 r.

</doc>
<doc id="3870123" url="https://pl.wikipedia.org/wiki?curid=3870123" title="Norweska policja 1940-1945">
Norweska policja 1940-1945



</doc>
<doc id="3870130" url="https://pl.wikipedia.org/wiki?curid=3870130" title="Rocco Pitanga">
Rocco Pitanga

Antonio Rocco Manhães Sampaio, lepiej znany jako Rocco Pitanga (ur. 18 lipca 1980 w Rio de Janeiro) – brazylijski aktor telewizyjny i filmowy i model. 
Życiorys.
Wczesne lata.
Urodził się jako syn aktorskiej pary - Antônio Pitangy i Very Manhães. Jego starsza siostra Camila Manhães (ur. 14 czerwca 1977) została także aktorką.
Kariera.
Po udziale w telenoweli Rede Globo "Malhação" (1997) jako Jackson, w telenoweli Rede Globo "Życzenie kobiet" ("Desejos de Mulher", 2002) pojawił się jako Joaquim. Za drugoplanową rolę młodego Marquinho w dramacie "Filhas do Vento" (2004) otrzymał nagrodę Złotego Kikito na Gramado Film Festival, a jego rola Carlão w melodramacie "Era Uma Vez..." (2008) była nominowana do brazylijskiej nagrody Prêmio Qualidade.
W telenoweli Rede Record "Rebelde" (2011) jako Lupicínio Alves (Lupi). Potem można go było zobaczyć w telenoweli Rede Record "Vitória" (2014) w roli Nelito. W serialu "Dziesięć przykazań" ("Os Dez Mandamentos") wystąpił jako Jahi. 
Życie prywatne.
Poślubił Cláudię Cunhę, z którą ma dwie córki Amandę (ur. 7 czerwca 2004) i Brunę (ur. 31 lipca 2005).

</doc>
<doc id="3870131" url="https://pl.wikipedia.org/wiki?curid=3870131" title="Joseph Bienaimé Caventou">
Joseph Bienaimé Caventou

Joseph Bienaimé Caventou (ur. 30 czerwca 1795 w Saint-Omer, zm. 5 maja 1877 w Paryżu) – francuski chemik i farmaceuta, profesor École de Pharmacie w Paryżu. Wspólnie z J. Pelletierem wyodrębnił dwa alkaloidy: strychninę oraz chininę. W 1819 r. opisał chlorofil oraz nadał mu nazwę.

</doc>
<doc id="3870133" url="https://pl.wikipedia.org/wiki?curid=3870133" title="Gábor Bukrán">
Gábor Bukrán

Gábor Bukrán (ur. 26 listopada 1975 w Egrze) – węgierski piłkarz, grający na pozycji pomocnika, reprezentant kraju.
Kariera.
Seniorską karierę rozpoczynał w 1992 roku w Honvédzie Budapeszt, jednak nie zagrał w tym klubie ani jednego meczu. W 1993 roku przeszedł do belgijskiego RSC Charleroi. Mimo że zadebiutował w ligowym meczu tej drużyny w wieku siedemnastu lat, to początkowo był w niej graczem rezerwowym; później jednak grał w podstawowym składzie. W Belgii występował do sezonu 1996/1997, po czym został zawodnikiem hiszpańskiego trzecioligowca – Córdoba CF. Po roku występów przeniósł się do innego klubu z Hiszpanii, Xerez CD. W latach 1999–2001 był zawodnikiem angielskiego Walsall F.C.. Podczas pobytu w tym klubie zagrał jedyny grał w reprezentacji Węgier – 23 lutego 2000 roku w przegranym 0:3 towarzyskim meczu z Australią. Rundę jesienną sezonu 2001/2002 spędził w Wigan Athletic. po czym zmienił klub na Austrię Salzburg. Bukrán nie był w tym klubie jednak graczem podstawowego składu i w sezonie 2002/2003 jego pracodawca podjął nieudane próby sprzedaży węgierskiego piłkarza do Grecji, Belgii i na Bliski Wschód, a wiosną zesłał go do rezerw. Latem 2003 roku został sprzedany do Royal Antwerp FC, gdzie jednak z powodu kontuzji nie grał przez kilka miesięcy, debiutując dopiero w styczniu. Po spadku Royal Antwerp do drugiej ligi, był bliski podpisania kontraktu z Realem Murcia, jednak do zawarcia umowy ostatecznie nie doszło. Z tego względu w sezonie 2004/2005 Bukrán kontynuował grę w Royal Antwerp FC. Po wygaśnięciu umowy w 2005 roku Węgier pozostawał bez klubu. Jesienią został zawodnikiem trzecioligowego UD Namur. Bukrán reprezentował barwy tego klubu do 2010 roku, stając się kapitanem drużyny oraz przez pewien czas asystentem trenera. Po opuszczeniu UD Namur kontynuował grę w klubach belgijskich z niższych lig: RJS HL Fleurus, RES Couvin-Mariembourg i CS Onhaye.

</doc>
<doc id="3870134" url="https://pl.wikipedia.org/wiki?curid=3870134" title="Półwysep Noto">
Półwysep Noto



</doc>
<doc id="3870135" url="https://pl.wikipedia.org/wiki?curid=3870135" title="Pauline Réage">
Pauline Réage



</doc>
<doc id="3870137" url="https://pl.wikipedia.org/wiki?curid=3870137" title="Wysiedlenie Ukraińców z RP do ZSRR 1944-1946">
Wysiedlenie Ukraińców z RP do ZSRR 1944-1946



</doc>
<doc id="3870139" url="https://pl.wikipedia.org/wiki?curid=3870139" title="Rząd Tymczasowy Republiki Francuskiej (1944-46)">
Rząd Tymczasowy Republiki Francuskiej (1944-46)



</doc>
<doc id="3870140" url="https://pl.wikipedia.org/wiki?curid=3870140" title="Order Ruchu Oporu 1940-1944">
Order Ruchu Oporu 1940-1944



</doc>
<doc id="3870141" url="https://pl.wikipedia.org/wiki?curid=3870141" title="Ster (czasopismo 1940-1944)">
Ster (czasopismo 1940-1944)



</doc>
<doc id="3870148" url="https://pl.wikipedia.org/wiki?curid=3870148" title="Theodor Pištěk (aktor)">
Theodor Pištěk (aktor)

Theodor Pištěk (ur. 13 czerwca 1895 w Pradze, zm. 5 sierpnia 1960 w Mukařov) – czeski aktor i reżyser. W latach 1921-1959 zagrał w 234 filmach.

</doc>
<doc id="3870151" url="https://pl.wikipedia.org/wiki?curid=3870151" title="Efekt Wenus z Pipidówka">
Efekt Wenus z Pipidówka

Efekt Wenus z Pipidówka lub efekt Wenus z wioski (ang. "Village Venus effect") – typ błędu poznawczego oraz sposobu myślenia, opisanego przez Edwarda de Bono. Polega na akceptacji „wystarczająco dobrych” rozwiązań w skali lokalnej z powodu braku szerszego rozpoznania lub układu odniesienia.
Opis zjawiska.
Przykładem efektu jest sytuacja, kiedy mieszkańcy wioski, niemający kontaktu ze światem zewnętrznym, uważają, że najpiękniejsza dziewczyna w ich wiosce jest też najpiękniejsza na całym świecie. Co więcej, mieszkańcy nie będą mieli sposobności przekonać się o błędzie w swoim myśleniu, dopóki nie nawiążą kontaktu z innymi wioskami. Zdaniem de Bono podobnego typu sytuacje mają miejsce w polityce, nauce czy gospodarce. Jest to rodzaj sytuacji, w której ludzie zadowalają się prostym, dostępnym, „wystarczająco dobrym” opisem lub wyjaśnieniem zjawiska i nie dążą do pozyskania większej ilości informacji lub nie próbują skonstruować innych (być może lepszych) wyjaśnień. De Bono uważa tego typu „wystarczająco dobre” wyjaśnienia za poważne utrudnienie w rozwoju nauki.
Inną próbą opisania tego zjawiska jest porównanie go do prototypowania – świadomość, że 'istniejący stan rzeczy' jest tylko prototypem – pobudza do poszukiwania lepszego rozwiązania.

</doc>
<doc id="3870152" url="https://pl.wikipedia.org/wiki?curid=3870152" title="Keava">
Keava

Keava – wieś w Estonii, w prowincji Rapla, w gminie Kehtna.

</doc>
<doc id="3870156" url="https://pl.wikipedia.org/wiki?curid=3870156" title="Matt Elliott">
Matt Elliott



</doc>
<doc id="3870157" url="https://pl.wikipedia.org/wiki?curid=3870157" title="Matthew Elliott">
Matthew Elliott



</doc>
<doc id="3870161" url="https://pl.wikipedia.org/wiki?curid=3870161" title="Ladislav Čelakovský">
Ladislav Čelakovský

Ladislav Čelakovský (ur. 1834, zm. 1902) – czeski botanik, profesor Uniwersytetu Karola w Pradze. Opisał czeską florę roślin kwiatowych. Był autorem prac dotyczących filogenezy kwiatu. Jego ojcem był pisarz i poeta František Ladislav Čelakovský.

</doc>
<doc id="3870168" url="https://pl.wikipedia.org/wiki?curid=3870168" title="Mecz piłkarski Szkocja - Anglia (1872)">
Mecz piłkarski Szkocja - Anglia (1872)



</doc>
<doc id="3870171" url="https://pl.wikipedia.org/wiki?curid=3870171" title="Turquoise (1908)">
Turquoise (1908)

Turquoise (Q46) – francuski okręt podwodny z okresu I wojny światowej, szósta zamówiona jednostka typu "Émeraude". Została zwodowana 3 sierpnia 1908 roku w stoczni Arsenal de Toulon, a do służby w Marine nationale weszła w grudniu 1910 roku. Okręt został zatopiony przez turecką artylerię na Morzu Marmara 30 października 1915 roku. Podniesiony przez Turków, otrzymał nazwę „Mustadieh Ombashi”, lecz nigdy nie wszedł do służby. Po wojnie przejęty przez Francuzów, został skreślony z listy floty 12 listopada 1919 roku.
Projekt i dane taktyczno–techniczne.
„Turquoise” zamówiony został na podstawie programu rozbudowy floty francuskiej z 1903 roku. Zaprojektował go inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręt miał niewielki zapas pływalności w położeniu nawodnym oraz występowały na nim częste awarie silników Diesla, co znacznie wydłużyło okres prób i opóźniło wprowadzenie do służby. 
„Turquoise” był małym, jednokadłubowym okrętem podwodnym. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręt napędzany był na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręt wyposażony był w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Od sierpnia 1915 roku okręt posiadał działko pokładowe kal. 37 mm L/40 M1902. Załoga okrętu składała się z 21 (później 23) oficerów, podoficerów i marynarzy.
Budowa i przebieg służby.
„Turquoise” zbudowany został w Arsenale w Tulonie. Stępkę okrętu położono w październiku 1903 roku, został zwodowany 3 sierpnia 1908 roku, a do służby przyjęto go w grudniu 1910 roku. Nazwa nawiązywała do kamienia szlachetnego – turkusa. Jednostka otrzymała numer burtowy Q46.
„Turquoise” pełnił służbę na Morzu Śródziemnym. W sierpniu 1915 roku okręt otrzymał (wraz z bliźniaczym „Topaze”) działko pokładowe kalibru 37 mm, stając się pierwszym okrętem podwodnym w marynarce francuskiej wyposażonym w uzbrojenie artyleryjskie. Okręt został skierowany w rejon Dardaneli w celu niszczenia tureckiej żeglugi. Po pomyślnym przedarciu się na Morze Marmara, 30 października 1915 roku „Turquoise” osiadł na mieliźnie, po wcześniejszym uszkodzeniu przez turecką artylerię. Podniesiony przez Turków 3 listopada, otrzymał nazwę „Mustadieh Ombashi”, lecz nigdy nie wszedł do służby w osmańskiej marynarce. W wyniku zakończenia działań wojennych powrócił do Francji w 1919 roku i został skreślony z listy floty 12 listopada tego roku.

</doc>
<doc id="3870172" url="https://pl.wikipedia.org/wiki?curid=3870172" title="Jerzy Kodinos">
Jerzy Kodinos

Jerzy Kodinos zwany Pseudo Kodinosem (gr. Ἰωάννης Ξιφιλῖνος) – bizantyński historyk z końca XIV wieku.
Jest prawdopodobnie autorem trzech prac. Dwie z nich są zachowane anonimowo w rękopisach. O samym Kodinosie nic nie wiadomo. Przypuszcza się, że żył pod koniec XIV wieku i był urzędnikiem na bizantyńskim dworze. Jego pierwsze dzieło ("Πάτρια Κωνσταντινουπόλεως") dotyczy historii, topografii i zabytków Konstantynopola. Drugie dzieło ("Τακτικόν περί των οφφικίων του Παλατίου Kωνσταντινουπόλεως και των οφφικίων της Μεγάλης Εκκλησίας") to traktat dotyczący urzędów i godności na dworze bizantyńskim epoki Paleologów. Trzeci utwór to chronologiczny zarys zdarzeń od początku świata.

</doc>
<doc id="3870177" url="https://pl.wikipedia.org/wiki?curid=3870177" title="Hertu">
Hertu

Hertu – wieś w Estonii, w prowincji Rapla, w gminie Kehtna.

</doc>
<doc id="3870180" url="https://pl.wikipedia.org/wiki?curid=3870180" title="Käbiküla (Kehtna)">
Käbiküla (Kehtna)

Käbiküla – wieś w Estonii, w prowincji Rapla, w gminie Kehtna.

</doc>
<doc id="3870187" url="https://pl.wikipedia.org/wiki?curid=3870187" title="Nadalama (Kehtna)">
Nadalama (Kehtna)

Nadalama – wieś w Estonii, w prowincji Rapla, w gminie Kehtna.

</doc>
<doc id="3870189" url="https://pl.wikipedia.org/wiki?curid=3870189" title="Narciarstwo dowolne na Zimowej Uniwersjadzie 2017">
Narciarstwo dowolne na Zimowej Uniwersjadzie 2017

Narciarstwo dowolne na Zimowej Uniwersjadzie 2017 odbyło się w dniach 30 stycznia-8 lutego 2017. Zawodnicy rywalizowali w pięciu konkurencjach - Jazda po muldach, Jazda po muldach podwójnych, Skoki akrobatyczne, skicross oraz w skokach akrobatycznych mieszanych. Te same konkurencje odbyły się zarówno dla mężczyzn jak i kobiet.

</doc>
<doc id="3870190" url="https://pl.wikipedia.org/wiki?curid=3870190" title="Saunaküla">
Saunaküla

Saunaküla – wieś w Estonii, w prowincji Rapla, w gminie Kehtna.

</doc>
<doc id="3870200" url="https://pl.wikipedia.org/wiki?curid=3870200" title="Brytyjska budka telefoniczna">
Brytyjska budka telefoniczna

Brytyjska budka telefoniczna (także jako czerwona butka telefoniczna) – charakterystyczna czerwona budka telefoniczna, powszechnie stosowana w Wielkiej Brytanii od lat 20. XX wieku, a także na Malcie, Bermudach i w Gibraltarze. Jej tradycyjne modele uznawane są za jeden z symboli Wielkiej Brytanii i jedno z najlepszych osiągnięć brytyjskiego designu.
Historia.
Pierwsza brytyjska budka telefoniczna – model K1 – powstała w 1920 r. Gdy powzięto pomysł ustawienia budek telefonicznych na terenie Londynu, przeprowadzono konkurs na projekt wzorcowej budki telefonicznej, którym kierowała Royal Fine Art Commission. W efekcie konkursu wybrano projekt znanego architekta Gilesa Gilberta Scotta – na jego podstawie powstał model K2. Budka była prosta i elegancka, z oszklonymi ścianami z trzech stron i dachem o kształcie płytkiej kopuły. Budki z tej serii wykonywane były z żeliwa i malowane na czerwono. Model K2 zaczęto powszechnie używać w Londynie.
W ciągu kolejnych kilku lat przygotowano kolejne modele budek – K3 (również według projektu Scotta, wykonywany z innego materiału, nieco tańszy od K2), K4 (z dołączoną na zewnątrz skrzynką pocztową i maszyną do stemplowania listów) i K5 (przeznaczony do tymczasowego wykorzystania, np. na wystawach). W 1935 r., z okazji srebrnego jubileuszu króla Jerzego V Scott zaprojektował kolejny model budki – K6. Była to nieco zmniejszona i uproszczona wersja budki K2. Projektant nawiązał do art déco, ograniczył elementy dekoracyjne i uprościł ramy okienne. W efekcie ograniczono koszty produkcji budek i ilość zajmowanego przez nie miejsca. Model zaczęto powszechnie stosować w całej Wielkiej Brytanii. W 1968 zaprojektowano model K8 nawiązujący do wzoru wprowadzonego przez Scotta, ale bardziej uproszczony (m.in. z oknami bez podziałów).
Po prywatyzacji brytyjskiej poczty w 1980 r. pojawił się pomysł przemalowania budek na kolor żółty czyli firmowy kolor British Telecom. Wywołał on szeroką akcję sprzeciwu w brytyjskim społeczeństwie, w efekcie której zmian zaniechano. Wkrótce wprowadzono natomiast model budki KX100 (później także jego następców) zrywający z projektem Scotta, którym rozpoczęto zastępować starsze budki.
Znaczenie.
Początkowo budki zaprojektowane przez Scotta były krytykowane – uważano, że wcześniejszy model, bogatszy, był bardziej odpowiedni. Z czasem jednak modele K2 i K6 zaczęły być uznawane są za jeden z symboli Wielkiej Brytanii oraz jedno z najlepszych osiągnięć brytyjskiego designu. Próby usuwania budek z brytyjskiego krajobrazu często spotykały się z protestami, a wiele z nich objęto ochroną – w 1986 r. pierwszą z nich wpisano na brytyjską listę dziedzictwa. Wobec zmniejszającego się zapotrzebowania na usługi publicznych telefonów, British Telecom prowadzi akcję "Adopt a Kiosk", w ramach której odsprzedaje budki lokalnym społecznościom na inne cele za symbolicznego funta. Wiele z nich znalazło zastosowanie jako wiejskie mini-biblioteki. Są wykorzystywane także w innych celach, np. zrealizowano projekty wykorzystania budek jako zasilane energią słoneczną punkty ładowania telefonów komórkowych czy umieszczono w takiej budce defibrylator.

</doc>
<doc id="3870209" url="https://pl.wikipedia.org/wiki?curid=3870209" title="Efekt Venus z Pipidówka">
Efekt Venus z Pipidówka



</doc>
<doc id="3870211" url="https://pl.wikipedia.org/wiki?curid=3870211" title="Kılavuzlar (Karamanlı)">
Kılavuzlar (Karamanlı)

Kılavuzlar – wieś w Turcji, w prowincji Burdur, w dystrykcie Karamanlı. W 2015 roku wieś zamieszkiwało 468 mieszkańców.
Klimat.
Wioska znajduje się w klimacie śródziemnomorskim z gorącym i suchym latem oraz łagodną i deszczową zimą.
Demografia.
Tabela ludności wsi z uwzględnieniem liczby kobiet i mężczyzn:
Wykres liczby ludności wsi:

</doc>
<doc id="3870212" url="https://pl.wikipedia.org/wiki?curid=3870212" title="Parafia św. Andrzeja Apostoła w Bucharze">
Parafia św. Andrzeja Apostoła w Bucharze

Parafia św. Andrzeja Apostoła w Bucharze – katolicka parafia misyjna w Bucharze w Uzbekistanie, prowadzona głównie przez polskich duchownych z zakonu franciszkańskiego.
Historia.
Parafia została powołana w 2002 roku przez ks. Andrzeja Białka. Na cel budowy parafii przebudowywano stare, opuszczone przedszkole, jednak budowa została przerwana decyzją Komisji Nadzoru Budowlanego. Proboszcz, ojciec Wojciech Kordas, postanowił zburzyć stare przedszkole i wybudować budynek parafii od zera. 
Nowy budynek Kościoła i parafii został otwarty 29 listopada 2009 roku, w obecności biskupa misyjnego o. Jerzego Maculewicza i przedstawicieli parafii misyjnych w Uzbekistanie. W 2010 roku o. Kordasa zastąpił obecny proboszcz, o. Rochowiak.
Wierni.
Parafia jest niezwykle skromna. Na niedzielne msze święte, odbywające się w języku rosyjskim, przychodzi zwykle po kilkanaście osób. Sam były proboszcz szacuje wielkość parafii na ok. 25 wiernych, choć dodaje, że ta liczba stale się zmienia.

</doc>
<doc id="3870213" url="https://pl.wikipedia.org/wiki?curid=3870213" title="Natalia Małaszewska">
Natalia Małaszewska

Natalia Małaszewska (ur. 5 grudnia 1984 w Zgorzelcu) – polska koszykarka występująca na pozycjach rozgrywającej oraz rzucającej, aktualnie zawodniczka I-ligowego MKS MOS Karkonosze Jelenia Góra.

</doc>
<doc id="3870216" url="https://pl.wikipedia.org/wiki?curid=3870216" title="Choroby genetyczne">
Choroby genetyczne

Choroby genetyczne (gr. "genetes" = rodzic, zrodzony) – grupa chorób wywołana mutacjami w obrębie genu lub genów, mających znaczenie dla prawidłowej budowy i czynności organizmu.
Ze względu na rodzaje mutacji wyróżnia się choroby genetyczne niedziedziczące się, które powstają wskutek mutacji DNA tylko w komórkach somatycznych, oraz choroby genetyczne dziedziczące się, wywołane mutacjami istniejącymi we wszystkich komórkach ciała, również w komórkach linii płciowych, odpowiedzialnych za wytwarzanie komórek jajowych i plemników. Od rozległości zmian w materiale genetycznym zależy, czy ma się do czynienia z chorobami spowodowanymi przez aberracje chromosomowe, czy z chorobami, których przyczyną są mutacje punktowe (jednogenowe).

</doc>
<doc id="3870224" url="https://pl.wikipedia.org/wiki?curid=3870224" title="Lazers Never Die">
Lazers Never Die

Lazers Never Die – pierwszy minialbum grupy muzycznej Major Lazer, wydany 20 lipca 2010 roku przez Downtown Records. Zawiera jedną nową piosenkę i cztery remiksy utworów z "Guns Don't Kill People... Lazers Do".

</doc>
<doc id="3870225" url="https://pl.wikipedia.org/wiki?curid=3870225" title="Jan Pohl">
Jan Pohl

Jan Pohl (ur. 16 października 1898 w Kórniku, zm. 21 kwietnia 1983 w Poznaniu) – polski wojskowy, kupiec, powstaniec wielkopolski.
Życiorys.
Pochodził z rodziny urzędniczej. Ojcem był Edward, a matką Marianna Gierlińska. Do szkół średnich uczęszczał w Poznaniu i Berlinie (ogrodnictwo i handel). W 1916 powołany do armii pruskiej (walczył w Belgii i Francji, m.in. w Metzu). Wycofany do Koblencji, a następnie do Bremy. Z uwagi na nabyte inwalidztwo zwolniony z wojska. Powrócił do Kórnika. 20 grudnia 1918 ochotniczo zapisał się do kompanii kórnickiej (dowodził nią jego brat - Stanisław Pohl, poległy potem pod Łomnicą). W dniach 27-28 grudnia 1918 walczył w Poznaniu - na Garbarach, na Starym Rynku i na dworcu głównym. 29 grudnia wrócił do Kórnika, gdzie pełnił służbę na miejscowej poczcie. 7 stycznia 1919 skierowany na front w rejon Zbąszynia i Łomnicy. W lutym walczył pod Rawiczem i Miejską Górką. Do maja 1919 w służył w kompanii łączności (3. Dywizja Strzelców Wielkopolskich w Jarocinie). Do 1922 kierował centralą telefoniczną w Dowództwie Głównym Armii Wielkopolskiej w Poznaniu i potem również po wcieleniu tej formacji do Wojska Polskiego. W 1922 przeniesiony do rezerwy odbył kursy kupieckie. Od 1925 do 1940 prowadził sklep w Kórniku. Wywłaszczony przez Niemców w 1941 podjął pracę robotnika. Po usunięciu Niemców ponownie prowadził sklep - do 1953. Potem przeniósł się do Poznania, gdzie pracował w różnych zakładach. Spisał wspomnienia w formie pamiętników. Zmarł w Poznaniu, ale pochowano go w Kórniku.
Rodzina.
Miał trzech braci, także powstańców wielkopolskich: Stanisława, Adama i Mariana. Stanisław poległ pod Łomnicą 17 stycznia 1919.

</doc>
<doc id="3870229" url="https://pl.wikipedia.org/wiki?curid=3870229" title="Feldflieger-Abteilung 32">
Feldflieger-Abteilung 32

Feldflieger-Abteilung Nr. 32 – FFA 32 (Polowy oddział lotniczy nr 32) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w pierwszym miesiącu I wojny światowej, w dniu 28 sierpnia 1914 roku w Fliegerersatz Abteilung Nr. 1 i została dołączona do składu większej jednostki Batalionu Lotniczego nr 1. Jednostka uczestniczyła w walkach na froncie zachodnim. 
31 grudnia 1916 roku jednostka została przeformowana i zmieniona w Fliegerabteilung 263 (Artillerie) - (FA A 263).
W jednostce służyli m.in. Gustav Leffers służący później w KEK Bantheville i Jagdstaffel 1, Ernst von Althaus i Hans von Keudell.

</doc>
<doc id="3870231" url="https://pl.wikipedia.org/wiki?curid=3870231" title="Jerzy Rzedowski">
Jerzy Rzedowski

Jerzy Rzedowski Rotter (ur. 27 grudnia 1926 we Lwowie, zm. 28 marca 2023 w Pátzcuaro) – meksykański botanik polskiego pochodzenia.
Życiorys.
Jako jedyny syn lekarza Arnolda Rzędowskiego i Ernestyny Rotter zamieszkał w dzieciństwie z rodzicami w jednym ze śląskich miast i tam też rozpoczął edukację. Ze względu na żydowskie pochodzenie rodziny trafił do niemieckiego obozu koncentracyjnego w czasie II wojny światowej. Przeżywszy wojnę, w 1946 wraz z ojcem udał się do Meksyku, gdzie mieszkała jego ciotka. W młodym wieku poza językiem polskim znał także: niemiecki, rosyjski oraz podstawy angielskiego i hiszpańskiego. Podczas pobytu w Meksyku szybko opanował ten ostatni i został tłumaczem w tamtejszej ambasadzie RP. Silnie związał się z nowym krajem i gdy ojciec wyjeżdżał do Izraela, postanowił w nim zostać. W 1955 został naturalizowanym Meksykaninem.
Studiował botanikę, gdyż jeszcze w Polsce ojciec zainteresował go naukami przyrodniczymi. Najpierw w latach 1949–1952 uczył się na Escuela Nacional de Ciencias Biológicas del IPN, a w 1954 uzyskał na niej tytuł magistra biologii (praca dyplomowa przedstawiała szatę roślinną Pedregal de San Angel). W latach 1953–1954 pracował jako botanik w Syntex Laboratories. Dzięki wsparciu finansowemu UNESCO mógł wybrać się na roczne studia do Francji (Université Montpellier 1 w 1957–1958), gdzie poznał europejską szkołę badań ekologii roślin tzw. szkołę fitosocjologii Josiasa Braun-Blanqueta. Na miejscu przedstawiał wykłady na temat szaty roślinnej Meksyku, a w 1958 roku wziął udział w dorocznej wyprawie naukowej The International Society of Phytosociology do Meksyku. Po powrocie do Meksyku od 1959 do 1961 pracował jako botanik w Colegio de Postgraduados de Chapingo, w tym ostatnim roku broniąc dysertację doktorską na Narodowym Uniwersytecie Autonomicznym Meksyku na temat szaty roślinnej stanu San Luis Potosí. Po obronie został pracownikiem naukowym tego uniwersytetu i pracował na nim do 1984. Pełnił w międzyczasie liczne dodatkowe funkcje, takie jak doradca w Instituto Nacional de Investigaciones Forestales (1960–1961) i Narodowym Muzeum Antropologicznym w Meksyku (1963–1965). Był też badaczem Michigan State University (1962–1970). W latach 1960–1961 przewodniczył Sociedad Botánica de México i organizował pierwszy kongres botaniczny w Meksyku ("1 Congreso Mexicano de Botánica"). Po karierze uniwersyteckiej został pracownikiem naukowym w Instituto de Ecología A. C. w Pátzcuaro.
Opublikował około 200 prac naukowych z zakresu botaniki i zgromadził bogatą dokumentację florystyczną w postaci ponad 54 tysiąca arkuszy zielnikowych. Jego prace badawcze stanowią znaczący wkład w poznanie szaty roślinnej Meksyku. Założył czasopismo naukowe „Acta Botánica Mexicana”, którego przez wiele lat był redaktorem naczelnym, zasiadając poza tym w redakcjach 10 innych czasopism. Był nauczycielem wielu botaników meksykańskich (był promotorem 63 doktoratów) i członkiem licznych towarzystw naukowych. Otrzymał wielką liczbę nagród i wyróżnień. W 1999 został wybrany „Botanikiem Tysiąclecia” ("Botánico del Milenio") na wniosek dr. Petera Ravena – dyrektora Missouri Botanical Garden podczas Międzynarodowego Kongresu Botanicznego w Saint Louis (USA). Odznaczony jest medalem za dziedzictwo przyznanym przez Sociedad Botánica de México. Jest doktorem honoris causa Universidad Autónoma de Chapingo i Universidad Michoacana de San Nicolás de Hidalgo. Wyróżniony został nagrodą Asa Gray Award przyznawaną przez American Society of Plant Taxonomists. W roku 2017 został wybrany członkiem zagranicznym IV Wydziału Przyrodniczego Polskiej Akademii Umiejętności.
Autorstwo taksonów, które opisał naukowo oznaczone jest skrótem Rzed.
Jego nazwisko upamiętnione jest w nazwach gatunkowych wielu roślin (w formie "rzedowskiana" lub "rzedowskii") oraz w nazwie rodzaju "Rzedowskia". Jego imieniem nazwany jest też ogród botaniczny w Meksyku – Jardín Botánico Jerzy Rzedowski Rotter.
Życie prywatne.
Jego żona Graciela Calderón de Rzedowski (ur. 1931 w Guanajuato, zm. 2022), również była botanikiem. Ich kariery zawodowe i naukowe przeplatały się; wiele publikacji wydali wspólnie.
Wybrane publikacje.
Jerzy Rzedowski jest autorem lub współautorem m.in.:

</doc>
<doc id="3870245" url="https://pl.wikipedia.org/wiki?curid=3870245" title="Foto Çami">
Foto Çami

Foto Çami (ur. 4 października 1925 we wsi Labovë, okręg Gjirokastra) – albański filozof i polityk komunistyczny, w latach 1986-1990 członek biura politycznego Albańskiej Partii Pracy.
Życiorys.
Syn Premte i Olimbi. W czasie II wojny światowej działał w ruchu oporu, pełniąc funkcję komisarza politycznego w jednym z oddziałów Armii Narodowo-Wyzwoleńczej. Po zakończeniu wojny studiował filozofię. Studia ukończył dyplomem Uniwersytetu Tirańskiego. W latach 1973-1991 był członkiem Akademii Nauk Albanii.
Przez wiele lat kierował organizacją partyjną w Tiranie. 7 listopada 1971 został członkiem Komitetu Centralnego Albańskiej Partii Pracy, a w 1986 członkiem Biura politycznego partii. Od 1970 zasiadał w parlamencie, pełniąc w nim od 1983 funkcję przewodniczącego komisji spraw zagranicznych. W 1986 został członkiem biura politycznego Albańskiej Partii Pracy. W czerwcu 1986, wypowiadając się w imieniu władz partyjnych zaprzeczał, jakoby istniał stan konfliktu między Albanią, a Grecją. W 1987 jako jeden z najbardziej zaufanych współpracowników Ramiza Alii wziął udział w rozmowach z delegacją niemiecką, kierowaną przez Franza Josefa Straußa, dotyczących perspektyw współpracy ekonomicznej RFN i Albanii. Odpowiedzialnością za fiasko tych rozmów obciążano konto Çamiego. W grudniu 1990, decyzją Ramiza Alii został usunięty z Biura Politycznego APP, wraz z Lenką Çuko, Simonem Stefanim i Muho Asllanim i wycofał się z życia publicznego.
W postkomunistycznej Albanii dwukrotnie stawał przed sądem. W 1993 został skazany na 7 lat więzienia za nadużycia finansowe w okresie rządów komunistycznych. W 1996 ponownie stanął przed sądem i został skazany na karę dożywotniego pozbawienia wolności za zbrodnie przeciwko ludzkości. W 1997 w czasie rewolucji piramidowej został uwolniony z więzienia.
Był żonaty (żona Zhaneta), miał dwie córki.

</doc>
<doc id="3870248" url="https://pl.wikipedia.org/wiki?curid=3870248" title="Dan O'Herlihy">
Dan O'Herlihy



</doc>
<doc id="3870249" url="https://pl.wikipedia.org/wiki?curid=3870249" title="David Higgins">
David Higgins



</doc>
<doc id="3870250" url="https://pl.wikipedia.org/wiki?curid=3870250" title="Arka Czasu (powieść)">
Arka Czasu (powieść)



</doc>
<doc id="3870252" url="https://pl.wikipedia.org/wiki?curid=3870252" title="Okręty podwodne typu Émeraude">
Okręty podwodne typu Émeraude

Okręty podwodne typu Émeraude – francuskie okręty podwodne z początku XX wieku i okresu I wojny światowej. W latach 1903–1910 w stoczniach Arsenal de Cherbourg i Arsenal de Toulon zbudowano po trzy okręty tego typu. Jednostki weszły w skład Marine nationale w latach 1908–1910. Dwie jednostki stracono podczas działań wojennych, a pozostałe wycofano ze służby w listopadzie 1919 roku.
Projekt i dane taktyczno–techniczne.
Okręty podwodne typu "Émeraude" zamówione zostały na podstawie programu rozbudowy floty francuskiej z 1903 roku. Zaprojektował je inż. Gabriel Maugas, dostosowując swój poprzedni projekt ("Farfadet") do napędu dwuśrubowego. Okręty miały niewielki zapas pływalności w położeniu nawodnym oraz występowały na nich częste awarie silników Diesla, co znacznie wydłużyło okres prób i opóźniło wprowadzenie do służby. 
Jednostki typu "Émeraude" były małymi, jednokadłubowymi okrętami podwodnymi. Długość całkowita wynosiła 44,9 metra, szerokość 3,9 metra i zanurzenie 3,6 metra. Wyporność w położeniu nawodnym wynosiła 392 tony, a w zanurzeniu 425 ton. Okręty napędzane były na powierzchni przez dwa silniki Diesla Sautter-Harlé o łącznej mocy 600 koni mechanicznych (KM). Napęd podwodny zapewniały dwa silniki elektryczne Sautter-Harlé o łącznej mocy 450 KM. Dwuśrubowy układ napędowy pozwalał osiągnąć prędkość 11,5 węzła na powierzchni i 9,25 węzła w zanurzeniu. Zasięg wynosił 2000 Mm przy prędkości 7,25 węzła w położeniu nawodnym oraz 100 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręty wyposażone były w sześć wyrzutni torped kalibru 450 mm (cztery wewnętrzne na dziobie i dwie na rufie), z łącznym zapasem 6 torped. Od sierpnia 1915 roku „Topaze” oraz „Turquoise” wyposażono w działko pokładowe kal. 37 mm L/40 M1902. Załoga jednego okrętu składała się z 21 (później 23) oficerów, podoficerów i marynarzy.
Budowa.
Spośród sześciu okrętów typu "Émeraude" trzy zbudowane zostały w Arsenale w Cherbourgu i trzy w Arsenale w Tulonie. Stępki okrętów położono w październiku 1903 roku, zostały zwodowane w latach 1906-1908, a do służby przyjęto je w latach 1908-1910. Nazwy okrętów nawiązywały do kamieni szlachetnych. Okręty otrzymały numery burtowe Q41-Q46.
Przebieg służby.
W okresie I wojny światowej okręty pełniły służbę na Morzu Śródziemnym. Dwa z nich („Saphir” i „Turquoise”) zostały skierowane w rejon Dardaneli w celu niszczenia tureckiej żeglugi. 15 stycznia 1915 roku na Morzu Marmara „Saphir” wszedł na minę i zatonął z częścią załogi (w tym dowódcą), zaś „Turquoise” został zatopiony przez turecką artylerię na Morzu Marmara 30 października 1915 roku. Podniesiony przez Turków, otrzymał nazwę „Mustadieh Ombashi”, lecz nigdy nie wszedł do służby. Po wojnie został sprowadzony do Francji i wraz z pozostałymi czterema okrętami 12 listopada 1919 roku skreślono go z listy floty.

</doc>
<doc id="3870256" url="https://pl.wikipedia.org/wiki?curid=3870256" title="Wingersheim-les-Quatre-Bans">
Wingersheim-les-Quatre-Bans

Wingersheim-les-Quatre-Bans – gmina we Francji, w regionie Grand Est, w departamencie Dolny Ren. W 2013 roku populacja ludności wynosiła 2265 mieszkańców. 
Gmina została utworzona 1 stycznia 2016 roku z połączenia czterech ówczesnych gmin: Gingsheim, Hohatzenheim, Mittelhausen oraz Wingersheim. Siedzibą gminy została miejscowość Wingersheim.

</doc>
<doc id="3870257" url="https://pl.wikipedia.org/wiki?curid=3870257" title="Wingersheim les Quatre Bans">
Wingersheim les Quatre Bans



</doc>
<doc id="3870259" url="https://pl.wikipedia.org/wiki?curid=3870259" title="Pałac w Kobyłkach">
Pałac w Kobyłkach



</doc>
<doc id="3870260" url="https://pl.wikipedia.org/wiki?curid=3870260" title="Antoni Bielski (zm. 1789)">
Antoni Bielski (zm. 1789)

Antoni Bielski z Olbrachcic herbu Jelita (zm. 28 lutego 1789 w Pieniakach) – «pan na Zborowie z przyległościami, Jarczowcach z przyległościami, Pieniakach z przyległościami, Załoścach, Dobrowodach, Kluczowie wyższym, Miastkówce, połowie Utoropia, Szeszorach, Prokurawie, Brusturach, Wierzbiążu wyższym...». 19 listopada 1778 r. otrzymał tytuł hrabiowski austriacki od cesarzowej Marii Teresy. Kawaler orderu Orła Białego (1782), kawaler orderu świętego Stanisława (1781), łowczy nadworny (1750), starosta czerwonogródzki, starosta rabsztyński (1749, Bogusław Bielski w 1742 otrzymał konsens królewski na odstąpienie starostwa rabsztyńskiego Antoniemu Bielskiemu), sędzia kapturowy ziemi lwowskiej w 1764 roku.
Jego małżonką była Tekla z Kalinowskich, starościanka winnicka i dobrzyniowska (w 1736 z jej funduszu powstał ołtarz św. Antoniego w Gwoźdźcu), z którą miał syna Bogusława i sześć córek: Anielę – żonę hr. Ignacego Miączyńskiego (1760–1809), Marię - żonę hr. Franciszka Trembińskiego h. Rogala, starostę putoszyńskiego, Elżbietę – żonę Ignacego Bielskiego, chorążego lwowskiego (zm. 1803), Juliannę - żonę hr. Dominika Dzieduszyckiego, Franciszkę Zofię - żonę Ignacego Stempkowskiego h. Suchekownaty, podkomorzego koronnego oraz Teklę Lukrecję (1758-1806) - sakramentkę lwowską.

</doc>
<doc id="3870261" url="https://pl.wikipedia.org/wiki?curid=3870261" title="Timoteij">
Timoteij

Timoteij – szwedzki girls band założony w 2008 roku, w którego pierwotny skład wchodziły: Cecilia Kallin, Bodil Bergström, Elina Thorsell i Johanna Pettersson. W grudniu 2016 roku zespół ogłosił zakończenie działalności.
Historia zespołu.
2008–2010: Początki i "Längtan".
Zespół został założony w 2008 roku, a w jego pierwotny skład weszły cztery wokalistki urodzone w 1991 roku: Cecilia Kallin, Bodil Bergström, Elina Thorsell i Johanna Pettersson. W 2010 roku ukazał się ich debiutancki singiel „Kom”, z którym startowały w szwedzkich eliminacjach eurowizyjnych "Melodifestivalen 2010". 20 lutego wystąpiły w trzecim półfinale selekcji i awansowały do finału. W koncercie finałowym organizowanym 13 marca zajęły piąte miejsce po zdobyciu 95 punktów w głosowaniu jurorów i telewidzów.
Singiel „Kom” zadebiutował na drugim miejscu krajowej listy przebojów. Utwór promował debiutancką płytę studyjną girls bandu zatytułowaną "Längtan", która ukazała się 28 kwietnia 2010 roku. Album zadebiutował na pierwszym miejscu listy najczęściej kupowanych płyt w kraju. Drugim singlem z płyty została piosenka „Högt över ängarna”, która dotarła do trzeciego miejsca krajowej listy przebojów. W tym samym roku nagrały utwór „Vända med vinden”, w którym gościnnie pojawił się Alexander Rybak.
2011–2012: "Tabu".
W 2011 roku girls band wydał utwór „Het”, który był pierwszym singlem zapowiadającym ich drugą płytę studyjną. Wiosną 2012 roku wokalistki brały udział w krajowych eliminacjach eurowizyjnych "Melodifestivalen 2012", do których zgłosiły się z utworem „Stormande hav”. 11 lutego zaśpiewały go drugim półfinale selekcji i zakwalifikowały się do rundy tzw. „drugiej szansy”, jednak nie przeszły do finału. Utwór dotarł do 34. miejsca krajowej listy przebojów. 16 maja ukazała się druga płyta studyjna Timoteij zatytułowana "Tabu", która dotarła do drugiego miejsca najczęściej kupowanych albumów w kraju. Pozostały singlami promującymi płytę zostały utwory: „Tabu”, „Ta mig till sommaren” i „Faller”. Pod koniec roku girls band wydał świąteczny utwór „Jag kommer hem till Jul”.
2014–2016: "Under Our Skin" i koniec działalności.
Wiosną 2014 roku z zespołu odeszła Johanna Pettersson, która zdecydowała się na rozwijanie kariery tanecznej. W 2015 roku Kallin, Bergström i Thorsell oraz Charles Kallin (brat Cecilii) wystąpili jako wokal wspierający dla piosenkarki Eriki Selin podczas irlandzkich eliminacji eurowizynych "Eurosong". W tym samym roku girls band wydał dwa single: „Wildfire” i „Milky Way”. Oba znalazły się na pierwszym minialbumie Timoteij zatytułowanym "Under Our Skin", który miał swoją premierę w marcu 2016 roku. Trzecim singlem z EP-ki został utwór „Never Gonna Be the Same Without You”. W grudniu wokalistki ogłosiły zakończenie współpracy, tłumacząc swoją decyzję chęcią rozwijania karier solowych.

</doc>
<doc id="3870262" url="https://pl.wikipedia.org/wiki?curid=3870262" title="Calligonum caput-medusae">
Calligonum caput-medusae

Calligonum caput-medusae Schrenk – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie, Turkmenistanie oraz Chinach (w prowincji Gansu, a także regionach autonomicznych Ningxia i Sinciang). 
Biologia i ekologia.
Rośnie na stepach, pustyniach oraz wydmach. Występuje na wysokości do 900 m n.p.m. Kwitnie od kwietnia do maja, natomiast owoce dojrzewają od maja do czerwca.

</doc>
<doc id="3870264" url="https://pl.wikipedia.org/wiki?curid=3870264" title="Calligonum colubrinum">
Calligonum colubrinum

Calligonum colubrinum I.G.Borshch. – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie, Turkmenistanie oraz Chinach (w regionie autonomicznym Sinciang). 
Biologia i ekologia.
Rośnie na pustyniach oraz wydmach. Występuje na wysokości około 600 m n.p.m. Kwitnie od maja do czerwca, natomiast owoce dojrzewają od czerwca do lipca.

</doc>
<doc id="3870265" url="https://pl.wikipedia.org/wiki?curid=3870265" title="Calligonum cordatum">
Calligonum cordatum

Calligonum cordatum Korovin ex Pavlov – gatunek rośliny z rodziny rdestowatych ("Polygonaceae" Juss.). Występuje naturalnie w Tadżykistanie, Turkmenistanie oraz Chinach (w regionie autonomicznym Sinciang). 
Biologia i ekologia.
Rośnie na wydmach. Występuje na wysokości od 500 do 600 m n.p.m. Kwitnie od kwietnia do maja, owoce dojrzewają w maju.

</doc>
<doc id="3870266" url="https://pl.wikipedia.org/wiki?curid=3870266" title="Clyde Cessna">
Clyde Cessna

Clyde Vernon Cessna (ur. 1879, zm. 1954) – amerykański konstruktor lotniczy, założyciel (w 1927 r.) największej obecnie na świecie wytwórni samolotów lekkich Cessna.

</doc>
<doc id="3870267" url="https://pl.wikipedia.org/wiki?curid=3870267" title="Wincenty Lisowski">
Wincenty Lisowski

Wincenty Lisowski (ur. 1855, zm. 1918) – lekarz i właściciel ziemski z Podola, poseł II Dumy.
Życiorys.
Uzyskał tytuł naukowy doktora. Został posłem Drugiej Dumy Państwowej Imperium Rosyjskiego w 1907 i był wówczas członkiem Koła Polskiego w Dumie. Zmarł w Humaniu.

</doc>
<doc id="3870270" url="https://pl.wikipedia.org/wiki?curid=3870270" title="Newbury Park">
Newbury Park



</doc>
<doc id="3870274" url="https://pl.wikipedia.org/wiki?curid=3870274" title="Jesse Rutherford">
Jesse Rutherford



</doc>
<doc id="3870278" url="https://pl.wikipedia.org/wiki?curid=3870278" title="Nicholas D'Agosto">
Nicholas D'Agosto



</doc>
<doc id="3870281" url="https://pl.wikipedia.org/wiki?curid=3870281" title="Stosunki polsko-północnokoreańskie">
Stosunki polsko-północnokoreańskie

Stosunki polsko-północnokoreańskie – wzajemne relacje polityczne, kulturalne i gospodarcze między Polską i Koreą Północną utrzymywane od 16 października 1948. Korea Północna utrzymuje swoją ambasadę w Warszawie, a Polska – w Pjongjangu. Funkcje polskiego ambasadora od 13 września 2014 roku do 31 stycznia 2019 r. pełnił Krzysztof Ciebień.
Polska jest jednym z nielicznych państw, które utrzymują stosunki dyplomatyczne i gospodarcze z Koreą Północną. Według ankiety World Service Poll przeprowadzonej w 2013 roku przez BBC tylko 5% Polaków ocenia wpływy Korei Północnej pozytywnie, a 68% wyrażających negatywną opinię.
Historia.
Pierwszym Polakiem, który badał w latach 1885–1888 florę Półwyspu Koreańskiego, był Jan Kalinowski. Zgromadzone okazy fauny koreańskiej przekazał do muzeum Branickich. Obecnie są przechowywane w Muzeum i Instytucie Zoologii Polskiej Akademii Nauk w Warszawie. W 1900 roku Władysław Kotwicz wydał Opisanije Korei. Z kolei Wacław Sieroszewski opublikował kilka książek na podstawie zebranych doświadczeń z wyprawy do Korei w 1903 roku. Między innymi: "Korea – klucz Dalekiego Wschodu" wydana w 1905 roku czy powiadania "Z życia Korei" , "Ol-soni Kisań" wydana w 1906 roku. Jego książka o Korei została już w 1906 wydana w języku niemieckim.
Polska nawiązała stosunki dyplomatyczne z Koreą Północną 16 października 1948 roku, a porozumienie o wymianie ambasadorów zostało zawarte 7 czerwca 1950 roku. Delegacja Polskiego Komitetu Obrońców Pokoju z sekretarzem Centralnej Rady Związków Zawodowych (CRZZ) Marianem Czerwińskim, która odwiedziła Koreę w maju 1951 roku została przyjęta przez premiera Kim Ir Sena. Koreańską delegację z ministrem handlu Cheon Siu na czele przyjął Józef Cyrankiewicz. Podpisano polsko-koreańskie porozumienie o wymianie handlowej. Podczas wojny koreańskiej w ramach pomocy humanitarnej w maju 1953 roku przekazano Korei szpital. W czerwcu 1953 roku przedstawiciel Polski został członkiem Komisji Repatriacyjnej Państw Neutralnych, a Polska na mocy układu w Panmundżom została członkiem Komisji Nadzorczej Państw Neutralnych (KNPN).
Po zakończeniu wojny Polska zobowiązała się do udzielenia Korei pomocy. Wstępne porozumienie podpisano podczas wizyty delegaci rządowej KRL–D z ministrem handlu Li Dżujenem na czele. Zobowiązano się udzielić pomocy w odbudowie zakładów przemysłowych, kopalń węgla i miast. Dodatkowo Polska w latach 1953–1954 zobowiązała się dostarczyć nieodpłatnie uzbrojenie i sprzęt wojskowy.
Polska przyjęła w ramach pomocy humanitarnej grupę koreańskich sierot. Pierwsza grupa około 200 dzieci trafiła do Polski jeszcze w 1951 roku. Zamieszkały pod Ciechanowem, potem przeniesiono je do ośrodka w Świdrze pod Otwockiem. Kolejna grupa 1270 dzieci przyjechała do Polski w 1953 roku. Zamieszkały w Płaskowicach (obecnie Lwówek Śląski). Rząd PRL przydzielił 133 stypendia dla studentów i 162 dla uczniów koreańskich w Polsce. W 1959 roku rząd Korei Północnej nakazał koreańskim sierotom powrót do kraju. Utrzymywali kontakt z opiekunami do 1961 roku, gdy korespondencja przestała przychodzić.
Od czerwca 1956 do 1993 roku Polska była członkiem NNSC utworzonego przez KRLD i chińskich wolontariuszy w ramach porozumienia o zawieszeniu broni. Po upadku komunizmu w Polsce i Czechosłowacji, władze nad obozami przejęła Koreańska Armia Ludowa wydalając z państwa Polaków i Czechów. W 1989 roku Polska utraciła przyjazny status i jej uprzywilejowaną pozycję w kontaktach z Koreą Północną. Pomimo przyjęcia kapitalizmu w Polsce stosunki między Polską a KRLD pozostały na godziwym poziomie.
Polska dostarcza Korei Północnej małe ilości grantów na maszyny rolnicze, leki itp.
W Polsce znajduje się diaspora północnokoreańska licząca ok. 800 osób.
Umowy dyplomatyczne.
Do 2009 roku między państwami zostało zawartych 16 umów dwustronnych. 12 z nich KRLD zawarto z PRL a 4 z RP.
Oficjalne wizyty państwowe.
Wiceminister Spraw Zagranicznych Rzeczypospolitej Polskiej odwiedzał Koreę Północną w celach konsultacji politycznych w latach 2001, 2004 i 2007; natomiast wiceminister Spraw Zagranicznych KRLD odwiedził Polskę w tym samym celu w 2008 roku.

</doc>
<doc id="3870283" url="https://pl.wikipedia.org/wiki?curid=3870283" title="François Chopart">
François Chopart

François Chopart (ur. 1743, zm. 1795) – francuski chirurg, profesor Akademii Chirurgicznej w Paryżu. Był autorem nowej metody amputacji stopy. Pisał podręczniki chirurgii oraz dotyczące chorób dróg moczowych.

</doc>
<doc id="3870284" url="https://pl.wikipedia.org/wiki?curid=3870284" title="O doktorze Hiszpanie">
O doktorze Hiszpanie

O doktorze Hiszpanie – wiersz Jana Kochanowskiego pochodzący ze zbioru "Fraszki". Z przeciwieństwie do wielu innych utworów z tego cyklu ma charakter fabularny. Opowiada o tym, jak dworzanie włamali się do pokoju tytułowego doktora, który poszedł do siebie przed kolacją, żeby go upić. Utwór jest napisany jedenastozgłoskowcem parzyście rymowanym. Składa się z czternastu wersów. Bohaterem jest Piotr Roizjusz, czyli Pedro Ruiz de Moros, hiszpański duchowny i prawnik przebywający w Polsce na dworze króla Zygmunta Augusta.

</doc>
<doc id="3870286" url="https://pl.wikipedia.org/wiki?curid=3870286" title="Arnold Green">
Arnold Green

Arnold Green (ur. 30 sierpnia 1920 w Rydze, zm. 4 listopada 2011 w Tallinie) – polityk Estońskiej SRR.
Życiorys.
Od 1940 do stycznia 1941 był instruktorem powiatowego komitetu Komsomołu Estonii, 1941-1947 pracownikiem politycznym Armii Czerwonej/Armii Radzieckiej, w tym 1941-1942 kursantem szkoły piechoty w Tallinie (po jej ukończeniu został młodszym politrukiem), od 1942 należał do WKP(b). W 1947 pracował w redakcji pisma "Eesti Kommunist", 1947-1950 był słuchaczem Wyższej Szkoły Partyjnej przy KC WKP(b), 1950-1953 redaktorem odpowiedzialnym gazety "Rahva Hääl" ("Głos Ludu"), od 14 kwietnia 1951 do 23 marca 1990 wchodził w skład KC Komunistycznej Partii (bolszewików) Estonii/Komunistycznej Partii Estonii. Od 19 września 1952 do 11 lutego 1954 był zastępcą członka Biura KC KP(b)E/KPE, od 12 marca 1953 do 14 marca 1984 zastępcą przewodniczącego Rady Ministrów Estońskiej SRR i jednocześnie od 1 listopada 1958 do 24 lutego 1960 ministrem oświaty Estońskiej SRR i 1960-1966 sekretarzem Federacji Walki Estońskiej SRR. Od 1 lutego 1962 do 1990 był ministrem spraw zagranicznych Estońskiej SRR, 1985-1993 przewodniczącym Federacji Narciarstwa Estońskiej SRR/Estonii, a od 14 stycznia 1989 do 1997 przewodniczącym Komitetu Olimpijskiego Estońskiej SRR/Estonii. Został odznaczony Orderem Czerwonej Gwiazdy i Orderem Znak Honoru.

</doc>
<doc id="3870290" url="https://pl.wikipedia.org/wiki?curid=3870290" title="Konik polny i świerszcz">
Konik polny i świerszcz

Konik polny i świerszcz (ang. "On the Grasshopper and Cricket") – sonet angielskiego romantycznego poety Johna Keatsa. Utwór powstał w 1816. Jest napisany pentametrem jambicznym i rymuje się abba abba cde cde, czyli zgodnie z wzorem włoskim.
Powstanie utworu było wynikiem rywalizacji między Johnem Keatsem a Leighem Huntem, jaka miała miejsce w grudniu 1816. Obaj poeci założyli się, że są w stanie napisać sonet na zadany temat w ciągu kwadransa. Obaj też zmieścili się w zadanym czasie.
Utwór przełożył na język polski Władysław Nawrocki.

</doc>
<doc id="3870292" url="https://pl.wikipedia.org/wiki?curid=3870292" title="Antony (rejon kamieniecki)">
Antony (rejon kamieniecki)

Antony (biał. "Антаны", "Antany") – wieś na Białorusi, w rejonie kamieniecki obwodu brzeskiego. Miejscowość wchodzi w skład sielsowietu Rzeczyca.
W 1899 roku miejscowość należała do parafii prawosławnej pw. Zaśnięcia Najświętszej Maryi Panny w Rzeczycy.

</doc>
<doc id="3870294" url="https://pl.wikipedia.org/wiki?curid=3870294" title="Lampre-Merida">
Lampre-Merida



</doc>
<doc id="3870296" url="https://pl.wikipedia.org/wiki?curid=3870296" title="Moisiej Gubelman">
Moisiej Gubelman

Moisiej Izrailewicz Gubelman (ros. Моисей Израилевич Губельман, ur. 12 stycznia 1884 w Czycie, zm. 12 stycznia 1968 w Moskwie) – działacz bolszewicki.
Życiorys.
W 1902 wstąpił do SDPRR, służył w rosyjskiej armii, w czerwcu 1910 został aresztowany i następnie skazany na zesłanie do obwodu zabajkalskiego, 19 marca 1917 amnestionowany w związku z rewolucją lutową. We wrześniu 1917 został członkiem Dalekowschodniego Krajowego Biura SDPRR(b), był członkiem Prezydium Rady Władywostockiej i w 1918 członkiem Dalekowschodniej Rady Komisarzy Ludowych, a od maja do lipca 1918 komisarzem 1 Dalekowschodniego Oddziału Socjalistycznego Frontu Zabajkalskiego, następnie uczestniczył w komunistycznym ruchu partyzanckim na Syberii. W 1920 był przewodniczącym Nadmorskiego Obwodowego Komitetu RKP(b), 1921-1922 członkiem Dalekowschodniego Biura KC RKP(b) i jednocześnie członkiem Rady Wojennej Armii Ludowo-Rewolucyjnej Republiki Dalekowschodniej, od listopada 1922 do 22 stycznia 1923 sekretarzem odpowiedzialnym Nadamurskiego Gubernialnego Biura RKP(b), a od stycznia do sierpnia 1923 sekretarzem odpowiedzialnym Nadamurskiego Gubernialnego Komitetu RKP(b). Od 1923 pracował w Centralnym Związku Towarzystw Spożywców ZSRR, 1926-1929 był przewodniczącym rejonowej komisji kontrolnej WKP(b) w Moskwie, 1930-1931 sekretarzem kolegium partyjnego Moskiewskiej Miejskiej Komisji Kontrolnej WKP(b), a 1933-1947 przewodniczącym KC Związku Pracowników Handlu Państwowego, w 1947 przeszedł na emeryturę. Był odznaczony Orderem Lenina (13 czerwca 1955) i dwoma innymi orderami.

</doc>
<doc id="3870297" url="https://pl.wikipedia.org/wiki?curid=3870297" title="Kiko Pissolato">
Kiko Pissolato

Francisco José Rodrigues de Moraes Pissolato, lepiej znany jako Kiko Pissolato (ur. 6 maja 1980 w Piracicaba) – brazylijski aktor telewizyjny, filmowy i teatralny.
Życiorys.
Wczesne lata.
Urodził się w Piracicaba jako drugi z trzech synów artysty plastyka Lisa Pissolato. Jego imię Francisco zainspirował Franciszek z Asyżu. Wychowywał się w Cosmópolis w stanie São Paulo. W wieku 17 lat przeniósł się do São Paulo, gdzie studiował na wydziale wychowania fizycznego na Universidade de São Paulo (USP). Naukę kontynuował w Escola de Atores pod kierunkiem Wolfa Mayi.
Kariera.
Dorabiał jako model. W 2004 roku zadebiutował na scenie Teatro Augusta w São Paulo w sztuce "Październikowe kwiaty" ("Em Outubro Flores"). W Teatro Popular do SESI w São Paulo zagrał w przedstawieniach: "Tristan i Izolda" (2007) i "Avalon" (2011).
Zyskał na popularności jako kierowca Maciel Pereira w telenoweli "Rzeka kłamstw" ("Amor à Vida", 2013). W telenoweli Rede Record "Dziesięć przykazań" ("Os Dez Mandamentos", 2015) zagrał postać Bakenmuta, szefa straży Ramzesa II (Sérgio Marone).
Życie prywatne.
W 2007 roku ożenił się z aktorką Bruną Anauate, z którą ma syna Antonio.
W 2007 roku wygrał walkę z rakiem jądra. W marcu 2014 roku złamał lewą nogę, a 19 października 2016 podczas jazdy na rowerze w São Paulo z powodu wady hamulca przeżył poważny wypadek.

</doc>
<doc id="3870299" url="https://pl.wikipedia.org/wiki?curid=3870299" title="Eliasz Michał Rymwid">
Eliasz Michał Rymwid

Eliasz Michał Rymwid herbu Lis Odmienny – marszałek lidzki w latach 1690-1696, podkomorzy lidzki w latach 1682/1683-1690, surogator grodzki wileński w 1682 roku, podstoli lidzki w latach 1678-1682/1683, podstarości lidzki w latach 1671-1682, sędzia grodzki lidzki do 1671 roku.
Jako poseł na sejm elekcyjny 1669 roku z powiatu lidzkiego podpisał "pacta conventa" Michała Korybuta Wiśniowieckiego w 1669 roku. Jako deputat do sądu generalnego kapturu podpisał "pacta conventa" Jana III Sobieskiego w 1674 roku. Poseł na sejm koronacyjny 1676 roku z Lidy. Poseł na sejm grodzieński 1678-1679 roku. Poseł na sejm 1685 roku, deputat do konstytucji z Wielkiego Księstwa Litewskiego.

</doc>
<doc id="3870300" url="https://pl.wikipedia.org/wiki?curid=3870300" title="Selma Expeditions">
Selma Expeditions

Selma Expeditions – polski (od 2006) jacht motorowo-żaglowy typu kecz, zaprojektowany przez francuskiego konstruktora Georga Azueppe-Brennera i zbudowany w 1981 w stoczni CM Merret w Bretanii. Linie teoretyczne kadłuba wykonanego ze stali oparto na liniach jachtu regatowego Kriter. Kapitanem Selmy Expeditions jest Piotr Kuźniar. 
Budowa jachtu.
Selma ma dwa niezależne stanowiska sterowania – jedno w kokpicie, drugie na mostku kapitańskim. Komora przeciwzderzeniowa w dziobie, skrajnik dziobowy i maszynownia odcinane drzwiami wodoszczelnymi, skrajnik rufowy oddzielony grodzią wodoszczelną.
Na Selmie mieszczą się cztery dwuosobowe kajuty dla gości, kajuta rufowa dla stałej załogi, kambuz, mesa i dwie toalety. Niezależna kabina nawigacyjna znajduje się nad komorą silnika.

</doc>
<doc id="3870304" url="https://pl.wikipedia.org/wiki?curid=3870304" title="Bojary (rejon kamieniecki)">
Bojary (rejon kamieniecki)

Bojary (biał. "Баяры", "Bajary") – wieś na Białorusi, w rejonie kamienieckim obwodu brzeskiego. Miejscowość wchodzi w skład sielsowietu Rzeczyca.
W 1899 roku miejscowość należała do prawosławnej parafii pw. Zaśnięcia Najświętszej Maryi Panny w Rzeczycy.

</doc>
<doc id="3870305" url="https://pl.wikipedia.org/wiki?curid=3870305" title="Odi et amo">
Odi et amo

Odi et amo (łac. "Kocham i nienawidzę") – epigramat rzymskiego poety Katullusa. Utwór jest pojedynczym dystychem elegijnym. Wyrażenie "odi et amo" stało się przysłowiowe. Utwór odnosi się, podobnie jak wiele innych wierszy poety, do Lesbii, która w rzeczywistości miała na imię Clodia i była żoną prominentnego rzymskiego polityka, Clodiusa. Wiersz jest zazwyczaj nazywany Pieśnią 85.
&lt;poem&gt;
"Odi et amo. Quare id faciam fortasse requiris?"
"nescio, sed fieri sentio et excrucior."
&lt;/poem&gt;
Utwór przełożył na język polski Jacek Wóycicki.

</doc>
<doc id="3870308" url="https://pl.wikipedia.org/wiki?curid=3870308" title="Przedsiębiorstwo usługowe">
Przedsiębiorstwo usługowe



</doc>
<doc id="3870310" url="https://pl.wikipedia.org/wiki?curid=3870310" title="Pływanie synchroniczne na Igrzyskach Azjatyckich 2014">
Pływanie synchroniczne na Igrzyskach Azjatyckich 2014

Pływanie synchroniczne na Igrzyskach Azjatyckich 2014 odbywało się w Munhak Park Tae-hwan Aquatics Center w Inczon w dniach 20–23 września 2014 roku. Siedemdziesiąt sześć zawodniczek rywalizowało w trzech konkurencjach.

</doc>
<doc id="3870312" url="https://pl.wikipedia.org/wiki?curid=3870312" title="Aleksiej Flegontow">
Aleksiej Flegontow

Aleksiej Kandijewicz Flegontow (; ur. we wsi Ołoczi w obwodzie zabajkalskim, zm. 11 marca 1943 w obwodzie mohylewskim) – jeden z dowódców radzieckiej partyzantki na Dalekim Wschodzie w okresie wojny domowej w Rosji.
Życiorys.
W 1905 został aresztowany, następnie skazany na zesłanie do obwodu zabajkalskiego, pracował jako nauczyciel, podczas I wojny światowej służył w rosyjskiej armii i skończył szkołę podoficerską. W 1917 był przewodniczącym Centralnego Biura Związków Zawodowych Chabarowska, w 1918 dowodził grupą wojsk Frontu Ussuryjskiego, w 1918–1919 prowadził działalność podziemną i dowodził oddziałem partyzanckim, w 1919 został członkiem partii komunistycznej. W 1920 dowodził pułkiem i następnie 2 Brygadą Piechoty, 30 lipca 1920 został dowódcą 1 Amurskiej Dywizji Piechoty Armii Ludowo-Rewolucyjnej Republiki Dalekowschodniej, a od 8 listopada 1920 do 1 lutego 1921 dowodził 4 Błagowieszczeńską Dywizją Piechoty Armii Ludowo-Rewolucyjnej Republiki Dalekowschodniej. Od 10 grudnia 1920 do 7 maja 1921 był przewodniczącym Nadamurskiego Obwodowego Biura RKP(b), od 17 czerwca 1921 dowódcą 5 Chabarowskiej Dywizji/Brygady Piechoty w 2 Armii Amurskiej, od 3 listopada 1921 członkiem Rady Wojennej Zabajkalskiego Okręgu Wojskowego, a od 19 listopada 1921 p.o. dowódcy wojsk tego okręgu. Od grudnia 1921 do maja 1922 dowodził oddziałami partyzanckimi rejonu nad Zatoką Amurską.
W okresie międzywojennym w latach 1922–1923 kierował urzędem celnym w Czycie, później był inspektorem celnym, a 1928–1930 przewodniczącym Komitetu Wykonawczego Chabarowskiej Rady Okręgowej, następnie studiował w Moskiewskiej Akademii Planowania. W 1932 został zastępcą przewodniczącego Komitetu Wykonawczego Dalekowschodniej Rady Krajowej, w 1933 był przewodniczącym Dalekowschodniego Krajowego Komitetu ds. Prasy, później pracownikiem gospodarki w Kijowie i Moskwie.
Podczas II wojny światowej był w latach 1941–1942 dowódcą oddziału partyzanckiego „Bojewoj” w obwodzie moskiewskim i smoleńskim, a od października 1942 dowódcą brygady partyzanckiej „Za Rodinu” w stopniu majora bezpieczeństwa państwowego. Zginął w walce w obwodzie mohylewskim.
W 1922 został odznaczony Orderem Czerwonego Sztandaru, a w 1942 Orderem Lenina.

</doc>
<doc id="3870313" url="https://pl.wikipedia.org/wiki?curid=3870313" title="Historica Olomucensia">
Historica Olomucensia

„Historica Olomucensia, Sborník prací historických” – czeskie recenzowane czasopismo naukowe wydawane od 2009. Nawiązuje do wydawanego od 1960 r. tytułu „Acta Universitatis Palackianae Olomucensis - Historica, Sborník prací historických”.
Od kwietnia 2015 czasopismo ujęte jest na liście ERIH PLUS (European Reference Index for the Humanities and the Social Sciences). Od 2009 wydawane są co najmniej 2 numery czasopisma rocznie. Redaktor czasopisma jest Ivana Koucká, wydawcą Uniwersytet Palackiego.

</doc>
<doc id="3870314" url="https://pl.wikipedia.org/wiki?curid=3870314" title="W czas zmartwychwstania">
W czas zmartwychwstania

W czas zmartwychwstania – wiersz Bolesława Leśmiana. Utwór pochodzi z tomiku "Napój cienisty", wydanego w 1936, i zalicza się do cyklu "Spojrzystość". Utwór opowiada o tym, że podczas sądu ostatecznego znajdą się takie ciała, które nie będą chciały zmartwychwstać. Utwór jest ironiczny, ale i patetyczny. Utwór jest napisany jambicznym czterostopowcem, na przemian ośmiozgłoskowym i dziewięciozgłoskowym, ułożonym w zwrotki czterowersowe, rymowane abab. 
&lt;poem&gt;
"Jest takie próchno, co już dość"
"Zaznało zgrozy w swem konaniu!"
"Jest taka dumna w ziemi kość,"
"Co się sprzeciwi — zmartwychwstaniu!"
&lt;/poem&gt;

</doc>
<doc id="3870316" url="https://pl.wikipedia.org/wiki?curid=3870316" title="Badlands (album Halsey)">
Badlands (album Halsey)

Badlands – debiutancki album amerykańskiej piosenkarki Halsey, wydany 28 sierpnia 2015 przez wytwórnie Astralwerks i Virgin EMI. "Badlands" zadebiutowało na drugim miejscu zestawienia Billboard 200, ze sprzedażą wynoszącą 97 000 kopii w pierwszym tygodniu. Album został poprzedzony cyfrową premierą dwóch singli, „Ghost” i „New Americana”. Trzeci singiel, „Colors”, został wydany 9 lutego 2016. Nowa wersja piosenki „Castle” została wydana jako czwarty singiel z albumu do promocji zawierającego ją filmu "Łowca i Królowa Lodu".
Tytuł oraz gatunek.
Nazwa "Badlands" jest nawiązaniem do stanu umysłu artystki podczas pisania albumu, do fizycznego przedstawienia metafory jej samotnego umysłu. Muzycznie, album jest głównie skupiony na gatunkach takich jak electropop, alternative pop, oraz synthpop.
Produkcja.
Powołując się na słowa Halsey, "Bandlans" jest albumem koncepcyjnym, który skupia się na dystopijnej społeczności zwanej "Badlands". Miasto jest otoczone przez nieużyte pustynie, utrzymując mieszkańców w niewoli. Koncept albumu ma duże powiązania z filmami post-apokaliptystycznymi takimi jak "The Fifth Element." Po napisaniu kilku piosenek, Halsey doszła do myśli, że Badlands jest metaforą jej stanu psychicznego. Potwierdza również, że napisała ten album, aby uciec od jej codziennych, prawdziwych problemów. Według jej opinii, metafora polega na tym, że nawet bez wyjścia, zawsze powstaje optymistyczna myśl mówiąca, że jest zawsze inne miejsce do którego można dążyć. Album został wyprodukowany przez Lido.
Single.
„Ghost” zostało wydane jako pierwszy debiutancki singiel 27 października 2014, z towarzyszącym klipem muzycznym nakręconym w Tokio, który został wyreżyserowany przez Malię James i Ryana Witta. „Ghost” zostało nadane do radia 7 kwietnia 2015. Halsey ogłosiła „New Americana” drugim singlem z albumu, który został oficjalnie wydany 10 lipca 2015. Oficjalny teledysk do „New Americana” miał premierę 25 września 2015. „New Americana” znalazła się na 60 miejscu listy Billboard Hot 100. „Colors” zostało ogłoszone oficjalnym singlem. Premiera w radiu alternatywnym nastąpiła 9 lutego 2016. Czwarty singiel, „Castle”, został wydany 8 kwietnia 2016, razem ze zmodyfikowaną wersją dla filmu "Łowca i Królowa Lodu".
Odbiór.
Dzięki dobrej widoczności na iTunes, "Badlands" zdobyło dużą liczbę zamówień w przedsprzedaży. Według raportu "Hits Daily Double", było to 40 000 sztuk do sierpnia. Album zadebiutował na numerze drugim na notowaniu "Billboard 200" z łączną liczbą sprzedanych sztuk 115 000, co dało mu tytuł najwyżej postawionym w notowaniu albumem wydanym przez wytwórnię Astralwerks.
W innej części świata, album zadebiutował na miejsc drugim w Australii, miejscu trzecim w Nowej Zelandii i Irlandii, numerze piątym w Holandii oraz znalazł się w TOP 10 w Wielkiej Brytanii oraz Belgii.
W recenzji dla "Pitchfork", Nathan Reese napisał: „Czytając wywiady z Halsey, możesz wyczuć trochę sprytnej i utalentowanej artystki, takiej, która stawia kontakt z fanami na pierwszym miejscu. Jej charakter można odczuć w albumie "Badlands" od początku do końca.” O refrenie piosenki „New Americana”, powiedział: „Jak duża część albumu "Badlands", jest rozmyślny, a zarazem prowokujący.” W krótkiej recenzji „Rolling Stone” Joe Levy nazwał Halsey „nową gwiazdą pop z drygiem do spójnych całości”.
Lista utworów.
Personel.
Informacja o personelu zawarta jest w książeczce wersji Deluxe.

</doc>
<doc id="3870317" url="https://pl.wikipedia.org/wiki?curid=3870317" title="Bielenie oleju">
Bielenie oleju

Bielenie oleju – proces usuwania substancji barwnych z oleju przy użyciu adsorbenta. Jest jednym z etapów przemysłowej rafinacji olejów.
Na barwę oleju składają się głównie karoteny i chlorofile. Intensywność zabarwienia może być wyższa, gdy surowiec użyty w produkcji poddano obróbce termicznej. Część barwników może być częściowo usunięta we wcześniejszych etapach rafinacji, np. odkwaszania. W trakcie procesu oprócz barwników eliminowane są pozostałości mydeł i innych zanieczyszczeń. Używane adsorbenty to aktywowane ziemie bielące, będące glinokrzemianami, bądź węgiel aktywny. 
Proces bielenia jest przeprowadzany w urządzeniach zwanych bielnikami, pracujących pod zmniejszonym ciśnieniem. Do ogrzanego oleju dodawany jest adsorbent, a całość jest mieszana. Po określonym czasie całość jest filtrowana, w trakcie której jest usuwana ziemia bieląca. Olej po tym procesie jest rozlewany do butelek, bądź poddawany jest winteryzacji.

</doc>
<doc id="3870322" url="https://pl.wikipedia.org/wiki?curid=3870322" title="Kalev Ermits">
Kalev Ermits

Kalev Ermits (ur. 19 września 1992 w Tartu) – estoński biathlonista.

</doc>
<doc id="3870325" url="https://pl.wikipedia.org/wiki?curid=3870325" title="Hana-Kimi">
Hana-Kimi



</doc>
<doc id="3870327" url="https://pl.wikipedia.org/wiki?curid=3870327" title="Polały się łzy">
Polały się łzy

Polały się łzy – wiersz Adama Mickiewicza pochodzący z cyklu "Liryki lozańskie". Utwór jest pięciowersowym epigramatem o szczególnej budowie wersyfikacyjnej. Jest zbudowany na zasadzie pierścienia. W utworze występują charakterystyczne rymy wewnętrzno-zewnętrzne. Julian Przyboś nazwał liryk Mickiewicza "wierszem-płaczem". Poeta wymienia w nim trzy etapy swojego życia, dzieciństwo, młodość i wiek dojrzały, męski.
&lt;poem&gt;
"Polały się łzy me czyste, rzęsiste"
"Na me dzieciństwo sielskie, anielskie,"
"Na moją młodość górną i durną,"
"Na mój wiek męski, wiek klęski:"
"Polały się łzy me czyste, rzęsiste…"
&lt;/poem&gt;
Wiersz analizowali Leonard Neuger i Ewa Sławkowa.

</doc>
<doc id="3870330" url="https://pl.wikipedia.org/wiki?curid=3870330" title="Maksim Braun">
Maksim Braun

Maksim Walierjewicz Braun (ros. Максим Валерьевич Браун; ur. 16 kwietnia 1993 w Pawłodarze) – kazachski biathlonista.

</doc>
<doc id="3870332" url="https://pl.wikipedia.org/wiki?curid=3870332" title="Aleksiej Anisimow">
Aleksiej Anisimow

Aleksiej Michajłowicz Anisimow (ros. Алексей Михайлович Анисимов, ur. 1903 we wsi Dubki w guberni tulskiej, zm. 6 września 1940) – radziecki działacz partyjny.
Życiorys.
W 1919 został sekretarzem rady wiejskiej w rodzinnej wsi, później zastępcą sekretarza i sekretarzem powiatowego komitetu Komsomołu w guberni tulskiej, od 1920 należał do RKP(b). Od czerwca 1923 do 1924 był kierownikiem wydziału organizacyjnego i zastępcą sekretarza powiatowego komitetu RKP(b), 1924-1925 i 1926-1927 sekretarzem odpowiedzialnym rejonowego komitetu RKP(b)/WKP(b), od 1927 instruktorem tulskiego gubernialnego komitetu WKP(b), następnie do 1930 kierownikiem wydziału tulskiego komitetu okręgowego WKP(b). W latach 1930-1933 był sekretarzem odpowiedzialnym rejonowego komitetu WKP(b) w obwodzie moskiewskim, 1933-1935 zastępcą kierownika Wydziału Rolnego Moskiewskiego Komitetu Obwodowego WKP(b), a 1935-1936 sekretarzem Komitetu Miejskiego WKP(b) w Tule, 1936-1937 studiował w Wyższej Szkole Organizatorów Partyjnych przy KC WKP(b). W 1937 krótko był instruktorem KC WKP(b), potem do listopada 1937 zastępcą kierownika Wydziału Organów Partyjnych KC WKP(b), a od 25 listopada 1937 do lipca 1938 p.o. II sekretarza Dalekowschodniego Komitetu Krajowego WKP(b).
30 lipca 1938 został aresztowany podczas wielkiej czystki, następnie rozstrzelany.

</doc>
<doc id="3870335" url="https://pl.wikipedia.org/wiki?curid=3870335" title="Władysław Czyżewicz (lekarz)">
Władysław Czyżewicz (lekarz)

Władysław Czyżewicz (ur. ok. 1851, zm. 6 czerwca 1918 we Lwowie) – polski lekarz, c. k. urzędnik, działacz społeczny.
Życiorys.
Ukończył studia medyczne uzyskując w 1874 stopień doktora. Od około 1875 do około 1882 praktykował jako lekarz w Wadowicach. W okresie zaboru austriackiego w ramach autonomii galicyjskiej podjął służbę w c. k. służbie zdrowia i od około 1882 do około 1886 był zatrudniony na stanowisku asystenta sanitarnego w urzędzie starostwa c. k. powiatu myślenickiego. Równolegle w tych latach praktykował w Myślenicach jako lekarz. Od około 1886 do 1890 sprawował stanowisko lekarza powiatowego przy urzędzie starostwa c. k. powiatu dąbrowskiego. W tym okresie praktykował jako lekarz w Dąbrowie.
Od 1890 sprawował stanowisko lekarza powiatowego w urzędzie starostwa c. k. powiatu sanockiego. W tych latach praktykował jako lekarz w Rymanowie. Około 1894 otrzymał tytuł honorowego obywatela Rymanowa. W Sanoku w latach 90. był także lekarzem tamtejszego oddział Towarzystwa Wzajemnych Ubezpieczeń w Krakowie. 20 maja 1899 obchodził w Sanoku jubileusz 25-lecia uzyskania doktoratu podczas uroczystości zorganizowanej przez sekcję sanocką Towarzystwa Lekarzy Galicyjskich. Przez wiele lat do końca pobytu w Sanoku był przewodniczącym sekcji sanockiej Towarzystwa Lekarzy Galicyjskich. W Sanoku działał społecznie. Był członkiem i doradcą sanockiego biura powiatowego Stowarzyszenia Czerwonego Krzyża mężczyzn i dam w Galicji. Był członkiem i działaczem sanockiego gniazda Polskiego Towarzystwa Gimnastycznego „Sokół” (1890, 1891, 1892), członkiem sądu honorowego tegoż; z dniem 6 lutego 1900 wystąpił z wydziału gniazda i całego towarzystwa. Działał w Towarzystwie Kasyna w Sanoku, w listopadzie 1895 został wybrany zastępcą przewodniczącego wydziału, pełnił funkcję wiceprezesa na przełomie 1896/1897, a będąc prezesem w tym czasie rozwinął stowarzyszenie o wybitnie polskim charakterze. Był organizatorem i przewodniczącym wydziału Towarzystwa Korpusów Wakacyjnych w Sanoku. Pełniąc tę funkcję był inicjatorem zorganizowania obchodów 60-lecia kapłaństwa sanockiego proboszcza ks. Franciszka Salezego Czaszyńskiego. W czerwcu 1896 został wybrany członkiem wydziału Towarzystwa Pomocy Naukowej w Sanoku, a pod koniec tego roku wystąpił z tego stowarzyszenia. W 1899 organizował w Sanoku instytucję parku Jordana na wzór założonego w Krakowie.
W marcu 1903 w charakterze starszego lekarza powiatowego został przeniesiony z Sanoka do Jarosławia. Sprawował stanowisko lekarza powiatowego w urzędzie c. k. starostwa powiatu jarosławskiego do około 1916 (od około 1910 w VII klasie rangi). W Jarosławiu praktykował też jako lekarz. Na początku maja 1910 był członkiem prezydium i zastępcą przewodniczącego zjazdu austriackich lekarzy urzędowych w Wiedniu. Był przewodniczącym oddziału jarosławskiego Towarzystwa Lekarzy Galicyjskich.
Zmarł 6 czerwca 1918 we Lwowie w wieku 67 lat. Został pochowany w grobowcu rodzinnym na Starym Cmentarzu w Tarnowie. Jego żoną była Bolesława z domu Zdzieńska (córka Ludwiki i Ludwika Korab Zdzieńskiego, c. k. poczmistrza w Krynicy, w 1908 należąca do jarosławskiego koła Towarzystwa Szkoły Ludowej, zmarła 25 marca 1918 we Lwowie w wieku 64 lat)). Miał syna Stanisława (ur. 1879, absolwent C. K. Gimnazjum w Sanoku z 1897). Jego krewnym był Adam Czyżewicz (1841-1910, także lekarz oraz poseł).
Odznaczenia.
austro-węgierskie

</doc>
<doc id="3870336" url="https://pl.wikipedia.org/wiki?curid=3870336" title="Władysław Czyżewicz">
Władysław Czyżewicz



</doc>
<doc id="3870338" url="https://pl.wikipedia.org/wiki?curid=3870338" title="Kalevi">
Kalevi

Kalevi – wieś w Estonii, w prowincji Rapla, w gminie Rapla.

</doc>
<doc id="3870340" url="https://pl.wikipedia.org/wiki?curid=3870340" title="Major Lazer (serial)">
Major Lazer (serial)

Major Lazer – powstała w 2014 roku amerykańska kreskówka, bazująca na założonym w 2009 roku zespole muzycznym o tej samej nazwie, stworzona przez muzyka Diplo, Ferry'ego Gouwa i Kevina Kusatsu. Premiera pierwszego odcinka odbyła się 27 października 2014 roku na kanale FXX. Na łamach Rolling Stone Diplo potwierdził prace nad drugim sezonem serialu. Animacja nie miała oficjalnej premiery w Polsce.
Fabuła "Major Lazer" osadzona jest w niedalekiej przyszłości. Opowiada przygody posiadającego broń laserową zamiast dłoni i pochodzącego z Jamajki tytułowego bohatera Majora Lazera, który stawia opór złemu prezydentowi Whitewallowi i jemu podwładnemu, generałowi Rubbish. Po jego stronie stoją haker Blkmrkt i Penny Whitewall - córka prezydenta.

</doc>
<doc id="3870342" url="https://pl.wikipedia.org/wiki?curid=3870342" title="Ikuo Ōyama">
Ikuo Ōyama

 – japoński polityk i działacz społeczny.
Wykładał nauki polityczno-społeczne na Uniwersytecie Waseda w Tokio, w 1926 został przewodniczącym Centralnego Komitetu Wykonawczego Partii Robotniczo-Chłopskiej (Rōdō Nōmintō) i posłem do parlamentu. Był zwolennikiem liberalizmu i antymilitaryzmu, 1931–1947 przebywał na emigracji w USA. W 1950 został deputowanym Izby Radców (wyższej izby japońskiego parlamentu), był inicjatorem utworzenia Ogólnojapońskiego Komitetu Obrońców Pokoju i został jego przewodniczącym.

</doc>
<doc id="3870344" url="https://pl.wikipedia.org/wiki?curid=3870344" title="Schron amunicyjny „Las Wolski”">
Schron amunicyjny „Las Wolski”

Schron amunicyjny "Las Wolski" – jeden z obiektów austriackiej Twierdzy Kraków. 
Znajduje się przy Alei Wędrowników, trasie spacerowej w Lesie Wolskim, na wschodnim stoku Ostrej Góry, ok. 500 metrów na zachód od krakowskiego zoo. Znajduje się też w niedalekim sąsiedztwie baterii FB-36 Ostra Góra.
Powstał w latach 1914-1915 według typowego projektu. Schron zbudowany jest z batonu i cegły. Posiada wzmocniony betonowy stropodach. Obecnie obiekt jest dobrze zachowany i niezdewastowany. 

</doc>
<doc id="3870345" url="https://pl.wikipedia.org/wiki?curid=3870345" title="Violet Stigmata">
Violet Stigmata

Violet Stigmata – francuski zespół grający gothic rock, death rock oraz darkwave założony przez Nicolasa Fourneta (Nico) w 1996 roku w Besançon.
Historia.
Początki działalności grupy sięgają roku 1996. Zespół założył Nico i przez pewien czas Violet Stigmata był jednoosobowym projektem, potem dołączyła do niego poznana młoda graficzka Céline Fournet. Wspólnie wydali kilka EP ("The Skeleton Feast", "Manticore" czy "Unterwelt") jednakże na pierwsze prawdziwe dokonania muzyczne trzeba było czekać aż do roku 1999. Wtedy, po dołączeniu pozostałych członków grupa zaczęła działalność wydawniczą i koncertową. W roku 1999 zespół wydał dwie EPki zatytułowane "The Violet Stigmata Project" i "Humanicide", rok później kolejne dwie "Mors Ultima Ratio" oraz "Second Blood".
W roku 2001 ukazała się tylko jedna EPka "Delirium Nocturnus" anonsująca wydaną rok później debiutancką płytę zespołu zatytułowaną "Décompositions &amp; Reliques". Na zawartość tej płyty, jak i wydanego w 2003 kolejnego albumu "Progénitures, Suite &amp; Fin" składają się w dużej mierze zremasterowane wersje utworów wydanych wcześniej na demach. W roku 2005 zespół nagrywa kolejną płytę "Dyskronik Circus" w międzyczasie intensywnie koncertując. Występują m.in. wspólnie ze znanym amerykańskim zespołem Cinema Strange w Paryżu, koncertują w Londynie, występują też w znanym paryskim klubie Bataclan. Zespół często odbywał wspólne tournée wraz z francuskim zespołem Varsovie.
W roku 2009 ukazuje się kolejna płyta zespołu zatytułowana "Twilight of the Fortune Tree", Dobrze przyjęta okazała się ostatnim wydawnictwem zespołu. 27 kwietnia 2011 roku lider grupy Nico umiera z powodu obrażeń, odniesionych w poważnym wypadku samochodowym.
Śmierć charyzmatycznego lidera, kompozytora i wokalisty jest dla zespołu na tyle dużym ciosem, że, mimo iż nigdy nie opublikowano oficjalnej informacji o rozwiązaniu grupy, Violet Stigmata zaprzestał jakiejkolwiek działalności i na chwilę obecną (2016) nic nie wskazuje na powrót grupy.
Styl muzyczny.
Muzyka zespołu ewoluowała na przestrzeni lat, pozostając jednak zawsze w kręgu mrocznych i niepokojących dźwięków death rocka. Sam Nico wspominał, że najbliżej mu do zespołów z kręgu batcave takich jak Christian Death czy Neva. Muzyka brzmi złowieszczo co podkreślają okładki albumów będące zasługą Céline Fournet. Utwory są mieszanką ostrych gitarowych riffów z bardzo zimnymi klawiszami.

</doc>
<doc id="3870347" url="https://pl.wikipedia.org/wiki?curid=3870347" title="Roman Majkin">
Roman Majkin

Roman Jurjewicz Majkin (ros. Роман Юрьевич Майкин; ur. 14 sierpnia 1990) – rosyjski kolarz szosowy, zawodnik profesjonalnej grupy Gazprom-RusVelo.

</doc>
<doc id="3870348" url="https://pl.wikipedia.org/wiki?curid=3870348" title="Torpeda Mark 22">
Torpeda Mark 22

Torpeda Mark 22 – amerykańska, namierzająca torpeda akustyczna stworzona w 1944 roku przez Bell Labs i Westinghouse Electric Corporation. Używana była na okrętach podwodnych. Zaprzestano jej rozwijania pod koniec II wojny światowej.
Stworzono 2 prototypy z czego żadnego nie użyto w walce .
Specyfikacje.
Torpeda wyposażona była w napęd elektryczny, żyroskop oraz głowicę typu HBX o masie 222,796 185 kg. Ważyła 1253,123 kg, jej średnica wynosiła 533,4 mm a długość 6248,4 mm. Osiągała prędkość 53,708 km/h. Jej maksymalny, efektowny zasięg wynosił 3 657,6 m.

</doc>
<doc id="3870353" url="https://pl.wikipedia.org/wiki?curid=3870353" title="Michał Attaleiates">
Michał Attaleiates

 Michał Attaleiates (gr. Μιχαήλ Ἀτταλειάτης, ur. ok. 1030/1035, zm. ok. 1085) – bizantyński historyk z XI wieku.
Życiorys.
Urodzony blisko lub w Attalei. Za czasów panowania Konstantyna X Dukasa, został sędzią (gr. "krites") oraz senatorem w Konstantynopolu. Po przejęciu władzy przez Romana IV Diogenesa, został promowany na sędziego wojska (gr. "krites tou stratopedou")  oraz uzyskał tytuł patryczjusza (gr. "patrikios)". Pomimo przegranej pod Manzikertem przez Romana i przejęciu władzy przez Michała VII Dukasa, nie utracił swojej pozycji. Nowemu władcy zadedykował swoją prace o prawie "Ponema Nomika". Dwukrotnie żonaty, wpierw z Sofią, a następnie Ireną, z którą miał syna Teodora.

</doc>
<doc id="3870362" url="https://pl.wikipedia.org/wiki?curid=3870362" title="Tazawako">
Tazawako



</doc>
<doc id="3870365" url="https://pl.wikipedia.org/wiki?curid=3870365" title="Rusłana Taran">
Rusłana Taran

Rusłana Ołeksijiwna Taran (ukr. Руслана Олексіївна Таран, ur. 27 października 1970) – ukraińska żeglarka sportowa, trzykrotna medalistka olimpijska.
Brała udział w trzech igrzyskach (IO 1996, IO 2000, IO 2004), za każdym razem zdobywała medale. W 1996 i 2000 brąz w klasie 470, podczas obu startów partnerowała jej Ołena Pachołczyk. W 1997, 1998 i 1999 zdobywały tytuł mistrzyń globu, w 1995 były drugie. W 1997 zostały wybrane żeglarkami roku przez ISAF. Taran swój trzeci medal olimpijski, tym razem srebrny, zdobyła w 2004 roku w klasie Yngling.

</doc>
<doc id="3870366" url="https://pl.wikipedia.org/wiki?curid=3870366" title="Ruslana Taran">
Ruslana Taran



</doc>
<doc id="3870368" url="https://pl.wikipedia.org/wiki?curid=3870368" title="Wśród przełomu">
Wśród przełomu

Wśród przełomu – poemat Adama Asnyka, powstały w 1894.
Wiersz ma charakter katastroficzny. Zalicza się do liryki poety o tematyce społecznej. Utwór jest napisany strofą królewską, czyli zwrotką siedmiowersową, rymowaną ababbcc. Strofa ta jest typowa dla dawnej poezji angielskiej. Składa się z dwudziestu dwóch zwrotek. Asnyk posłużył się jedenastozgłoskowcem.
&lt;poem&gt;
"Na niebie odblask łun ognistych płonie"
"I ciemne noce opromienia krwawo;"
"Skrwawione widma wyciągają dłonie,"
"W poświście wichru lecą z mgieł kurzawą,"
"Powietrze jęków wypełniając wrzawą;"
"Nad krwią przelaną, która świeżo dymi,"
"Z ciemności kształt się wynurza olbrzymi..."
&lt;/poem&gt;

</doc>
<doc id="3870373" url="https://pl.wikipedia.org/wiki?curid=3870373" title="Zenon Gajewski">
Zenon Gajewski

Zenon Bogumił Gajewski (ur. 27 maja 1928 w Margoninie, w powiecie chodzieskim, zm. 7 listopada 2000 w Warszawie) – polski geolog, specjalista w zakresie geologii złóż surowców mineralnych, zwłaszcza surowców skalnych.
Młodość.
Ojciec Jan zginął w czasie okupacji w obozie koncentracyjnym w Mauthausen.
Lata dziecięce Zenon Gajewski spędził w Ostrowie Wielkopolskim. Podczas okupacji od 14 roku życia pracował jako młodociany pomagając rodzinie. W 1943 złożył przysięgę żołnierską Armii Krajowej, w której służył jako łącznik.
Po wojnie uczył się w gimnazjum i liceum w Ostrowie Wielkopolskim. Egzamin maturalny zdał w 1949. W tym samym roku rozpoczął studia w Zakładzie Geologii Uniwersytetu Warszawskiego. Ukończył je już na nowo powstałym Wydziale Geologii UW, w październiku 1953. Otrzymał dyplom magistra ze specjalnością geologia i paleontologia.
Praca.
Pracę w Państwowym Instytucie Geologicznym Zenon Gajewski podjął jeszcze jako student w 1950. Początkowo był praktykantem w Wydziale Geologii Technicznej. Zajmował się dozorem i nadzorem wierceń na terenie całego kraju, na złożach kruszywa naturalnego oraz surowców ceramicznych. W 1952 został przeniesiony jako pracownik krótkoterminowy do Sekcji Żwirów i Piasków w Wydziale Surowców Skalnych i Niemetalicznych, kierowanym przez Władysława Bobrowskiego. W tym samym roku został pracownikiem etatowym Instytutu.
Po ukończeniu studiów w 1953 otrzymał nakaz pracy w Instytucie Geologicznym. Został młodszym pracownikiem naukowym, a następnie asystentem w tym samym Wydziale, przemianowanym później na Zakład Surowców Skalnych. Od 1952 do 1955 badał wystąpienia i złoża piasków formierskich koło Starachowic oraz wapieni na Roztoczu. W 1954 został kierownikiem Sekcji Złóż Kamieni Budowlanych, przemianowanej w 1955 na Pracownię Złóż Surowców Węglanowych. Kierował nią do 1977. W lutym 1955 został starszym asystentem, a w 1961 został przez Radę Naukową Instytutu Geologicznego mianowany adiunktem. W 1966 uzyskał z Centralnego Urzędu Geologii uprawnienia geologiczne do poszukiwania i badania złóż kopalin stałych.
Od 1955 Zenon Gajewski prowadził poszukiwania i badania surowców węglanowych, w aspekcie ich przydatności do produkcji materiałów wiążących, ale również jako kamieni budowlanych i dekoracyjnych. Badaniami objął terenie całej Polski, a zwłaszcza w rejonie bloku przedsudeckiego, triasu śląsko-krakowskiego i jury krakowsko-wieluńskiej.
Rozpoczął również obszerne badania złóż magnezytu na Dolnym Śląsku. Odkrył i udokumentował kilka dużych złóż tego surowca, w tym złoże Wiry. W oparciu o te badania przygotował pod kierunkiem Mariana Kamieńskiego rozprawę doktorską "Występowanie i właściwości magnezytów masywu serpentynitowego Gogołów-Jordanów na tle budowy geologicznej tego obszaru". Obronił ją w 1968. Po uzyskaniu doktoratu został w maju 1972 mianowany samodzielnym pracownikiem naukowo-badawczym, a w kwietniu 1973 docentem w Instytucie Geologicznym.
Był ekspertem Instytutu Materiałów Wiążących w Opolu, był członkiem Polskiego Towarzystwa Geologicznego. W 1974 został mianowany członkiem Komisji Oceny Projektów Badań Geologicznych, a od 1986 członkiem i zastępcą przewodniczącego Komisji Zasobów Kopalin przy Ministrze Ochrony Środowiska i Zasobów Naturalnych. Od 1983 był też członkiem Rady Naukowo-Technicznej Centralnego Ośrodka Badawczo-Rozwojowego Przemysłu Kruszyw Budowlanych w Warszawie.
W 1977 został przeniesiony z Zakładu Geologii Surowców Skalnych do Zakładu Geologii Rud Metali. Zajął się tam problemem wykorzystania skał anortozytowych, których duże ilości miały być wydobywane podczas planowanej eksploatacji rud ilmenitowo-magnetytowych w okolicach Krzemianki na Suwalszczyźnie. Pracował nad podziemną przeróbką tego surowca odpadowego. Brał również udział w rozpoznawaniu i dokumentowaniu złoża rud ilmenitowo-magnetytowych w Udryniu, niedaleko Krzemianki. Za dokumentację tego złoża otrzymał zespołową Nagrodę Ministra Środowiska, Zasobów Naturalnych i Leśnictwa. W Zakładzie Geologii Rud Metali uczestniczył również w dokumentowaniu prognostycznych zasobów rud cynku i ołowiu w rejonie Żarki Zachód oraz Winowno (województwo śląskie)-Będusz.
W latach 1979-1980 brał udział w Międzynarodowej Ekspedycji Geologicznej Rady Wzajemnej Pomocy Gospodarczej w Mongolii jako specjalista i geolog surowcowy. Pracował w górach Chentej, na obszarze Zulget. Poszukiwał tam złóż fluorytu, cyny, wolframu oraz cynku i ołowiu.
Był autorem ponad 30 publikacji oraz wielu opracowań archiwalnych, koreferatów, recenzji, opinii i recenzji.
We wrześniu 1990 odszedł na emeryturę. W listopadzie 2000 zmarł w Warszawie.

</doc>
<doc id="3870375" url="https://pl.wikipedia.org/wiki?curid=3870375" title="Krzysztof Micuta">
Krzysztof Micuta

Krzysztof Micuta herbu Gozdawa (zm. w 1713 roku) – marszałek grodzieński w 1704 roku, podkomorzy grodzieński w latach 1694-1713, sędzia ziemski grodzieński w latach 1688-1694, pisarz ziemski grodzieński do 1688 roku, sędzia grodzki grodzieński w latach 168-1681, miecznik witebski już w 1674 roku.
Poseł na sejm 1685 roku, poseł sejmiku grodzieńskiego na sejm zwyczajny 1688 roku.

</doc>
<doc id="3870383" url="https://pl.wikipedia.org/wiki?curid=3870383" title="Stasiowe">
Stasiowe

Stasiowe - przysiółek nad Liswartą, kiedyś kuźnica, administracyjnie należy do Zborowskiego. Nazwa przysiółka pochodzi od imienia Staś.
Położenie.
Stasiowe znajduje się w województwie Śląskim, w powiecie Lublinieckim i w gminie Ciasna. Obecna nazwa to Zborowskie ul. Stasiowa. 
Historia.
Powstało w 1830 roku jako Staschowe. W 1845 nazwa została zmieniona na Stasiowe. W 1936 nazwa została ponownie zmieniona, tym razem na Grenzwinkel. Po II wojnie światowej do dnia dzisiejszego obowiązuje nazwa Zborowskie ul. Stasiowa. 
Obecnie.
Przez Stasiowie przebiega szlak turystyczny im. Józefa Lompy. W miejscowości znajduje się 9 gospodarstw, a w nich mieszka ok. 20 ludzi.

</doc>
<doc id="3870387" url="https://pl.wikipedia.org/wiki?curid=3870387" title="Rafael Paasio">
Rafael Paasio

Kustaa Rafael Paasio (ur. 6 czerwca 1903 w Uskeli, zm. 17 marca 1980 w Turku) – fiński polityk, parlamentarzysta i minister, przewodniczący Eduskunty, dwukrotny premier (1966–1968 i 1972).
Życiorys.
Od młodości działał w organizacjach socjalistycznych i robotniczych, pracował też w związkach zawodowych. Zaangażował się w działalność polityczną w ramach Partii Socjaldemokratycznej, był redaktorem naczelnym jej periodyku „Turun Päivälehti”. Od 1945 wchodził w skład rady miejskiej w Turku. W 1948 został deputowanym do parlamentu, w fińskim parlamencie zasiadał do 1975. Między 1949 a 1965 z krótkim przerwami przewodniczył parlamentarnej komisji spraw zagranicznych. W 1966 oraz w latach 1969–1972 stał na czele Eduskunty.
W latach 1963–1975 pełnił funkcję przewodniczącego swojego ugrupowania. Opowiadał się za bardziej lewicową i ugodową wobec ZSRR polityką niż jego poprzednik Väinö Tanner. W 1951 oraz od 1958 do 1959 sprawował urząd ministra spraw społecznych. Od maja 1966 do marca 1968 oraz od lutego do września 1972 zajmował stanowisko premiera.
Był ojcem polityka Perttiego Paasia.

</doc>
<doc id="3870388" url="https://pl.wikipedia.org/wiki?curid=3870388" title="Pacyfikacja wsi Skłoby">
Pacyfikacja wsi Skłoby

Pacyfikacja wsi Skłoby – masowa zbrodnia popełniona przez okupantów niemieckich 11 kwietnia 1940 roku.
Skłoby zostały spacyfikowane w odwecie za działalność Oddziału Wydzielonego Wojska Polskiego majora „Hubala”. Ekspedycja karna złożona z funkcjonariuszy Ordnungspolizei, wspieranych przez członków SS i Selbstschutzu, doszczętnie spaliła wieś oraz aresztowała niemal wszystkich mężczyzn w wieku od 15 do 60 lat. Jeszcze tego samego dnia 265 zatrzymanych Polaków rozstrzelano w lesie rzucowskim. Była to najkrwawsza ze wszystkich pacyfikacji „hubalowskich”.
Geneza.
Skłoby leżą na skraju kompleksu lasów kielecko-koneckich. Są rozległą wsią otoczoną lasem. Przed wojną liczyły około 400 zagród i około tysiąca mieszkańców. Ze względu na niską jakość gleby i niewielkie rozmiary gospodarstw wieś była uboga, a spory odsetek jej ludności pozostawał zatrudniony poza rolnictwem.
14 marca 1940 roku w odległym o niespełna pięć kilometrów Hucisku stanął na kwaterach Oddział Wydzielony Wojska Polskiego pod dowództwem majora Henryka Dobrzańskiego ps. „Hubal”. Podczas swojego pobytu w lasach chlewiskich i niekłańskich „hubalczycy” nigdy nie kwaterowali w Skłobach, uzyskali jednak wszechstronną pomoc od ich mieszkańców. We wsi zbierano żywność dla żołnierzy i obrok dla koni, a kilku mężczyzn zgłosiło się ochotniczo w szeregi oddziału. Wkrótce w okolicy odnotowano wzmożoną aktywność niemieckich konfidentów i patroli.
30 marca 1940 roku oddziały SS i policji niemieckiej rozpoczęły szeroko zakrojoną obławę na oddział „Hubala”. Atak na Hucisko przyniósł jednak okupantom dotkliwą porażkę. Po zwycięskim starciu „hubalczycy” odskoczyli do odległej o 25 kilometrów wsi Szałas, gdzie 1 kwietnia odparli kolejny niemiecki atak. Niedługo później „Hubal”, za cenę częściowego rozproszenia oddziału, zdołał wydostać swoich żołnierzy z obszaru objętego obławą.
Nieudane próby rozbicia polskiego oddziału nadszarpnęły prestiż niemieckich władz policyjnych. Prawdopodobnie był to kluczowy powód, dla którego Wyższy Dowódca SS i Policji w Generalnym Gubernatorstwie ("HSSPF „Ost”"), SS-Obergruppenführer Friedrich Wilhelm Krüger, podjął decyzję o przeprowadzeniu zakrojonej na szeroką skalę akcji pacyfikacyjnej, wymierzonej we wsie, w których pobliżu operowali „hubalczycy”. Odwet na ludności cywilnej miał zatrzeć wrażenie porażki, spowodowane dotychczasowymi niepowodzeniami w walce z „Hubalem”. W ciągu niespełna dwóch tygodni różnymi formami represji dotkniętych zostało 31 miejscowości w przedwojennych powiatach koneckim, kieleckim i opoczyńskim. Cztery wsie doszczętnie spalono, a w piątej zniszczono większą część zabudowy. Niemcy zamordowali 712 osób cywilnych, w tym dwie kobiety i sześcioro dzieci.
Przebieg pacyfikacji.
Po zakończeniu walk pod Huciskiem sołtys Skłobów, Ignacy Czerwonka, został wezwany na posterunek żandarmerii w Chlewiskach, gdzie rozkazano mu sporządzić listę mieszkańców współpracujących z oddziałem „Hubala”. Ten jednak, po konsultacji z miejscowymi nauczycielami, odmówił sporządzenia listy, argumentując, że cała ludność pomagała polskim żołnierzom. Wkrótce do mieszkańców zaczęły docierać pogłoski, że „Niemcy będą palić Skłoby”. Nie wzbudziły one jednak większego niepokoju.
W nocy z 10 na 11 kwietnia od strony Szydłowca nadjechała samochodami niemiecka ekspedycja karna. W jej skład wchodzili funkcjonariusze policji porządkowej, wspierani przez członków SS i Selbstschutzu. Jeszcze przed świtem Niemcy szczelnym kordonem otoczyli Skłoby. Następnie przystąpili do zatrzymywania mężczyzn w wieku od 15 do 60 lat, przy czym aresztowań dokonywali na podstawie wyglądu fizycznego, bez sprawdzania dokumentów. Schwytania uniknęło jedynie jedenastu mężczyzn z tzw. Skłobów Górnych, którym udało się wymknąć ze wsi, zanim Niemcy zamknęli pierścień okrążenia.
Wszystkich aresztantów pognano do sąsiedniego Stefankowa. W trakcie marszu bito ich kolbami. Po dotarciu na miejsce mężczyzn załadowano na samochody ciężarowe i odwieziono do szkoły w Chlewiskach. W szkolnych salach aresztantów ustawiono w szeregu twarzą do ściany, dotkliwie bijąc przy najmniejszej oznace ruchu. Oznajmiono im również za pośrednictwem tłumacza, że zostaną ukarani za udzielanie pomocy oddziałowi „Hubala”. Wkrótce do szkoły przywieziono jeszcze kilku mężczyzn ze Skłobów, których wykryto podczas przeszukiwania zabudowań.
Po pewnym czasie kilkuosobowe grupki zatrzymanych zaczęto wyprowadzać z sal do osobnego pomieszczenia, w którym urzędowała komisja złożona z kilku oficerów policji i tłumacza. Członkowie komisji sprawdzali personalia więźniów, odbierali im dokumenty i przeprowadzali krótkie przesłuchania. W wyniku selekcji zwolniono chłopców w wieku poniżej 15 lat oraz starców powyżej 60. roku życia. Niemcy zwolnili także kilku mężczyzn w wieku poborowym – leśniczego Jana Osóbkę, gajowych Adama Korczaka i Mariana Stopę, sztygara Czarnotę. Świadkowie twierdzili, że jeden z Niemców szeptem doradzał młodym chłopcom i starszym mężczyznom, aby podawali wiek kwalifikujący do zwolnienia. Leśniczego i gajowych miała natomiast ocalić interwencja rządcy majątku w Chlewiskach, Jana Wienera. Ostatecznie w gronie „wyselekcjonowanych” znalazło się jednak kilku chłopców w wieku 14 lat lub niżej, którzy podczas przesłuchania zawyżyli swój wiek, nie chcąc opuszczać ojców i starszych braci.
Tymczasem po zabraniu mężczyzn Niemcy zaczęli systematycznie podpalać zabudowania Skłobów. Zniszczeniu uległo wówczas blisko 400 zagród. Z pożogi ocalała tylko szkoła oraz od dwóch do pięciu innych budynków. Z płonących gospodarstw kobiety i dzieci zdołały uratować część rzeczy i wyprowadzić inwentarz. Niektórzy pogorzelcy znaleźli schronienie u krewnych i znajomych zamieszkałych w sąsiednich wsiach, inni byli zmuszeni koczować w ruinach Skłobów.
Zakończywszy przesłuchania, Niemcy przystąpili do eksterminacji „wyselekcjonowanych” mężczyzn. Miejscem kaźni stał się las rzucowski, gdzie już poprzedniego wieczora spędzeni z Szydłowca Żydzi wykopali kilka masowych grobów. Egzekucje odbywały się w dwóch miejscach: przy tzw. stawach rzucowskich (bliżej Stefankowa) oraz w odległości ok. 300 metrów od rozwidlenia szosy Szydłowiec–Przysucha (w miejscu, gdzie obecnie znajdują się cmentarz i pomnik). Ofiary zabierano ze szkolnego budynku grupami po dziesięć osób, ładowano na samochody ciężarowe, a następnie wywożono do lasu i rozstrzeliwano. Czterech mężczyzn z pierwszej grupy skazańców – Michał Duda, Jan Głuch, Antoni Piec, Jan Pietras – zdołało wykorzystać nieuwagę Niemców i uciec z miejsca kaźni. Pod wpływem tego wydarzenia oprawcy podjęli dodatkowe środki ostrożności; odtąd krępowali ofiarom ręce oraz zasłaniali im oczy (niekiedy ich własnymi czapkami lub szalikami). Rannych dobijano bagnetami, a według niektórych źródeł także wrzucanymi do mogił granatami. Egzekucja trwała aż do zmierzchu. Po jej zakończeniu Niemcy zmusili Żydów z okolicznych wiosek do zasypania zbiorowych grobów. Prawdopodobnie niektórzy ciężko ranni Polacy zostali wówczas zakopani żywcem.
Imienna lista ofiar pacyfikacji, sporządzona przez Główną Komisję Badania Zbrodni Hitlerowskich w Polsce, zawiera 265 nazwisk. Inne źródła podają natomiast, że zamordowano 215, 216 lub 228 osób. Masakrę przeżyło nie więcej jak 30 mężczyzn ze Skłobów. Była to najkrwawsza ze wszystkich pacyfikacji „hubalowskich”.
Tego samego dnia Niemcy doszczętnie spalili również Gałki i Hucisko, gdzie zamordowali odpowiednio dwunastu i dwudziestu dwóch Polaków. Był to ostatni akt pacyfikacji „hubalowskich”.
Epilog.
Kobiety ze Skłobów, które słyszały odgłosy strzałów dochodzące z lasu rzucowskiego, udały się tam następnego dnia w poszukiwaniu swoich bliskich. W lesie odnaleziono wówczas masowe groby i ślady egzekucji. Po trzech dniach rodziny ofiar uzyskały zgodę władz gminnych w Chlewiskach na wydobycie zwłok. Zwłoki Franciszka Świercza zostały pochowane przez rodzinę na cmentarzu w Nadolnej, a Jana Szlufika w Chlewiskach. Pozostałe ofiary pogrzebano w indywidualnych grobach w pobliżu miejsca egzekucji. Po kilku tygodniach Niemcy rozkazali jednak splantować mogiły i zasadzić na nich młode drzewka. Mimo zakazów okupanta rodziny dokładały jednak wysiłków, aby oznaczyć groby swoich bliskich.
Po zakończeniu okupacji na miejscu kaźni przy szosie Szydłowiec–Przysucha urządzono cmentarz wojenny. Przeniesiono tam również szczątki ofiar pogrzebane w rejonie stawów rzucowskich. Na cmentarzu wzniesiono pomnik o pięciometrowej rozpiętości skrzydeł. W latach 60. XX wieku, w ramach działań mających na celu uczczenie ofiar pacyfikacji, w Skłobach wzniesiono „szkołę tysiąclecia” (budowę sfinansowano ze składek żołnierzy WOP).
W 1977 roku Skłoby zostały odznaczone Krzyżem Grunwaldu III klasy.
Sprawcy.
Akcja pacyfikacyjna w Skłobach została przeprowadzona przez 51. batalion policji porządkowej. Z źródeł niemieckich wynika, że jego 3. kompania odpowiadała za zorganizowanie kordonu wokół wsi, 2. kompania podłożyła ogień pod zabudowania, natomiast 1. kompania przeprowadziła egzekucję.
Według źródeł polskich w pacyfikacji uczestniczyli także członkowie SS i Selbstchutzu.
W maju 2018 roku na jednym z internetowych serwisów aukcyjnych pojawiły się fotografie pochodzące z albumu podoficera 51. batalionu policji porządkowej, które przedstawiały m.in. pacyfikację Skłobów. Kilka zdjęć, w tym trzy wykonane w Skłobach, zostało wykupionych przez Tomasza Kaletę i przekazanych Instytutowi Pamięci Narodowej.

</doc>
<doc id="3870397" url="https://pl.wikipedia.org/wiki?curid=3870397" title="Luis de Pablo">
Luis de Pablo

Luis de Pablo Costales (ur. 28 stycznia 1930 w Bilbao, zm. 10 października 2021 w Madrycie) – hiszpański kompozytor.
Życiorys.
W latach 1959–1964 kierował zespołem Tiempo y Música, w 1965 założył grupę Alea. Był jednym z pionierów muzyki elektronicznej w Hiszpanii, komponował utwory na różne zespoły instrumentalne (m.in. "Mòdulos I–VI" 1965–1968) i wokalno-instrumentalne oraz muzyki elektronicznej ("Mitologia" 1965, "Tamano natural" 1970).
Oficer francuskiego Orderu Sztuki i Literatury (1984).

</doc>
<doc id="3870402" url="https://pl.wikipedia.org/wiki?curid=3870402" title="Ołena Pacholczyk">
Ołena Pacholczyk

Ołena Iwaniwna Pacholczyk (ukr. Олена Іванівна Пахольчик, ur. 2 listopada 1964) – ukraińska żeglarka sportowa, dwukrotna medalistka olimpijska.
Brała udział w trzech igrzyskach (IO 1992 – czwarte miejsce w 470 w ekipie Wspólnoty Niepodległych Państw, IO 1996, IO 2000), na dwóch zdobywała medale. W 1996 i 2000 wywalczyła brąz w klasie 470, podczas obu startów partnerowała jej Rusłana Taran. W 1997, 1998 i 1999 zdobywały tytuł mistrzyń globu, w 1995 były drugie. W 1997 zostały wybrane żeglarkami roku przez ISAF.

</doc>
<doc id="3870407" url="https://pl.wikipedia.org/wiki?curid=3870407" title="Jagjit Singh">
Jagjit Singh



</doc>
<doc id="3870411" url="https://pl.wikipedia.org/wiki?curid=3870411" title="Bokwang Phoenix Park">
Bokwang Phoenix Park

Bokwang Phoenix Park (kor. 보광 휘닉스 파크) – południowokoreański ośrodek narciarski położony w powiecie Pjongczang, w środkowej części prowincji Gangwon. Leży w pobliżu miejscowości Bongpyeong-myeon, w górach Taebaek, około 120 km na wschód od Seulu. Ośrodek powstał w 1995 roku, a w latach 2015-2017 został rozbudowany.
W 2016 roku rozegrano tu zawody Pucharu Świata w narciarstwie dowolnym. W 2018 roku będą tu rozgrywane konkurencje narciarstwa dowolnego i snowboardingu w ramach Zimowych Igrzysk Olimpijskich 2018 w Pjongczangu.

</doc>
<doc id="3870412" url="https://pl.wikipedia.org/wiki?curid=3870412" title="Bokwang">
Bokwang



</doc>
<doc id="3870417" url="https://pl.wikipedia.org/wiki?curid=3870417" title="Sevil Shhaideh">
Sevil Shhaideh

Sevil Shhaideh z domu Geambec (ur. 4 grudnia 1964 w Konstancy) – rumuńska polityk i urzędnik państwowy, minister oraz wicepremier.
Życiorys.
Urodziła się w rodzinie muzułmańskiej jako córka Tatarki krymskiej i Turka. Zawarła związek małżeński z syryjskim przedsiębiorcą Akramem Shhaidehem.
W 1987 ukończyła studia na wydziale planowania gospodarczego i cybernetyki Akademii Studiów Ekonomicznych w Bukareszcie. W 2007 uzyskała magisterium z ekonomii na Universitatea Ovidius w Konstancy. Kształciła się także na kursach prowadzonych m.in. przez amerykańską agencję USAID. Pracowała jako analityk w przedsiębiorstwie rolnym, a od 1991 do 2012 w administracji okręgu Konstanca, od 1993 na stanowisku dyrektorskim, od 2007 jako dyrektor generalny. Była również koordynatorem do spraw legislacyjnych w ramach UNCJR, rumuńskiego zrzeszenia rad okręgów. W 2000 stanęła na czele ANIAP, organizacji skupiającej specjalistów z dziedziny IT zatrudnionych w administracji publicznej.
Związana z Partią Socjaldemokratyczną, uznawana za bliskiego współpracownika Liviu Dragnei, który w 2011 był świadkiem na jej ślubie. W maju 2012 objęła stanowisko sekretarza stanu w ministerstwie rozwoju regionalnego i administracji publicznej. W maju 2015 zastąpiła Liviu Dragneę na stanowisku ministra w tym resorcie w czwartym rządzie Victora Ponty. Urząd ten sprawowała do listopada 2015.
21 grudnia 2016 Partia Socjaldemokratyczna (która zwyciężyła w wyborach parlamentarnych) i jej koalicjant Sojusz Liberałów i Demokratów wysunęły kandydaturę Sevil Shhaideh na urząd premiera. Lider PSD Liviu Dragnea z powodu wyroku skazującego nie mógł objąć tej funkcji. Ugrupowania opozycyjne zarzuciły Sevil Shhaideh brak doświadczenia politycznego i brak samodzielności. 27 grudnia 2016 prezydent Klaus Iohannis odrzucił jej kandydaturę.
W styczniu 2017 Sevil Shhaideh została wicepremierem oraz ministrem rozwoju regionalnego, administracji publicznej i funduszy europejskich w gabinecie Sorina Grindeanu. Pozostała na tych stanowiskach również w utworzonym w czerwcu tegoż roku rządzie Mihaia Tudosego. Odeszła z rządu w październiku 2017.

</doc>
<doc id="3870423" url="https://pl.wikipedia.org/wiki?curid=3870423" title="Wojna o planetę małp">
Wojna o planetę małp

Wojna o planetę małp () – amerykański film fantastycznonaukowy z 2017 w reżyserii Matta Reevesa według scenariusza Marka Bombacka, wyprodukowany przez wytwórnię 20th Century Fox. Jest to kontynuacja filmów "Geneza planety małp" (2011) i "Ewolucja planety małp" (2014).
Główne zdjęcia rozpoczęto 14 października 2015 roku w Vancouver. Uroczysta premiera odbyła się w 10 lipca w Nowym Jorku, a do kin w Stanach Zjednoczonych film wszedł 14 lipca 2017 roku. "Wojna o planetę małp" przyniosła 288 milionów dolarów dochodu i otrzymała uznanie krytyków, a wielu recenzentów podkreślało grę (w szczególności Serkisa), efekty wizualne, fabułę, muzykę oraz reżyserię.
Fabuła.
Dwa lata po wydarzeniach z poprzedniej części Cezar i jego plemię zostają zmuszone do walki przeciwko paramilitarnej formacji Alpha-Omega kierowanej przez bezwzględnego pułkownika McCullougha. Oddział wykorzystuje inne małpy człekokształtne, uwłaczająco nazywane „osłami”. Konfrontacja zaczyna się od nieudanego ataku plutonu wojsk Alpha-Omega na siedzibę małp. W czasie ataku czterech żołnierzy zostaje schwytanych. Cezar wypuszcza ich, mając nadzieję udowodnić pułkownikowi, że małpy nie są dzikusami.
Z długiej podróży wracają najstarszy syn Cezara, Niebieskooki i porucznik Rocket, donosząc, że po drugiej stronie pustyni znaleźli miejsce idealne dla małp. Tuż przed wyprawą matecznik małp najeżdża grupa komandosów pod wodzą Pułkownika. Zabijają oni Niebieskookiego i żonę Cezara. Plemię szykuje się do podróży, zaś Cezar zostawia swego najmłodszego synka, Corneliusa, a sam wraz z kilkoma towarzyszami, m.in. Rocketem, gorylem Lucą i orangutanem Mauricem odjeżdża, by służyć jako wabik. W opuszczonej wiosce znajdują niemą dziewczynkę, którą zabierają ze sobą. Po drodze grupa Cezara spotyka inteligentną małpą o imieniu Bad Ape, która wie, gdzie stacjonuje Alpha-Omega i prowadzi tam małpy. Obóz okazuje się silnie ufortyfikowanym obiektem w górach. Gdy małpy próbują przyjrzeć mu się bliżej, Luca zostaje zabity, a Cezar ujęty. W obozie Cezar dowiaduje się, że żołnierze schwytali i przyprowadzili tu całe jego plemię, zmuszając je w morderczych warunkach do budowy muru obronnego. Gdy Cezar nakłania małpy do zaprzestania pracy Pułkownik próbuje zmusić go głodem do zmiany decyzji.
Niema dziewczynka, Nova, zakrada się nocą do obozu, daje Cezarowi jedzenie, wodę i swoją szmacianą lalkę. Caesar i Rocket odkrywają podziemny tunel prowadzący do obiektu i uwalniają małpy. Cezar pozostaje w obozie, by skonfrontować się z McCulloughem, ale odnajduje go w złym stanie po zarażeniu wirusem. Cezar darowuje mu życie, ale Pułkownik sam się zabija. Obóz w tym czasie zostaje zaatakowany przez silny oddział armii. Caesar wysadza zbiornik paliwa, aby zaatakować siły Alpha-Omega od tyłu, nieumyślnie wywołując lawinę, która całkowicie niszczy zarówno obóz Alpha-Omega, jak i armię. Małpy, niosące Novą, przeżywają, dzięki wspięciu się na drzewa.
Plemię przemierza płaskowyż Kolorado i docieraj do oazy, o której donosił Niebieskooki. Podczas gdy inne małpy świętują, okazuje się, że Cezar jest śmiertelnie ranny. Maurice obiecuje mu na chwilę przed jego śmiercią, że opowie Corneliusowi, kim był jego ojciec i co zrobił dla małp.
Nagrody.
Film zdobył 27 nagród, ponadto był nominowany do Oscara za najlepsze efekty specjalne. 

</doc>
<doc id="3870424" url="https://pl.wikipedia.org/wiki?curid=3870424" title="Single numer jeden w roku 2017 (USA)">
Single numer jeden w roku 2017 (USA)

Notowanie Hot 100 przedstawia najlepiej sprzedające się single w Stanach Zjednoczonych. Publikowane jest ono przez tygodnik „Billboard”, a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="3870425" url="https://pl.wikipedia.org/wiki?curid=3870425" title="Graniczna Placówka Kontrolna Straży Granicznej w Paczkowie">
Graniczna Placówka Kontrolna Straży Granicznej w Paczkowie

Graniczna Placówka Kontrolna Straży Granicznej w Paczkowie – nieistniejąca obecnie graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściu granicznym na granicy z Republiką Czeską.
Formowanie i zmiany organizacyjne.
Graniczna Placówka Kontrolna Straży Granicznej w Paczkowie (GPK SG w Paczkowie), z siedzibą po stronie czeskiej w miejscowości Bílý Potok, została utworzona w 1996 roku i weszła w podporządkowanie Sudeckiego Oddziału Straży Granicznej.
12 stycznia 2002 roku Komendant Główny Straży Granicznej włączył GPK SG w Paczkowie, w struktury Śląskiego Oddziału Straży Granicznej w Raciborzu.
W ramach reorganizacji struktur Straży Granicznej związanej z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego 2 stycznia 2003 roku GPK SG w Paczkowie przejęła wraz z obsadą etatową pod ochronę odcinek graniczny, po rozformowanej Strażnicy SG w Gościcach.
Jako Graniczna Placówka Kontrolna Straży Granicznej w Paczkowie funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Paczkowie (Placówka SG w Paczkowie).
Ochrona granicy.
2 stycznia 2003 roku przystąpiła do ochrony granicy państwowej po zlikwidowanej strażnicy SG w Gościcach:

</doc>
<doc id="3870427" url="https://pl.wikipedia.org/wiki?curid=3870427" title="José Gomes (ur. 1999)">
José Gomes (ur. 1999)

José Gomes (ur. 8 kwietnia 1999 w Bissau) – portugalski piłkarz występujący na pozycji napastnika w portugalskim klubie SL Benfica B.
Kariera klubowa.
Wychowanek klubu SL Benfica, do którego trafił w 2012 roku. W kwietniu 2015 podpisał pierwszy profesjonalny kontrakt z Benficą. 6 sierpnia 2016 w zremisowanym 1:1 meczu z CD Cova da Piedade zadebiutował w drugiej drużynie tego klubu, natomiast w pierwszej drużynie zadebiutował 9 września 2016 w wygranym 2:1 meczu ligowym z FC Arouca.
11 lutego 2020 został wypożyczony do końca sezonu 2019/2020 do Lechii Gdańsk.
Kariera reprezentacyjna.
Reprezentant Portugalii w kadrach od U-15 do U-20.
W 2016 wraz z reprezentacją do lat 17 wygrał mistrzostwa Europy po pokonaniu w finale Hiszpanii 1:1 (5:4 po rzutach karnych) i został królem strzelców tego turnieju z 7 golami.
Styl gry.
Potrafi dobrze odnajdywać się w polu karnym i wykańczać akcje.

</doc>
<doc id="3870429" url="https://pl.wikipedia.org/wiki?curid=3870429" title="Linia kolejowa Chełmża - Mełno">
Linia kolejowa Chełmża - Mełno



</doc>
<doc id="3870431" url="https://pl.wikipedia.org/wiki?curid=3870431" title="Feldflieger-Abteilung 33">
Feldflieger-Abteilung 33

Feldflieger-Abteilung Nr. 33 – FFA 33 (Polowy oddział lotniczy nr 33) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w pierwszym miesiącu I wojny światowej, w dniu 28 sierpnia 1914 roku w Fliegerersatz Abteilung Nr. 2 i została dołączona do składu większej jednostki Batalionu Lotniczego nr 1. Jednostka uczestniczyła w walkach na froncie zachodnim. 
11 stycznia 1917 roku jednostka została przeformowana i zmieniona w Fliegerabteilung 33 - (FA 33).

</doc>
<doc id="3870441" url="https://pl.wikipedia.org/wiki?curid=3870441" title="Feldflieger-Abteilung 34">
Feldflieger-Abteilung 34

Feldflieger-Abteilung Nr. 34 – FFA 34 (Polowy oddział lotniczy nr 34) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w pierwszym miesiącu I wojny światowej, w dniu 22 sierpnia 1914 roku we Fliegerersatz Abteilung Nr. 3 i weszła w skład większej jednostki 3 Kompanii Batalionu Lotniczego Nr 3. Jednostka uczestniczyła w walkach na froncie zachodnim.
15 stycznia 1917 roku jednostka została przeformowana i zmieniona we Fliegerabteilung 265 (Artillerie) – (FA A 265).
W jednostce służyli m.in. Karl Deilmann.

</doc>
<doc id="3870443" url="https://pl.wikipedia.org/wiki?curid=3870443" title="Brian Murray">
Brian Murray

Brian Murray (ur. 26 grudnia 1921 w Melbourne, zm. 4 czerwca 1991 w Murrumbateman) – australijski żołnierz i urzędnik państwowy, kontradmirał, w latach 1982-1985 gubernator Wiktorii.
Życiorys.
Kariera wojskowa.
Był synem geodety. W 1939 wstąpił do Royal Australian Navy (RAN) i od razu został skierowany na szkolenie w Wielkiej Brytanii. W czasie II wojny światowej służył na trzech oceanach. W 1945 był członkiem załogi okrętu HMAS Australia, w czasie gdy stał się on obiektem serii ataków u wybrzeży Filipin, przeprowadzanych przez japońskich lotników kamikaze, co ostatecznie zmusiło dowództwo do czasowego wycofania tej jednostki ze służby. W latach 50. służył na wyższych stanowiskach oficerskich na pokładzie takich jednostek jak HMAS Sydney i HMAS Melbourne. W latach 1958-1959 przebywał na studiach w Londynie. W czerwcu 1961 otrzymał stopień kapitana i objął dowództwo nad fregatą HMAS Queenborough, skąd później został przeniesiony na HMAS Parramatta.
W kolejnych latach był dyrektorem ds. planowania w dowództwie marynarki wojennej, ponownie studiował w Wielkiej Brytanii, a także dowodził jednostką HMAS Supply. W latach 1968-1970 pracował jako attaché wojskowy w ambasadzie Australii w Tokio. W 1970 objął komendę na HMAS Sydney, w okresie gdy ten były lotniskowiec służył już głównie jako okręt transportujący australijskich żołnierzy do Wietnamu. W latach 1971-1974 zajmował wysokie stanowisko urzędnicze w resorcie obrony, jednocześnie pełniąc czysto honorowy urząd adiutanta morskiego królowej. Następnie w latach 1974-1975 sprawował dowództwo nad wszystkimi jednostkami RAN w stanie Wiktoria. W 1975 otrzymał awans na kontradmirała i został zastępcą szefa sztabu RAN. Pozostał na tym stanowisku do 1978, kiedy to przeszedł na wojskową emeryturę.
Późniejsze życie.
Po odejściu z wojska kupił ziemię rolną w stanie Nowa Południowa Walia, gdzie wraz z małżonką zajął się hodowlą koni i uprawą winorośli. Pod koniec 1981 został nominowany na w dużej mierze ceremonialne stanowisko gubernatora Wiktorii, które formalnie objął z dniem 1 marca 1982 roku. 3 października 1985 podał się do dymisji, w atmosferze skandalu spowodowanego przyjęciem przez niego darmowych biletów lotniczych oraz środków na pokrycie części kosztów prywatnej podróży po Europie i Stanach Zjednoczonych od mających kłopoty z prawem menadżerów linii lotniczych Continental Airlines. Pod koniec życia zmagał się z nowotworem, na który zmarł w wieku 69 lat.

</doc>
<doc id="3870445" url="https://pl.wikipedia.org/wiki?curid=3870445" title="Republika Górskiego Karabachu">
Republika Górskiego Karabachu



</doc>
<doc id="3870448" url="https://pl.wikipedia.org/wiki?curid=3870448" title="Feldflieger-Abteilung 35">
Feldflieger-Abteilung 35

Feldflieger-Abteilung Nr. 35 – FFA 35 (Polowy oddział lotniczy nr 35) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w pierwszym miesiącu I wojny światowej, w dniu 22 sierpnia 1914 roku we Fliegerersatz Abteilung Nr. 4 i weszła w skład większej jednostki Batalionu Lotniczego nr 4. Jednostka uczestniczyła w walkach na froncie wschodnim. 
11 stycznia 1917 roku jednostka została przeformowana i zmieniona w Fliegerabteilung 35 - (FA 35).

</doc>
<doc id="3870452" url="https://pl.wikipedia.org/wiki?curid=3870452" title="Montafon">
Montafon

Montafon – dolina w austriackim kraju związkowym Vorarlberg, otoczona pasmami Verwallgruppe i Silvretta, w pobliżu granicy ze Szwajcarią. Od położonej na wschodzie doliny Paznaun oddzielona jest przełęczą Bielerhöhe (2037 m). Ciągnie się przez 39 km na, dnem doliny płynie rzeka Ill, prawy dopływ Renu. U początków doliny znajduje się lodowiec Silvretta. 
Znajdują się tu liczne ośrodki narciarstwa alpejskiego i klasycznego. Główne ośrodki to: Bludenz, Schruns i Tschagguns. Najbliżej położone lotniska znajdują się w Zurychu (170 km) i Monachium (230 km). 
W dolinie tej wielokrotnie organizowano zawody Pucharu Świata w narciarstwie dowolnym oraz Pucharu Świata w snowboardzie. W 2015 roku dolina współorganizowała XII Zimowy Olimpijski Festiwal Młodzieży Europy.

</doc>
<doc id="3870453" url="https://pl.wikipedia.org/wiki?curid=3870453" title="René Haller">
René Haller

René Daniel Haller (ur. 18 grudnia 1933 w Lenzburgu) – szwajcarski przyrodnik, z wykształcenia architekt krajobrazu i ogrodnik.
W 1956 przyjechał do Tanzanii, pracować na plantacji kawy na Kilimandżaro. W 1959 został zatrudniony przez Bamburi Cement w Kenii do nadzorowania plantacji warzyw i owoców przeznaczonych dla robotników.
Haller Park.
W 1970 Bamburi Cement na jego wniosek, powierzyła mu prace nad rewitalizacją dawnego kamieniołomu niedaleko Mombasy. Haller zaczął w 1971, od posadzenia na terenie kamieniołomu sadzonek 26 gatunków z których tylko 3 przetrwały kilka miesięcy. Wybrano pochodzącą z Australii rzewnię jako najlepszą, i wszczepiono do gleby bakterie azotowe dla wspomożenia wzrostu. Następnie do systemu wprowadzono krocionogi, które zjadając opadłe igły użyźniały swymi odchodami glebę. Ekosystem szybko się rozwijał, wprowadzano miejscowe gatunki roślin i zwierząt. Teren został przekształcony w Haller Park.
Działalność społeczna.
Oprócz przywracania szaty roślinnej, w czasie rewitalizacji nieużytku pracowano też nad przywróceniem i rozwojem rolnictwa lokalnej społeczności. W 1977 Park był samowystarczalny ekonomicznie, czerpiąc dochody z akwakultury, pszczelarstwa i szkółkarstwa. 
W 1991 René Haller założył "Baobab Trust" - organizację non-profit, pracującą nad rozwojem lokalnej społeczności i zapewnieniem samowystarczalności żywnościowej oraz czystej wody. W 2004 był współzałożycielem "Haller Foundation" - fundacji zajmującej się edukacją lokalnej społeczności głównie w zakresie ekologicznego rolnictwa i zrównoważonego rozwoju.

</doc>
<doc id="3870454" url="https://pl.wikipedia.org/wiki?curid=3870454" title="Oleg Tulea">
Oleg Tulea

Oleg Tulea (ur. 31 marca 1980 roku w Căușeni) - mołdawski polityk, związany z Demokratyczną Partią Mołdawii. 
Życiorys.
Urodził się w 1980 roku w Causeni, na terenie ówczesnej Mołdawskiej Socjalistycznej Republiki Radzieckiej.
W 1997 aplikował na studia w zakresie Stosunków Międzynarodowych i Nauk Politycznych, które ukończył w 2002 roku. Rok później uzyskał tytuł magistra w zakresie nauk politycznych na Państwowym Uniwersytecie Mołdawii. W 2005 roku ukończył studia podyplomowe w zakresie zarządzania politycznego w Bukareszcie. Z uwagi na zaangażowanie w projekty studenckie, często jeździł na wymiany do innych państw.
Wstąpił do Demokratycznej Partii Mołdawii, w której stanął na czele sekcji młodzieżowej. W wyborach demokratycznych w 2005 roku został wybrany i stał się posłem do Parlamentu Mołdawii. W 2009 roku jednak zrezygnował z pełnienia mandatu na rzecz funkcji ministerialnej.
Od 1 września 2005 roku jest członkiem mołdawskiej delegacji do Zgromadzenia Parlamentarnego Rady Europy.
W latach 2009-2011 był Wiceministrem ds. Młodzieży i Sportu, jednak zrezygnował, chcąc objąć z powrotem mandat w parlamencie, po ustąpieniu innego działacza jego partii
Zna bardzo dobrze języki angielski i rosyjski, w średnim stopniu również francuski.

</doc>
<doc id="3870470" url="https://pl.wikipedia.org/wiki?curid=3870470" title="Joakim Aune">
Joakim Aune

Joakim Larsen Aune (ur. 10 sierpnia 1993) – norweski skoczek narciarski, reprezentant klubu Byåsen. Uczestnik zimowej uniwersjady (2015).
Jego siostra, Malin Aune, jest piłkarką ręczną.
Przebieg kariery.
W cyklu FIS Cup zadebiutował w grudniu 2012 w Winterbergu, zajmując 19. oraz 6. miejsce. We wrześniu 2014 w Trondheim wystartował w Letnim Pucharze Kontynentalnym, swój pierwszy występ kończąc na 35. pozycji. Wystąpił w zawodach skoków narciarskich na Zimowej Uniwersjadzie 2015, zajmując 20. miejsce indywidualnie i 8. w drużynie. W grudniu 2015 zdobył pierwsze punkty Pucharu Kontynentalnego, zajmując 26. pozycję w Renie.
27 grudnia 2016 zajął drugie miejsce w zawodach Pucharu Kontynentalnego w Engelbergu, a dzień później był trzeci. W trakcie sezonu 2016/2017 jeszcze dwukrotnie, w lutym, stawał na podium cyklu. 12 marca 2017 w Oslo w debiutanckim starcie zajął 21. miejsce w zawodach Pucharu Świata i tym samym zdobył pierwsze w karierze punkty do klasyfikacji tego cyklu. Cztery dni później w Trondheim zajął 18. miejsce. 23 marca 2017 w trakcie kwalifikacji do zawodów Pucharu Świata w Planicy ustanowił swój rekord życiowy, wynoszący 204 metry.
W kwietniu 2017 poddał się operacji prawego kolana. W sezonie 2017/2018 w Letnim Pucharze Kontynentalnym najwyżej klasyfikowany był na 5. pozycji, we wrześniu 2017 w Trondheim, a w zimowej edycji cyklu na 10. miejscu, w marcu 2018 w Renie. W Pucharze Świata dwukrotnie odpadał w kwalifikacjach. W marcu 2018 ogłosił zakończenie kariery sportowej, jednak we wrześniu tego samego roku poinformował o wznowieniu treningów.
W sezonie 2018/2019 Pucharu Kontynentalnego najwyżej klasyfikowany był na 7. miejscu, w zawodach w Iron Mountain w lutym i w Zakopanem w marcu 2019. W sierpniu 2019 zajął 9. pozycję w konkursie Letniego Grand Prix w Hakubie. W Letnim Pucharze Kontynentalnym 2019 trzykrotnie zajmował miejsce na podium. W zawodach międzynarodowych organizowanych przez FIS po raz ostatni wystąpił w grudniu 2019 w ramach Pucharu Kontynentalnego w Vikersund, zajmując lokaty w szóstej dziesiątce. W trakcie sezonu letniego 2020 ponownie zakończył karierę, a swoją decyzję publicznie ogłosił na początku listopada 2020.
Z powodu problemów z błędnikiem cierpi na zaburzenia równowagi i przewlekłe bóle głowy, nie słyszy też na jedno ucho.

</doc>
<doc id="3870475" url="https://pl.wikipedia.org/wiki?curid=3870475" title="Tessa Moult-Milewska">
Tessa Moult-Milewska

Tessa Moult-Milewska (ur. 1 lutego 1990 w Welwyn Garden City) – polsko-brytyjska reżyserka i scenarzystka filmów animowanych.
Urodziła się w Wielkiej Brytanii, a wychowała w Poznaniu. Przez rok przebywała w Indonezji, gdzie studiowała teatr cieni wayang kulit. Absolwentka Akademii Filmowej Mirosława Ondricka w Pisku w Czechach. Stypendystka Warszawskiej Szkoły Filmowej i Rządu Indonezyjskiego. Założycielka festiwalu Warsaw Animation Film Festival. Autorka nagradzanych animacji krótkometrażowych m.in. "Konstruktora" (2012) oraz "Pająka i Much" (2013). Zwyciężczyni szóstej edycji konkursu filmowego organizowanego w ramach projektu stypendialnego Telewizji Polskiej „Dolina kreatywna” w dziedzinie filmu. Od 2013 prowadzi własne Indemind Studio.

</doc>
<doc id="3870476" url="https://pl.wikipedia.org/wiki?curid=3870476" title="Nicușor Dan">
Nicușor Dan

Nicușor Dan (ur. 20 grudnia 1969 w Fogaraszu) – rumuński polityk, działacz społeczny i matematyk, założyciel i lider Związku Zbawienia Rumunii, poseł do Izby Deputowanych, od 2020 burmistrz Bukaresztu.
Życiorys.
W okresie nauki w szkole średniej był laureatem międzynarodowej olimpiady matematycznej. Studiował matematykę na Uniwersytecie Bukareszteńskim. W 1995 ukończył École Normale Supérieure w Paryżu, a w 1998 doktoryzował się z matematyki na Université Paris-XIII. W tym samym roku powrócił do Rumunii. Podjął pracę w instytucie matematyki Academia Română, dochodząc później do stanowiska profesora. W 2000 zainicjował powołanie Școala Normală Superioară București, instytucji akademickiej wzorowanej na paryskiej ENS.
W 2006 założył Asociația Salvați Bucureștiul, stołeczną organizację obywatelską. W 2012 bez powodzenia kandydował na burmistrza Bukaresztu. W lipcu 2015 powołał partię Uniunea Salvați Bucureștiul, która odnotowała dobre wyniki w wyborach lokalnych w rumuńskiej stolicy w czerwcu 2016 (jej lider zajął drugie miejsce z wynikiem około 30% w wyborach na burmistrza). Dokonał następnie przekształcenia USB w ogólnokrajowe ugrupowanie pod nazwą Związek Zbawienia Rumunii. Kierowana przez niego partia zajęła w wyborach parlamentarnych z grudnia 2016 trzecie miejsce, wprowadzając 30 posłów i 13 senatorów. Nicușor Dan zasiadł w Izbie Deputowanych z okręgu stołecznego. W czerwcu 2017 zrezygnował z przywództwa w USR.
We wrześniu 2020 ponownie ubiegał się o urząd burmistrza rumuńskiej stolicy z poparciem USR, partii PLUS i PNL. Nicușor Dan zwyciężył w tych wyborach, pokonując dotychczas zarządzającą miastem Gabrielę Fireę.

</doc>
<doc id="3870483" url="https://pl.wikipedia.org/wiki?curid=3870483" title="Aljaž Osterc">
Aljaž Osterc

Aljaž Osterc (ur. 2 marca 1999) – słoweński skoczek narciarski, reprezentant klubu SSK Velenje. Drużynowy mistrz świata juniorów z 2017 oraz brązowy medalista z 2019. Medalista mistrzostw kraju.
Przebieg kariery.
Początkowo obok skoków narciarskich uprawiał również kombinację norweską, w 2013 i 2014 kilkukrotnie startował w zawodach Alpen Cup w tej dyscyplinie. W marcu 2016 zadebiutował w cyklu FIS Cup w skokach narciarskich, zajmując 15. i 14. miejsce. W sierpniu tego samego roku w swoim pierwszym starcie w Letnim Pucharze Kontynentalnym w Kuopio zajął 5. pozycję. 27 grudnia 2016 zawody Pucharu Kontynentalnego w Engelbergu ukończył na 3. miejscu, a dzień później był 2. 15 stycznia 2017 w Wiśle zadebiutował w Pucharze Świata, zajmując 34. miejsce. W FIS Cup w skokach narciarskich 2016/2017 trzykrotnie zwyciężył i dwukrotnie zajął 3. pozycję. Cykl ukończył na 3. miejscu w klasyfikacji generalnej.
Na Mistrzostwach Świata Juniorów w Narciarstwie Klasycznym 2017 zdobył złoty medal w konkursie drużynowym. W 2018 był 21. indywidualnie i 4. w drużynie, zaś w 2019 zdobył brązowy medal w drużynie męskiej, a także zajął 19. miejsce indywidualnie i 5. w drużynie mieszanej.
Na Letnich Mistrzostwach Słowenii 2018 zdobył srebrny medal w drużynowym konkursie mieszanym.

</doc>
<doc id="3870485" url="https://pl.wikipedia.org/wiki?curid=3870485" title="Aljaz Osterc">
Aljaz Osterc



</doc>
<doc id="3870488" url="https://pl.wikipedia.org/wiki?curid=3870488" title="Saint-Côme (Kanada)">
Saint-Côme (Kanada)

Saint-Côme – kanadyjska miejscowość i ośrodek narciarski położony w prowincji Quebec. Administracyjnie jest częścią gminy Matawinie. Według spisu ludności z 2011 roku miejscowość liczyła 2198 mieszkańców. Dla ponad 90% mieszkańców pierwszym językiem jest język francuski.
Regularnie odbywają się tu zawody Pucharu Świata w narciarstwie dowolnym.

</doc>
<doc id="3870489" url="https://pl.wikipedia.org/wiki?curid=3870489" title="Val Saint-Come">
Val Saint-Come



</doc>
<doc id="3870490" url="https://pl.wikipedia.org/wiki?curid=3870490" title="Irish Singles Chart">
Irish Singles Chart



</doc>
<doc id="3870492" url="https://pl.wikipedia.org/wiki?curid=3870492" title="Irish Albums Chart">
Irish Albums Chart



</doc>
<doc id="3870503" url="https://pl.wikipedia.org/wiki?curid=3870503" title="Związek Zbawienia Rumunii">
Związek Zbawienia Rumunii

Związek Zbawienia Rumunii lub Związek Ocalenia Rumunii (rum. "Uniunea Salvați România", USR) – rumuńska partia polityczna. Początkowo określana jako formacja centroprawicowa i antyestablishmentowa, następnie jako ugrupowanie o profilu liberalnym, progresywnym i proeuropejskim. Ugrupowanie powstałe w 2016, w 2021 połączone z partią PLUS, wspólne ugrupowanie w tymże roku wróciło do nazwy USR.
Historia.
Powołanie ugrupowania wiąże się z utworzeniem 1 lipca 2015 regionalnej partii politycznej Uniunea Salvați Bucureștiul, na czele której stanął matematyk i aktywista społeczny Nicușor Dan. Odnotowała ona dobre wyniki w wyborach lokalnych w rumuńskiej stolicy w czerwcu 2016 (jej lider zajął drugie miejsce z wynikiem około 30% w wyborach na burmistrza Bukaresztu). Na bazie USB powołano następnie ogólnokrajowe ugrupowanie pod nazwą Związek Zbawienia Rumunii, w którym funkcję przewodniczącego objął również Nicușor Dan.
Do USR dołączyli m.in. członkowie technicznego rumuńskiego rządu Vlad Alexandrescu i Cristian Ghinea, a także pisarz Dan Lungu. Związek w wyborach parlamentarnych z grudnia 2016 zajął trzecie miejsce z wynikiem około 8,9% głosów do każdej z izb parlamentu. Przełożyło się to na 30 mandatów poselskich i 13 mandatów senatorskich. W październiku 2017 nowym przewodniczącym został Dan Barna.
W 2019 związek po raz pierwszy wystartował w wyborach europejskich, wspólna lista z partią PLUS Daciana Cioloșa zajęła trzecie miejsce (22,4% głosów i 8 mandatów). Oba ugrupowania kontynuowały współpracę w kolejnych wyborach. W wyborach prezydenckich w 2019 popierały Dana Barnę, który zajął trzecie miejsce. W wyborach parlamentarnych w 2020 wspólna lista otrzymała 15,4% głosów do Izby Deputowanych (55 mandatów) oraz 15,9% głosów do Senatu (25 mandatów).
W grudniu 2020 obie partie koalicyjne USR i PLUS zawarły porozumienie z ugrupowaniami PNL i UDMR, współtworząc rząd Florina Cîțu. W sierpniu 2020 partie USR i PLUS podjęły decyzję o połączeniu, do którego doszło ostatecznie w kwietniu 2021, gdy sąd zatwierdził fuzję i powołanie wspólnego ugrupowania pod nazwą USR PLUS. Współprzewodniczącymi zostali dotychczasowi liderzy obu formacji. We wrześniu tegoż roku doszło do kryzysu w ramach koalicji, z gabinetu odeszli wówczas wszyscy ministrowie rekomendowani przez liberałów, a partia następnie znalazła się w opozycji.
W październiku 2021 Dacian Cioloș został powołany na jedynego przewodniczącego partii, pokonał w drugiej turze wewnętrznych wyborów Dana Barnę. Samo ugrupowanie podjęło decyzję o funkcjonowaniu pod nazwą Związek Zbawienia Rumunii. W lutym 2022 Dacian Cioloș zrezygnował z przywództwa w USR, gdy władze partii odrzuciły przedstawione przez niego propozycje programowe. Odszedł następnie ze związku, a w czerwcu 2022 wraz ze swoimi zwolennikami (w tym grupą europosłów) zainicjował powołanie nowego ugrupowania pod nazwą REPER. W lipcu tegoż roku na nowego przewodniczącego USR wybrany został Cătălin Drulă.

</doc>
<doc id="3870507" url="https://pl.wikipedia.org/wiki?curid=3870507" title="Aspach-Michelbach">
Aspach-Michelbach

Aspach-Michelbach – gmina we Francji, w regionie Grand Est, w departamencie Górny Ren. W 2013 roku populacja ludności wynosiła 1849 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Aspach-le-Haut oraz Michelbach. Siedzibą gminy została miejscowość Aspach-le-Haut.

</doc>
<doc id="3870508" url="https://pl.wikipedia.org/wiki?curid=3870508" title="Alu-Metsküla">
Alu-Metsküla

Alu-Metsküla – wieś w Estonii, w prowincji Rapla, w gminie Rapla.

</doc>
<doc id="3870509" url="https://pl.wikipedia.org/wiki?curid=3870509" title="Ikuo Oyama">
Ikuo Oyama



</doc>
<doc id="3870511" url="https://pl.wikipedia.org/wiki?curid=3870511" title="Aranküla">
Aranküla

Aranküla – wieś w Estonii, w prowincji Rapla, w gminie Rapla.

</doc>
<doc id="3870512" url="https://pl.wikipedia.org/wiki?curid=3870512" title="Siergiej Mielgunow">
Siergiej Mielgunow

Siergiej Pietrowicz Mielgunow (ros. "Серге́й Петро́вич Мельгуно́в," ur. . w Moskwie, zm. 29 maja 1956 r. Champigny) – rosyjski historyk, współtwórca i w latach 1913–1923 redaktor miesięcznika historycznego „Gołos minuwszego”.
W 1920 roku skazany na karę śmierci w sfingowanym procesie. Karę zamieniono na uwięzienie, w 1921 r. zwolniono go, a w 1922 r. wydalono z Rosji Radzieckiej, pozbawiając obywatelstwa. W następnych latach żył na emigracji w Pradze, kontynuując pracę wydawniczą.
Życiorys.
Urodził się w starej, szlacheckiej, choć zubożałej rodzinie. Ojciec Piotr Pawłowicz Mielgunow (1847-1894) – znany botanik, historyk i pedagog. Zyskał sławę książką do nauki historii „Pierwsze lekcje historii”. Matka Nadieżda Fiodorowna (17.08.1853 – ?) pochodziła ze szlacheckiego rodu Gruszeckich.
Był członkiem organizacji antybolszewickich, jednym z najbardziej znanych rosyjskich historyków XX wieku, autorem prac o historii rewolucji rosyjskiej i wojnie domowej, utalentowanym publicystą, wydawcą magazynu „Głos przeszłości”, politykiem.
Był jednym z przywódców partii narodowo-socjalistycznej, „białym” emigrantem.
Jego działalność naukowa i publiczna jako historyka, publicysty, autora prac historycznych o historii cerkwi, masonerii, ruchów rewolucyjnych w Rosji, redaktora popularnego przed rewolucją magazynu „Głos przeszłości” (1913-1923), założyciela pierwszej w Rosji spółdzielni wydawniczej „Zadruga”, zbiegła się ze wszystkimi najważniejszymi momentami historii Rosji pierwszej połowy XX wieku.
Przeszedł tragiczną drogę, którą szła inteligencja w latach rewolucji, areszty, katownie WCZK-a, pokazowy proces w tak zwanej sprawie „Centrum taktycznego”, strach przed rozstrzelaniem. Został przemocą wygnany z kraju i w końcu rozczarowany ideami, współpracownikami, kolegami, żył jako emigrant, wyrwany ze swojego naturalnego środowiska, przeklęty i zapomniany przez rodaków.
Na emigracji Mielgunow ponownie zajął się historią, zaczął opisywać tworzącą się na jego oczach „Rosyjską Smutę". Jako pierwszy zaczął szczegółowo analizować kolejne etapy rosyjskiej rewolucji: od końca 1916 roku, aż do przechwycenia władzy przez bolszewików. Następnie przyszła kolej na wojnę domową, opisaną przez człowieka, którego nie sposób było uznać ani za wygranego, ani za przegranego. Później pisał książki historyczne o czerwonym terrorze i „niemieckim złocie” bolszewików.
Za swoje poglądy polityczne Mielgunow w bolszewickiej Rosji był uznawany „białogwardyjską wrogą bestię”.
Napisane przez niego prace historyczne wyzwały ostrą polemikę wśród rosyjskiej emigracji lat 30. XX wieku, w tym czasie jego nazwisko w ojczyźnie zostało skazane na całkowite zapomnienie.
Dopiero w końcu lat 90. XX wieku aktywność rosyjskiej emigracji i jej konsekwencje spowodowały, że nazwisko Mielgunowa zaczęło się pojawiać w życiu publicznym, a nie, jak to miało miejsce dotychczas, gdzie znała go jedynie wąska grupa historyków.
Do 1917 roku.
W 1906 Mielgunow wstąpił do Partii Konstytucyjno-Demokratycznej (kadetów), gdzie umieścił się na jej lewym skrzydle. W 1907 przeszedł do Partii Narodowo-Socjalistycznej. Jednocześnie zaczął publikować materiały historyczne w gazecie „Rosyjskie wiadomości”, w dziennikach „Rosyjskie bogactwo”, „Herald Europy”, „Myśl Rosyjska”, „Biuletyn Edukacyjny”. Publikował książki o historii cerkwi prawosławnej, szybko stał się uznanym autorytetem w tej dziedzinie.
Mielgunow w 1917 roku.
Rewolucję lutową i obalenie caratu w 1917 roku Mielgunow przyjął z zadowoleniem. Dołączył do Komitetu Organizacyjnego Ludowej Partii Socjalistycznej. W marcu został mianowany przez Rząd Tymczasowy pełnomocnikiem odpowiedzialnym za kontrolę nad archiwami Ministerstwa Spraw Wewnętrznych w Moskwie. Zgodnie z dekretem Rządu Tymczasowego od 22 marca 1917 roku, Mielgunow przewodził komisji czuwającej nad rozwojem spraw politycznych miasta Moskwy (archiwum spraw politycznych Moskwy), w którym były zebrane dokumenty dotyczące ruchu rewolucyjnego.
Stosunek Mielgunowa do przewrotu bolszewickiego (rewolucji październikowej) był nieufny, ale nie wrogi. Czas anarchii Rządu Tymczasowego zmęczył wszystkich. Ponadto Mielgunow był socjalistą i znał wielu wybitnych bolszewików, którzy byli bezpośrednimi organizatorami i uczestnikami wydarzeń w Moskwie w październiku i listopadzie 1917 roku. Jednak podpisanie pokoju brzeskiego i szybkie zadeptanie demokratycznych osiągnięć Rządu Tymczasowego przez bolszewików spowodowało, że Mielgunow prawie już przekonany do ich idei, został ich zaciętym wrogiem.
„Podziemie”.
Mielgunow został jednym z niewielu socjalistycznych przywódców, którzy rozpoczęli bezpośrednią współpracę z podziemnymi organizacjami monarchistycznymi wspierającymi utworzenie Armii Ochotniczej.
Wiosną 1918 roku utworzyła się jedna z najsilniejszych organizacji antybolszewickich - Związek Odrodzenia Rosji, w którego skład weszli przedstawiciele frontu antybolszewickiego – eserowcy, mienszewicy i lewicowi kadeci. Mielgunow zajął w organizacji miejsce jednego z liderów.
„Unia Odrodzenia” otrzymała milion rubli od misji sojuszniczych Ententy na swoją działalność. Część tych pieniędzy przekazano Armii Ochotniczej, a pozostałe 300 tysięcy Borys Sawinkow otrzymał osobiście z rąk Mielgunowa. Bolszewicy nic nie wiedzieli o podziemnej działalności Mielgunowa.
Po nieudanym zamachu na Lenina w nocy z 31 sierpnia na 1 września 1918 roku w Moskwie i Piotrogrodzie rozpoczęły się masowe aresztowania. Pośród aresztowanych znalazł się i Mielgunow. Trafił na Łubiankę 11. Według jego słów panowało tam „Królestwo Łotyszy"! I to takich, którzy ni w ząb nie znają rosyjskiego". Potem zaliczył Butyrki. Tu poznał na własnej skórze nie tylko „trudności mieszkaniowe” (w celi dla stu osób upchano ponad trzystu), doświadczył też tortury bezsennych nocy.
Historyka przesłuchiwał sam Feliks Dzierżyński. Po burzliwej trzygodzinnej dyskusji, w której trakcie (według słów Mielgunowa) udało mu się prawie „przeagitować” samego „żelaznego Feliksa”, obwiniając go o bezprawne działania terrorystyczne, Mielgunow zostaje wypuszczony na wolność. Poręczył za niego sam Dzierżyński.
Po kilku dniach na rozkaz Jakowa Petersa został aresztowany ponownie. Wolność odzyskał dzięki interwencji Władimira Korolenki, byłych współpracowników i autorów publikacji w „Głosie przeszłości” – bolszewików Płatona Kierżeńcewa, Fritze, Dawida Riazanowa.
Ruszyły nowe represje skierowane przeciw historykowi. Wytrzymał 23 rewizje i 5 aresztów, 6 miesięcy ukrywał się przed czekistami. Żył w podziemiu, zmieniał adresy. Wieczny strach, fałszywe dokumenty, taki tryb życia był dla niego nie do zniesienia. Zapytał znajomych bolszewików (Lwa Kamieniewa, Dawida Riazanowa) czy może już wyjść z podziemia? Ci wyrazili zgodę, lecz gdy w połowie lutego 1920 roku historyk wrócił do swojego mieszkania, natychmiast został aresztowany.
Aresztowania dokonał pełnomocnik oddziału specjalnego WCZK-a Jakow Agranow. Ze wspomnień żony historyka – „był bardzo skuteczny: na głowie miał hełm z kolczugą opadającą na ramiona, po zęby uzbrojony, stojący za nim dwaj żołnierze stuknęli obcasami o podłogę". W więzieniu spędził półtora roku. Siedząc sam w celi, napisał ogromną pracę o wielkiej rewolucji francuskiej (praca nigdy niewydana), napisał wspomnienia z wojny światowej i sporą ilość pomniejszych prac na różne tematy historyczne. Żyjąc już na emigracji opublikował część swoich prac nadając im tytuł „Cela 33. Wewnętrzne więzienie oddziału Specjalnego WCZK-a".
„Taktyczne Centrum”.
W sierpniu 1920 roku Mielgunow został skazany na karę śmierci w tak zwanej sprawie „Taktyczne centrum”, którą mu zamieniono na 10 lat więzienia.
Jeśli wierzyć we wspomnienia Mielgunowa i jeszcze kilku pozostałych przy życiu uczestników tej głośnej sprawy, żadnego „Taktycznego Centrum” będącego organizacją kontrrewolucyjną nie było. W Moskwie było wiele podziemnych organizacji, których przywódcy znali się osobiście i od czasu do czasu spotykali się ze sobą w prywatnych mieszkaniach. Sprawa „Taktycznego Centrum” była jedną z pierwszych tak głośnych przeciw kontrrewolucjonistom w sierpniu 1920 roku. Sprawa ta praktycznie w pełni została zainspirowana przez WCZK-a, a ściślej rzecz ujmując przez Jakowa Agranowa. Osądzonego 20 lipca 1937 roku za przynależność do organizacji antysowieckiej, rozstrzelanego 1 sierpnia 1938 roku. Mimo wielu starań rodziny nigdy nie został zrehabilitowany.
Na ławie oskarżonych siedziało 28 ludzi, same znamienitości tamtych czasów: czterech przywódców: D.M. Szczepkin, S.M. Leontiew, S.E. Trubecki i Mielgunow (O.P. Gerasmiow zmarł w więzieniu w trakcie śledztwa). Profesorowie S.P. Kalcow, W.M. Ustinow, G.W. Sergiewski, W.S. Muralewicz, P.N. Kapteriew. Znani szeroko w społeczeństwie W.N. Murawjew, N.M. Kiszkin, D.D. Protopow, S.D. Urusow, Wasilij Rozanow. Ekonomista Nikołaj Kondratiew, fabrykant Sawwa Morozow, córka Lwa Tołstoja Aleksandra i wielu innych.
W trakcie śledztwa WCZK-a wykorzystało najobrzydliwsze sposoby wpływania na zeznania. W stosunku do oskarżonych wykorzystywano prowokacje, kłamstwa, naciski, które najczęściej nie miały nic wspólnego z prowadzonym śledztwem. Środki, jakich użyło WCZK-a przyniosły spodziewane efekty, w rezultacie których jeden z podejrzanych pogrążył siebie i swoich znajomych, inni zeznawali prawdę, prawdę którą potem wykorzystano przeciw nim. Później Nikołaj Krylenko twierdził, że na procesie oskarżeni w pełni się „pokajali” i zrobili „rachunek sumienia". Zapomniał jednak dodać, że ci "pokajani" wyszli na wolność prosto z sali sądowej i otrzymali ciepłe posadki w sowieckiej służbie: S.A. Kotlarewski, Nikołaj Winogradzki, S.D. Urusow, W.M. Ustinow, W.S. Muralewicz, G.W. Sergiejewski, M.S. Feldztejn i Nikołaj Kondratiew. Pozostali zachowali się godnie i dostojnie.
„Dostojeństwo i godność swoim zachowaniem pokazała Aleksandra Lwowna, która się pogrążyła w ostatnim słowie mówiąc, że jako córka Lwa Tołstoja, nie uznaje tego sądu, a cały proces i pracę tego sowieckiego sądu uważa za gwałt” – pisała o córce wielkiego pisarza, która została skazana na trzy lata obozu koncentracyjnego P.E. Mielgunowa.
Pod presją społeczności naukowej i z inicjatywy Wiery Figner, Piotra Kropotkina i Władimira Korolenki, Mielgunowa zwolniono z więzienia 13 lutego 1921 roku – w dniu pogrzebu Piotra Kropotkina.
W maju 1922 roku po zakończeniu procesu partii eserów, Mielgunowa znowu aresztowano i skazano na zsyłkę. Jednak w tym czasie wszystkie wyroki skazujące w procesie „Taktycznego Centrum” i partii eserów zamieniono na wygnanie z Sowieckiej Rosji. Na listę wygnanych Mielgunow trafił tylko dzięki Wierze Figner. W październiku 1922 roku opuścił Rosję na zawsze, wraz z żoną. Wkrótce po wyjeździe został pozbawiony obywatelstwa, powodem są jego publikacje na temat czerwonego terroru.
W latach 1920-50 Mielgunow napisał wiele książek, z których najbardziej znaną jest „Czerwony terror w Rosji 1918-1923” (pierwszy raz wydana w Berlinie w 1923 roku). Do końca swojego życia Mielgunow był zawziętym przeciwnikiem bolszewików, uważającym, że jedynym sposobem ich obalenia jest walka zbrojna. Uważał za konieczne utworzenie jednego frontu całego spektrum politycznego rosyjskiej emigracji.
Książka Siergieja Mielgunowa "Czerwony terror w Rosji" i jej znaczenie.
Ze wszystkich prac naukowych i historyczno-publicystycznych książka Mielgunowa „Czerwony terror w Rosji” wywołała największy międzynarodowy wydźwięk. Już jesienią 1923 roku gazety emigranckie informowały, że historyk Mielgunow przygotowuje książkę o wywołanym przez bolszewików terrorze, który jakoby miał być odpowiedzią na burżuazyjny „biały terror".
Pierwszy raz książkę oddano do druku w Niemczech w końcu 1923 roku. Napisanie książki kosztowało Mielgunowa „sześć bezsennych tygodni i oficjalne pozbawienie rosyjskiego obywatelstwa". Już rok po pierwszym wydaniu ukazało się wydanie drugie uzupełnione. W 1975 i 1985 roku w Nowym Yorku książka doczekała się trzeciego i czwartego wydania. Pierwszego wydania w ZSRR doczekała się dopiero w roku 1990. Książkę przetłumaczono na języki: niemiecki, angielski, hiszpański, holenderski i francuski.
Podstawowe pytanie postawione przez historyka w jego pracy brzmi: czy czerwony terror ma charakter klasowy, czy może jest skierowany przeciw wszystkim ludziom, których bolszewicy chcą ogłosić „wrogami sowieckiej władzy"?
Podczas pracy nad książką historyk wykorzystał szeroką gamę materiałów, łącznie z publikacjami WCZK-a i „czerezwyczajek”, świadectwami naocznych świadków i materiały oficjalnej sowieckiej prasy.
Mielgunow, pisząc tę książkę, stworzył pełny raport tego, co przeżyła Rosja, a także dość dokładnie zliczył ofiary rewolucyjnego terroru w czasie. W swojej pracy zgrupował i zrobił podsumowanie znanych sobie faktów, kładąc nacisk na ponadczasowość materiału zawartego w tej książce.
Książka została wydana w trudnych warunkach: w Europie trwał proces M. Conradii (biała emigracja), który zabił z chęci „zemsty na bolszewikach za okrucieństwa WCZK-a” sowieckiego dyplomatę Wacława Worowskiego. W istocie jednak był to proces na WCZK-a: wielu świadków swoimi zeznaniami dawało świadectwo o swoich przeżyciach w Rosji. Uczestnictwo w procesie S.P. Mielgunowa odegrało ważną rolę. Na prośbę obrońcy (Théodore Aubert) historyk wierny swoim ideałom, uważał za konieczne doprowadzenie do zapoznania się Europy z faktem rosyjskich działalności, przedstawił obszerny materiał charakteryzujący „czerwony terror” w Rosji.
Pierwsze wydanie książki było zauważone przez całą prasę zagraniczną. Wszyscy widzieli zasługę autora, który wiernie i skrupulatnie usystematyzował cały materiał, charakteryzujący zjawisko bolszewickiego „czerwonego terroru".
Drugie wydanie pracy Mielgunowa było przygotowane z wykorzystaniem materiałów Specjalnej Komisji Śledczej ze śledztwa w sprawie zbrodni bolszewików przy głównodowodzącym Sił Zbrojnych Południa Rosji generale Antonie Denikinie. Te materiały zostały wywiezione z już sowieckiej Rosji na przełomie lat 1919-1920 przez jej przewodniczącego G.A. Meinharda. Celem komisji było zbieranie materiałów, by w przyszłości móc przeprowadzić śledztwo w sprawie zbrodni bolszewickiego rządu, zeznania świadków, wyjaśnienie okoliczności śmierci ludzi, identyfikacja ofiar. Ponadto jej pracownicy zajmowali się zebraniem świadectw o działalności sowieckich instytucji rządowych w dziedzinie wymiaru sprawiedliwości, edukacji, ekonomii, religii w celu udowodnienia antypaństwowej działalności bolszewizmu oraz porównania między obietnicami, jakie dawali, a ich wypełnieniem. Zebrane materiały dawały obszerną bazę do śledzenia historii „czerwonego terroru” w Rosji. W tamtym czasie większa ich część przechowywana była w Niemczech i była niedostępna dla szerszego kręgu badaczy. Dlatego książka Mielgunowa i wykorzystane w niej materiały mogą być przez ówczesnych historyków, traktowane jako swojego rodzaju źródło historyczne będące ilustracją demagogii ideologów komunizmu.
Co zaś tyczy się historyczno-politycznego znaczenia książki „Czerwony terror w Rosji”, miała ona wpływ nie tylko w Europie w chwili się jej ukazania, miała ona też wpływ na ZSRR, gdy wydano ją po raz pierwszy w 1990 roku.
Jak zauważa współczesny biograf S.P. Mielgunowa, J.N. Emiljanow, historyk udowodnił na podstawie zebranych faktów, że „czerwony terror” nie był terrorem proletariatu jako klasy, "czerwony terror" był typowym terrorem grupy partyjnej RKP(b), "czerwony terror" był partyjną i ideologiczną dyktaturą władzy.
W dużej części dzięki tej książce, w postsowieckim społeczeństwie miała miejsce weryfikacja wcześniejszych poglądów, zaczęły się łamać przestarzałe poglądy i wyobrażenia o odległej epoce rewolucji i wojnie domowej.
Ostatnie lata życia.
W trakcie II wojny światowej Mielgunow mieszkał we Francji, niedaleko Paryża. Zdecydowanie odrzucił jakąkolwiek formę współpracy z III rzeszą, potępiał emigrantów, którzy byli gotowi w imię „wyzwolenia” Rosji od komunizmu współpracować z Niemcami. Jego pozycja była bliższa „obrońcom”, niż „atakującym”, lecz nigdy nie podzielał politycznej naiwności tych „obrońców”, którzy uważali, że stalinowski reżim, skłonił się w czasie wojny ku patriotyzmowi narodowemu. Po zakończeniu wojny wielu „obrońców” razem z Iwanem Buninem, zrozumiawszy swój błąd, powróciło na bezwzględną drogę walki z komunizmem. W ostatnich latach życia Mielgunow występował przeciw nastrojom prosowieckim, pojawiających się w kręgach „starej” emigracji pod wpływem wygrania wojny przez ZSRR. Mielgunow twierdził, że „nie należy wierzyć Stalinowi”, „nadzieja na pokojową ewolucję bolszewickiej władzy, na pokojowe współżycie z czerwonym imperium to utopia". W tym tonie publikował we Francji od 1946 roku swoje artykuły w „Wolnym głosie” i „Rosyjskim demokracie".
Artykuły miały charakter historyczno-publicystyczny, były rozmyśleniami, a niekiedy informował w nich o losach powojennych reemigrantów i repatriantów, którzy dobrowolnie lub pod przymusem wrócili do ZSRR. Od roku 1950 do roku 1954 Mielgunow był redaktorem naczelnym miesięcznika „Odrodzenie". Od 1948 roku był przewodniczącym Związku Walki o Wolność Rosji; od 1951 roku przewodniczący Koordynacyjnego Centrum Walki z Bolszewizmem.
W ostatnich latach swojego życia wydał w Paryżu książkę „Losy imperatora Mikołaja II po abdykacji” (1951), „Jak bolszewicy przejęli władzę: październikowy przewrót 1917 roku” (1953), „Marcowe dni 1917 roku” (1956). Pośmiertnie ukazały się jego książki „Legenda o oddzielnym pokoju” (1957) i „Wspomnienia i dzienniki”, przygotowane do publikacji przez jego żonę P.E. Stapanowa-Mielgunow (1964).
Siergiej Pawłowicz Mielgunow został zrehabilitowany w 1992 roku.

</doc>
<doc id="3870513" url="https://pl.wikipedia.org/wiki?curid=3870513" title="Watles">
Watles

Watles – szczyt w Sesvennagruppe, części Alp Retyckich, zlokalizowany w północnych Włoszech, w regionie Trydent-Górna Adyga (prowincja Bolzano), na północny zachód od Malles Venosta, w pobliżu granicy włosko-szwajcarskiej i włosko-austriackiej.
Na południowo-wschodnim zboczu góry, na wysokości 1740–2500 m n.p.m., funkcjonuje ośrodek narciarski Watles, będący członkiem stowarzyszenia "Ortler Skiarena" (sieć 15 ośrodków narciarskich: 14 w Tyrolu Południowym we Włoszech i jednego w Gryzonii w Szwajcarii). Regularnie odbywają się tu zawody Pucharu Świata w narciarstwie dowolnym.

</doc>
<doc id="3870514" url="https://pl.wikipedia.org/wiki?curid=3870514" title="Hekuran Isai">
Hekuran Isai

Hekuran Isai (ur. 7 maja 1933 w Peqinie, zm. 26 marca 2008 w Tiranie) – albański polityk komunistyczny, w latach 1982–1991 wicepremier i minister spraw wewnętrznych, w latach 1975–1991 członek Biura Politycznego Albańskiej Partii Pracy.
Życiorys.
Pochodził z rodziny robotniczej, był synem Selmana i Zoginy. W 1957 wstąpił do Albańskiej Partii Pracy i w tym samym roku wyjechał na studia do ZSRR. Studia z zakresu petrochemii ukończył w 1960 w Groznym. Po powrocie do kraju pracował w rafinerii w Cërriku na stanowisku specjalisty.
W 1962 został wybrany deputowanym do parlamentu. Mandat deputowanego sprawował do roku 1991, pracując w komisji przemysłu, górnictwa i budownictwa. W 1967 podjął studia w Wyższej Szkole Partyjnej im. Lenina w Tiranie.
Po ukończeniu studiów w 1967 objął stanowisko sekretarza partii w okręgu Elbasan, skąd w 1970 trafił do okręgu Librazhd, a następnie do Dibry. Na VI Zjeździe partii, w listopadzie 1971 został wybrany członkiem Komitetu Centralnego APP. We wrześniu 1975 awansował na stanowisko członka Biura Politycznego partii. W 1975 przewodniczył delegacji albańskiej, która pojechała do Pekinu negocjować umowę handlową z Chinami. Jego awans związany był z czystką w 1975, kiedy usunięto ze stanowisk Abdyla Këlleziego i Koço Theodhosiego.
W styczniu 1982 Hekuran Isai objął stanowisko ministra spraw wewnętrznych w rządzie kierowanym przez Adila Çarçaniego, w tym samym roku zeznawał w sprawie przeciwko Kadri Hazbiu, przyznając że ten należał do grupy wrogiej wobec partii. Po raz drugi objął to stanowisko w 1990 i pełnił je do 1991. Przeprowadzał czystkę w armii po śmierci Mehmeta Shehu. W latach 1987–1989 pełnił funkcję wicepremiera. Był odpowiedzialny za użycie siły w 1990 przeciwko strajkującym studentom uniwersytetu w Tiranie. W grudniu 1990 na jego polecenie zniszczono większość akt współpracowników Sigurimi.
28 września 1991 został aresztowany. W 1994 stanął przed sądem oskarżony w procesie Ramiza Alii (tzw. procesie kawowym) o nadużycie władzy i naruszanie praw obywatelskich. Isai został skazany na 5 lat więzienia. Karę odbywał w więzieniu 313 w Tiranie, w którym przebywał przez rok. Ponownie aresztowany w styczniu 1996, opuścił więzienie w czasie rewolucji piramidowej 1997, na mocy amnestii.

</doc>
<doc id="3870515" url="https://pl.wikipedia.org/wiki?curid=3870515" title="Iira">
Iira

Iira – wieś w Estonii, w prowincji Rapla, w gminie Rapla.

</doc>
<doc id="3870517" url="https://pl.wikipedia.org/wiki?curid=3870517" title="Juula (Rapla)">
Juula (Rapla)

Juula – wieś w Estonii, w prowincji Rapla, w gminie Rapla.

</doc>
<doc id="3870518" url="https://pl.wikipedia.org/wiki?curid=3870518" title="Kelba">
Kelba

Kelba – wieś w Estonii, w prowincji Rapla, w gminie Rapla.

</doc>
<doc id="3870519" url="https://pl.wikipedia.org/wiki?curid=3870519" title="Sonet na całą Mękę Pańską">
Sonet na całą Mękę Pańską

Sonet na całą Mękę Pańską – wiersz barokowego poety Stanisława Herakliusza Lubomirskiego wchodzący w skład cyklu "Poezje postu świętego". Utwór charakteryzuje się kunsztowną budową wersyfikacyjną. Jest sonetem. Pod względem rymowania reprezentuje włoską odmianę gatunku. Zgodnie z włoską tradycją jest napisany jedenastozgłoskowcem. Jest czterorymowy. Rymuje się abba abba cdc dcd. Tematem wiersza jest zbawienie ludzkości przez śmierć Jezusa na krzyżu. W utworze występują długie wyliczenia słów jednozgłoskowych. Claude Backvis, omawiając formalne wyrafinowanie sonetu, mówi nawet o "świeckich figlach" jego budowy.
&lt;poem&gt;
"Wielkiej miłości i nieogarnionej"
"Tryumf, czy piekła łupy, czy mogiły"
"Zawisnej śmierci, czy niebieskiej siły"
"Są cudem męki, co zniósł Bóg wcielony?"
"Moc, myśl, żal, strach, pot, krew, sen zwyciężony,"
"Zdrada, powrozy, łzy, sąd i niemiły"
"Twarzy policzek, i rózgi, co biły,"
"Słup, cierń, krzyż, gwóźdź, żółć i bok otworzony"
"Są to dobroci dary, a nie męki,"
"Nie dary, ale łaski źrzódła żywe,"
"Nie źrzódła, ale boskie cuda ręki,"
"Tej ręki, co nam zbawienie szczęśliwe"
"Z swych ran wylała, za które niech dzięki"
"Oddaje-ć serce, o dobro prawdziwe!" 
&lt;/poem&gt;

</doc>
<doc id="3870520" url="https://pl.wikipedia.org/wiki?curid=3870520" title="Kodila-Metsküla">
Kodila-Metsküla

Kodila-Metsküla – wieś w Estonii, w prowincji Rapla, w gminie Rapla.

</doc>
<doc id="3870527" url="https://pl.wikipedia.org/wiki?curid=3870527" title="Acta Historica Universitatis Silesianae Opaviensis">
Acta Historica Universitatis Silesianae Opaviensis

„Acta Historica Universitatis Silesianae Opaviensis” – czeskie recenzowane czasopismo naukowe, poświęcone historii, wydawane od 2008. Od 2010 tytuł jest obecny na czeskiej liście „nieimpaktowych” recenzowanych czasopism naukowych.
Wydawcą jest Uniwersytet Śląski w Opawie. Redaktorem naczelnym czasopisma jest Doc. PhDr. Jiří Knapík, Ph.D.

</doc>
<doc id="3870531" url="https://pl.wikipedia.org/wiki?curid=3870531" title="Owomucyna">
Owomucyna

Owomucyna (ang. "ovomucin") – jedno z białek wchodzących w skład białka jaja kurzego. Pierwszy raz zostało wyizolowane w 1898 roku.
Jest sulfoglikoproteiną, czyli białkiem zawierającym zarówno odcinek cukrowy, jak i grupy sulfonowe. Stanowi ok. 3% białka jaja kurzego, ma punkt izoelektryczny w okolicach pH=4,5-5 i masę cząsteczkową 5,5 -8,3 x 106.
Owomucyna pod mikroskopem elektronowym tworzy strukturę włóknistej sieci. Jest odporna na podgrzewanie. Nadaje charakterystyczną gęstość białku jaja kurzego.
Owomucyna jest inhibitorem hemaglutyniny, przez co hamuje zakażenie wirusem grypy, choć efekt ten nie występuje u osób chorych na cholerę, przy kontakcie owomucyny z trypsyną, czy hiperosmotycznym stężeniem NaCl.
Owomucyna jest także inhibitorem trypsyny.
Występuje w dwóch postaciach – alfa i beta. Różnią się między sobą m.in. masą cząsteczkową i udziałem procentowym poszczególnych aminokwasów.

</doc>
<doc id="3870533" url="https://pl.wikipedia.org/wiki?curid=3870533" title="Wykład Łojasiewicza">
Wykład Łojasiewicza



</doc>
<doc id="3870534" url="https://pl.wikipedia.org/wiki?curid=3870534" title="RFC Liège w europejskich pucharach">
RFC Liège w europejskich pucharach



</doc>
<doc id="3870538" url="https://pl.wikipedia.org/wiki?curid=3870538" title="In Memoriam A. H. H.">
In Memoriam A. H. H.

In memoriam A. H. H. – cykl wierszy angielskiego poety epoki wiktoriańskiej Alfreda Tennysona, poświęcony jego przyjacielowi Arthurowi Henry'emu Hallamowi. Składające się na cykl utwory powstawały w latach 1833-1850. "In Memoriam" zawiera prolog, 131 wierszy i epilog. Całość została opublikowana anonimowo w 1850. Elegijny charakter utworu stanowi tło dla pokazania usiłowania pogodzenia wiary chrześcijańskiej z ówczesnymi osiągnięciami nauki i techniki. Cykl napisany jest przy użyciu strofy czterowersowej rymowanej abba, nazywanej odtąd zwrotką "In Memoriam".

</doc>
<doc id="3870540" url="https://pl.wikipedia.org/wiki?curid=3870540" title="In memoriam A. H. H.">
In memoriam A. H. H.



</doc>
<doc id="3870542" url="https://pl.wikipedia.org/wiki?curid=3870542" title="Acta Iuridica Olomucensia">
Acta Iuridica Olomucensia

„Acta Iuridica Olomucensia” – czeskie recenzowane czasopismo naukowe poświęcone tematyce prawnej wydawane od przełomu 2005 i 2006 roku. Wydawany jest przez Uniwersytet Palackiego w Ołomuńcu. Na jego łamach publikowane są artykuły w językach czeskim, słowackim i niemieckim. Ukazuje się trzy razy w roku.
Czasopismo od 20 V 2016 znajduje się w bazie referencyjnej ERIH Plus. Redaktorem czasopisma jest Petr Podrazil.

</doc>
<doc id="3870543" url="https://pl.wikipedia.org/wiki?curid=3870543" title="Antoni Kiewnarski (1867–1941)">
Antoni Kiewnarski (1867–1941)

Antoni Ludwik Kiewnarski (ur. 26 sierpnia 1867 w Kiewnarach, zm. 8 grudnia 1941 w Poznaniu) – generał brygady Wojska Polskiego.
Życiorys.
Antoni Ludwik Kiewnarski urodził się 26 sierpnia 1867 roku w Kiewnarach, w powiecie szawelskim ówczesnej guberni kowieńskiej, w rodzinie Ksawerego i Salomei z Ławcewiczów. 1 września 1886 roku, po ukończeniu Pskowskiego Korpusu Kadetów, rozpoczął służbę w armii rosyjskiej. Tegoż dnia wstąpił do I Pawłowskiej Szkoły Wojennej, którą ukończył w 1888 roku. 9 sierpnia 1888 roku w stopniu podporucznika został przydzielony do 7 Grenadierskiego Samogitskiego Pułku. 31 maja 1892 roku awansowany na porucznika. 12 września 1900 r. awansowany na sztabskapitana. 30 lipca 1910 roku awansowany na podpułkownika. W okresie I wojny światowej (od 11 listopada 1914 roku) dowodził 56 rezerwowym batalionem piechoty, znajdującym się w Moskiewskim Okręgu Wojskowym. 6 maja 1915 roku awansowany na pułkownika.
6 listopada 1919 roku został przyjęty do Wojska Polskiego z zatwierdzeniem posiadanego stopnia pułkownika, z zaliczeniem do Rezerwy armii, z jednoczesnym powołaniem do czynnej służby na czas wojny, aż do demobilizacji, z przydziałem do Stacji Zbornej w Warszawie. 12 listopada 1919 roku został „przydzielony czasowo, aż do reaktywacji jako tymczasowy dowódca Obozu Jeńców Nr 1 w Strzałkowie”. Na tym stanowisku został 22 maja 1920 roku zatwierdzony z dniem 1 kwietnia 1920 roku w stopniu pułkownika, w piechocie, w grupie oficerów byłych Korpusów Wschodnich i byłej armii rosyjskiej.
1 czerwca 1921 roku pełnił służbę na stanowisku komendanta Obozu Internowanych Nr 5 w Szczypiornie, a jego oddziałem macierzystym był 56 Pułk Piechoty Wielkopolskiej w Krotoszynie.
10 sierpnia 1921 roku został komendantem Powiatowej Komendy Uzupełnień w Inowrocławiu. 1 listopada tego roku został przeniesiony w stan spoczynku. 26 października 1923 roku Prezydent RP Stanisław Wojciechowski zatwierdził go w stopniu generała brygady. Później został zweryfikowany w tym stopniu ze starszeństwem z 1 czerwca 1919 roku w korpusie generałów.
Na emeryturze mieszkał w Poznaniu. W 1933 roku był zameldowany w lokalu przy ulicy Emilii Sczanieckiej 1 m. 27. Zmarł 8 grudnia 1941 roku w Poznaniu. Pochowany na cmentarzu wojskowym Garnizonowym (kwatera 3-145).

</doc>
<doc id="3870546" url="https://pl.wikipedia.org/wiki?curid=3870546" title="Brunstatt-Didenheim">
Brunstatt-Didenheim

Brunstatt-Didenheim – gmina we Francji, w regionie Grand Est, w departamencie Górny Ren. W 2013 roku populacja ludności wynosiła 7932 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Brunstatt oraz Didenheim. Siedzibą gminy została miejscowość Brunstatt.

</doc>
<doc id="3870556" url="https://pl.wikipedia.org/wiki?curid=3870556" title="Odznaka „Za Zasługi dla Województwa Suwalskiego”">
Odznaka „Za Zasługi dla Województwa Suwalskiego”

Odznaka „Za Zasługi dla Województwa Suwalskiego” – polskie odznaczenie samorządowe władz województwa suwalskiego ustanowione 28 czerwca 1978 w formie jednostopniowej odznaki.
Charakterystyka.
Odznakę ustanowiono w celu wyrażenia uznania obywatelom, załogom zakładów pracy i organizacjom społecznym za ich ofiarną i owocną pracę w tworzeniu nieprzemijających wartości w życiu społeczno-gospodarczym i kulturalnym województwa suwalskiego oraz wyrażając uznanie patriotycznym i ideowym postawom obywateli, w celu dalszego upowszechniania wzorców twórczej i zaangażowanej ich działalności w rozwoju województwa suwalskiego.
Nadawana była osobom, które wyróżniły się całokształtem pracy zawodowej lub działalnością społeczną i przyczyniły się do rozwoju województwa suwalskiego, przez Prezydium Wojewódzkiej Rady Narodowej w Suwałkach z jego własnej inicjatywy, albo na wniosek: Przewodniczącego WRN, Wojewody Suwalskiego, przewodniczącego rady narodowej stopnia podstawowego, Prezydenta (naczelnika) miasta, naczelnika gminy (miasta i gminy), upoważnionego organu władz politycznych, społecznych, związkowych lub spółdzielczych lub działającego w porozumieniu z właściwym organem administracji państwowej — dyrektora (kierownika) nie podporządkowanego radzie narodowej, przedsiębiorstwa, zakładu lub instytucji.
Odznakę nadawano z okazji świąt narodowych, rocznic państwowych, świąt i uroczystości o charakterze branżowym (związkowym) oraz z okazji innych okoliczności o znaczeniu lokalnym. Mogła być nadana tylko raz, a przy jej przyznawaniu uwzględniano postawę społeczną osoby fizycznej, jej aktywność i przodownictwo w pracy oraz osiągnięte wyniki. Mogła być nadana za szczególne osiągnięcia również zakładom pracy, instytucjom i organizacjom.
Podstawowymi kryteriami nadawania odznaki były:
Odznakę otrzymali też wszyscy wpisani do „Honorowej Księgi Zasłużonych dla Województwa Suwalskiego”. Osoby prawne mogły umieszczać odznakę na sztandarach. W przypadku zagubienia odznaki, na uzasadniony wniosek osoby zainteresowanej — Wojewódzka Komisja Odznaczeń mogła wydać emblemat i wtórnik dokumentu nadania.
Wygląd.
Odznaka wykonywana była z metalu koloru jasnego brązu (patynowany tombak) o owalnym kształcie z okalającym ją otokiem o wymiarach 29 × 25 mm. Na awersie znajdowała się kompozycja przedstawiająca drzewo świerkowe przecięte trzema wstęgami rzek. Odznaka zawieszona była na metalowej zawieszce w kształcie prostokąta o wymiarach 20 × 6 mm połączonej z odznaką jednoczęściowym ogniwem. Na zawieszce odznaki znajdował się napis „ZA ZASŁUGI DLA WOJEWÓDZTWA SUWALSKIEGO”. Rewers był gładki. Wykonano również odznaki w innych wymiarach – indywidualna: owal 31 × 25 mm, zawieszka 21 × 7 mm, zbiorowa: owal 58 × 46 mm, zawieszka: 39 × 14, a także – indywidualna: owal 29 × 25 mm, zawieszka 21 × 8 mm, zbiorowa: 57 × 46 mm. Na odwrocie zawieszki znajdowała się agrafka służąca do mocowania na ubiorze.

</doc>
<doc id="3870559" url="https://pl.wikipedia.org/wiki?curid=3870559" title="Seiser Alm">
Seiser Alm

Seiser Alm () – płaskowyż w regionie Trydent-Górna Adyga w północnych Włoszech, w pobliżu granicy z Austrią. Położony na wysokości od 1800 do 2300 m n.p.m. w Dolomitach, około 20 km na północny wschód od Bolzano. Znajduje się tu ośrodek narciarski i snowpark, obsługiwane przez 25 wyciągów, w tym trzy kolejki gondolowe. Łączna długość tras to 66 km, z czego 20 km oznaczono jako łatwe, 42 km jako średnie,a 4 km jako trudne. Znajduje się tu także około 60 km tras narciarstwa biegowego.
Wielokrotnie organizowano tu zawody Pucharu Świata w narciarstwie dowolnym.

</doc>
<doc id="3870562" url="https://pl.wikipedia.org/wiki?curid=3870562" title="Feldflieger-Abteilung 36">
Feldflieger-Abteilung 36

Feldflieger-Abteilung Nr. 36 – FFA 36 (Polowy oddział lotniczy nr 36) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w pierwszym miesiącu I wojny światowej, w dniu 22 sierpnia 1914 roku w Festtungsfliegerabteilung 4 w twierdzy Poznań i weszła w skład większej jednostki 1 Kompanii Batalionu Lotniczego nr 2 w poznaniu. Jednostka uczestniczyła w walkach na froncie wschodnim oraz w Rumunii. 
11 stycznia 1917 roku jednostka została przeformowana i zmieniona w Fliegerabteilung 36 - (FA 36).

</doc>
<doc id="3870564" url="https://pl.wikipedia.org/wiki?curid=3870564" title="Jan Ożana">
Jan Ożana

Jan Ożana (ur. 21 kwietnia 1860 w Błędowicach Dolnych, zm. 25 maja 1946 w Cisownicy) – polski działacz oświatowy, społeczny i kulturalny, zasłużony dla Cisownicy. Długoletni kierownik w tutejszej szkole.
Życiorys.
Pracował w Cisownicy od 1881. Obok pracy nauczycielskiej był wieloletnim (1881–1939) sekretarzem wydziału gminnego oraz prowadził szeroką, urozmaiconą działalność społeczną. W roku 1885 założył w Cisownicy straż ogniową i zainicjował budowę strażnicy (był aktywnym członkiem straży do 1905). Dzięki jego inicjatywie i wielkiemu zaangażowaniu wybudowano we wsi nową dwuklasową publiczną szkołę powszechną (w miejsce dotychczasowej, której był kierownikiem), oddaną do użytkowania w roku 1898 (obecnie w budynku tym mieści się przedszkole). Zakładał także lokalny Związek Młodzieży Ewangelickiej, Macierz Szkolną, kasę Reiffeisena, Gminną Komisję Ugodową, Kółko Rolnicze. W ramach tego ostatniego propagował nowoczesne rolnictwo, sadownictwo i pszczelarstwo, a prowadzoną przez niego wzorcową pasiekę odwiedzali w ramach nauki uczniowie seminarium cieszyńskiego. Ożana działał też w instytucjach ubezpieczeniowych, prowadził w Cisownicy agentury Wiedeńskiej Ubezpieczalni "Dunaj" i Krakowskiego Towarzystwa Ubezpieczeń.
Był mężem zaufania Zjednoczonych Stronnictw Polskich. W czasie II wojny światowej figurował na listach osób przeznaczonych do likwidacji, ale uniknął tragicznego losu, być może z uwagi na podeszły wiek.
Od 1 stycznia 2015 jego imieniem nazwana jest jedna z cisownickich ulic.
Syn Jerzy Ożana kontynuował tradycje nauczycielskie, był organizatorem seminarium nauczycielskiego w Kluczborku (przeniesionego potem do Ostrzeszowa), jako nauczyciel (matematyk) pracował też w Krotoszynie, Wągrowcu i po II wojnie światowej w Cieszynie.

</doc>
<doc id="3870569" url="https://pl.wikipedia.org/wiki?curid=3870569" title="Aspindza">
Aspindza

Aspindza – osiedle typu miejskiego ("daba") w Gruzji, w regionie Samcche-Dżawachetia. Ośrodek administracyjny gminy Aspindza. W 2014 roku miejscowość była zamieszkana przez 2793 osoby.
Pierwsze wzmianki o istnieniu miejscowości pochodzą z 888 roku n.e. 20 kwietnia 1770 w pobliżu miejscowości stoczono bitwę pod Aspindzą, w której gruzińskie wojska króla Herakliusza II pokonały Imperium Osmańskie. Gruziński poeta Besiki poświęcił temu wydarzeniu patriotyczną odę "O bitwie pod Aspindzą".
Aspindza leży na drodze nr 11, łączącej Achalciche z Achalkalaki i biegnącej dalej przez Ninocmindę do granicy z Armenią.

</doc>
<doc id="3870579" url="https://pl.wikipedia.org/wiki?curid=3870579" title="Selma (jacht)">
Selma (jacht)



</doc>
<doc id="3870584" url="https://pl.wikipedia.org/wiki?curid=3870584" title="Sołniecznaja dolina">
Sołniecznaja dolina

Sołniecznaja dolina (ros. Солнечная долина) – rosyjski ośrodek narciarski położony 10 km miasta Miass, 125 km od Czelabińska i około 250 km na południowy zachód od Jekaterynburga. Leży w południowej części Uralu; znajduje się tu 11 km tras o różnym stopniu trudności. 
Organizowano tu między innymi zawody Pucharu Świata w narciarstwie dowolnym.

</doc>
<doc id="3870585" url="https://pl.wikipedia.org/wiki?curid=3870585" title="Aspindza (gmina)">
Aspindza (gmina)

Aspindza (gruz. ასპინძის მუნიციპალიტეტი) – gmina w regionie Samcche-Dżawachetia w Gruzji. Siedzibą administracyjną jest osiedle typu miejskiego ("daba") Aspindza. Gminę zamieszkuje 10 372 osób (2014), a jej powierzchnia wynosi 825 km².
Według danych z 2014 roku gminę zamieszkiwali w 86,4% Gruzini i w 13,3% Ormianie.

</doc>
<doc id="3870586" url="https://pl.wikipedia.org/wiki?curid=3870586" title="Roman Maikin">
Roman Maikin



</doc>
<doc id="3870587" url="https://pl.wikipedia.org/wiki?curid=3870587" title="KSC Lokeren w europejskich pucharach">
KSC Lokeren w europejskich pucharach



</doc>
<doc id="3870588" url="https://pl.wikipedia.org/wiki?curid=3870588" title="Sara Stridsberg">
Sara Stridsberg

Sara Stridsberg (ur. 29 sierpnia 1972 w Solna) – szwedzka pisarka, dramaturg i tłumaczka. Laureatka m.in. Nagrody literackiej Rady Nordyckiej w 2007 roku za powieść "Drömfakulteten". Od 2016 do 2018 roku była członkiem Akademii Szwedzkiej.
Życiorys.
Studiowała socjologię, historię idei i prawo na Uniwersytecie w Uppsali oraz w Strasburgu. Studia prawnicze ukończyła w 1998 roku w Uppsali, nigdy jednak nie pracowała w zawodzie prawnika. Zainspirowana twórczością m.in. Elfriede Jelinek, Marguerite Duras, Birgitty Trotzig wybrała karierę literacką. Związała się z feministycznym czasopismem społeczno-kulturalnym Bang, gdzie ukazywały się jej teksty. W 2003 roku, w związku z przeżyciami i obserwacjami związanymi z podróżą do Kambodży, przełożyła na język szwedzki "SCUM Manifesto" amerykańskiej radykalnej feministki Valerie Solanas.
Debiutowała w 2004 roku powieścią "Happy Sally". W 2006 roku wydała przełomową w jej karierze powieść "Drömfakulteten" (przekład polski: "Fakultet marzeń", Warszawa 2009), opowiadającą w fikcyjny sposób o życiu Valerie Solanas, autorki "SCUM Manifesto". Powieść została wyróżniona w 2007 roku Nagrodą literacką Rady Nordyckiej i nominowana do nagrody literackiej Augustpriset.
We wrześniu 2006 roku w Dramaten w Sztokholmie miała miejsce prapremiera debiutanckiej sztuki "Valerie Solanas ska bli president i Amerika". W marcu 2009 roku wystawiono kolejną sztukę, "Medealand", opartą na klasycznej tragedii Eurypidesa. W styczniu 2012 roku dramaty Sary Stridsberg zostały wydane w zbiorze" Medealand och andra pjäser", nominowanym do Augustpriset. Pół roku później miała premierę sztuka "Dissekering av ett snöfall", w której znalazły się elementy zaczerpnięte z biografii królowej Krystyny.
W 2010 roku wydała powieść "Darling River" zainspirowaną powieścią "Lolita" Vladimira Nabokova. Powieść została nominowana do Augustpriset. W 2014 roku Sara Stridsberg została po raz czwarty nominowana do tej nagrody za wydaną we wrześniu tego roku powieść "Beckomberga. Ode till min familj".
13 maja 2016 roku została wybrana do Akademii Szwedzkiej, gdzie zastąpiła Gunnel Vallquist na krześle nr 13. Z udziału w pracach i spotkaniach Akademii zrezygnowała 28 kwietnia 2018 roku.

</doc>
<doc id="3870589" url="https://pl.wikipedia.org/wiki?curid=3870589" title="Feldflieger-Abteilung 37">
Feldflieger-Abteilung 37

Feldflieger-Abteilung Nr. 37 – FFA 37 (Polowy oddział lotniczy nr 37) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w drugim miesiącu I wojny światowej, w dniu 13 września 1914 roku w Festtungsfliegerabteilung 7 w twierdzy Poznań i weszła w skład większej jednostki 3 Kompanii Batalionu Lotniczego nr 2 w Kaliningradzie. Jednostka uczestniczyła w walkach na froncie wschodnim. 
11 stycznia 1917 roku jednostka została przeformowana i zmieniona w Fliegerabteilung 37 - (FA 37).

</doc>
<doc id="3870590" url="https://pl.wikipedia.org/wiki?curid=3870590" title="COSAFA Cup 2013">
COSAFA Cup 2013

COSAFA Cup 2013 – rozpoczął się 6 lipca 2013 roku. W turnieju brało udział 13 reprezentacji:

</doc>
<doc id="3870591" url="https://pl.wikipedia.org/wiki?curid=3870591" title="El Desdichado">
El Desdichado

El Desdichado (hiszp. "Nieszczęsny") – sonet francuskiego poety romantycznego Gérarda de Nervala, wchodzący w skład cyklu "Les Chimères" ("Chimery") opublikowanego w 1854. Wiersz jest napisany aleksandrynem i rymuje się abab abab cdd cee.
Powstanie.
Sonet powstawał w 1853 roku, w okresie gdy poeta regenerował się po przebytym załamaniu nerwowym. Znane są jego cztery rozwojowe wersje: wersja z "Le Mousquetaire" z 10 grudnia 1853 roku, rękopisy Lobarda i Eluarda oraz druga publikacja w "Les Filles du feu" z 1854 roku, przy czym ich kolejność nie została jednoznacznie ustalona. Wersje te różnią się głównie interpunkcją oraz użyciem wielkich liter, w rękopisie Eluarda utwór nosi tytuł "Le Destin" ().
Inspiracje.
Według Michela Pastoureau główną inspiracją do powstania sonetu były ilustracje znajdujące się w "Codex Manesse" – zbiorze XII- i XIII-wiecznych poetów niemieckich. Nerval mógł się z nim zapoznać bezpośrednio w często odwiedzanej przez niego paryskiej Bibliotece Narodowej, gdzie kodeks ten przebywał do 1888 roku. Mógł też korzystać z jednego z wielu dostępnych faksymile. Historyk znalazł odniesienia do średniowiecznych ilustracji w dziewięciu z czternastu wersów sonetu. Wskazuje on między innymi na wyrażenia zaczerpnięte z heraldyki odnoszące się do konkretnych herbów z miniatur. Do innych graficznych źródeł inspiracji należeć mogła "Melancholia" autorstwa Albrechta Dürera. Tytuł utworu "El Desdichado" () został zaczerpnięty z "Ivanhoe" Waltera Scotta.
Tłumaczenia.
Utwór przekładali na język polski Adam Ważyk i Jadwiga Dackiewicz.

</doc>
<doc id="3870597" url="https://pl.wikipedia.org/wiki?curid=3870597" title="Siergiej Piotrowicz Mielgunow">
Siergiej Piotrowicz Mielgunow



</doc>
<doc id="3870599" url="https://pl.wikipedia.org/wiki?curid=3870599" title="Blue Mountain (Ontario)">
Blue Mountain (Ontario)

Blue Mountain – kanadyjski ośrodek narciarski położony w prowincji Ontario. Leży w pobliżu Collingwood, administracyjnie jest częścią gminy Blue Mountains. Ośrodek powstał w 1941 roku, dolna stacja znajduje się na wysokości 226 m, a górna na wysokości 452 m n.p.m. Znajdują się tu 42 trasy i 3 snowparki obsługiwane przez szesnaście wyciągów, w tym jedną kolejkę gondolową. 
Regularnie odbywają się tu zawody Pucharu Świata w narciarstwie dowolnym i Pucharu Świata w snowboardzie.

</doc>
<doc id="3870601" url="https://pl.wikipedia.org/wiki?curid=3870601" title="Monaster Narodzenia Matki Bożej w Zadońsku">
Monaster Narodzenia Matki Bożej w Zadońsku



</doc>
<doc id="3870603" url="https://pl.wikipedia.org/wiki?curid=3870603" title="Giulio Cesare Scaligero">
Giulio Cesare Scaligero

Giulio Cesare Scaligero, znany jako Jules César Scaliger (ur. 23 kwietnia 1484, zm. 21 października 1558) – włoski humanista.
Pisał po łacinie. Bronił Arystotelesa i Cycerona w polemice z Erazmem ("Oratio pro Cicerone contra Erasmum"). Filolog, poeta i lekarz. Jego synem był Joseph Scaliger.

</doc>
<doc id="3870605" url="https://pl.wikipedia.org/wiki?curid=3870605" title="Central Bank of Malta">
Central Bank of Malta



</doc>
<doc id="3870614" url="https://pl.wikipedia.org/wiki?curid=3870614" title="Ninocminda (gmina)">
Ninocminda (gmina)

Gmina Ninocminda (gru. ნინოწმინდის მუნიციპალიტეტი) – jednostka administracyjna regionu Samcche-Dżawachetia w Gruzji. Ośrodniem administracyjnym jest miasto Ninocminda. W 2014 roku zamieszkana przez 24 491 osób. Powierzchnia wynosi 1 354 km².

</doc>
<doc id="3870616" url="https://pl.wikipedia.org/wiki?curid=3870616" title="Feldflieger-Abteilung 38">
Feldflieger-Abteilung 38

Feldflieger-Abteilung Nr. 38 – FFA 38 (Polowy oddział lotniczy nr 38) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w drugim miesiącu I wojny światowej, w dniu 31 sierpnia 1914 roku w Festtungsfliegerabteilung 3 i weszła w skład większej jednostki 1 Kompanii Batalionu Lotniczego nr 3 w Kolonii. Jednostka uczestniczyła w walkach na froncie zachodnim.
15 stycznia 1917 roku jednostka została przeformowana i zmieniona we Fliegerabteilung 283 (Artillerie) – (FA A 283).
W jednostce służyli m.in. August Hanko.

</doc>
<doc id="3870620" url="https://pl.wikipedia.org/wiki?curid=3870620" title="Zamani (Wolne Państwo)">
Zamani (Wolne Państwo)

Zamani – miejscowość w Południowej Afryce, w prowincji Wolne Państwo, w dystrykcie Thabo Mofutsanyane, w gminie Phumelela. W 2011 roku liczyła 6523 mieszkańców.

</doc>
<doc id="3870621" url="https://pl.wikipedia.org/wiki?curid=3870621" title="Zamani (okręg miejski)">
Zamani (okręg miejski)



</doc>
<doc id="3870631" url="https://pl.wikipedia.org/wiki?curid=3870631" title="Tromsø IL w europejskich pucharach">
Tromsø IL w europejskich pucharach



</doc>
<doc id="3870636" url="https://pl.wikipedia.org/wiki?curid=3870636" title="Nierówności płacowe kobiet i mężczyzn">
Nierówności płacowe kobiet i mężczyzn

Nierówności płacowe kobiet i mężczyzn (luka płacowa, różnice płacowe) – obserwowane na całym świecie zjawisko ekonomiczne przejawiające się w różnicy średniego wynagrodzenia pracujących mężczyzn i kobiet.
Określenie wielkości luki płacowej jest problemem ekonometrycznym. Niepoddana żadnej korekcie różnica średniego wynagrodzenia kobiet i mężczyzn w całej gospodarce wynosi 17% w Stanach Zjednoczonych (w 2014 r.), 16,7% w Unii Europejskiej i 7,7% w Polsce (w 2014 r.). Jest to wskaźnik bezpośrednio obserwowalny, który nie dowodzi jednak ani nie opisuje sam w sobie obecności ani skali dyskryminacji. Wskaźniki związane z zatrudnieniem, takie jak płace, oraz decyzje związane z wykształceniem, branżą czy karierą zawodową, są determinowane przez wiele różnych, nakładających się na siebie czynników przyczynowych. Mogą one działać w różnych kierunkach, i zarówno wzajemnie wzmacniać się, jak i osłabiać. Ustalenie porządku przyczyn różnic płacowych wymaga ekonometrycznej identyfikacji i kontroli takich czynników, oraz ich interakcji. Korekta tego rodzaju pozwala trafniej odpowiedzieć na pytanie, dlaczego kobiety średnio zarabiają mniej niż mężczyźni. Rezultaty takich porównań wykazują, że część luki płacowej – aczkolwiek z reguły dużo mniejsza niż jej pełna, nieskorygowana wartość – rzeczywiście nie wynika z racjonalnych czynników, lecz prawdopodobnie różnego rodzaju dyskryminacji.
Przyczyny.
Na podstawie analiz i badań uznaje się, że nierówność ta wynika przede wszystkim z tego, że kobiety średnio pracują krócej. Różnica w ilości przepracowanych godzin jest w istotny sposób związana z posiadaniem potomstwa.
Skala zjawiska.
Średnia wielkość nieskorygowanej różnicy płac kobiet i mężczyzn w Unii Europejskiej wynosi według oficjalnych danych 16,7%, natomiast w Polsce 7,7% (w 2014 r.). Według wykonanego dla MRPiPS badania instytutu sondażowego IBS z 2015 r., skorygowana różnica mieści się natomiast w Polsce w zakresie 16–24%, i jest relatywnie wysoka na tle wyników innych krajów Europy przy użyciu tej samej metodologii. Podobne oszacowanie dla Polski uzyskały w 2014 r. Goraus i Tyrowicz, także przy użyciu innej metody korekcji. Przyczyną obserwacji, że w tym kraju nieskorygowana luka jest relatywnie niewielka, a po skorygowaniu istotnie wzrasta jest przede wszystkim to, że kobiety są w Polsce przeciętnie znacząco lepiej wykształcone od mężczyzn.
Dla Stanów Zjednoczonych nieskorygowana luka wynosi ok. 17% (w 2014 r.). Raport Banku Federalnego w St. Louis, przy kontrolowaniu szerokiego zakresu czynników, oraz uwzględnieniu pozapłacowych kompensacji, takich jak zasiłki i prawo urlopu macierzyńskiego, obliczyła skorygowaną wielkość różnicy średnich płac na poziomie jedynie 3,6% dla 2010 r. Starsze analizy wykazywały skorygowaną lukę ok. 10–15% (1998 r.). Badania obserwują zmniejszanie się różnic płacowych z postępem czasu.
Metaanaliza obejmująca ponad 260 badań z 63 krajów dla dekad 1960–1990 stwierdziła systematyczne zmniejszanie się nieskorygowanej luki z poziomu ok. 65% do ok. 30%. Zaobserwowała również globalnie zmniejszanie się skorygowanej luki w tempie ok. 0,17% rocznie.
Czynniki ekonomiczne.
Mniejsza efektywność kobiet w pracach fizycznych, która skutkuje wykonaną mniejszą pracą, a więc i mniejszym wynagrodzeniem.
Według rozporządzenia Ministra Rodziny, Pracy i Polityki Społecznej z 25 kwietnia 2017 r. w sprawie BHP przy ręcznych pracach transportowych:
Zdaniem niektórych autorów, pod wpływem rynkowej konkurencji różnice płacowe nie powinny występować, lub powinny samoistnie zanikać, ponieważ oznaczają dostępność bezpodstawnie tańszych, przy równej produktywności, pracowników. W pewnym stopniu zanikanie to jest faktycznie obserwowane, ale zachodzi ono w długim horyzoncie czasowym i może być spowalniane, jak również przyspieszane, przez kontekst gospodarczy i instytucjonalny. W szczególności wykazano, że równości płac sprzyja elastyczność form zatrudnienia i wysoka konkurencja, na przykładach branży farmaceutycznej oraz bankowej. Elastyczność form i godzin zatrudnienia jest, m.in. według badań zespołu ekonomistki Claudii Goldin, najważniejszym czynnikiem determinującym równość szans ekonomicznych kobiet i mężczyzn, jaki pozostał relatywnie łatwy do zmiany. Inną znaczącą kwestią jest tolerancja rekruterów wobec przerw w karierze.
Ekonomiści badający lukę płacową zwracają uwagę, że z wielu powodów same mechanizmy rynkowe mogą nie być wystarczające do jej zmniejszenia. Konkurencja w wielu obszarach rynku nie jest doskonała, i nie wymusza maksymalnej optymalizacji – przeciwnie, często obserwuje się monopson pracodawców. Pracownicy mogą być niechętni do szukania nowej pracy nawet przy jawnie nierównych płacach. Zawody jakie częściej wykonują kobiety, mogą być w mniejszym stopniu uzwiązkowione. Koszty pracy w wielu branżach nie są znaczącym czynnikiem, wymagającym niezwłocznej optymalizacji, a krańcowa korzyść z tańszego lub lepszego pracownika jest również nieznaczna, zwłaszcza w stosunku do postrzeganego krańcowego ryzyka związanego ze złym pracownikiem. Niechęć do straty jest u większości ludzi silniejszą motywacją od zdobywania zysków. Dyskryminacja statystyczna, lub innego rodzaju uprzedzenia systemowe, nie muszą podlegać ekonomicznej korekcie, nawet w warunkach konkurencji doskonałej. Jest to przykład zawodności rynku wynikającej z asymetrii informacji. Ludzie jako podmioty rynkowe optymalizują głównie te wskaźniki, na które zwracają świadomą uwagę.
Część luki płacowej można wyjaśnić większą podażą pracowników w branżach, do których kandydują zarówno kobiety, jak i mężczyźni. Większość luki płacowej wynika jednak z różnic wewnątrz, a nie pomiędzy zawodami i branżami.
Czynniki społeczne, kulturowe i psychologiczne.
Wiele badań i analiz wskazuje na udział świadomych i nieświadomych uprzedzeń w determinowaniu ekonomicznych nierówności płciowych. Badania eksperymentalne wykazały, że kobiety są rzadziej rekrutowane, surowiej oceniane, i proponuje się im gorsze warunki, np. w eksperymentach obejmujących nabór do restauracji, lub instytucji akademickich. Według głośnej analizy Claudii Goldin, wraz z wprowadzeniem kurtyn maskujących tożsamość i płeć kandydatów na przesłuchaniach przy rekrutacji do orkiestr muzycznych, liczba przyjmowanych kobiet wzrosła o 25–46%. Kobiety są według wielu badań systematycznie surowiej oceniane jako pracowniczki, czy kandydatki do awansu bądź zatrudnienia. Według jednego badania, efekt ten zanika jednak lub zmienia kierunek, jeśli oceniający CV uczestnicy badania nie muszą samodzielnie oceniać osoby kandydujące, ponieważ otrzymują jednoznaczną zewnętrzną informację o ocenie ich zdolności. W psychologii społecznej opisane i zbadane jest ponadto zjawisko zagrożenia stereotypem. Osoby należące do dyskryminowanej grupy, gdy wzbudzi się w ich świadomości negatywny stereotyp, znacząco obniżają poziom wykonywania różnego rodzaju zadań, na zasadzie samospełniającej się przepowiedni.
Wykazano również eksperymentalnie istnienie zjawiska „kary za macierzyństwo” (ang. "motherhood penalty"), przeciwstawianej „bonusowi ojcowskiemu” lub „małżeńskiemu” (ang. "fatherhood"/"marriage bonus"). W ramach tych zjawisk, punktem który szczególnie determinuje ekonomiczne nierówności płciowe, jest założenie rodziny. Kobiety, niezależnie od faktycznego zaangażowania w kontynuowanie kariery, są od momentu założenia rodziny traktowane na rynku pracy gorzej, a mężczyźni lepiej. Zaobserwowano to w eksperymentach oraz analizach longitudinalnych. Co istotne, w przeglądzie danych z 25 krajów ustalono, że kobiety wykonują średnio tyle samo lub więcej pracy dziennie, co mężczyźni, jeśli uwzględnić prace domowe. Badanie na studentach daje ponadto przesłanki dla tezy, że pracujące matki są znacząco bardziej surowo oceniane niż pozostałe kobiety. Luka płacowa rośnie statystycznie wraz z liczbą dzieci, oraz wiekiem. Obserwowane zjawisko rosnących z wiekiem nierówności nazywa się czasami, zależnie od aspektu, "szklanym sufitem", lub "lepką podłogą".
Według koncepcji dyskryminacji statystycznej, postawa dyskryminująca może być częściowo przejawem mającej pewne uzasadnienia heurystyki poznawczej pracodawców – uproszczonym rozumowaniem, które wyraża uogólnione doświadczenia i oczekiwania wobec różnych grup społecznych. W praktyce trafność tych heurystyk może być zawodna. Przykładem tego typu systemowej dyskryminacji jest zaobserwowana w analizie Goldin historia zmian zależności pomiędzy wysokością płac i proporcją zatrudnienia kobiet w różnych branżach („dewaluacji” zawodu wraz ze wzrostem udziałem kobiet).
Istotnym czynnikiem u podłoża różnicy płac jest też mniejsza przeciętna agresywność kobiet w negocjacjach wynagrodzenia i innych warunków zatrudnienia, oraz niższe oczekiwania płacowe. W analizie danych z Portugalii czynnik ten wyjaśnia 3 punkty procentowe różnicy płac.
Nauki społeczne badają także wrodzone różnice poznawcze pomiędzy płciami. Według przeglądów badań, różnice takie mogą być prawdopodobnie niewielkie i obarczone dużą wariancją wewnątrzgrupową, i mogą być w znacznej mierze stereotypem kulturowym. W niektórych obszarach obserwuje się jednak pewne systematyczne różnice, na przykład odnośnie do części cech osobowości.
Czynnikiem który również może mieć wpływ na lukę płacową są indywidualne różnice odnośnie do świadomych i pożądanych decyzji życiowych, edukacyjnych i zawodowych. Różnice płacowe występują także w krajach uważanych za relatywnie najbardziej egalitarne, takie jak Dania, co niektórzy komentatorzy przypisują częstszemu dobrowolnemu nastawieniu kobiet na życie rodzinne, przeciwstawione produktywności zawodowej.
Prognozy i propozycje rozwiązań.
Wśród metod walki z nierównościami płacowymi wymienia się:
Badania wskazują na to, że z postępem czasu i zmian społecznych rozmiar nierówności płacowych kobiet i mężczyzn stopniowo maleje w skali globu.

</doc>
<doc id="3870639" url="https://pl.wikipedia.org/wiki?curid=3870639" title="Hamilton (musical)">
Hamilton (musical)

Hamilton: An American Musical – musical autorstwa Lin-Manuela Mirandy o życiu ojca założyciela Stanów Zjednoczonych Alexandra Hamiltona zainspirowany biografią "Alexander Hamilton" Rona Chernowa z 2004. Musical czerpie inspiracje z hip hopu, R&amp;B, popu i soulu. W role postaci historycznych wcieliły się osoby innego koloru skóry niż biały. Miranda opisał musical jako 'Ameryka wtedy, opowiedziana dziś".
"Hamilton" zadebiutował na Off-Broadwayu 17 lutego 2015 roku w Public Theatre. Po wrześniowym przeniesieniu się na Broadway, do Richard Rodgers Theatre, musical otrzymał liczne pozytywne recenzje oraz odnotował bardzo wysokie wyniki sprzedaży biletów.
Produkcja otrzymała rekordową liczbę 16 nominacji do nagród Tony, wygrywając 11. Spektakl jest laureatem nagrody Grammy za najlepszy album z muzyką teatralną.
Produkcja musicalu w Chicago miała swoją premierę we wrześniu 2016. Produkcja West End zapremierowała w Victoria Palace Theatre w Londynie w grudniu 2017. W 2019 Hamilton przez 3 tygodnie był grany w Puerto Rico, kiedy w główną rolę wcielił się Miranda, po prawie trzech latach przerwy.
Streszczenie.
"Hamilton" przedstawia życie Alexandra Hamiltona w dwóch aktach wraz z wieloma pobocznymi postaciami historycznymi, m.in. Marquis de Lafayette, Aaron Burr, John Laurens, Hercules Mulligan, Elizabeth Hamilton, Angelica Schuyler, Peggy Schuyler, Philip Hamilton, Maria Reynolds i trzema prezydentami Stanów Zjednoczonych: George Washington, James Madison i Thomas Jefferson.
Akt pierwszy.
Musical otwiera utwór śpiewany przez całą obsadę opisujący wczesne życie Alexandra Hamiltona jako sieroty na Wyspach Karaibskich („Alexander Hamilton”), a także streszczający akcję przedstawioną w musicalu.
Latem 1776 roku w Nowym Jorku Hamilton poszukuje Aarona Burra. Burr zaleca mu wstrzemięźliwość w propagowaniu swoich poglądów politycznych. Hamilton nie zgadza się jednak z jego postawą („Aaron Burr, Sir”) i przyłącza się do grupy trzech rewolucjonistów: abolicjonisty Johna Laurensa, francuskiego markiza de Lafayette'a i ucznia krawca Herculesa Mulligana. Hamilton prezentuje swoje umiejętności prowadzenia retoryki („My Shot”), po czym wspólnie marzą o poświęceniu się dla rewolucji („The Story of Tonight”). W międzyczasie siostry Angelica, Eliza i Peggy Schuyler spacerują po ulicach Nowego Jorku, wbrew nakazowi ojca, kontemplując atmosferę trwającego konfliktu („The Schuyler Sisters”). Kobiety przedstawiają skrajnie różne postawy. Przy okazji miejskiej przechadzki napotykają Aarona Burra.
Lojalista Samuel Seabury wypowiada się przeciwko rewolucjonistom, spierając się w tej kwestii z Hamiltonem („Farmer Refuted”). Król George III wysyła wiadomość, w której przypomina kolonistom, że jest gotów walczyć o Amerykę („You'll Be Back”).
W czasie trwania walk Hamilton, Burr i ich towarzysze dołączają do Armii Kontynentalnej. Podczas odwrotu z Nowego Jorku, generał George Washington uświadamia sobie konieczność posiadania adiutanta – mimo początkowej niechęci Hamiltona, rozpoznaje on otrzymaną szansę i akceptuje awans („Right Hand Man”), krzyżując tym samym plany Aarona Burra.
Zimą 1780 roku mężczyźni goszczą na balu zorganizowanym przez Philipa Schuylera, na którym Hamilton obdarowuje uwagą córki gospodarza („A Winter's Ball”). Eliza jest nim oczarowana i para wkrótce bierze ślub („Helpless”). Angelica również darzy Hamiltona uczuciem, ale decyduje się wspierać siostrę i nie stawać jej na drodze do szczęścia („Satisfied”). Burr przybywa z gratulacjami i w sekrecie zwierza się Hamiltonowi o swoim romansie z żoną brytyjskiego oficera – Teodozją. Hamilton dziwi się, że Burr nie chce jej zdobyć od razu („The Story of Tonight (Reprise)”), lecz ten, mimo że kocha, woli czekać na swoją szansę („Wait For It”).
Rewolucjoniści są w trudnej sytuacji, brakuje im broni, statków i funduszy. Hamilton wielokrotnie prosi Washingtona o przyznanie mu dowództwa, ten jednak odmawia nie chcąc narażać go na śmierć w walce i ostatecznie awansuje Charlesa Lee. Decyzja okazuje się być nietrafiona, gdy Lee wbrew rozkazom Washingtona zarządza odwrót podczas bitwy o Monmouth. Generał odwołuje go ze stanowiska i awansuje Lafayette'a. Lee odpowiada na ten ruch szerzeniem plotek o Washingtonie. Hamilton czuje się tym urażony, jednak zostaje mu nakazane ignorować nieprzychylne komentarze. Laurens, również pomocnik Washingtona, widząc rozterkę Hamiltona postanawia wyzwać Lee na pojedynek, dzięki czemu Hamilton nie musi sprzeciwiać się rozkazowi („Stay Alive”). Laurens wygrywa pojedynek, raniąc Lee („Ten Duel Commandments”). Washington reaguje złością na wiadomość o zdarzeniu i odsyła Hamiltona do domu („Meet Me Inside”). Kiedy tam przybywa, dowiaduje się, że Eliza jest w ciąży i prosiła Washingtona o przysłanie męża do domu. Eliza zapewnia Alexandra, że jest on najważniejszą osobą w jej życiu („That Would Be Enough”) i że chciałaby móc spędzić z nim więcej czasu.
Lafayette zaczyna odgrywać większą rolę w rewolucji i namawia Francję do przyłączenia się do konfliktu. Wkrótce przewagę zyskuje Armia Kontynentalna. Washington i Lafayette uświadamiają sobie, że mogą wygrać wojnę odcinając posiłki brytyjskie od portu w Yorktown, jednak potrzebują w tym celu wsparcia Hamiltona. Washington przyznaje mu dowodzenie („Guns and Ships”). W przeddzień bitwy Washington opowiada Hamiltonowi o pierwszym dowodzonym przez niego starciu i zaleca mu, by pamiętał, że nie ma wpływu na to, jak zapisze się na kartach historii („History Has Its Eyes on You”). Po wielu dniach walk siły amerykańskie odnoszą zwycięstwo, a Wielka Brytania wycofuje się z konfliktu („Yorktown (The World Turned Upside Down)”). Król George podaje w wątpliwość, jak rebelianci będą rządzić niezadowolonym społeczeństwem („What Comes Next?”).
Wkrótce po rewolucji rodzą się Philip Hamilton i Theodosia Burr („Dear Theodosia”). Hamilton otrzymuje informację, że Laurens został zabity w potyczce, która wydarzyła się pomimo oficjalnego zakończenia walk („Laurens Interlude”). Hamilton i Burr wracają do Nowego Jorku, by kontynuować swoją edukację i rozpocząć prawniczą ścieżkę zawodową. Burr podziwia etykę pracy Hamiltona, lecz irytuje się widząc sukcesy, które odnosi mężczyzna. Hamilton zostaje wybrany jako delegat do Konwencji Konstytucyjnej latem 1787 roku. Gdy Burr odmawia udziału w pisaniu "Federalisty", Hamilton prosi o pomoc Jamesa Madisona i Johna Jaya. Prezydent Washington zatrudnia Hamiltona jako pierwszego sekretarza skarbu mimo sprzeciwów Elizy („Non-stop”).
Akt drugi.
W 1789 roku Thomas Jefferson wraca do Stanów z Francji, gdzie pełnił rolę ambasadora. Washington proponuje mu stanowisko sekretarza stanu, a Madison prosi o pomoc w zablokowaniu planu finansowego Hamiltona, wierząc że ten daje rządowi za dużo uprawnień („What'd I Miss?”). Jefferson i Hamilton debatują podczas zebrania gabinetu. Na stronie, Washington prosi Hamiltona o znalezienie kompromisu, gdyż jego plan nie ma poparcia wśród członków kongresu („Cabinet Battle #1”).
Podczas gdy Hamilton pracuje w domu, Eliza przypomina mu o dziewiątych urodzinach Philipa. Zdumiewa on ojca, prezentując mu krótki utwór rapowy. Angelica radzi Hamiltonowi, by spróbował przekonać Jeffersona do swojego planu finansowego. Później siostry wspólnie nakłaniają Hamiltona na wspólne wakacje, ale ten odmawia, twierdząc że musi zaangażować się w pracę nad zyskaniem poparcia Kongresu. Zostaje w Nowym Jorku, podczas gdy reszta rodziny przeprowadza się na północ stanu („Take a Break”).
Samotnego Hamiltona odwiedza Maria Reynolds. Kobieta jest w trudnej sytuacji, bez środków do życia, wykorzystywana przez męża. Hamilton proponuje jej pomoc, co kończy się romansem. James Reynolds szantażuje Hamiltona i zmusza go do wypłaty wynagrodzeń w zamian za możliwość kontynuowania ich relacji („Say No To This”).
Hamilton omawia swój plan z Jeffersonem i Madisonem podczas obiadu. W kompromisie, który zawarli, zgadzają się na wsparcie planu finansowego w zamian za przeniesienie stolicy Stanów Zjednoczonych z Nowego Jorku do Dystryktu Kolumbii. Burr zazdrości pozycji Hamiltona w rządzie i marzy o posiadaniu podobnej władzy („The Room Where It Happens”). Burr zmienia partię polityczną i pokonuje Philipa Schuylera w wyścigu o fotel w Senacie, co daje zalążek przyszłemu konfliktowi pomiędzy nim a Hamiltonem („Schuyler Defeated”).
Podczas innego zebrania gabinetu Jefferson i Hamilton dyskutują, czy Stany Zjednoczone powinny wspomóc Francję w rewolucji. Washington przychyla się ku opinii Hamiltona, że Stany powinny pozostać neutralne („Cabinet Battle #2”). Po zakończonym zebraniu Burr, Jefferson i Madison razem wyrażają swoje niezadowolenie dla wsparcia, jakiego Washington udziela Hamiltonowi i szukają sposobu, by zaszkodzić jego wizerunkowi („Washington on Your Side”).
Washington informuje Hamiltona, że Jefferson zrezygnował ze swojego stanowiska w rządzie, by móc wziąć udział we własnej kampanii prezydenckiej. Jednocześnie oznajmia, że sam nie będzie ubiegał o trzecią kadencję. Hamilton jest wstrząśnięty sytuacją, ale pomaga napisać list pożegnalny zaadresowany do mieszkańców Stanów Zjednoczonych („One Last Time”). Na swoim dworze król George III otrzymuje wiadomość o odejściu Washingtona i wyborze Johna Adamsa. Oczekuje on upadku państwa pod przewodnictwem Adamsa („I Know Him”).
Adams i Hamilton nie mogą znaleźć nici porozumienia, przez co rujnują autorytet Partii Federalistycznej („The Adams Administration”). Jefferson, Madison i Burr są zdania, że odkryli właśnie możliwy skandal z udziałem Hamiltona – oskarżają go o defraudację środków ze skarbu państwa i zdradę Stanów Zjednoczonych. W rzeczywistości odnaleźli oni jednak dowody wpłaty związane z jego romansem z Marią Reynolds. Hamilton przyznaje się grupie do zdrady żony i prosi, by nie rozpowszechniali tej informacji („We Know”). Hamilton martwi się zaistniałą sytuacją i kontempluje nad własną szczerością („Hurricane”). Publikuje dokument, w którym przyznaje się do romansu, mając nadzieję, że w ten sposób przestaną się szerzyć plotki o defraudacji i uratuje swoją polityczną karierę („The Reynolds Pamphlet”). Jego reputacja zostaje jednak zniszczona. Eliza płacząc pali swoją korespondencję z Hamiltonem, uniemożliwiając „przyszłym historykom” przywrócenie jego dobrego imienia i zdobycie wiedzy, w jaki sposób Eliza zareagowała na zdradę („Burn”).
Po latach Philip Hamilton wyzywa na pojedynek George'a Eackera w odpowiedzi na nieprzychylne komentarze, które ten wypowiadał w stronę Alexandra. Philip dostosowuje się do rady, której udzielił mu ojciec i honorowo celuje w niebo, lecz Eacker strzela w jego stronę trzy sekundy przed zakończeniem odliczania („Blow Us All Away”). Philip trafia do lekarza, który nie jest w stanie go uratować. Hamilton i Eliza przybywają osobno na krótko przed śmiercią syna („Stay Alive (Reprise)”). Hamiltonowie przeprowadzają się. Alexander prosi Elizę o przebaczenie, które otrzymuje („It's Quiet Uptown”).
W wyborach prezydenckich w 1800 roku John Adams zostaje pokonany, podczas gdy poparcie dla Jeffersona i Burra jest równe. Hamilton jest wściekły na Burra, gdyż ten znów zmienił poglądy dla własnych korzyści. Alexander popiera Jeffersona, który dzięki temu wygrywa wybory („The Election of 1800”). Rozzłoszczony Burr wymienia listy z Hamiltonem i wyzywa go na pojedynek („Your Obedient Servant”). Przed świtem Eliza prosi Hamiltona, by wrócił do łóżka, lecz ten odmawia. Hamilton komplementuje swoją żonę przed opuszczeniem mieszkania („Best of Wives and Best of Women”).
Burr i Hamilton przybywają do Weehawken, w pobliżu miejsca w którym został zastrzelony Philip. Na dźwięk wystrzału zatrzymuje się upływ czasu i Hamilton prowadzi monolog na temat śmierci, jego relacji z ludźmi i spuściźnie, jaką po sobie zostawi. Mierzy pistoletem w niebo, po czym zostaje trafiony kulą i wkrótce umiera. Burr lamentuje – mimo że przetrwał pojedynek, zostanie zapamiętany w historii wyłącznie jako człowiek, który zastrzelił Alexandra Hamiltona („The World Was Wide Enough”).
Na scenie zbiera się cała obsada. Washington przypomina widowni, że nie mają wpływu na to, jak zostaną zapamiętani przez historię. Jefferson i Madison razem zgadzają się uznać geniusz polityczny swojego rywala. Eliza opowiada, jak przez następne pięćdziesiąt lat będzie bronić reputacji i spuścizny swojego męża. Walczy o zniesienie niewolnictwa i zakłada pierwszy prywatny sierociniec w Nowym Jorku. Pyta widowni, kto będzie opowiadał historie z ich udziałem i czy zrobiła dostatecznie wiele. Na koniec stwierdza, że ponowne spotkanie z mężem jest tylko kwestią czasu („Who Lives, Who Dies, Who Tells Your Story”).
Utwory muzyczne.
† Tomorrow There'll Be More Of Us, druga repryza utworu The Story of Tonight, to jedyny utwór, który nie został zawarty na albumie oryginalnej obsady.
Geneza.
W trakcie przerwy od występów w swoim przeboju na Broadwayu "In the Heights", Lin-Manuel Miranda przeczytał książkę "Alexander Hamilton" autorstwa Rona Chernowa, biografię jednego z ojców założycieli Ameryki. Po ukończeniu pierwszych kilku rozdziałów Miranda zaczął wyobrażać sobie życie Hamiltona jako musical i sprawdzał, czy powstała już kiedykolwiek wersja sceniczna jego biografii. Odkrył, że życiorys Hamiltona został odtworzony na Broadwayu w 1917 roku, z udziałem George'a Arlissa w roli Alexandra Hamiltona.
Miranda rozpoczął projekt zatytułowany "The Hamilton Mixtape". 12 maja 2009 roku twórca został zaproszony do wykonania muzyki z "In the Heights" w czasie "White House Evening of Poetry, Music and the Speake Word". Zamiast tego wykonał pierwszy utwór z "The Hamilton Mixtape", surowej wersji tego, co później stało się utworem otwierającym musical, czyli piosenką "Alexander Hamilton". Następnie spędził rok, pracując nad "My Shot", kolejnym wczesnym numerem musicalu.
Miranda wystąpił w produkcji warsztatowej spektaklu, wtedy jeszcze ciągle noszącej tytuł "The Hamilton Mixtape", na Vassar Reading Festival w dniu 27 lipca 2013 roku. Warsztatowa produkcja została wyreżyserowana przez Thomasa Kaila i muzycznie wyreżyserowana przez Alexa Lacamoire'a. Warsztaty składały się z całości pierwszego aktu i trzech utworów z drugiego aktu. Lacamoire w ich trakcie grał na fortepianie.
Z oryginalnej obsady warsztatów w produkcji Off-Broadway zagrało tylko trzech głównych aktorów: Miranda, Daveed Diggs i Christopher Jackson. Większość oryginalnych obsady Off-Broadway przeniesiono na Broadway, z wyjątkiem Briana d’Arcy Jamesa, którego zastąpił Jonathan Groff jako King George III.
Wersja filmowa.
10 lutego 2017 roku Miranda potwierdził, że Quiara Alegría Hudes napisała pierwszą wersję scenariusza.

</doc>
<doc id="3870645" url="https://pl.wikipedia.org/wiki?curid=3870645" title="IK Start w europejskich pucharach">
IK Start w europejskich pucharach



</doc>
<doc id="3870648" url="https://pl.wikipedia.org/wiki?curid=3870648" title="Penaeaceae">
Penaeaceae

Penaeaceae – rodzina roślin z rzędu mirtowców. W ujęciu systemu APG IV z 2016 obejmuje 9 rodzajów z 29 gatunkami. Należą tu wrzosopodobne krzewy ("Penaeeae") i zimozielone drzewa ("Olinieae" i "Rhynchocalyceae"). Występują one w większości na niewielkim obszarze w Afryce w Kraju Przylądkowym i tylko zasięg rodzaju "Olinia" obejmuje większe przestrzenie Afryki wschodniej po Etiopię na północy i Wyspę Świętej Heleny na Atlantyku. Drzewa z rodzaju "Olinia" wykorzystywane są jako rośliny lecznicze i źródło drewna, z kolei niektóre rośliny wrzosopodobne są uprawiane jako ozdobne. 
Systematyka.
Rodzina w systemach APG obejmuje trzy grupy, przedstawiane na Angiosperm Phylogeny Website w randze plemion. W różnych systemach były one opisywane odrębnie w różnych pozycjach. Rodzaj "Rhynchocalyx" zaliczany był do krwawnicowatych ("Lythraceae") i "Crypteroniaceae". W końcu trzy rodziny (jako: "Rhynchocalycaceae" L. A. S. Johnson &amp; B. G. Briggs, "Plectroniaceae" Hiern lub "Penaeaceae" Sweet ex Guill. i "Oliniaceae" Harvey &amp; Sonder) sytuowane były obok siebie. 
W aktualizowanym systemie APG IV w ujęciu Petera Stevensa wszystkie należące tu taksony stanowią rodzinę siostrzaną dla "Alzateaceae" w obrębie rzędu mirtowców ("Myrtales").
plemię "Rhynchocalyceae" 
plemię "Penaeeae" 
plemię "Olinieae" 

</doc>
<doc id="3870650" url="https://pl.wikipedia.org/wiki?curid=3870650" title="Flamingi (wiersz)">
Flamingi (wiersz)

Flamingi (niem. "Die Flamingos") – wiersz austriackiego poety Rainera Marii Rilkego. Utwór jest sonetem. Rymuje się abba cddc eef gfg. Stanowi zapis wrażenia z Jardin des Plantes w Paryżu. Tytułowe flamingi symbolizują doskonałość. W tekście poeta wspomina rokokowego malarza Jeana-Honoré Fragonarda i słynną grecką heterę Fryne (Phryne).
&lt;poem&gt;
"In Spiegelbildern wie von Fragonard"
"ist doch von ihrem Weiß und ihrer Röte"
"nicht mehr gegeben, als dir einer böte,"
"wenn er von seiner Freundin sagt: sie war"
"noch sanft von Schlaf. Denn steigen sie ins Grüne"
"und stehn, auf rosa Stielen leicht gedreht,"
"beisammen, blühend, wie in einem Beet,"
"verführen sie verführender als Phryne"
"sich selber; bis sie ihres Auges Bleiche"
"hinhalsend bergen in der eignen Weiche,"
"in welcher Schwarz und Fruchtrot sich versteckt."
"Auf einmal kreischt ein Neid durch die Volière;"
"sie aber haben sich erstaunt gestreckt"
"und schreiten einzeln ins Imaginäre."
&lt;/poem&gt;
Wiersz tłumaczyli na język polski między innymi Adam Pomorski i Andrzej Lam.

</doc>
<doc id="3870653" url="https://pl.wikipedia.org/wiki?curid=3870653" title="Anastasija Wieramiejenka">
Anastasija Wieramiejenka

Anastasija Uładzimirauna Wieramiejenka (biał. Анастасія Уладзіміраўна Верамеенка; ur. 10 lipca 1987 w Kohtla-Järve) – białoruska koszykarka występująca na pozycjach silnej skrzydłowej oraz środkowej, obecnie zawodniczka Nadieżdy Orenburg.
Jej starszy brat – Uładzimir jest także profesjonalnym koszykarzem.
6 stycznia 2020 została po raz kolejny w karierze zawodniczka rosyjskiej Nadieżdy Orenburg.

</doc>
<doc id="3870654" url="https://pl.wikipedia.org/wiki?curid=3870654" title="Anastasiya Verameyenka">
Anastasiya Verameyenka



</doc>
<doc id="3870660" url="https://pl.wikipedia.org/wiki?curid=3870660" title="Zespół dworski w Kalinowicach Górnych">
Zespół dworski w Kalinowicach Górnych

Zespół dworski w Kalinowicach Górnych – zespół dworski znajdujący się w Kalinowicach Górnych, w województwie dolnośląskim. Dwór został wzniesiony w stylu klasycystycznym w 1827 r. 
Historia.
Pierwsza wzmianka – edykt nadania Cystersom w 1219 roku przez Henryka Brodatego. Sprzedany rycerzowi Jacobowi von Kuncendorf w 1283 roku po spustoszeniu wsi przez Tatarów. W latach 1550-1595 własność rodziny von Seidliz und Strupchen, budowa renesansowego pałacu po którym pozostały obecnie jedynie piwnice. W 1826 roku nadbudowa klasycystyczna nad pierwotnym parterem - dzisiejsze piwnice przez E. von Forestera. W 1885 roku dobudowana została wieża o wysokości 28 metrów, w stylu baroku francuskiego i taras frontowy przez ówczesnego właściciela Hermana Hahna. Od 1903 własność rodziny cesarskiej, prowadzona jest stadnina koni wyposażona w największą krytą ujeżdżalnię koni na Dolnym Śląsku. Po II wojnie światowej dwór został przejęty przez PGR, który nie prowadził żadnych prac remontowych. W latach 70. XX wieku uległ zniszczeniu hełm wieży. W latach 90. XX wieku niezabezpieczony pałac niszczał. W 2007 roku zapadła się część dachu. 
W październiku 2016 obiekt przejęła Fundacja ratowania dworu i folwarku Kalinowice Górne, którą założyli Pawłel Roszkowski z Iloną Hilenberg wraz z synem Xawerym Roszkowskim. Odbudowę wsparły: Ministerstwo Kultury i Dziedzictwa Narodowego, Dolnośląski Wojewódzki Konserwator Zabytków, Urząd Marszałkowski Województwa Dolnośląskiego i Gmina Ziębice. W 2019 roku zostały wzmocnione ściany i odbudowane stropy na parterem, w 2020 kontynuowane prace przy wzmacnianiu ścian, odbudowany stropy drugiego pietra i wykonano konstrukcję dachu. 
Opis.
Parterowy, murowany dwór, wybudowany na rzucie prostokąta, nakryty dachem naczółkowym. Od frontu budowali dwutraktowej ryzalit z portykiem, zwieńczony frontonem, z dwoma kolumnami jońskimi in antis w prostokątnej, parterowej wnęce z głównym wejściem, do którego prowadzą schody. Po prawej stronie dobudówka z piętrową wieżą wybudowaną na planie prostokąta.

</doc>
<doc id="3870661" url="https://pl.wikipedia.org/wiki?curid=3870661" title="Zakon Cystersów">
Zakon Cystersów



</doc>
<doc id="3870663" url="https://pl.wikipedia.org/wiki?curid=3870663" title="Dwór w Kalinowicach Górnych">
Dwór w Kalinowicach Górnych



</doc>
<doc id="3870666" url="https://pl.wikipedia.org/wiki?curid=3870666" title="Maryna Kyłypko">
Maryna Kyłypko

Maryna Wjaczesławiwna Kyłypko Марина В'ячеславівна Килипко (ur. 10 listopada 1995 w Charkowie) – ukraińska lekkoatletka, tyczkarka.
Reprezentantka Ukrainy w najważniejszych międzynarodowych zawodach lekkoatletycznych w różnych kategoriach wiekowych, w tym podczas igrzysk w Rio de Janeiro (2016) – 14. miejsce w eliminacjach z wynikiem 4,55.
W 2017 odniosła swój pierwszy życiowy sukces na arenie międzynarodowej, zdobywając brązowy medal na halowych mistrzostwach Europy w Belgradzie. Srebrna medalistka młodzieżowego czempionatu Europy (2017).
Wielokrotna złota medalistka mistrzostw kraju.

</doc>
<doc id="3870668" url="https://pl.wikipedia.org/wiki?curid=3870668" title="Mirłan Eszenow">
Mirłan Eszenow

Mirłan Bajyszbiekowicz Eszenow, kirg. i ros. Мирлан Байышбекович Эшенов (ur. 14 marca 1988 w Karakołu, Kirgiska SRR) – kirgiski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W 2005 rozpoczął karierę piłkarską w klubie Egrisi-Usta Biszkek. W 2006 przeszedł do Abdysz-Aty Kant. W 2012 występował w Dinamo-MWD Biszkek, w którym zakończył karierę piłkarza.
Kariera trenerska.
Po zakończeniu kariery piłkarza rozpoczął pracę szkoleniowca. Od 2009 do 2011 roku prowadził juniorską reprezentację Kirgistanu. W 2010 roku również dołączył do sztabu szkoleniowego Abdysz-Aty Kant, gdzie do 2012 pomagał trenować piłkarzy. W 2012 łączył funkcje trenera i piłkarza w Dinamo-MWD Biszkek. W 2013 stał na czele klubu Abdysz-Ata Kant, z którym w następnym sezonie zdobył wicemistrzostwo. 22 lutego 2014 roku również objął stanowisko głównego trenera młodzieżowej reprezentacji Kirgistanu. 12 czerwca 2014 został też zaproszony na stanowisko pełniącego obowiązki selekcjonera narodowej reprezentacji Kirgistanu, z którą pracował do października 2014. 1 listopada 2016 został zwolniony z klubu Abdysz-Ata Kant.

</doc>
<doc id="3870669" url="https://pl.wikipedia.org/wiki?curid=3870669" title="Mirlan Eszenow">
Mirlan Eszenow



</doc>
<doc id="3870674" url="https://pl.wikipedia.org/wiki?curid=3870674" title="Porte-du-Ried">
Porte-du-Ried

Porte-du-Ried – gmina we Francji, w regionie Grand Est, w departamencie Górny Ren. W 2013 roku populacja ludności wynosiła 1756 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Holtzwihr oraz Riedwihr. Siedzibą gminy została miejscowość Holtzwihr.

</doc>
<doc id="3870675" url="https://pl.wikipedia.org/wiki?curid=3870675" title="Marc’Antonio Zondadari">
Marc’Antonio Zondadari

Fra’ Marc’Antonio Zondadari (ur. 1658 w Sienie, zm. 16 czerwca 1722 na Malcie) – 65. Wielki Mistrz Zakonu Rycerzy Szpitalników Świętego Jana Jerozolimskiego w latach 1720–1722.
Zondadari urodził się w roku 1658 w Sienie (dzisiejsze Włochy) jako syn Ansano Zondadariego i Agnes Chigi (jego bratem był Antonio Felice Zondadari). Jego matka była bratanicą papieża Aleksandra VII. Marc’Antonio w bardzo młodym wieku wstąpił w szeregi joannitów w Neapolu, szybko wspinając się po szczeblach kariery, by w roku 1682 zostać generałem galer Zakonu Maltańskiego. Po śmierci Wielkiego Mistrza Ramona Perellosa w dniu 10 stycznia 1720 roku mianowany został "Master of the Horse" () – osobą „z uprawnieniami” Wielkiego Mistrza do czasu wyboru nowego.
Po trzech dniach, 13 stycznia 1720 roku, Marc’Antonio Zondadari wybrany został Wielkim Mistrzem Zakonu Maltańskiego.
Od 13 września 1702 roku aż do swojej śmierci w roku 1722 mieszkał w Palazzo Carniero w Valletcie, który później stał się znany jako Zajazd Bawarski.
Chociaż rządy Zondadariego trwały jedynie dwa lata, stał się on bardzo popularny wśród Maltańczyków. Podczas jego rządów wzmocniono tradycje karnawałowe poprzez dodanie do nich zabawy pod nazwą "kukkanja": na dany sygnał tłum zebrany na Palace Square w Valletcie wspinał się na sztuczne drzewo ustawione tam pomiędzy liściastymi gałęziami, na którym umieszczone były różne dobra, jak szynki, kiełbasy i żywe zwierzęta. Stawały się one własnością tego, kto pierwszy je pochwycił i był w stanie znieść na ziemię. Zabawa ta przetrwała do dziś w lekko zmienionej formie.
Jego pierwszym sukcesem militarnym było brawurowe przechwycenie przez flotę Zakonu dwóch tureckich okrętów oraz okrętu flagowego floty algierskiej z 25 działami i pięćsetosobową załogą. Sukces ten został wkrótce powtórzony, tym razem zdobyto algierski okręt z 40 działami. Flota Zakonu była w tym czasie w największym rozkwicie, stąd „niewierni” nie odważyli się brać odwetu.
Energiczny i pobożny Zondadari wprowadził kilka ważnych reform w administracji Zakonu oraz egzekwował w większej mierze te wprowadzone wcześniej przez swoich poprzedników. Był jedynym Wielkim Mistrzem, który zdobył sobie uznanie na polu literackim - mianowicie za sprawą swej pracy na temat historii Zakonu pt. "Breve ragguaglio ed istruzione dei Sacro Ordine Militare degli Ospitalieri, e dei suoi Cavalieri religiosi, detti oggidi volgarmente di Malta". Jego drugim dziełem był komentarz do "Psalmu 41".
Wielki Mistrz Zondadari zmarł 16 czerwca 1722 roku. Jego ciało pochowane zostało w konkatedrze św. Jana w Valletcie, a serce, ku rozczarowaniu Maltańczyków, w rodzinnej Sienie. Formą uszanowania dla Zondadariego jest jego nagrobny barokowy pomnik z marmuru i brązu autorstwa , przedstawiający półleżącą postać zmarłego. Jest to jedyny pomnik nagrobny wielkiego mistrza, znajdujący się w nawie katedry, ponieważ jego wymiary nie pozwoliły umieścić go w kaplicy "języka włoskiego".

</doc>
<doc id="3870676" url="https://pl.wikipedia.org/wiki?curid=3870676" title="Justyn (Hodea)">
Justyn (Hodea)

Justyn, imię świeckie Ioan Hodea (ur. 23 czerwca 1961 w gminie Rozavlea) – rumuński biskup prawosławny.
Życiorys.
W 1976 wstąpił jako posłusznik do monasteru Rohia, gdzie jego opiekunem duchowym był przełożony wspólnoty Serafin (Man). W latach 1978–1979 uczył się w seminarium duchownym w Krajowej. Następnie przeniósł się do seminarium duchownego w Klużu-Napoce, które ukończył w 1983. W 1984 został wyświęcony na diakona przez biskupa Justyniana (Chirę). Ten sam duchowny udzielił mu w tym samym roku święceń kapłańskich. Rok później złożył w monasterze Rohia wieczyste śluby mnisze, przyjmując imię zakonne Justyn. 
W latach 1988–1992 studiował teologię prawosławną na uniwersytecie im. Luciana Blagi w Sybinie, uzyskując licencjat w zakresie teologii po obronie pracy dyplomowej poświęconej monasterom i ich znaczeniu dla duchowości Cerkwi. W czasie nauki, w 1989, został przełożonym monasteru Rohia, zaś w 1993 otrzymał godność archimandryty. 
22 marca 1994 został nominowany na biskupa pomocniczego eparchii Marmaroszu i Sătmaru z tytułem biskupa sigheckiego. Jego chirotonii biskupiej, która odbyła się 17 kwietnia tego samego roku, przewodniczył metropolita Siedmiogrodu Antoni. W 2011 obronił doktorat w zakresie biblistyki. 
W 2016 został biskupem Maramureszu i Sătmaru.

</doc>
<doc id="3870678" url="https://pl.wikipedia.org/wiki?curid=3870678" title="Porte du Ried">
Porte du Ried



</doc>
<doc id="3870680" url="https://pl.wikipedia.org/wiki?curid=3870680" title="Dinamo MWD Biszkek">
Dinamo MWD Biszkek



</doc>
<doc id="3870682" url="https://pl.wikipedia.org/wiki?curid=3870682" title="Chrzest nad Sawicą">
Chrzest nad Sawicą

Chrzest nad Sawicą (słoweń. "Krst pri Savici") – poemat słoweńskiego romantycznego poety Francego Prešerena, opublikowany w 1836. Utwór pełni rolę słoweńskiego eposu narodowego.
Forma.
France Prešeren napisał "Chrzest nad Sawicą" jambicznym jedenastozgłoskowcem. Zasadnicza część poematu jest napisana oktawą, czyli strofą ośmiowersową pochodzenia włoskiego, rymowaną ABABABCC. Natomiast "Wstęp" jest napisany tercyną, czyli strofą trójwersową, która rymuje się ABA BCB CDC..., tworząc długi łańcuch zwrotek.
&lt;poem&gt;
"Mož in oblakov vojsko je obojno"
"končala temna noč, kar svetla zarja"
"zlatí z rumenmi žarki glavo trojno"
"snežnikov kranjskih sivga poglavarja,"
"Bohinjsko jezero stoji pokojno,"
"sledu ni več vunanjega viharja;"
"al somov vojska pod vodó ne mine,"
"in drugih roparjov v dnu globočine." 
&lt;/poem&gt;
Treść.
Utwór opowiada o czasach przymusowej chrystianizacji przodków Słoweńców i utracie przez nich niepodległości. Bohaterem jest dowódca pogańskich Słowian Črtomir, który pokonany przez hufce chrześcijan udaje się nad jezioro Bohinj, aby w obliczu klęski odebrać sobie życie. Tam jednak spotyka swoją ukochaną, Bogomilę, która była kapłanką słowiańskiej bogini Żywi. Dowiaduje się, że przeszła ona na chrześcijaństwo. Za jej namową sam również przyjmuje chrzest.
Przekład.
Poemat Francego Prešerena przełożył na język polski z zachowaniem jego formy wersyfikacyjnej Marian Piechal. Jego przekład został zamieszczony w dwóch polskich edycjach poezji Prešerena i w "Antologii poezji słoweńskiej".

</doc>
<doc id="3870688" url="https://pl.wikipedia.org/wiki?curid=3870688" title="Saxophone Varie vol. 2">
Saxophone Varie vol. 2

Saxophone Varie vol. 2 (P. Łukaszewski, W. Ratusińska-Zamuszko, M.T. Łukaszewski, A. Karałow, B. Konowalski, K. Herdzin, A.M. Huszcza) – album Pawła Gusnara z polską, współczesną, kameralną muzyką saksofonową, kontynuujący projekt zapoczątkowany przez płytę "Saxophone Varie" (DUX 0992), uhonorowaną Fryderykiem 2014 w kategorii muzyki poważnej Album Roku Muzyka Kameralna.
Artysta zaprosił artystów wywodzących się ze środowiska warszawskiego, głównie związanych z Uniwersytetem Muzycznym Fryderyka Chopina: Pawła Łukaszewskiego, Weronikę Ratusińską-Zamuszko, Marcina Łukaszewskiego, Andrzeja Karałowa, Benedykta Konowalskiego, Krzysztofa Herdzina, Annę Marię Huszczę. W prezentowanych utworach saksofon sopranowy i altowy pojawia się w zestawieniu z fortepianem, skrzypcami oraz warstwą elektroniczną.
Album został wydany w grudniu 2016 r. przez firmę Dux (numer katalogowy DUX 1374).
Nagranie objęli patronatem: Chopin University Press, Presto, Twoja Muza, YAMAHA, D'Addario, BG France.
Lista utworów.
[1]-[3] Paweł Łukaszewski: "Trinity Concertino" na saksofon sopranowy i fortepian [13:16]
[4] Weronika Ratusińska-Zamuszko: "Impressions I" na saksofon altowy i fortepian [6:16]
[5] Paweł Łukaszewski: "Aria" na saksofon sopranowy i fortepian [2:48]
[6]-[10] Marcin Łukaszewski: "Gibberish &amp; Babble – Suite in French Style" na saksofon sopranowy i fortepian [11:42]
[11] Andrzej Karałow: "Geomeria nocy" na saksofon sopranowy, altowy i fortepian [7:51]
[12] Benedykt Konowalski: "Rafa koralowa" na saksofon i skrzypce [7:39]
[13]-[20] Krzysztof Herdzin: "Bajkowe opowieści" na saksofon altowy i fortepian [14:42]
[21] Anna Maria Huszcza: "Intercosmic" na saksofon sopranowy i elektronikę [7:56]
Miejsce nagrania, informacje redakcyjne.
Nagranie zrealizowano w Sali Koncertowej Uniwersytetu Muzycznego Fryderyka Chopina 10 i 11 września 2016 r. [1]-[10], [13]-[21], Studiu Izabelin 15 października 2015 r. [11] oraz w Studiu Koncertowym Polskiego Radia im. Witolda Lutosławskiego w Warszawie 11 lipca 2016 r. [12].
 *Zdjęcie na okładce: Tomasz Zakrzewski

</doc>
<doc id="3870696" url="https://pl.wikipedia.org/wiki?curid=3870696" title="Automaniak Max">
Automaniak Max



</doc>
<doc id="3870703" url="https://pl.wikipedia.org/wiki?curid=3870703" title="Dynastia Cedryka">
Dynastia Cedryka



</doc>
<doc id="3870704" url="https://pl.wikipedia.org/wiki?curid=3870704" title="Ośrodek Kultury Leśnej w Gołuchowie">
Ośrodek Kultury Leśnej w Gołuchowie

Ośrodek Kultury Leśnej w Gołuchowie (OKL w Gołuchowie) – samodzielna jednostka organizacyjna działająca w strukturze Państwowego Gospodarstwa Leśnego Lasy Państwowe, powstała w 1976 roku na terenie dziewiętnastowiecznego założenia zamkowo-parkowego w Gołuchowie (w latach 1976-1986 OKL działał w ramach Nadleśnictwa Taczanów). W ramach OKL Gołuchów działa Muzeum Leśnictwa oraz Pokazowa Zagroda Żubrów.
OKL zajmuje powierzchnię ok. 200 ha, w jej skład wchodzi park-arboretum z kompleksem wystawienniczo-edukacyjnym, zlokalizowanym w "Oficynie", "Dybulu" oraz budynkach po dworskich (owczarnia, powozownia).
Utworzenie.
Koncepcja.
Pomysł utworzenia muzeum leśnictwa powstał na posiedzeniach Galicyjskiego Towarzystwa Leśnego (późniejsze Polskie Towarzystwo Leśne) pod koniec XIX wieku. Towarzystwo wystosowało apel w tej sprawie w 1894 roku ogłoszony podczas Powszechnej Wystawy Krajowej we Lwowie, gdzie prezentowany był dorobek polskich leśników. 
Ideę utworzenia muzeum leśnictwa poparł m.in. organizowany we Lwowie w 1937 roku XV Zjazd Lekarzy i Przyrodników Polskich. W swej uchwale podkreślił rolę jaką lasy odgrywają w ekonomii przyrody, w gospodarstwie krajowym i obronie kraju. 
Tuż przed wybuchem II wojny światowej Dyrektor Naczelny Lasów Państwowych powołał muzeum leśnictwa przy Instytucie Badawczym Leśnictwa w Warszawie, z uwagi na sytuację nie zostało ono utworzone.
Powstanie Muzeum Leśnictwa i Drzewnictwa.
Muzeum Leśnictwa i Drzewnictwa utworzono 1 czerwca 1968 roku decyzją Ministra Leśnictwa i Przemysłu Drzewnego, Romana Gesinga, a tymczasową siedzibę chciano zlokalizować w Krakowie-Przegorzałach. W związku z brakiem formalnej zgody władz Krakowa na lokalizację muzeum i niewystarczające środki finansowe w tym okresie głównym zadaniem było gromadzenie muzealiów.
Powstanie Muzeum Leśnictwa.
Na początku lat 70 władze powiatu pleszewskiego zaproponowały, by Muzeum Leśnictwa zorganizować w dawnej posiadłości hrabiego Jana Działyńskiego i jego żony księżnej Izabeli z Czartoryskich Działyńskiej w Gołuchowie. Po II wojnie światowej majątek przeszedł na rzecz Skarbu Państwa. Zamek w Gołuchowie w 1951 roku przejęło Muzeum Narodowe w Poznaniu, natomiast parkiem i pozostałymi zabudowaniami zespołu w Gołuchowie administrowała w latach 1951-1973 Wyższa Szkoła Rolnicza w Poznaniu. Powstała tu placówka naukowa, co zabezpieczyło przed gwałtowną dewastacją budynki i zapobiegło zniszczeniu arboretum. Wymagane nakłady finansowe były jednak zbyt duże. Dnia 1 stycznia 1974 roku rozpoczęto organizację Muzeum Leśnictwa (przez Okręgowy Zarząd Lasów Państwowych w Poznaniu) pod kierunkiem mgr. inż. Wojciecha Wilusza z udziałem mgr. inż. Juliana Jeszke, pełniącego obowiązki kierownika parku i szkółki. W 1975 roku Minister Leśnictwa i Przemysłu Drzewnego wydał ostateczną decyzję o zlokalizowaniu Muzeum Leśnictwa w Gołuchowie. Z Krakowa do Gołuchowa przewieziono zgromadzone wcześniej muzealia techniczne, książki, czasopisma i archiwalia. 
Pierwszą wystawę "Technika leśna" otwarto w dawnych stajniach 29 czerwca 1983 roku. Otwarcie Muzeum Leśnictwa nastąpiło 4 października 1986 roku w odrestaurowanej "Oficynie".
Powstanie OKL.
W 1976 roku powołano Ośrodek Kultury Leśnej w Gołuchowie, organizacyjnie znajdował się w strukturze Nadleśnictwa Taczanów. Po restrukturyzacji od 1 stycznia 1987 roku Ośrodek Kultury Leśnej funkcjonuje jako jednostka samodzielna w strukturach Lasów Państwowych. 
Rada naukowa.
OKL w Goluchowie w swej strukturze zawiera organ doradczy i opiniodawczy w postaci Rady Naukowej. Wspomaga ona dyrektora w określaniu kierunków rozwoju, planowania i realizacji zadań Ośrodka. Rada działa od września 1977 roku jej kadencja trwa 4 lata. W jej skład wchodzi 15 osób powołanych decyzją dyrektora generalnego Lasów Państwowych.
Pokazowa Zagroda Żubrów.
Utworzona została w kwietniu 1977 roku w związku ze wzrostem populacji żubrów i koniecznością tworzenia nowych, rozproszonych ośrodków hodowlanych. Zagrodę utworzono w kompleksie leśnym przylegającym do parku-arboretum. Zajmuje powierzchnię ponad 20 ha. W zagrodzie umieszczono żubry, daniele, koniki polskie oraz dziki.

</doc>
<doc id="3870717" url="https://pl.wikipedia.org/wiki?curid=3870717" title="Franciszek z Asyżu (film)">
Franciszek z Asyżu (film)



</doc>
<doc id="3870724" url="https://pl.wikipedia.org/wiki?curid=3870724" title="Joan of Arc (epos)">
Joan of Arc (epos)

 
Joan of Arc – poemat epicki angielskiego poety romantycznego Roberta Southeya, opublikowany w 1796. Opowiada o czynach Joanny d’Arc, która w XV wieku poprowadziła Francuzów do zwycięskiej walki z Anglikami, okupującymi ich kraj. Zawiera akcenty rewolucyjne. Utwór jest napisany wierszem białym (blank verse), czyli nierymowanym pentametrem jambicznym, wykorzystywanym w literaturze angielskiej w największych dziełach epickich i dramatycznych od XVI wieku. Składa się z dziesięciu ksiąg.
&lt;poem&gt;
"And now beneath the horizon westering slow" 
"Had sunk the orb of Day: o'er all the vale" 
"A purple softness spread, save where the tree" 
"Its giant shadow stretch'd, or winding stream" 
"Mirrored the light of Heaven, still traced distinct" 
"When twilight dimly shrouded all beside." 
"A grateful coolness freshened the calm air." 
"And the hoarse grasshoppers their evening song" 
"Sung shrill and ceaseless, as the dews of night" 
"Descended."
&lt;/poem&gt;

</doc>
<doc id="3870727" url="https://pl.wikipedia.org/wiki?curid=3870727" title="Prezydent - Miłość w Białym Domu">
Prezydent - Miłość w Białym Domu



</doc>
<doc id="3870737" url="https://pl.wikipedia.org/wiki?curid=3870737" title="84 Charing Cross Road (film 1987)">
84 Charing Cross Road (film 1987)



</doc>
<doc id="3870742" url="https://pl.wikipedia.org/wiki?curid=3870742" title="Maryna Kilipko">
Maryna Kilipko



</doc>
<doc id="3870749" url="https://pl.wikipedia.org/wiki?curid=3870749" title="Antonina Zelikowicz">
Antonina Zelikowicz



</doc>
<doc id="3870751" url="https://pl.wikipedia.org/wiki?curid=3870751" title="Dmytro Rusinow">
Dmytro Rusinow



</doc>
<doc id="3870754" url="https://pl.wikipedia.org/wiki?curid=3870754" title="Arakel Sjunecy">
Arakel Sjunecy



</doc>
<doc id="3870755" url="https://pl.wikipedia.org/wiki?curid=3870755" title="Kryński (nazwisko)">
Kryński (nazwisko)

Kryński (forma żeńska: Kryńska, liczba mnoga: Kryńscy) – polskie nazwisko.
Etymologia nazwiska.
Notowane od 1486 roku, pochodzi od nazwy miejscowej Krynki (dawne województwo białostockie, gmina Krynki).
Rody szlacheckie.
Nazwiskiem Kryński posługiwało się kilka rodów szlacheckich. Byli to: Kryńscy herbu Kopacz, Kryńscy herbu Korab, Kryńscy herbu Pomian, Kryńscy herbu Przegonia, Kryńscy herbu Rawicz, Kryńscy herbu Rogala oraz Kryńscy herbu Ślepowron.
Demografia.
Na początku lat 90. XX wieku w Polsce mieszkało 2659 osób o tym nazwisku, najwięcej w dawnym województwie: warszawskim – 564, białostockim – 616 i siedleckim – 184. W 2016 roku mieszkało w Polsce około 2905 osób o nazwisku Kryński, najwięcej w Warszawie i Siemiatyczach.

</doc>
<doc id="3870758" url="https://pl.wikipedia.org/wiki?curid=3870758" title="Yehoshua Bar-Hillel">
Yehoshua Bar-Hillel



</doc>
<doc id="3870759" url="https://pl.wikipedia.org/wiki?curid=3870759" title="Kryńscy">
Kryńscy



</doc>
<doc id="3870761" url="https://pl.wikipedia.org/wiki?curid=3870761" title="Ołena Pachołczyk">
Ołena Pachołczyk



</doc>
<doc id="3870762" url="https://pl.wikipedia.org/wiki?curid=3870762" title="Zapasy na Akademickich Mistrzostwach Świata 2008">
Zapasy na Akademickich Mistrzostwach Świata 2008

Ósme Akademickie Mistrzostwa Świata w zapasach w rozgrywane były w Salonikach, między 9 a 13 lipca 2008 roku. Zawodnicy i zawodniczki rywalizowali w hali Alexandreio Melathron Nick Galis Hall, a zawody organizował Uniwersytet Arystotelesa w Salonikach.

</doc>
<doc id="3870764" url="https://pl.wikipedia.org/wiki?curid=3870764" title="Rene Haller">
Rene Haller



</doc>
<doc id="3870765" url="https://pl.wikipedia.org/wiki?curid=3870765" title="Sołniecznaja Dolina">
Sołniecznaja Dolina



</doc>
<doc id="3870773" url="https://pl.wikipedia.org/wiki?curid=3870773" title="Wolne Państwo (prowincja)">
Wolne Państwo (prowincja)



</doc>
<doc id="3870775" url="https://pl.wikipedia.org/wiki?curid=3870775" title="PES (reżyser)">
PES (reżyser)

PES, właśc. Adam Pesapane (ur. 26 maja 1973 w Dover) – amerykański reżyser, twórca animowanych filmów i spotów reklamowych, tworzonych z wykorzystaniem techniki animacji poklatkowej.
Twórczość.
Po uzyskaniu licencjatu z literatury angielskiej na University of Virginia, PES skupił się na twórczości filmowej, w której wykorzystuje przedmioty codziennego użytku i animację poklatkową. Jego twórczość jest wysoko ceniona w Stanach Zjednoczonych i na świecie, zwłaszcza takie krótkie filmy jak: "Roof Sex", "KaBoom!", "Game Over", "Western Spaghetti" oraz "Fresh Guacamole".
W 2013 jego trwający 1 minutę i 40 sekund film "Fresh Guacamole" został nominowany do Oscara za najlepszy krótkometrażowy film animowany. Jest to najkrótszy film, jaki kiedykolwiek nominowano do Nagrody Akademii Filmowej. W 2016 jego spot reklamowy "Papier", zrealizowany dla Honda Motor Company, otrzymał nominację do Nagrody Emmy za wybitną reklamę w roku 2016.

</doc>
<doc id="3870783" url="https://pl.wikipedia.org/wiki?curid=3870783" title="Eddie Fisher (śpiewak)">
Eddie Fisher (śpiewak)



</doc>
<doc id="3870786" url="https://pl.wikipedia.org/wiki?curid=3870786" title="Diatrype bullata">
Diatrype bullata

Diatrype bullata (Hoffm.) Fr. – gatunek grzybów z rodziny "Diatrypaceae".
Systematyka i nazewnictwo.
Pozycja w klasyfikacji według Index Fungorum: "Diatrype, Diatrypaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1787 roku Georg Franz Hoffmann nadając mu nazwę "Sphaeria bullata". Obecną, uznaną przez Index Fungorum nazwę nadał mu w 1849 roku Elias Magnus Fries.
Synonimy:
Morfologia.
Płaskie, poduszeczkowate, zazwyczaj wydłużone. Wyrastając z drewna przedzierają się przez korę rozpychając ją na boki. Po przebiciu się przez korę mają kształt mniej lub bardziej wielokątny i zaokrąglony. Powierzchnia brązowoczarna, wewnątrz są białawe. Pokryte bardzo drobnymi brodawkowatymi perytecjami o średnicy 0,2–0,4 mm.
Worki 8-zarodnikowe, o rozmiarach 40–50 × 5–6 μm. Zarodniki cylindryczne, zagięte, lekko brązowe, gładkie, o rozmiarach 5–7,5 × 1,5–2 μm. W worku ułożone są w jednym rzędzie. Mają po jednej gutuli na każdym końcu.
Występowanie i siedlisko.
Najliczniej notowany jest w Europie, ale potwierdzono występowanie tego gatunku także w Ameryce Północnej, Rosji, Maroku i Nowej Zelandii. W Europie Środkowej jest pospolity.
Rośnie na martwym drewnie drzew liściastych, szczególnie wierzb, olszy i topoli. Na jego owocnikach pasożytuje inny, wytwarzający czerwone i kuliste owocniki grzyb – "Dialonectria episphaeria".
Gatunki podobne.
Najbardziej podobny jest "Diatrype disciformis". Ma mniejsze i bardziej okrągławe podkładki. Występuje głównie na bukach.

</doc>
<doc id="3870789" url="https://pl.wikipedia.org/wiki?curid=3870789" title="Sphaeria disciformis">
Sphaeria disciformis



</doc>
<doc id="3870790" url="https://pl.wikipedia.org/wiki?curid=3870790" title="Sphaeria bullata">
Sphaeria bullata



</doc>
<doc id="3870798" url="https://pl.wikipedia.org/wiki?curid=3870798" title="Franciszek de la Rochefoucauld">
Franciszek de la Rochefoucauld



</doc>
<doc id="3870804" url="https://pl.wikipedia.org/wiki?curid=3870804" title="Diatrypaceae">
Diatrypaceae

Diatrypaceae Nitschke – rodzina grzybów z rzędu próchnilcowców ("Xylariales").
Systematyka.
"Xylariales, Xylariomycetidae, Sordariomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą liczne rodzaje. Wśród występujących w Polsce są to:

</doc>
<doc id="3870808" url="https://pl.wikipedia.org/wiki?curid=3870808" title="Zmarli w roku 2017">
Zmarli w roku 2017



</doc>
<doc id="3870827" url="https://pl.wikipedia.org/wiki?curid=3870827" title="Irena Gwizdała">
Irena Gwizdała

Irena Gwizdała (ur. 24 stycznia 1904 r., zm. 11 marca 1982 r. w Gliwicach) – polska lekkoatletka, wielokrotna medalistka i mistrzyni Polski.
Życiorys.
Specjalizowała się w biegach sprinterskich; na 60 metrów, 200 m, biegała również w sztafecie 4 × 100 m, a także (4 × 50 m, 4 × 60 m). Uprawiała skok w dal. Zawodniczka „Pogoni” Lwów.
Na mistrzostwach Polski seniorów na otwartym stadionie zdobyła sześć medali w tym; trzy złote, srebrny oraz dwa brązowe.
3-krotna Mistrzyni Polski w biegach sztafetowych:

</doc>
<doc id="3870854" url="https://pl.wikipedia.org/wiki?curid=3870854" title="Kaplica Najświętszej Marii Panny w Szyperkach">
Kaplica Najświętszej Marii Panny w Szyperkach

Kaplica Najświętszej Marii Panny w Szyperkach – dawna kaplica greckokatolicka wzniesiona w 1875 w Szyperkach.
Obecnie pełni funkcję rzymskokatolickiej kaplicy Narodzenia Najświętszej Maryi Panny MB Bolesnej w Jarocinie.
Opis.
W połowie XIX w. zatrudniono przy wyrębie i spławie pozyskanego drewna greckokatolickich Rusinów. Dla nich ufundował w 1875 drewniana kaplicę w Szyperkach ziemianin Pokrowski. 
Kaplica składa się z nawy i przedsionka, przykrytych oddzielnymi dwuspadowymi blaszanymi dachami. Nad nawą sześcioboczna wieżyczka na sygnaturkę z kopułką i krzyżem. Ściany oszalowane pionowo deskami.

</doc>
<doc id="3870855" url="https://pl.wikipedia.org/wiki?curid=3870855" title="Roman Zahorowski">
Roman Zahorowski

Roman Zahorowski (Zaborowski) herbu Korczak – stolnik czernihowski w latach 1647-1659, rotmistrz królewski w 1652 roku, rotmistrz wojsk kwarcianych w latach 20. XVII wieku.
Poseł na sejm 1629 roku z województwa wołyńskiego. 
Poseł sejmiku łuckiego na sejm zwyczajny 1652 roku, poseł sejmiku włodzimierskiego województwa wołyńskiego na sejm nadzwyczajny 1652 roku.
W 1648 roku był elektorem Jana II Kazimierza Wazy z województwa czernihowskiego i powiatu nowogrodzkosiewierskiego.

</doc>
<doc id="3870859" url="https://pl.wikipedia.org/wiki?curid=3870859" title="Ambroży Saczko">
Ambroży Saczko

Ambroży Saczko herbu Wręby – podczaszy nowogrodzkosiewierski w 1624 roku, podczaszy czernihowski w latach 1623-1633, wojski drohicki w latach 1615-1624.
Miał syna Stefana.

</doc>
<doc id="3870869" url="https://pl.wikipedia.org/wiki?curid=3870869" title="Bazyli Sołtyk">
Bazyli Sołtyk

Bazyli Sołtyk herbu własnego – podczaszy czernihowski w latach 1635-1659, podczaszy nowogrodzkosiewierski w latach 1633-1635, dworzanin królewski w 1634 roku.
Był protegowanym Władysława IV Wazy.
Pochodził z państwa moskiewskiego. Uzyskał indygenat około 1619 roku, jego szlachectwo podane zostało w wątpliwość przez sejmik czernihowski z inicjatywy Adama Kisiela w 1637 roku, potwierdzenie szlachectwa przez ten sam sejmik w 1640 roku. Był wyznawcą prawosławia, członkiem mohylewskiego bractwa stauropigialnego (po 1634 roku), około 1637 roku możliwe przejście na katolicyzm.
Uczestnik wojny moskiewskiej 1609-1618, podczas wojny smoleńskiej stawił poczet do nadwornej chorągwi Władysława IV (w 1634 roku).
Poseł na sejm 1638 roku z województwa smoleńskiego.

</doc>
<doc id="3870872" url="https://pl.wikipedia.org/wiki?curid=3870872" title="LineageOS">
LineageOS

LineageOS – oprogramowanie open source będące modyfikacją systemu operacyjnego Android. Jest to bezpośredni następca modyfikacji CyanogenMod, która została porzucona poprzez problemy finansowe firmy Cyanogen Inc., ponadto nazwa systemu Lineage wywodzi się ze słowa „pochodny” i nawiązuje do rodowodu CyanogenMod. LineageOS oferuje funkcje często nieobecne w oficjalnym oprogramowaniu udostępnianym przez producentów urządzeń, takie jak zaawansowany equalizer, menedżer uprawnień aplikacji, modyfikowalne przełączniki w obszarze powiadomień, definiowanie funkcji poszczególnych przycisków fizycznych, a także inne ulepszenia interfejsu oraz możliwości konfiguracji działania systemu. LineageOS jest również źródłem aktualizacji systemu Android, dla wielu niewspieranych już oficjalnie przez producenta urządzeń. Po zainstalowaniu przez recovery specjalnego pliku ZIP, dostępnego na stronie LineageOS lub innej aplikacji – jak np. SuperSU, phh's SuperUser lub Magisk, system umożliwia nadanie poszczególnym aplikacjom uprawnień roota.
Motywy.
Wersje 14.1 i nowsze nie posiadają silnika motywów znanego z CyanogenMod. W wersji 17.1 dodana została zmodyfikowana wersja aplikacji "ThemePicker" z AOSP, jednakże nie jest ona tak zaawansowana jak silnik motywów CyanogenMod. W przeciwieństwie do CMTE, nie pozwala ona na zmianę dźwięków systemu, paczek ikon czy też animacji uruchamiania.
Starsze urządzenia.
Wraz z wydaniem Androida 12, AOSP pozbyło się funkcji iptables na rzecz wydajniejszego rozwiązania - eBPF. Funkcja ta dostępna jest jedynie w jądrze Linuksa 4.9 i nowszym (aczkolwiek udało się stworzyć backport do wersji 4.4). Przez to, jak i ścisłe wymagania dotyczące oficjalnego wsparcia, wiele starszych urządzeń nie mogło zostać zaktualizowanych do nowszych wersji LineageOS. Z tego powodu, wersja 18.1 wciąż jest wspierana (jednakże w przypadku tych urządzeń, aktualizacje wydawane są raz w miesiącu, a nie raz w tygodniu), mimo tego iż historycznie wspierane były jedynie 2 wersje - najnowsza i jej poprzednik.

</doc>
<doc id="3870882" url="https://pl.wikipedia.org/wiki?curid=3870882" title="Jan Piączyński">
Jan Piączyński

Jan Piączyński herbu Ogończyk – podczaszy nowogrodzkosiewierski w latach 1635-1646, podstarości niżyński w 1640 roku, sekretarz królewski w 1635 roku, rotmistrz królewski w 1649 roku, rotmistrz kozaków krupeczpolskich.
Protegowany Władysława IV Wazy i hetmana polnego koronnego Mikołaja Potockiego.
Był uczestnikiem wojny moskiewskiej 1609-1618. Poseł na sejm 1646 roku z województwa czernihowskiego.

</doc>
<doc id="3870887" url="https://pl.wikipedia.org/wiki?curid=3870887" title="Wlotka murarkowa">
Wlotka murarkowa

Wlotka murarkowa ("Cacoxenus indagator") – gatunek kleptopasożytniczej muchówki z rodziny Drosophilidae. Samice tego gatunku wchodzą do gniazd samotnych pszczół i składają w nich jaja. Wylęgające się larwy pasożyta zjadają pyłek zebrany przez samicę pszczoły jako pokarm dla jej potomstwa. W zależności od liczby larw "Cacoxenus" znajdujących się w komórce gniazda, larwa gospodarza może przeżyć i osiągnąć o wiele mniejsze rozmiary, rozwijając się w miniaturowe imago, bądź zginąć.
Morfologia.
Muchówka o ciele długości od 2,5 do 4 mm. Głowa jej ma szare czoło i zaopatrzona jest w szczecinki przyoczkowe. Na aristach czułków brak jest długich włosków. Tułów cechują szaro porośnięte śródplecze i tarczka. Skrzydła pozbawione są ciemnych kropek na wierzchołku, mają żyłkę subkostalną bez sierpowatego zakrzywienia za żyłką barkową i bardzo cienką lub całkiem zanikłą żyłkę kostalną na odcinku między żyłką radialną R a żyłką medialną M. Odnóża są dwubarwne: biodra i uda czarne a golenie i stopy żółte. Czarny odwłok odznacza się delikatnym połyskiem.
Opuszczanie gniazda gospodarza.
Gniazda pszczół, na których pasożytuje "Cacoxenus", są zamykane ściankami z błota, które muszą zostać skruszone, żeby dorosły osobnik mógł opuścić gniazdo. Larwy "Cacoxenus" mają silne żuwaczki, którymi mogą przegryzać się przez ścianki wewnątrz gniazda. Dorosłe osobniki, aby opuścić gniazdo, używają struktury na głowie zwanej "ptilinum" - elastycznego worka mogącego napełniać się hemolimfą. Opuszczająca gniazdo muchówka wciska głowę w szczeliny w ściance zamykającej gniazdo i pompuje hemolimfę do "ptilinum", rozpychając szczelinę i krusząc ściankę. Jeśli w komórce znajduje się więcej osobników, wszystkie poszerzają tę samą szczelinę w ściance, dopóki nie będzie na tyle duża, by mogły przez nią wyjść.
Rozprzestrzenienie.
Owad znany z Hiszpanii, Andory, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Polski, Czech, Słowacji, Słowenii, Chorwacji, Ukrainy, Rumunii i Bliskiego Wschodu.

</doc>
<doc id="3870889" url="https://pl.wikipedia.org/wiki?curid=3870889" title="Cerkiew Zwiastowania w Jarosławiu">
Cerkiew Zwiastowania w Jarosławiu

Cerkiew Zwiastowania – prawosławna cerkiew w Jarosławiu, w dekanacie jarosławskim centralnym eparchii jarosławskiej Rosyjskiego Kościoła Prawosławnego.
Historia.
Cerkiew została wzniesiona w latach 1688–1702 na miejscu starszej świątyni drewnianej, która uległa zniszczeniu wskutek pożaru w 1670. W 1709 w jej wnętrzu powstały freski, namalowane przez Fiodora Ignatjewa i Fiodora Fiodorowa. W 1745 w sąsiedztwie cerkwi Zwiastowania wzniesiono świątynię pod wezwaniem Wniebowstąpienia Pańskiego, która służyła tej samej parafii w miesiącach jesiennych i zimowych. W 1930 obie świątynie zostały zamknięte. W cerkwi Zwiastowania siedzibę miało muzeum, co pozwoliło na zachowanie XVIII-wiecznych fresków. Cerkiew Wniebowstąpienia Pańskiego została zwrócona Rosyjskiemu Kościołowi Prawosławnemu w 1992, odremontowana i przywrócona do użytku liturgicznego. Cerkiew Zwiastowania pozostawała własnością muzeum do 2008, po tej dacie również została przywrócona do pierwotnych funkcji.
Architektura.
Cerkiew wzniesiono z cegły, na planie czworoboku i nakryto dachem czterospadowym. Architektura świątyni na tle innych XVII-wiecznych jarosławskich cerkwi wyróżnia się prostotą: obiekt nie posiada podkletu ani galerii, a z zewnątrz dekorują go jedynie skromny fryz na bębnach oraz proste obramowania okien. Pierwotnie wygląd jego cebulastych kopuł również był maksymalnie prosty, w drugiej połowie XVIII w. nadano im bardziej efektowny wygląd. Od strony zachodniej cerkiew posiada obszerny przedsionek, nad którym pierwotnie znajdowała się trójkondygnacyjna dzwonnica, rozebrana po 1917. Cerkiew w XVIII w. posłużyła jako wzór dla kolejnych prawosławnych świątyń wznoszonych w Jarosławiu.

</doc>
<doc id="3870893" url="https://pl.wikipedia.org/wiki?curid=3870893" title="C. elegans">
C. elegans



</doc>
<doc id="3870895" url="https://pl.wikipedia.org/wiki?curid=3870895" title="Aleksandr Puzyriewski">
Aleksandr Puzyriewski

Aleksandr Kazimirowicz Puzyriewski (Puzyrewski, ros. Александр Казимирович Пузыревский, ur. 3 lutego 1845, zm. 10 maja 1904 w Warszawie) – rosyjski generał piechoty (ros. генерал от инфантерии), zastępca dowódcy Warszawskiego Okręgu Wojskowego (1901–1904), historyk wojskowości.
W służbie wojskowej.
Urodził się w zruszczonej rodzinie szlacheckiej. Służbę wojskową rozpoczął w 1863, biorąc udział w tłumieniu powstania styczniowego na terenie tzw. Królestwa Polskiego. W 1866 otrzymał pierwszy stopień oficerski (podporucznik), rok później został porucznikiem. W latach 1870–1873 uczył się w Akademii Sztabu Generalnego, w tamtym czasie awansował na stopień sztabs-kapitana (1871), następnie został kapitanem (1873). Po ukończeniu Akademii skierowany do sztabu 1. Gwardyjskiej Dywizji Piechoty (1874–1877), gdzie w ostatnim roku służby otrzymał awans na pułkownika. Brał udział w wojnie rosyjsko-tureckiej (1877-78), w trakcie której dowodził sztabem oddziałów prowadzonych przez Iosifa Hurko. W kolejnych latach zajmował sztabowe stanowiska w 1. Korpusie Armijnym i w Petersburskim Okręgu Wojskowym, m.in. był szefem sztabu 2. Dywizji Kawalerii Gwardii. Jednocześnie od 1879 do 1889 pracował naukowo, będąc adiunktem Akademii Sztabu Generalnego. W tym czasie otrzymał swój pierwszy generalski stopień – generała-majora (1887).
Od stycznia 1890 do marca 1901 pełnił funkcję szefa sztabu Warszawskiego Okręgu Wojskowego, by następnie zostać zastępcą dowódcy tego okręgu (ówcześni dowódcy okręgu, Iosif Hurko i Michaił Czertkow pełnili zarazem funkcję warszawskiego generała-gubernatora). Na tym stanowisku pozostał formalnie do swej śmierci w maju 1904. W okresie służby w tzw. Królestwie Polskim otrzymał kolejne generalskie awanse: w 1893 został generałem-porucznikiem, a w 1901 – generałem piechoty.
Afera płk. Grimma.
Na początku 1902 w armii rosyjskiej wyszła na jaw afera związana z osobą Anatolija N. Grimma, oficera warszawskiego okręgu wojskowego, który był niemieckim szpiegiem. Kilka lat wcześniej Grimm przedstawił gen. Puzyriewskiemu „własny” plan wojny z Niemcami, w rzeczywistości spreparowany przez wywiad niemiecki. Grimm dzięki Puzyriewskiemu awansował do stopnia pułkownika i został oficerem operacyjnym. W późniejszych latach, za pośrednictwem Niemców, podsuwał generałowi kolejne dokumenty, którymi ten dzielił się z rosyjskim Sztabem Generalnym, gdzie na ich podstawie opracowywano rzeczywiste plany wojny z Niemcami, w tym również plan wspólnego ataku z armią francuską. Mając pełny dostęp m.in. do rosyjskich planów mobilizacyjnych, Grimm przekazywał je Niemcom i prawdopodobnie Austro-Węgrom. Na trop niemieckiego szpiega wpadł austriacki pułkownik Alfred Redl, słynny rosyjski szpieg. Ujawnienie prawdziwej roli Grimma wywołało międzynarodowe reperkusje i pogrążyło gen. Puzyriewskiego, który w marcu 1902 został wysłany na przymusowy urlop, jak również wpłynęło to na zmianę rosyjskich planów wojennych. Afera szpiegowska załamała dalszą karierę Puzyriewskiego.
Odznaczony został Orderem Świętego Jerzego IV klasy, Orderem Świętego Włodzimierza IV klasy oraz Orderem Świętego Stanisława II klasy.
Generał zmarł 10 maja 1904. Został pochowany w Warszawie na tamtejszym cmentarzu prawosławnym.
Publikacje.
Aleksandr K. Puzyriewski był autorem licznych dzieł z zakresu historii wojskowości, opublikował m.in.:
Rodzina.
Żoną Aleksandra Puzyriewskiego była Jewgienia, baronówna von Korff (zm. 1901), z małżeństwa pochodziła jedna córka. Jego brat Nikołaj (zm. 1902), generał-lejtnant armii rosyjskiej, jest pochowany na cmentarzu prawosławnym w Kaliszu.

</doc>
<doc id="3870914" url="https://pl.wikipedia.org/wiki?curid=3870914" title="Michał Angelović">
Michał Angelović

Michał Angelović (serb. Михаило Анђеловић, grec. Μιχαήλ Ἄγγελος, zm. 1458) – serbski magnat greckiego pochodzenia, sprawujący urzędy wielkiego čelnika i wielkiego wojewody oraz krótko w 1458 roku członek Rady Regencyjnej w Despotacie Serbskim.
Życiorys.
Pochodził z rodu Filantropenosów, których przedstawiciele: Aleksy Angelos Filantropenos (ok. 1373-ok. 1390) i Manuel Angelos Filantropenos (ok. 1390-ok. 1393) władali Tesalią. Po podboju Tesalii przez Turków rodzina przeniosła się do Serbii do miejscowości Nove Brdo. Bratem Michał Angelovicza był Veli Mahmud Pasza. Michał Angelović służył jako urzędnik na dworze serbskich despotów. W latach 40. uzyskał tytuł wielkiego čelnika (odpowiadający palatynowi). W 1456/1457 został wielkim wojewodą. Był ceniony na dworze serbskim ze względu na umiejętność negocjacji z Turkami, co wynikało z pozycji jego brata na dworze (był wielkim wezyrem). Od 3 lutego 1458 roku po śmierci Łazarza II Brankovicza został członkiem Rady regencyjnej obok Heleny Paleolog i Stefana V Ślepego. Z powodu intrygi Heleny został uwięziony i odstawiony jako jeniec na Węgry (31 marca 1458). Po jakimś czasie powrócił do Turcji.

</doc>
<doc id="3870915" url="https://pl.wikipedia.org/wiki?curid=3870915" title="Cerkiew św. Onufrego w Dąbrówce">
Cerkiew św. Onufrego w Dąbrówce

Cerkiew św. Onufrego w Dąbrówce – dawna parafialna cerkiew greckokatolicka, wybudowana w 1764 w Dąbrówce.
W 1945 przejęta i użytkowana od 1946 jako rzymskokatolicki kościół parafialny św. Onufrego i Niepokalanego Serca Najświętszej Maryi Panny parafii w Dąbrówce.
Obiekt wpisany w 2007 do rejestru zabytków.

</doc>
<doc id="3870916" url="https://pl.wikipedia.org/wiki?curid=3870916" title="Ptaki obserwowane w Polsce, lecz nie zaliczone do awifauny">
Ptaki obserwowane w Polsce, lecz nie zaliczone do awifauny



</doc>
<doc id="3870918" url="https://pl.wikipedia.org/wiki?curid=3870918" title="Aleksander Kisiel">
Aleksander Kisiel

Aleksander Kisiel Drohinicki herbu własnego – podstoli czernihowski w latach 1641-1648.
Protegowany Adama Kisiela. Był żołnierzem, uczestnikiem wojny chocimskiej w 1621 roku i ekspedycji pruskiej 1626 roku. Poseł na sejmy 1637 i 1641 roku.
W 1648 roku był elektorem Jana II Kazimierza Wazy z województwa czernihowskiego i powiatu nowogrodzkosiewierskiego.
Był wyznawcą prawosławia, podpisał się pod aktem obioru metropolity Sylwestra Kosowa w 1647 roku.

</doc>
<doc id="3870935" url="https://pl.wikipedia.org/wiki?curid=3870935" title="Reprezentacja Kirgistanu U-21 w piłce nożnej mężczyzn">
Reprezentacja Kirgistanu U-21 w piłce nożnej mężczyzn



</doc>
<doc id="3870942" url="https://pl.wikipedia.org/wiki?curid=3870942" title="PrivatBank">
PrivatBank



</doc>
<doc id="3870959" url="https://pl.wikipedia.org/wiki?curid=3870959" title="Veli Mahmud Pasza">
Veli Mahmud Pasza

Veli Mahmud Pasza Angelović (serb. Махмуд-паша Анђеловић, tur. Veli Mahmud Paşa, ur. 1420, zm. 18 lipca 1474) – wielki wezyr imperium osmańskiego w latach 1456–1466 i 1472–1474 greckiego pochodzenia.
Życiorys.
Pochodził z rodu Filantropenosów, których przedstawiciele: Aleksy Angelos Filantropenos (ok. 1373 – ok. 1390) i Manuel Angelos Filantropenos (ok. 1390 – ok. 1393) władali Tesalią. Po podboju Tesalii przez Turków rodzina przeniosła się do Serbii do miejscowości Novo Brdo. Jego bratem był Michał Angelović. W 1427 roku podczas najazdu osmańskiego na Serbię został porwany. Został wychowany na muzułmanina jako Mahmud Pasza. Był zdolnym żołnierzem. Wyróżnił się podczas oblężenia Belgradu (1456). W nagrodę został podniesiony do pozycji wielkiego wezyra. W 1461 roku towarzyszył sułtanowi Mehmedowi II w jego kampanii przeciwko Cesarstwu Trapezuntu. W okresie upadku Trapezuntu wszedł w kontakt ze swoim kuzynem Jerzym Amirutzesem. Wynegocjował z nim pokojowe przejęcie cesarstwa. W 1463 doprowadził do wcielenia Bośni do państwa tureckiego. W 1468 w wyniku intryg utracił stanowisko. W 1472 roku powrócił na urząd wielkiego wezyra. W 1474 został odwołany z urzędu. Przez pół roku był więziony. 18 lipca 1474 został stracony w więzieniu Siedmiu Wież w Konstantynopolu.

</doc>
<doc id="3870963" url="https://pl.wikipedia.org/wiki?curid=3870963" title="Batys Uralsk">
Batys Uralsk



</doc>
<doc id="3870965" url="https://pl.wikipedia.org/wiki?curid=3870965" title="Circé (1907)">
Circé (1907)

Circé (Q47) – francuski okręt podwodny z okresu I wojny światowej, jednostka prototypowa swojego "typu". Została zwodowana 13 września 1907 roku w stoczni Arsenal de Toulon, a do służby w Marine nationale weszła w 1909 roku. Podczas wojny okręt operował na Adriatyku, zatapiając 25 maja 1917 roku niemiecki podwodny stawiacz min SM UC-24. Okręt został zatopiony 20 września 1918 roku, storpedowany nieopodal Kotoru przez austro-węgierski okręt podwodny SM U-47.
Projekt i dane taktyczno–techniczne.
„Circé” zamówiona została 8 października 1904 roku na podstawie programu rozbudowy floty francuskiej z 1904 roku. Jednostkę zaprojektował inż. Maxime Laubeuf, powiększając swój poprzedni projekt ("Aigrette") i dostosowując go do napędu dwuśrubowego.
„Circé” była średniej wielkości dwukadłubowym okrętem podwodnym. Długość całkowita wynosiła 47,1 metra, szerokość 4,9 metra i zanurzenie 3 metry. Wyporność w położeniu nawodnym wynosiła 351 ton, a w zanurzeniu 491 ton. Okręt napędzany był na powierzchni przez dwa silniki Diesla MAN o łącznej mocy 630 koni mechanicznych (KM). Napęd podwodny zapewniały dwa silniki elektryczne Hillairet-Huguet o łącznej mocy 460 KM. Dwuśrubowy układ napędowy pozwalał osiągnąć prędkość 11,9 węzła na powierzchni i 7,7 węzła w zanurzeniu. Zasięg wynosił 2160 Mm przy prędkości 8 węzłów w położeniu nawodnym oraz 98 Mm przy prędkości 3,5 węzła pod wodą (lub 44 Mm przy prędkości 5,1 węzła). Dopuszczalna głębokość zanurzenia wynosiła 40 metrów.
Okręt wyposażony był w sześć zewnętrznych wyrzutni torped kalibru 450 mm (w tym dwie systemu Drzewieckiego), z łącznym zapasem 6 torped. Uzbrojenie artyleryjskie stanowiło działo pokładowe kal. 47 mm L/50 M1902. Załoga okrętu składała się z 22 oficerów, podoficerów i marynarzy.
Budowa i przebieg służby.
„Circé” zbudowana została w Arsenale w Tulonie. Stępkę okrętu położono w 1905 roku, został zwodowany 13 września 1907 roku, a do służby przyjęto go w 1909 roku. Nazwa nawiązywała do mitologicznej wróżbitki – Kirke. Jednostka otrzymała numer burtowy Q47.
„Circé” pełniła służbę przed wojną na Morzu Śródziemnym. 7 lipca 1914 roku na redzie Tulonu okręt zderzył się przypadkowo z bliźniaczą „Calypso”, która zatonęła. Po wybuchu działań wojennych jednostka operowała na Adriatyku. 25 maja 1917 roku okręt zatopił niemiecki podwodny stawiacz min SM UC-24. 20 września 1918 roku „Circé” zatonęła storpedowana nieopodal Kotoru przez austro-węgierski okręt podwodny SM U-47. Z załogi ocalała tylko jedna osoba. Okręt został odznaczony Krzyżem Wojennym.

</doc>
<doc id="3870972" url="https://pl.wikipedia.org/wiki?curid=3870972" title="Koigi (Rapla)">
Koigi (Rapla)

Koigi – wieś w Estonii, w prowincji Rapla, w gminie Rapla.

</doc>
<doc id="3870974" url="https://pl.wikipedia.org/wiki?curid=3870974" title="Kuku (Rapla)">
Kuku (Rapla)

Kuku – wieś w Estonii, w prowincji Rapla, w gminie Rapla.

</doc>
<doc id="3870975" url="https://pl.wikipedia.org/wiki?curid=3870975" title="Kuusiku-Nõmme">
Kuusiku-Nõmme

Kuusiku-Nõmme – wieś w Estonii, w prowincji Rapla, w gminie Rapla.

</doc>
<doc id="3870981" url="https://pl.wikipedia.org/wiki?curid=3870981" title="Kõrgu">
Kõrgu

Kõrgu – wieś w Estonii, w prowincji Rapla, w gminie Rapla.

</doc>
<doc id="3870984" url="https://pl.wikipedia.org/wiki?curid=3870984" title="Lipstu">
Lipstu

Lipstu – wieś w Estonii, w prowincji Rapla, w gminie Rapla.

</doc>
<doc id="3870988" url="https://pl.wikipedia.org/wiki?curid=3870988" title="Mahlamäe">
Mahlamäe

Mahlamäe – wieś w Estonii, w prowincji Rapla, w gminie Rapla.

</doc>
<doc id="3870989" url="https://pl.wikipedia.org/wiki?curid=3870989" title="Mõisaaseme">
Mõisaaseme

Mõisaaseme – wieś w Estonii, w prowincji Rapla, w gminie Rapla.

</doc>
<doc id="3870990" url="https://pl.wikipedia.org/wiki?curid=3870990" title="Mällu">
Mällu

Mällu – wieś w Estonii, w prowincji Rapla, w gminie Rapla.

</doc>
<doc id="3870991" url="https://pl.wikipedia.org/wiki?curid=3870991" title="Oela">
Oela

Oela – wieś w Estonii, w prowincji Rapla, w gminie Rapla.

</doc>
<doc id="3870992" url="https://pl.wikipedia.org/wiki?curid=3870992" title="Oola (Rapla)">
Oola (Rapla)

Oola – wieś w Estonii, w prowincji Rapla, w gminie Rapla.

</doc>
<doc id="3870994" url="https://pl.wikipedia.org/wiki?curid=3870994" title="Zygmunt Klonowski">
Zygmunt Klonowski

Zygmunt Klonowski (ur. 7 grudnia 1955 w Wilnie) – litewski przedsiębiorca, działacz mniejszości polskiej na Litwie, wydawca dziennika „Kurier Wileński”.
Życiorys.
W 1978 ukończył studia w zakresie inżynierii transportu samochodowego w Wileńskim Instytucie Inżynierii Budownictwa.
Po ukończeniu studiów pracował w przedsiębiorstwach komunikacji samochodowej w Birżach, Nowej Wilejce, a od 1983 na Rossie. W latach 1980–1981 był także wykładowcą w Wileńskim Kombinacie Transportowym. W 1987 wspólnie z ojcem i bratem założył w Wilnie prywatną kooperatywę nr 3, która w 1989 została przekształcona w spółkę UAB „Klion”, gdzie pracuje do dziś, obecnie na stanowisku dyrektora. Od 1998 jest właścicielem i wydawcą „Kuriera Wileńskiego”.
23 sierpnia 1989 wspólnie z rodziną brał udział w „Bałtyckim łańcuchu”. Współpracował z Litewską Akademią Policyjną i Litewskimi Siłami Zbrojnymi, był założycielem klubu samochodowego „Akademija”. Wspierał renowacje zabytków i miejsc pamięci, m.in. cmentarza na Rossie. Był członkiem Litewskiego Związku Kooperatyw i jednym z założycieli Stowarzyszenia Przedsiębiorców Samochodowych, brał udział w zakładaniu Forum Przedsiębiorczości Polskiej na Litwie „Korona” i był jego pierwszym prezesem. Zakładał także Wileński Klub Przedsiębiorców.
W październiku 2015 wstąpił do Litewskiego Związku Wolności (LLS), gdzie stanął na czele Frakcji Polskiej. W 2016 bezskutecznie kandydował w wyborach do Sejmu z listy LLS oraz w okręgu jednomandatowym w Nowej Wilejce.
Jest żonaty, ma trzech synów, w tym Rajmunda Klonowskiego.

</doc>
<doc id="3870999" url="https://pl.wikipedia.org/wiki?curid=3870999" title="Żołnierze Armii Czerwonej i Armii Radzieckiej w ludowym Wojsku Polskim">
Żołnierze Armii Czerwonej i Armii Radzieckiej w ludowym Wojsku Polskim

Żołnierze Armii Czerwonej w ludowym Wojsku Polskim – grupa żołnierzy Armii Czerwonej skierowanych do służby w ludowym Wojsku Polskim w latach 1943–1946 oraz żołnierzy Armii Radzieckiej w latach 1946–1968. Rekrutowała się z Polaków oraz Rosjan – obywateli ZSRR.
Tło polityczno-historyczne.
Po klęsce Wojska Polskiego w kampanii wrześniowej 1939 roku na anektowanym przez Związek Radziecki terytorium przedwojennej Polski znalazło się w sumie ok. 230 tys. oficerów i żołnierzy Wojska Polskiego, Korpusu Ochrony Pogranicza oraz funkcjonariuszy Policji Państwowej. Większość z nich została wywieziona do obozów pracy przymusowej ulokowanych na Syberii, a ok. 24 tys. skierowano do podobnych obozów, zlokalizowanych na Ukrainie i Białorusi. Następną grupę, ok. 42 tys. (głównie szeregowców i oficerów niższego stopnia), zwolniono, natomiast podobną liczbę jeńców (około 42,5 tys.) przekazano III Rzeszy w ramach wymiany międzysojuszniczej. Z ogólnej sumy jeńców polskich wyselekcjonowano ok. 22 tys. oficerów, których osadzono w obozach jenieckich. Większość przetrzymywanych w obozach internowania oficerów zostało zamordowanych w okresie od kwietnia do maja 1940 roku.
Pod koniec 1940 roku władze ZSRR starały się pozyskać część ocalałych jeńców do pomysłu utworzenia sojuszniczej armii polskiej, która mogłaby stanąć u boku komunistów. Propozycje współpracy kierowane były do osadzonych w więzieniach oficerów m.in. Mieczysława Boruty-Spiechowicza, Mariana Januszajtisa czy Wacława Przeździeckiego, z pominięciem rządu polskiego na emigracji okazały się bezskutecznie. NKWD rozpoczęło również nabór wśród niższych rangą oficerów polskich. Udało im się nakłonić do współpracy grupę 13 oficerów, której przewodniczył pułkownik Zygmunt Berling, późniejszy generał oraz inicjator Ludowego Wojska Polskiego. 31 października tego samego roku grupę tę osadzono w Małachówce pod Moskwą, pod opieką NKWD. Celem władz radzieckich było stworzenie w ZSRR polskich jednostek wojskowych, które nie byłyby podporządkowane ani Naczelnemu Wodzowi Wojska Polskiego, ani rządowi polskiemu w Londynie, a które mogłyby stać się narzędziem ZSRR, wykorzystanym do walki z nazistowskimi Niemcami.
Po ataku III Rzeszy na Związek Radziecki sytuacja polityczna zmieniła się, w wyniku czego ZSRR podjął próby porozumienia się z rządem polskim w Londynie. 30 lipca 1941 roku podpisany został Układ Sikorski-Majski przywracający stosunki dyplomatyczne między obu państwami, zerwane 17 września 1939 po agresji ZSRR na Polskę. Podjęto wówczas próbę utworzenia polskiego sojuszniczego wojska, tzw. Armii Andersa, które miało mieć autonomiczne dowództwo współpracujące z Armią Czerwoną, jednak podporządkowane polskiemu dowództwu oraz polskiemu rządowi. Pomysł ten jednak nie powiódł się ze względu na ujawnienie informacji o zbrodni katyńskiej i opuszczenie terytorium ZSRR przez wojska generała Władysława Andersa.
Historia.
II wojna światowa.
Po wyjściu Armii Andersa do Iranu władze sowieckie rozpoczęły realizację pomysłu utworzenia całkowicie komunistycznej armii polskiej, która mogłaby działać w sojuszu militarnym z ZSRR. Ludowe Wojsko Polskie utworzone zostało we współpracy rządu sowieckiej Rosji z polskimi komunistami, skupionymi w Związku Patriotów Polskich – organizacji kierowanej przez eks pułkownika Armii Czerwonej Wandę Wasilewską. 7 maja 1943 roku ogłoszono pobór Polaków oraz werbunek ochotników spośród „byłych polskich obywateli niepolskiej narodowości” oraz „Polaków stałych mieszkańców i obywateli ZSRR”. Sowieckie zarządzenie z 15 czerwca tego roku nakazywało administracji radzieckiej przeprowadzenie spisu „ludności polskiej w wieku od 17 do 50 lat”.
Pierwsza fala żołnierzy radzieckich pojawiła się w LWP już w momencie jego utworzenia w 1943 roku. Związana była z brakiem polskiej kadry oficerskiej, jaki nastąpił w wyniku zbrodni katyńskiej oraz ewakuacji armii Andersa do Iranu. Do 30 sierpnia 1943 roku na Bliski Wschód wyjechało około 4 tysiące oficerów zawodowych Wojska Polskiego, jeńców wojennych z 1939 roku przebywających w tym czasie na terytorium ZSRR. Pozostała bardzo nieliczna grupka przedwojennych polskich oficerów, która została uzupełniona przez oficerów Armii Czerwonej: polskiego pochodzenia lub Rosjan o polsko brzmiących nazwiskach.
W lipcu 1943 roku 67% oficerów dywizji LWP pochodziło z Armii Czerwonej. Jeszcze na początku roku 1945 spośród 40 tysięcy oficerów LWP 18 996 oficerów, w tym 36 generałów, pochodziło z Armii Czerwonej. Z armii sowieckiej przejęto m.in. skróty pododdziałów, jednak oficerowie i żołnierze Armii Czerwonej służący w Wojsku Polskim nosili polskie mundury i salutowali po polsku. W okresie II wojny światowej przez szeregi LWP przewinęło się około 20 tysięcy żołnierzy sowieckich. Wydana w okresie PRL przez Ministerstwo Obrony Narodowej "Encyklopedia II wojny światowej" podaje większą liczbę: „Ogólna bezpośrednia radziecka pomoc kadrowa dla Wojska Polskiego wyraża się liczbą blisko 33 tys. osób”.
W 1945 roku nastąpił odpływ z LWP oficerów radzieckich z powrotem do Armii Czerwonej. Do ZSRR odkomenderowano wówczas 7973 ludzi, zaś w następnych latach odpowiednio 6520 (1946), 1967 (1947) i 466 (1948). W sumie było to 16 926 oficerów, w tym 66 generałów. Podczas procesu repatriacji zdarzyło się kilkadziesiąt przypadków niepodporządkowania się żołnierzy rozkazom dowództwa radzieckiego. Zanotowano 24 przypadki oficerów, którzy odmówili wyjazdu do ZSRR, za co zostali aresztowani i oddani do dyspozycji radzieckiej prokuratury wojskowej. W okresie tym około 240 oficerów zginęło lub zmarło z różnych przyczyn.
Lata 50. XX wieku.
Druga masowa fala żołnierzy radzieckich w LWP związana była z czystkami politycznymi, jakie nastąpiły po zakończeniu II wojny światowej, w latach 1949–1954. Od 1949 Ministerstwo Bezpieczeństwa Publicznego a później Informacja Wojskowa przeprowadziła śledztwo, którym objęto wszystkich przedwojennych oficerów Wojska Polskiego. W latach 1943–1945 w organach informacji Ludowego Wojska Polskiego służyło 750 oficerów kontrwywiadu wojskowego Smiersz (działającego w Armii Czerwonej), do sierpnia 1944 Rosjanie stanowili 100% oficerów informacji w LWP. Dopiero rok po utworzeniu struktur informacji wojskowej oficerami zostało pierwszych 17 obywateli polskich.
Na przełomie lat 40. i 50. Informacja Wojskowa przystąpiła do akcji „oczyszczania” korpusu oficerskiego z „elementów wrogich i obcych”, „przypadkowych i zdemoralizowanych”, „niepożądanych dla sprawy budownictwa socjalizmu w Polsce”. W oparciu o takie „kryteria” w latach 1949–1954 zwolniono z wojska ponad 9 tys. oficerów wywodzących się w przedwojennej armii polskiej, z Polskich Sił Zbrojnych walczących w latach 1940–1945 na Zachodzie oraz z Armii Krajowej. Ponad tysiąc z nich trafiło do więzień, a przeciwko 135 zorganizowano pokazowe procesy. 37 oficerów skazano na karę śmierci, oskarżając ich bezpodstawnie o organizowanie spisku w wojsku.
W 1949 roku na ministra MON powołany został marszałek Związku Radzieckiego polskiego pochodzenia – Konstanty Rokossowski. Sprowadził on do PRL kilkuset generałów i oficerów Armii Radzieckiej, którzy uzupełnili braki na najwyższych szczeblach korpusu oficerskiego. W sumie za kadencji marszałka Rokossowskiego w Wojsku Polskim służyło blisko 7 tysięcy generałów i oficerów sowieckich, którzy zajmowali praktycznie wszystkie kierownicze stanowiska.
W okresie 1949–1955 z LWP ubyło 1427 żołnierzy sowieckich, z czego 700 powróciło z powrotem do ZSRR, 682 przyjęło obywatelstwo polskie pozostając w PRL, a 45 ubyło z innych przyczyn. Do 1957 roku radzieccy oficerowie oraz generałowie dowodzili większością jednostek, związków taktycznych i operacyjnych Ludowego Wojska Polskiego. Pełnili kluczowe stanowiska w Sztabie Generalnym, instytucjach centralnych Ministerstwa Obrony Narodowej, a także dowodzili w sztabach okręgów wojskowych wszystkich rodzajów wojsk i służb oraz szkolnictwa wojskowego PRL. Podobna sytuacja miała miejsce w służbach wywiadowczych, organach Informacji Wojskowej oraz w Prokuraturze wojskowej.
Pod koniec lat 50. obecność żołnierzy radzieckich w LWP zaczęła się zmniejszać i nie była już tak wysoka, jak w latach wcześniejszych. Szkolnictwo wojskowe w PRL kształciło już własną kadrę oficerską, która mogła pokierować LWP i nie było tak dużej potrzeby sprowadzania do Polski kadr z ZSRR. W tym okresie procentowo najwięcej Rosjan było w korpusie oficerskim wyższego szczebla. Ryszard Kałużny w swojej pracy "Oficerowie Armii Radzieckiej w Wojskach Lądowych w Polsce" stwierdził : 
Lata 60. XX wieku.
Od końca lat 60. Rosjanie nie byli już bezpośrednio kierowani do LWP. W dalszym ciągu jednak delegowano do Polski Ludowej sowieckich doradców wojskowych, którzy w ramach sojuszu wojskowego, a później tzw. Układu Warszawskiego współpracowali z polskimi wojskowymi. Wchodzili oni jednak już w skład korpusu oficerskiego Armii Czerwonej stacjonującej w latach 1945-1993 na terenie PRL, nie pozostając na etatach Ludowego Wojska Polskiego. Jedyną grupą Rosjan w LWP stanowili radzieccy oficerowie, którzy przyjęli polskie obywatelstwo w latach 50.
W Wojskowym Biurze Historycznym w Warszawie w 2016 odnaleziono kartotekę około 20 tysięcy żołnierzy Armii Czerwonej, oddelegowanych do służby w Ludowym Wojsku Polskim. Do dokumentów tych nie było wcześniej dostępu, ponieważ nie ujmowano ich w ewidencji. Są one opracowywane przez historyków, dygitalizowane oraz przygotowywane do publikacji.
Radzieccy doradcy wojskowi.
Osobną grupą radzieckich oficerów w LWP byli radzieccy doradcy wojskowi delegowani w ramach sojuszu wojskowego i Układu Warszawskiego. Pierwsi tacy doradcy pojawili się już w czasie II wojny światowej. W odróżnieniu od Rosjan włączonych w szeregi LWP oficerowie ci umundurowani byli w mundury armii radzieckiej. W piśmie z 6 czerwca 1953 rząd Bolesława Bieruta zwracał się z prośbą o skierowanie z armii radzieckiej do sił zbrojnych PRL 303 doradców wojskowych, z czego 269 do MON, a 34 – do MBP (KBW i WOP).
Prominentni czerwonoarmiści w LWP.
Żołnierzami Armii Czerwonej pełniącymi wysokie stanowiska w ludowym Wojsku Polskim byli:

</doc>
<doc id="3871000" url="https://pl.wikipedia.org/wiki?curid=3871000" title="John Henry Foley">
John Henry Foley

John Henry Foley (ur. 24 maja 1818 w Dublinie, zm. 27 sierpnia 1874 w Londynie) – irlandzki rzeźbiarz, działający w Londynie.
Życie i twórczość.
Foley już w wieku 13 lat rozpoczął kształcenie w dziedzinie rzeźby w szkole w Dublinie, a w 1835 r. został studentem szkoły przy Royal Academy of Arts w Londynie. Od 1839 r. prezentował swoje dzieła, które od początku zdobyły mu uznanie, na wystawach Akademii. W 1844 r. uzyskał zamówienie na wykonanie części dekoracji rzeźbiarskiej odbudowywanego Pałacu Westminsterskiego, co pociągnęło za sobą liczne dalsze zlecenia. W 1849 r. został stowarzyszonym, a w 1858 r. pełnoprawnym członkiem Royal Academy of Arts, ale od 1861 r. wskutek kłótni zrezygnował z udziału w organizowanych przez Akademię wystawach.
Jego prace pojawiały się często w przestrzeni publicznej – wykonywał liczne pomniki, które znalazły się nie tylko w Anglii, ale także w Irlandii (m.in. posąg Daniela O'Connella z dokończonego po jego śmierci, odsłoniętego w 1882 r. głośnego pomnika w Dublinie), Szkocji, Indiach (m.in. doceniane pomniki konne Jamesa Outrama i Henry'ego Hardinge'a) i Stanach Zjednoczonych (pomnik generała Stonewalla Jacksona w Richmond). Zwieńczeniem jego kariery były elementy pomnika Albert Memorial w Londynie: grupa rzeźb symbolizująca Azję oraz statua samego księcia Alberta; Foley zmarł przed ukończeniem tej pracy, nabawiwszy się podczas pracy na zewnątrz zapalenia opłucnej. Został pochowany w katedrze św. Pawła w Londynie.
Jego prace rozwijały się od idealistycznego klasycyzmu pierwszych dzieł do realizmu figur przygotowywanych na potrzeby Albert Memorial.

</doc>
<doc id="3871003" url="https://pl.wikipedia.org/wiki?curid=3871003" title="Reiz Malile">
Reiz Malile

Reiz Malile, także: Reis Malile (ur. 12 sierpnia 1924 w Gjirokastrze, zm. 6 marca 2003 w Tiranie) – albański polityk i dyplomata, minister spraw zagranicznych w latach 1982–1991.
Życiorys.
Syn Ymeriego, prokuratora z Wlory. W dzieciństwie wraz z rodziną przeniósł się do Wlory. Uczył się w liceum francuskim w Korczy. W listopadzie 1942 wziął udział w demonstracji antyfaszystowskiej w Korczy, za co został aresztowany i osadzony w miejscowym więzieniu. Po uwolnieniu związał się z ruchem oporu i wstąpił do Komunistycznej Partii Albanii. W V Dywizji Uderzeniowej pełnił funkcję komisarza. Pod koniec 1944 walczył w rejonie Drenicy, na terytorium Kosowa.
Po zakończeniu wojny odbył studia historyczne. W 1949 rozpoczął pracę w ministerstwie spraw zagranicznych. W latach 1958–1961 był stałym przedstawicielem Albanii w ONZ. W 1961 objął stanowisko ambasadora Albanii w Chinach i w Wietnamie, zastępując Spiro Rushę. Po zakończeniu misji dyplomatycznej został wiceministrem spraw zagranicznych. W latach 1982–1991 pełnił funkcję ministra spraw zagranicznych. Był odpowiedzialny za podjęcie przez dyplomację albańską współpracy z państwami bałkańskimi po okresie wieloletniej izolacji. Jako pierwszy od 40 lat szef dyplomacji albańskiej odwiedził Belgrad i Ateny. W maju 1990 spotkał się w Tiranie z sekretarzem generalnym ONZ Javierem Pérezem de Cuéllarem, omawiając kwestie przywrócenia pluralizmu politycznego w Albanii.
W lutym 1991, w czasie katastrofalnej sytuacji żywnościowej Albanii Malile pojechał do Pekinu, gdzie zabiegał o dostawy chińskiego ryżu i mąki. Wizyta stała się pretekstem dla opozycji demokratycznej, aby domagać się dymisji ministra. 22 lutego 1991 zrezygnował ze stanowiska, na którym zastąpił go Muhamet Kapllani. W latach 90. publikował w prasie teksty poświęcone tematyce Kosowa.
Był żonaty, miał dwoje dzieci. Żonę i dzieci stracił 13 lipca 1963 w katastrofie samolotu na Syberii.

</doc>
<doc id="3871008" url="https://pl.wikipedia.org/wiki?curid=3871008" title="Kaplica Niepokalanego Poczęcia Najświętszej Marii Panny w Ulanowie">
Kaplica Niepokalanego Poczęcia Najświętszej Marii Panny w Ulanowie

Kaplica Niepokalanego Poczęcia Najświętszej Marii Panny w Ulanowie (Zwolakach) – kaplica rzymskokatolicka zbudowana w 1872 w Dąbrowicy i przeniesiona w 1981 do Zwolaków, części Ulanowa.
Obecnie pełni funkcję rzymskokatolickiej kaplicy Niepokalanego Poczęcia NMP parafii w Ulanowie. 

</doc>
<doc id="3871009" url="https://pl.wikipedia.org/wiki?curid=3871009" title="Dwór w Chłapowie">
Dwór w Chłapowie



</doc>
<doc id="3871016" url="https://pl.wikipedia.org/wiki?curid=3871016" title="Dwór Heyderów w Grodzisku Wielkopolskim">
Dwór Heyderów w Grodzisku Wielkopolskim



</doc>
<doc id="3871024" url="https://pl.wikipedia.org/wiki?curid=3871024" title="Dwór w Mościejewie">
Dwór w Mościejewie



</doc>
<doc id="3871032" url="https://pl.wikipedia.org/wiki?curid=3871032" title="Cerkiew Narodzenia Bogurodzicy w Sanoczku">
Cerkiew Narodzenia Bogurodzicy w Sanoczku

Cerkiew Narodzenia Bogurodzicy w Sanoczku – dawna cerkiew greckokatolicka, zbudowana w 1863 w Sanoczku.
Pierwsza wzmianka o cerkwi pochodzi z 1467. Świątynia została zbudowana w 1863. Pierwotnie cerkiew była pod wezwaniem Najświętszej Panny Marii.
Od 1946 użytkowana jako rzymskokatolicki kościół filialny Matki Boskiej Królowej Polski parafii Narodzenia NMP w Sanoku. W 1968 został przeprowadzony remont.

</doc>
<doc id="3871037" url="https://pl.wikipedia.org/wiki?curid=3871037" title="Wake Up (album BTS)">
Wake Up (album BTS)

WAKE UP – pierwszy japoński album studyjny południowokoreańskiej grupy BTS, wydany 24 grudnia 2014 roku. Osiągnął 3 pozycję w rankingu Oricon i pozostawał na liście przez 13 tygodni, sprzedał się w nakładzie egzemplarzy. Album został wydany w trzech edycjach: regularnej i dwóch limitowanych (CD＋DVD). Płytę promowały single "NO MORE DREAM", "BOY IN LUV" i "Danger".

</doc>
<doc id="3871044" url="https://pl.wikipedia.org/wiki?curid=3871044" title="Aszyk">
Aszyk

Aszyk (azer. aşıq; tur. âşık; pers. عاشیق, "aszigh"; gruz. აშუღი, "aszughi"; orm. աշուղ, "aszugh") – muzyk wykonujący tradycyjne utwory ludowe najczęściej przy akompaniamencie sazu w krajach Bliskiego Wschodu – Armenii, Azerbejdżanie, Iranie i Turcji.
W 2009 roku sztuka azerskich aszyków została wpisana na listę niematerialnego dziedzictwa UNESCO.
Opis.
Aszykowie to profesjonalni lub półprofesjonalni muzycy wykonujący tradycyjną muzykę ludową w krajach Bliskiego Wschodu – Armenii, Azerbejdżanie, Iranie i Turcji. Utwory wykonywane są najczęściej przy akompaniamencie sazu (tur. "bağlama").
Aszykowie wykonywali tradycyjną muzykę ludową na terenach zamieszkanych przez ludy tureckie jeszcze przed przyjęciem islamu. Nazwa pochodzi z języka arabskiego, w którym oznacza „zakochanego”, a sam termin wzmiankowany jest po raz pierwszy w literaturze XV wieku. Wcześniej wędrowny bard określany był mianem "ozan".
Irańscy aszykowie.
W okresie przed rewolucją islamską aszykowie często występowali w kawiarniach we wszystkich większych miastach Azerbejdżanu Wschodniego i Zachodniego. W Tebrizie aszykom towarzyszyli dwaj inni muzycy grający na balabanie i gavalu, w Urmii aszykowie występowali solo.
Azerscy aszykowie.
Tradycyjna sztuka aszyków azerskich to połączenie poezji, muzyki i tańca. Klasyczny repertuar aszyków obejmuje ok. 200 pieśni, 150 utworów literacko-muzycznych zwanych "destan", prawie 2 tys. wierszy i niezliczone opowieści, które wykonywane są przy akompaniamencie sazu, rodzaju lutni. Inne instrumenty są również wykorzystywane w zależności od regionu. Aszykowie występują podczas świąt i uroczystości rodzinnych.
W 2009 roku sztuka azerskich aszyków została wpisana na listę niematerialnego dziedzictwa UNESCO.

</doc>
<doc id="3871046" url="https://pl.wikipedia.org/wiki?curid=3871046" title="Maria Mantur">
Maria Mantur

Maria Mantur z domu Gładysz (ur. 8 września 1951 w Słochach Annopolskich) – profesor nauk medycznych, diagnosta laboratoryjny.
Życiorys.
Uczęszczała do szkoły podstawowej w Słochach Annopolskich. W 1969 ukończyła Liceum Ogólnokształcące w Siemiatyczach, po czym rozpoczęła studia na Uniwersytecie Mikołaja Kopernika w Toruniu na kierunku biologia. W 1980 rozpoczęła pracę w Instytucie Diagnostyki Laboratoryjnej Akademii Medycznej w Białymstoku na stanowisku asystenta. W 1984 pod kierunkiem doc. dr hab. Niny Wołosowicz z Zakładu Laboratoryjnej Diagnostyki Klinicznej obroniła pracę doktorską „Podstawy metodyczne aktywności fagocytarnej płytek krwi” uzyskując stopień naukowy doktora nauk medycznych. W 2003 na podstawie osiągnięć naukowych i złożonej rozprawy „Ekspresja wybranych receptorów powierzchniowych płytek krwi w pierwotnym raku nerki” otrzymała stopień naukowy doktora habilitowanego nauk medycznych. W 2013 uzyskała tytuł naukowy profesora. Posiada specjalizację z analityki klinicznej.
Pracowała jako nauczyciel akademicki w Zakładzie Laboratoryjnej Diagnostyki Klinicznej Uniwersytetu Medycznego w Białymstoku, Niepaństwowej Wyższej Szkole Pedagogicznej w Białymstoku, Katedrze Pielęgniarstwa Państwowej Wyższej Szkoły Zawodowej w Giżycku oraz w Wyższej Szkole Medycznej w Białymstoku. Przewodnicząca Sądu Koleżeńskiego oddziału białostockiego Polskiego Towarzystwa Diagnostyki Laboratoryjnej.

</doc>
<doc id="3871050" url="https://pl.wikipedia.org/wiki?curid=3871050" title="Clarel (epos)">
Clarel (epos)

Clarel: A Poem and Pilgrimage in the Holy Land – epos amerykańskiego powieściopisarza i poety Hermana Melville’a, opublikowany w 1876 nakładem nowojorskiej oficyny G.P. Putnam &amp; Company. Utwór opowiada o pielgrzymce tytułowego bohatera do Ziemi Świętej. Motyw podróży jest pretekstem do teologicznych rozważań o wierze i wątpliwościach religijnych. W przeciwieństwie do wielu innych dzieł, popularnych w swoich czasach, a później zapomnianych, epos Melville’a został doceniony dopiero w XX wieku. Wcześniej był przyjmowany z rezerwą. Robert Penn Warren nazwał poemat prekursorskim wobec "Ziemi jałowej" T.S. Eliota. Dzieło ma charakter w dużym stopniu autobiograficzny. Postać Vine'a jest najprawdopodobniej portretem przyjaciela autora, pisarza Nathaniela Hawthorne’a.
Charakterystyka ogólna.
"Clarel" był ostatnim wielkim dziełem pisarza. Utwór jest bardzo obszerny. Składa się z czterech części, zatytułowanych odpowiednio "Jerusalem", "The Wilderness", "Mar Saba", "Bethlehem", pierwotnie opublikowanych w osobnych tomach. Zawiera sto pięćdziesiąt pieśni i liczy około osiemnastu tysięcy wersów, co czyni go jednym z najdłuższych amerykańskich dzieł wierszowanych. Utwór oparty jest na autentycznych przeżyciach autora, który odbył podróż do Palestyny w 1857.
Forma.
Utwór jest napisany wierszem jambicznym czterostopowym, nieregularnie rymowanym. Tylko końcowe przesłanie jest ułożone pentametrem jambicznym. W niektórych miejscach autor używa aliteracji, czyli współbrzmienia początkowego. W tym przypadku jest ono oparte na powtarzaniu głoski „s”.
&lt;poem&gt;
"Again he droops, with brow on hand."
"But, starting up, "Why, well I knew"
" Salem to be no Samarcand;"
" 'Twas scarce surprise; and yet first view"
"Brings this eclipse. Needs be my soul,"
"Purged by the desert's subtle air"
"From bookish vapors, now is heir"
"To nature's influx of control;"
&lt;/poem&gt;
Treść.
Utwór opowiada o pielgrzymce do Ziemi Świętej, podjętej przez młodego człowieka, Clarela, który poszukuje duchowego odrodzenia. Bohater próbuje odzyskać wiarę, którą utracił w ciągu studiów. Problem jego samotność wydaje się rozwiązany, kiedy poznaje Ruth, jednak na przeszkodzie staje im śmierć ojca dziewczyny. Ważnym epizodem jest podróż grupy pielgrzymów przez pustynię nad Morze Martwe. Utwór kończy się bezpośrednim zwrotem do bohatera:
&lt;poem&gt;
"Then keep thy heart, though yet but ill-resigned --"
"Clarel, thy heart, the issues there but mind;"
"That like the crocus budding through the snow --"
"That like a swimmer rising from the deep --"
"That like a burning secret which doth go"
"Even from the bosom that would hoard and keep;"
"Emerge thou mayst from the last whelming sea,"
"And prove that death but routs life into victory."
&lt;/poem&gt;
Brak informacji o choćby fragmentarycznym przekładzie poematu "Crarel" na język polski.

</doc>
<doc id="3871055" url="https://pl.wikipedia.org/wiki?curid=3871055" title="Walenty Kosmalski">
Walenty Kosmalski

Walenty Kosmalski (ur. 13 lutego 1919 w Krotoszynie, zm. 3 grudnia 1987 tamże) – muzyk wojskowy, uczestnik kampanii wrześniowej.
Życiorys.
W 1933 r. ukończył szkołę podstawową w rodzinnym mieście.
Ze względu na nieprzeciętny talent muzyczny został przyjęty do orkiestry 56 Pułku Piechoty Wielkopolskiej. Przez dwa lata uczył się równolegle gry na instrumentach dętych i perkusyjnych. Naukę praktyczną i teoretyczną odbywał pod okiem kpt. kplm. Władysława Sadowskiego.
W 1935 r. został oddelegowany na egzamin konkursowy do Wojskowej Szkoły Muzycznej w Katowicach. Po pomyślnie zdanym egzaminie rozpoczął naukę w klasie tuby jako instrumentu głównego pod opieką prof. Feliksa Kwiatkowskiego, w klasie kontrabasu jako instrumentu dodatkowego u prof. Jana Głuszyńskiego oraz w klasie fortepianu jako instrumentu dodatkowego pod opieką prof. Marii Wernickiej. Wykładowcami przedmiotów teoretycznych byli: dr Adam Mitcha, dr Cyrus Sobolewski, Tadeusz Prajsner i kpt. Marian Drożyński.
Po trzech latach nauki i pozytywnym zdaniu wszystkich egzaminów został odkomenderowany do Orkiestry Batalionu Stołecznego w Warszawie, której kapelmistrzem był kpt. kplm. Zygmunt V Grabowski.
W czasie kampanii wrześniowej brał udział w obronie Stolicy w 2. kompanii Batalionu Stołecznego. 28 września 1939 r. dostał się do niewoli niemieckiej, skąd najprawdopodobniej uciekł już 7 października. Po powrocie do domu w tzw. „łapance” został aresztowany przez Niemców i wywieziony na roboty w głąb Rzeszy.
Od 2 października 1941 r. do 2 września 1942 r. przebywał w niemieckim więzieniu. Później trafił do obozu koncentracyjnego w Buchenwaldzie, gdzie przybywał do 1 maja 1945 r.
Pod koniec roku kończącego II wojnę światową powrócił do Krotoszyna, gdzie powołał do życia kilka zespołów muzycznych i pełnił funkcję kapelmistrza. W latach 1948–1952 kierował orkiestrą dętą przy Cukrowni w Zdunach, a w latach 1952–1957 orkiestrą przy zakładach TOR w Krotoszynie. W roku 1957 objął funkcję kapelmistrza orkiestry przy zakładach mechanicznych Bumar w Łabędach. Tam rozwinął swoją działalność artystyczną i pedagogiczną w zespołach związkowych i w szkołach przyzakładowych.
W 1979 r. przeszedł na emeryturę, pracując wcześniej w Bumarze Łabędy.
Po wybudowaniu domu zamieszkał w Paczynie na Śląsku, skąd w drugiej połowie lat 80. wrócił do Krotoszyna i zamieszkał na osiedlu Korczaka. Niemal do końca życia aranżował utwory muzyczne.
Zmarł po ciężkiej chorobie w Krotoszynie 3 grudnia 1987 r. Spoczywa w nowej części cmentarza w Krotoszynie, gdzie jest pochowany wraz z żoną Marią z domu Rosik, z którą ożenił się w 1947 r., miał trzech synów: Ryszarda, Włodzimierza i Jana, trzech wnuków i trzy wnuczki.
Został odznaczony m.in. Krzyżem Kawalerskim Orderu Odrodzenia Polski oraz wieloma wyróżnieniami regionalnymi i resortowymi.
Notka biograficzna na temat Walentego Kosmalskiego znalazła się w opracowaniu Przyczynek do historii Orkiestry 56 Pułku Piechoty Wlkp. autorstwa Jana Teresińskiego wydanej w Krotoszynie w 1990 r.

</doc>
<doc id="3871074" url="https://pl.wikipedia.org/wiki?curid=3871074" title="Michał Filewicz">
Michał Filewicz

Michał Filewicz (ukr. "Михайло Філевич" / Mychajło Filewycz, zm. w 1804) – rzeźbiarz narodowości rusińskiej, jeden z przedstawicieli młodszej generacji tzw. lwowskiej rzeźby rokokowej. Mieszkał i działał we Lwowie w latach . W 1768 pomieszkiwał w domostwie Wojciecha Małeckiego na Przedmieściu Krakowskim, w 1769 w domostwie stolarza Jakuba Królickiego i wyprowadził się przed Bożym Ciałem. Nie stawił się na wizję rzeczy pozostałych po Królickich, dokonaną w sierpniu 1769. Przeniósł się do Chełma, w tym mieście miał warsztat w latach .
W 1766 został pozwany przez lwowskiego stolarza, Rusina Teodora Śmieżewskiego o niewypłacenie całej sumy pieniędzy za wykonanie dwóch ołtarzyków do kościoła Dominikanów Obserwantów w Przemyślanach. W 1770: został świadkiem testamentu Michała Sawickiego; udał się w bójkę ze stolarzem Michałem Olaszkiewiczem i kowalem Jackiem Ziejką.
Najpewniej, jego małżonką był Małgorzata Filewiczowa, wraz z którą 10 maja 1766 był świadkiem na chrzcie Julianny, córki Józefa Lackiego i Gertrudy.
Zmarł w 1804.
Prace.
Zachowały się potwierdzone archiwalnie

</doc>
<doc id="3871086" url="https://pl.wikipedia.org/wiki?curid=3871086" title="Kościół św. Marcina w Krzelowie">
Kościół św. Marcina w Krzelowie

Kościół p.w. św. Marcina w Krzelowie – rzymskokatolicki kościół parafialny zlokalizowany w Krzelowie (powiat wołowski, województwo dolnośląskie).
Historia.
Po raz pierwszy wzmiankowany był już w 1220. Następnie w "Liber fundationis episcopatus Wratislawiensis" z 1305, oraz w dokumencie wydanym w 1376, przez kardynała Johanna z Wołowa, jest mowa o tutejszym kościele parafialnym. Krzelowski kościół posiadał bardzo duże uposażenie. Do proboszcza należała część wsi, w roku 1845 obejmująca 10 posesji. Obecny kościół zbudowany został w 1860 w modnym wówczas stylu neogotyckim, z klinkierowej cegły, do wysokości okien układanej pasami o dwóch kolorach. 
Architektura.
Budowla składa się z nawy, półokrągłego prezbiterium oraz wieży zwieńczonej blaszaną sygnaturką. 
W kościele znajdują się XVI-wieczne płyty nagrobne, przeniesione z dawnego kościoła. Teren wokół kościoła, pełniący niegdyś funkcję cmentarza, ogrodzony został ażurowym ceglanym murem.

</doc>
<doc id="3871087" url="https://pl.wikipedia.org/wiki?curid=3871087" title="Stoke (West Midlands)">
Stoke (West Midlands)

Stoke – dzielnica miasta Coventry, w Anglii, w West Midlands, w dystrykcie Coventry. Leży 3 km od centrum miasta Coventry, 30,8 km od miasta Birmingham i 136,7 km od Londynu. W 1921 roku civil parish liczyła 788 mieszkańców.

</doc>
<doc id="3871098" url="https://pl.wikipedia.org/wiki?curid=3871098" title="Ralph Olinger">
Ralph Olinger



</doc>
<doc id="3871101" url="https://pl.wikipedia.org/wiki?curid=3871101" title="Millfield (Tyne and Wear)">
Millfield (Tyne and Wear)

Millfield – dzielnica miasta Sunderland, w Anglii, w Tyne and Wear, w dystrykcie Sunderland. Leży 1 km od centrum miasta Sunderland, 15,1 km od miasta Newcastle upon Tyne i 387,5 km od Londynu. W 2011 miejscowość liczyła 11 958 mieszkańców.

</doc>
<doc id="3871103" url="https://pl.wikipedia.org/wiki?curid=3871103" title="Zygmunt Ludwik Tomaszewski">
Zygmunt Ludwik Tomaszewski

Zygmunt Ludwik Tomaszewski (ur. 4 kwietnia 1886 w Staruni, zm. ?) – polski prawnik, działacz niepodległościowy, major rezerwy piechoty Wojska Polskiego, podinspektor Policji Państwowej i Państwowego Korpusu Bezpieczeństwa.
Życiorys.
Zygmunt Ludwik Tomaszewski urodził się 4 kwietnia 1886 w Staruni, w rodzinie Joachima Tomaszewskiego (zm. 1925) i Olgi z dom Hordyńskiej. Miał siostrę Zofię Julię (1898–1978), od 1921 zamężną z oficerem Policji Państwowej, Eugeniuszem Hassem.
W 1904 zdał z odznaczeniem egzamin dojrzałości w C. K. Gimnazjum Męskim w Sanoku (w jego klasie byli m.in. Zdzisław Adamczyk, Stanisław Charzewski, Witold Fusek, Bolesław Mozołowski, Bronisław Praszałowicz, Kazimierz Świtalski). Przed 1912 ukończył studia prawnicze. Uchwałą Rady Miejskiej w Sanoku z 1907 oraz ponownie w 1912 został uznany przynależnym do gminy Sanok. W 1912 jako praktykant sądowy został mianowany przez C. K. Sąd Krajowy we Lwowie auskultantem. Od około 1913 był auskultantem przy C. K. Sądzie Obwodowym w Sanoku (analogicznie B. Mozołowski, B. Praszałowicz, Władysław Żarski, Michał Drwięga).
Przed 1914 działał w organizacjach patriotyczno-niepodległościowych w Sanoku. Był działaczem sanockiego gniazda Polskiego Towarzystwa Gimnastycznego „Sokół” (1912, do sanockiego „Sokoła” należał wówczas także jego ojciec), w wydziale którego był zastępcą sekretarza i bibliotekarza (1919). Działał w Towarzystwie Młodzieży Polskiej „Znicz” (np. w 1905 wygłaszał wykłady; pt. "Konstytucja w Rosji i jej znaczenie", "O samodzielności Galicji"), w styczniu 1906 został wybrany członkiem wydziału. Został zaprzysiężony członkiem założonej w 1911 Komendy Miejscowej „Armii Polskiej” w Sanoku, skupiającej byłych członków „Znicza”, był współorganizatorem kursu podoficerskiego, pełniąc funkcje instruktora ds. nauczania teorii strzelania, służby polowej, taktyki i musztry (wraz z nim w komendzie działali Bronisław Praszałowicz, Władysław Żarski – wszyscy trzej byli pracownikami w sferze prawa - sądownictwa bądź adwokatury); został członkiem powstałej w 1912 VII Drużyny Strzeleckiej w Sanoku i był jej dowódcą na przełomie 1912/1913, był instruktorem LXIX PDS w Brzozowie; ponadto działał także na rzecz Sanockiej Chorągwi Drużyn Bartoszowych jako instruktor.
Po wybuchu I wojny światowej został powołany do szeregów c. i k. armii w pierwszych dniach mobilizacji. Jako chorąży w grudniu 1914 został mianowany porucznikiem rezerwy przy 55 pułku piechoty. Dekretem Wodza Naczelnego Józefa Piłsudskiego z 19 lutego 1919 jako były oficer armii austro-węgierskiej został przyjęty do Wojska Polskiego z dniem 1 stycznia 1918 wraz z zatwierdzeniem posiadanego stopnia porucznika ze starszeństwem z dniem 1 sierpnia 1916. Rozkazem z tego samego dnia 19 lutego 1919 szefa Sztabu Generalnego płk. Stanisława Hallera został mianowany komendantem kompanii powiatu sanockiego od 1 listopada 1918. Później został awansowany na stopień majora rezerwy piechoty ze starszeństwem z dniem 1 czerwca 1919. W 1923, 1924 był najwyższym stopniem oficerem rezerwowym 2 pułku Strzelców Podhalańskich w Sanoku. W 1934, jako major rezerwy piechoty był Oficerskiej Kadrze Okręgowej nr III jako "pełniący służbę w Policji Państwowej w stopniach oficerów P.P." i pozostawał wówczas w ewidencji Powiatowej Komendy Uzupełnień Wilno Miasto.
Po odzyskaniu przez Polskę niepodległości został funkcjonariuszem Policji Państwowej. W latach 30. służył w stopniu podinspektora. Przed 1939 sprawował stanowisko szefa Inspekcji Komendy Wojewódzkiej PP w Wilnie.
Podczas II wojny światowej w sierpniu 1943 objął funkcję komendanta Państwowego Korpusu Bezpieczeństwa w strukturze Okręgowej Delegatury Rządu „Wilno” (po aresztowaniu asp. Mieczysława Łygi). Po wkroczeniu sowietów został aresztowany przez NKGB w grudniu 1944. W ramach Apelu Poległych uczniów sanockiego gimnazjum w publikacji z 1958 Józef Stachowicz podał, że Zygmunt Tomaszewski zginął podczas II wojny światowej w nieznanym miejscu.
Upamiętnienie.
W 1962 Zygmunt Tomaszewski został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.

</doc>
<doc id="3871106" url="https://pl.wikipedia.org/wiki?curid=3871106" title="Millfield">
Millfield



</doc>
<doc id="3871109" url="https://pl.wikipedia.org/wiki?curid=3871109" title="Zygmunt Tomaszewski">
Zygmunt Tomaszewski



</doc>
<doc id="3871112" url="https://pl.wikipedia.org/wiki?curid=3871112" title="Topsport Vlaanderen-Baloise">
Topsport Vlaanderen-Baloise



</doc>
<doc id="3871115" url="https://pl.wikipedia.org/wiki?curid=3871115" title="Matt Goss">
Matt Goss

Matt Goss, właśc. Matthew Weston Goss (ur. 29 września 1968 w Lewisham w Londynie) – brytyjski piosenkarz, muzyk, autor tekstów piosenek, perkusista, gitarzysta i producent muzyczny.
Życiorys.
Wczesne lata.
Urodził się dwa miesiące przed terminem w dzielnicy Londynu – Lewisham, ze swoim bratem bliźniakiem – starszym o 11 minut Lukiem jako syn Carol Phillips i Alana Gossa. Kiedy miał pięć lat, jego rodzice rozwiedli się. Jego matka dwa lata później związała się z Tonym Philipsem, ojcem dwójki dzieci – Carolyn i Adama.
Kariera muzyczna.
W latach 1986–92 wraz ze swoim bratem i Craigiem Loganem tworzył brytyjski boys band dance-pop Bros. Grupa nagrała trzy albumy i jeden wideo album oraz wylansowała wówczas takie przeboje jak „When Will I Be Famous?” (1987), „Drop The Boy” (1988), „I Owe You Nothing” (1988), „I Quit” (1988), „Cat Among the Pigeons”/„Silent Night” (1988), „Too Much” (1989), „Chocolate Box” (1989), „Sister” (1989), „Madly in Love” (1990), „Are You Mine” (1991) czy „Try” (1991).
Trzy lata po rozpadzie Bros, w 1995 nagrał swój debiutancki solowy album "The Key", na którym znalazł się tytułowy hit Top 40 (1996) i cover przeboju z 1985 roku „If You Were Here Tonight” Alexandra O’Neala. Wspomagał także wokalnie Terence’a Trenta D’Arby’ego w utworze „Supermodel Sandwich W/Cheese” (1995), pochodzącym z albumu D’arby’ego "Vibrator".
W 1997 nawiązał współpracę z włoskim producentem Joe T. Vanellim, by nagrać album "One" pod pseudonimem Co*Bra. Po wylansowaniu przeboju „I’m Coming with Ya” ("Idę z tobą"), w 2003 dotarł do finału reality show Gordona Ramsaya "Hell’s Kitchen. Piekielna Kuchnia" i wydał swój drugi album "Early Side of Later". Nagrał dwa single z Minimal Chic: „I Need the Key” (2004) i cover grupy U2 „With or Without You” (2006). Potem przeniósł się do Los Angeles, aby skoncentrować się na karierze w Stanach Zjednoczonych&gt;.
W 2009 roku podpisał kontrakt z choreografką Robin Antin, założycielką grupy taneczno-muzycznej The Pussycat Dolls, samofinansował trzecią płytę długogrającą "Gossy". Regularnie koncertował w Palms Casino Resort w Las Vegas. W styczniu 2010 podpisał trzyletni kontrakt z Caesars Palace jako główna atrakcja, gdzie występował w piątkowe i sobotnie wieczory w Cleopatra’s Barge, a także w Royal Albert Hall w Londynie (19 października 2010, 21 października 2011). W lutym 2011 pojawił się w kampanii reklamowej telewizji Yorkshire Tea. W 2013 powrócił do studia i nagrał swój czwarty studyjny album "Life You Imagine".
Napisał także autobiografię "More Than You Know: The Autobiography" (wyd. 28 października 2005) i książkę dla dzieci "Miś Crimbo" ("Bear Crimbo", wyd. 1 września 2009).

</doc>
<doc id="3871120" url="https://pl.wikipedia.org/wiki?curid=3871120" title="Shiney Row">
Shiney Row

Shiney Row – wieś w Anglii, w Tyne and Wear, w dystrykcie Sunderland. Leży 8,6 km od miasta Sunderland, 14,3 km od miasta Newcastle upon Tyne i 384,2 km od Londynu. W 2011 miejscowość liczyła 12 549 mieszkańców.

</doc>
<doc id="3871127" url="https://pl.wikipedia.org/wiki?curid=3871127" title="Nikorcminda">
Nikorcminda

Nikorcminda (gruz. ნიკორწმინდა) – wieś w Gruzji w gminie Ambrolauri w regionie Racza-Leczchumi i Dolna Swanetia. W 2014 roku liczyła 498 mieszkańców. Znajduje się na wysokości 1041 m n.p.m.. Jest znana z powodu wybudowanej w latach 1010-14 katedry w Nikorcmindzie.

</doc>
<doc id="3871128" url="https://pl.wikipedia.org/wiki?curid=3871128" title="Southwick (Tyne and Wear)">
Southwick (Tyne and Wear)

Southwick – dzielnica miasta Sunderland, w Anglii, w Tyne and Wear, w dystrykcie Sunderland. Leży 2,2 km od centrum miasta Sunderland, 13,8 km od miasta Newcastle upon Tyne i 388,8 km od Londynu. W 2011 miejscowość liczyła 10 535 mieszkańców.

</doc>
<doc id="3871129" url="https://pl.wikipedia.org/wiki?curid=3871129" title="Kaplica Zaśnięcia Bogurodzicy w Nowicy">
Kaplica Zaśnięcia Bogurodzicy w Nowicy

Kaplica Zaśnięcia Bogurodzicy w Nowicy – kaplica greckokatolicka, wzniesiona w 1889 w Nowicy.
Od 1967 kaplica użytkowana przez greckokatolicką Parafię św. Paraskewy w Nowicy.
Obiekt wpisano w 1993 do rejestru zabytków.

</doc>
<doc id="3871131" url="https://pl.wikipedia.org/wiki?curid=3871131" title="Pomnik Wdzięczności Najświętszemu Serca Pana Jezusa w Poznaniu">
Pomnik Wdzięczności Najświętszemu Serca Pana Jezusa w Poznaniu



</doc>
<doc id="3871137" url="https://pl.wikipedia.org/wiki?curid=3871137" title="Półwysep Satsuma">
Półwysep Satsuma



</doc>
<doc id="3871138" url="https://pl.wikipedia.org/wiki?curid=3871138" title="Lynn Collins">
Lynn Collins

Lynn Collins (ur. 16 maja 1977 w Houston) – amerykańska aktorka sceniczna, filmowa i telewizyjna.
Życiorys.
Urodziła się jako Viola Lynn Collins w Houston. Ukończyła Juilliard School, a następnie jako aktorka sceniczna grywała w sztukach Williama Szekspira w Teatrze Ahmanson w Los Angeles.
Jako aktorka telewizyjna zadebiutowała w jednym z odcinków serialu "" w 1999 roku. Za rolę w dramacie filmowym "Kupiec wenecki" (2004) była nominowana do nagrody Złotego satelity w 2005 roku.
Głośnymi filmami z jej udziałem były "" (2009) oraz "John Carter" (2012).

</doc>
<doc id="3871140" url="https://pl.wikipedia.org/wiki?curid=3871140" title="Hrabstwo Raleigh (Wirginia Zachodnia)">
Hrabstwo Raleigh (Wirginia Zachodnia)



</doc>
<doc id="3871143" url="https://pl.wikipedia.org/wiki?curid=3871143" title="Hrabstwo Summers (Wirginia Zachodnia)">
Hrabstwo Summers (Wirginia Zachodnia)



</doc>
<doc id="3871144" url="https://pl.wikipedia.org/wiki?curid=3871144" title="Hrabstwo Preston (Wirginia Zachodnia)">
Hrabstwo Preston (Wirginia Zachodnia)



</doc>
<doc id="3871145" url="https://pl.wikipedia.org/wiki?curid=3871145" title="Pierre Jackson">
Pierre Jackson

Pierre Deshawn Jackson (ur. 29 sierpnia 1991 w Las Vegas) – amerykański koszykarz występujący na pozycji rozgrywającego, obecnie zawodnik South Bay Lakers.
6 stycznia 2017 został zwolniony przez Dallas Mavericks. 15 stycznia podpisał 10-dniowy kontrakt z Mavericks.
14 lipca 2017 został zawodnikiem izraelskiego Maccabi Fox Tel Awiw. 4 lipca 2018 dołączył do chińskiego Beijing Fly Dragons.
17 lipca 2019 podpisał umowę z chińskim Shenzhen Leopards. 18 stycznia 2020 zawarł kontrakt z South Bay Lakers. 9 sierpnia dołączył do greckiego Panathinaikosu OPAP Ateny. Nie rozegrał w tym zespole żadnego spotkania.
17 lutego 2021 został zawodnikiem tureckiego Galatasaray Odeabank Stambuł. 31 grudnia 2021 dołączył po raz kolejny w karierze do South Bay Lakers.

</doc>
<doc id="3871147" url="https://pl.wikipedia.org/wiki?curid=3871147" title="Municipal La Paz">
Municipal La Paz



</doc>
<doc id="3871149" url="https://pl.wikipedia.org/wiki?curid=3871149" title="Hrabstwo Hardy (Wirginia Zachodnia)">
Hrabstwo Hardy (Wirginia Zachodnia)



</doc>
<doc id="3871150" url="https://pl.wikipedia.org/wiki?curid=3871150" title="Hrabstwo Hubbard (Minnesota)">
Hrabstwo Hubbard (Minnesota)



</doc>
<doc id="3871151" url="https://pl.wikipedia.org/wiki?curid=3871151" title="Półwysep Ōsumi">
Półwysep Ōsumi



</doc>
<doc id="3871156" url="https://pl.wikipedia.org/wiki?curid=3871156" title="Półwysep Miura">
Półwysep Miura



</doc>
<doc id="3871157" url="https://pl.wikipedia.org/wiki?curid=3871157" title="Hrabstwo Kanawha (Wirginia Zachodnia)">
Hrabstwo Kanawha (Wirginia Zachodnia)



</doc>
<doc id="3871159" url="https://pl.wikipedia.org/wiki?curid=3871159" title="Hrabstwo Mingo (Wirginia Zachodnia)">
Hrabstwo Mingo (Wirginia Zachodnia)



</doc>
<doc id="3871161" url="https://pl.wikipedia.org/wiki?curid=3871161" title="Hrabstwo Pleasants (Wirginia Zachodnia)">
Hrabstwo Pleasants (Wirginia Zachodnia)



</doc>
<doc id="3871163" url="https://pl.wikipedia.org/wiki?curid=3871163" title="Hrabstwo Ritchie (Wirginia Zachodnia)">
Hrabstwo Ritchie (Wirginia Zachodnia)



</doc>
<doc id="3871165" url="https://pl.wikipedia.org/wiki?curid=3871165" title="Hrabstwo Tucker (Wirginia Zachodnia)">
Hrabstwo Tucker (Wirginia Zachodnia)



</doc>
<doc id="3871167" url="https://pl.wikipedia.org/wiki?curid=3871167" title="Hrabstwo Wetzel (Wirginia Zachodnia)">
Hrabstwo Wetzel (Wirginia Zachodnia)



</doc>
<doc id="3871168" url="https://pl.wikipedia.org/wiki?curid=3871168" title="Hrabstwo Wirt (Wirginia Zachodnia)">
Hrabstwo Wirt (Wirginia Zachodnia)



</doc>
<doc id="3871169" url="https://pl.wikipedia.org/wiki?curid=3871169" title="Hrabstwo Catron (Nowy Meksyk)">
Hrabstwo Catron (Nowy Meksyk)



</doc>
<doc id="3871174" url="https://pl.wikipedia.org/wiki?curid=3871174" title="Hrabstwo Coosa (Alabama)">
Hrabstwo Coosa (Alabama)



</doc>
<doc id="3871178" url="https://pl.wikipedia.org/wiki?curid=3871178" title="Czyżewicz">
Czyżewicz



</doc>
<doc id="3871185" url="https://pl.wikipedia.org/wiki?curid=3871185" title="Calligonum arborescens">
Calligonum arborescens

Calligonum arborescens Litv. – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie, Turkmenistanie, Uzbekistan oraz Chinach (w prowincji Gansu, a także w regionach autonomicznych Ningxia i Sinciang). 
Biologia i ekologia.
Rośnie na pustyniach oraz wydmach. Występuje na wysokości od 500 do 600 m n.p.m. Kwitnie od kwietnia do maja, natomiast owoce dojrzewają od maja do czerwca.

</doc>
<doc id="3871186" url="https://pl.wikipedia.org/wiki?curid=3871186" title="Calligonum aphyllum">
Calligonum aphyllum

Calligonum aphyllum (Pall.) Gürke – gatunek rośliny z rodziny rdestowatych ("Polygonaceae" Juss.). Występuje naturalnie w Rosji (w jej europejskiej części, na Kaukazie Północnym oraz zachodniej Syberii), Azerbejdżanie, Kazachstanie, Turkmenistanie, Uzbekistanie, Tadżykistanie oraz Chinach (w regionie autonomicznym Sinciang). 
Biologia i ekologia.
Rośnie na wydmach. Występuje na wysokości od 500 do 600 m n.p.m. Kwitnie w czerwcu. 
Ochrona.
Gatunek rośnie między innymi w Parku Narodowym „Ałtynemel”.

</doc>
<doc id="3871187" url="https://pl.wikipedia.org/wiki?curid=3871187" title="Hrabstwo Monongalia (Wirginia Zachodnia)">
Hrabstwo Monongalia (Wirginia Zachodnia)



</doc>
<doc id="3871190" url="https://pl.wikipedia.org/wiki?curid=3871190" title="Islom Axmedov">
Islom Axmedov

Islom Axmedov, uzb. cyr. Ислом Ахмедов, ros. Ислам Исмаилович Ахмедов, "Isłam Ismaiłowicz Achmiedow" (ur. 8 listopada 1961, Uzbecka SRR) – uzbecki piłkarz, grający na pozycji obrońcy, trener piłkarski.
Kariera piłkarska.
W 1978 rozpoczął karierę piłkarską w miejscowej drużynie Traktor Taszkent. W 1981 został zaproszony do Paxtakoru Taszkent. W 1987 został powołany do służby wojskowej, podczas której występował w SKA Rostów nad Donem. Po zwolnieniu z wojska w 1988 wrócił do Traktoru Taszkent. Latem 1990 został piłkarzem Kajratu Ałmaty. Potem ponownie grał w Traktorze Taszkent oraz w nowo założonym klubie Paxtakor-79 Taszkent. W 1993 zasilił skład rosyjskiego Mietałłurga Krasnojarsk. W 1994 przeszedł do Qizilqumu Zarafshon, w którym zakończył karierę piłkarza w roku 1995.
Kariera trenerska.
Jeszcze będąc piłkarzem rozpoczął pracę szkoleniowca. W 1992 również grał i trenował w klubie Paxtakor-79 Taszkent, a w latach 1994-1995 łączył funkcje trenerskie i piłkarskie w drużynie z Zarafshonu, która nazywała się najpierw Qizilqum, a potem Progres. W 1996 został mianowany na stanowisko głównego trenera Nurawszonu Buchara. Od września 1997 do 1998 prowadził Xorazm Urgencz. W 1999 stał na czele klubu Zarafshon Navoiy. W latach 2000-2002 oraz 2005-2006 pracował z reprezentacjami Indii U-17 i U-18. W 2003 kierował drugoligowym klubem Al Thaid Szardża z ZEA. W 2004 został zaproszony na stanowisko selekcjonera juniorskiej reprezentacji Uzbekistanu. Od 2007 do 2008 prowadził Uz DongJu Andiżan. W 2009 pomagał trenować Mashʼal Muborak, a w 2010 kazachski Łaszyn Taraz. 10 stycznia 2011 został mianowany na stanowisko głównego trenera kirgiskiego klubu Abdysz-Ata Kant. 21 października 2011 również objął prowadzenie kobiecej reprezentacji Uzbekistanu. W 2012 zmienił Siergieja Tagijewa w klubie Łaszyn Karatau, a 3 lipca 2012 ponownie stał na czele Abdysz-Aty Kant. Od 2013 do 2014 pracował jako instruktor techniczny AFC.

</doc>
<doc id="3871191" url="https://pl.wikipedia.org/wiki?curid=3871191" title="Islam Axmedov">
Islam Axmedov



</doc>
<doc id="3871192" url="https://pl.wikipedia.org/wiki?curid=3871192" title="Mitologia Z Archiwum X">
Mitologia Z Archiwum X

Mitologia "Z Archiwum X" – umowna, zbiorcza nazwa dla wątków stanowiących oś fabularną amerykańskiego serialu telewizyjnego "Z Archiwum X" i filmu pełnometrażowego "." Wątki mitologiczne "Z Archiwum X" dotyczą przede wszystkim rządowego spisku, którego celem jest ukrycie przed światową opinią publiczną faktów o istnieniu życia pozaziemskiego, o współpracy rządu Stanów Zjednoczonych z kosmitami oraz o planach całkowitej kolonizacji Ziemi przez Obcych, która oznaczać będzie zagładę ludzkości.
Mitologia "Z Archiwum X" opisywana i rozwijana jest łącznie w ok. 60-70 odcinkach serialu i w filmie "Z Archiwum X: Chcę wierzyć". Dokładna liczba odcinków mitologicznych zależy od przyjętego zakresu serialowej mitologii. Oficjalna, czterotomowa kolekcja DVD pt. "The X-Files Mythology" (pol. Mitologia "Z Archiwum X"), wydana w Stanach Zjednoczonych w 2005 r., zawiera łącznie 60 odcinków. Odcinki, które nie znalazły się w kolekcji, a zaliczane są w niektórych zestawieniach do serialowej mitologii, opowiadają o wydarzeniach z biografii bohaterów oraz wyjaśniają przyczyny i motywacje ich kluczowych decyzji, jednak nie rozwijają głównych wątków spiskowych.
Odcinki mitologiczne nie występują w serialu linearnie. W każdym sezonie jest ich od kilku do dziesięciu. Przeplatane są regularnymi odcinkami o zamkniętej strukturze fabularnej, niezwiązanymi ze spiskową teorią dziejów. Zdecydowana większość odcinków mitologicznych rozpoczyna się scenami z pozakadrowym (dźwięk z offu) monologiem jednej z dwóch głównych postaci serialu – agentów FBI Foxa Muldera (David Duchovny) i Dany Scully (Gillian Anderson).
Historia stanowiąca główny temat serialowej mitologii rozpoczyna się ok. 50 lat przed czasem akcji pierwszego sezonu (1993), czyli w latach 40. XX wieku. Ma ona swoje źródło w autentycznych wydarzeniach z tamtego okresu. Ściśle związana jest z incydentem w Roswell i operacją Spinacz. Z kolei jak wynika z ostatnich odcinków sezonów dziewiątego i dziesiątego, początek kolonizacji Ziemi przez Obcych został zaplanowany na 22 grudnia 2012 roku. Data nawiązuje do Kalendarza Majów i tzw. fenomenu roku 2012. W mitologicznym wątku serialu pojawiają się także nawiązania do innych, nie całkiem wyjaśnionych wydarzeń historycznych, np. katastrofy tunguskiej.
Główny wątek – zarys chronologiczny.
Mitologia "Z Archiwum X" obraca się wokół tematyki istot pozaziemskich, które – ze względu na ekspansywne plany wobec Wszechświata – nazywane są także kolonistami. Wraz z rozwojem fabuły, para głównych bohaterów odsłania kolejne fakty dotyczące spisku, mającego ukryć współpracę kosmitów z tajną, wpływową organizacją zwaną Syndykatem (ang. The Syndicate). Głównym przedstawicielem Syndykatu w serialu jest C.G.B. Spender, znany jako Palacz.
Grupa, którą nazwano potem Syndykatem, została utworzona po II wojnie światowej i rozbiciu się UFO w Roswell. Miała czuwać m.in. nad realizacją tajnego planu utworzenia krzyżówki człowieka i kosmity. Plan ten realizowany był m.in. przez niemieckich naukowców przerzuconych do USA przez amerykańskie służby specjalne w ramach operacji Spinacz. Jeszcze na początku lat 50. grupa funkcjonowała, za wiedzą i zgodą rządu USA, w strukturach Departamentu Stanu. Już w początkowym okresie swojej działalności członkowie grupy nawiązali kontakt z Obcymi, którzy – jak się okazało – zamierzali eksterminować ludzkość, kolonizując Ziemię. Wówczas grupa zagroziła kosmitom, że zniszczy planetę za pomocą broni jądrowej, co uniemożliwi kolonistom osiedlenie się na niej z powodu ekstremalnego zimna. W wyniku groźby ludzkość została oszczędzona od natychmiastowej inwazji. Przystąpiono do negocjacji z Obcymi.
W 1973 roku członkowie grupy działającej dotychczas w ramach Departamentu Stanu zerwali związki z oficjalnymi władzami (choć niektórzy z nich pozostali pracownikami instytucji rządowych) i utworzyli Syndykat, który zaczął funkcjonować jako tajne międzynarodowe „konsorcjum” oraz samozwańczy, jedyny reprezentant ludzkości w relacjach z istotami pozaziemskimi planującymi kolonizację Ziemi. Utworzono tzw. Projekt – przedsięwzięcie o charakterze spiskowym, które zakładało porozumienie i współpracę między przedstawicielami ludzi i kosmitami. Syndykat uzyskał ze strony sojusznika deklarację, że niewielka grupa ludzi (członkowie Syndykatu oraz wskazane przez nich osoby) będzie mogła przetrwać inwazję jako ludzko-kosmiczne hybrydy. Ostateczną datę kolonizacji ustalono na 2012 rok, tak aby obie strony mogły do tego czasu pracować nad stworzeniem hybrydy. Ustalono, że jeśli próby te powiodą się, hybrydy będą po kolonizacji służyć Obcym jako niewolnicy. Koloniści przekazali też Syndykatowi embrion istoty pozaziemskiej jako źródło materiału genetycznego na potrzeby hybrydowych eksperymentów. W zamian Obcy zażądali próbek ludzkiego DNA, a konkretnie przekazania przez członków Syndykatu po wybranej osobie z grona ich najbliższych. Wszystkie przekazane osoby miały być zwrócone po rozpoczęciu kolonizacji, każda z nich miała też ostatecznie stać się hybrydą.
Kosmici planowali użyć pozaziemskiej formy wirusa, zwanego czarnym olejem, aby zainfekować nią ludzkość. Czarny olej to substancja obdarzona inteligencją i zdolna do komunikowania się. Wirus jest w stanie dostać się do organizmu i przejąć nad nim kontrolę. Czarny olej pojawił się na Ziemi już w prehistorii – był obecny na terenie obecnego północnego Teksasu ok. 35 000 lat p.n.e. Być może był też pierwszym żywym mieszkańcem planety.
W momencie zawierania porozumienia, obie strony zachowały jednak przed sobą tajemnice. Syndykat zaczął potajemnie pracować nad szczepionką hamującą działanie wirusa. Koloniści z kolei tylko udawali, że masowe zakażenie czarnym olejem pozwoliłoby jedynie na kontrolowanie ludzi jako niewolników – w rzeczywistości olej miał sprawiać, że nowe istoty pozaziemskie będą „rodzić się” w ciałach swoich ludzkich gospodarzy, natomiast ludzie całkowicie wyginą. Gdy Syndykat przejrzał prawdziwe zamiary kosmitów, przyspieszył prace nad stworzeniem hybrydy odpornej na działanie czarnego oleju, jednak zaczął ukrywać efekty eksperymentów przed Obcymi.
Prace nad szczepionką przeciw wirusowi równolegle (i bez wiedzy kosmitów) prowadzili też Rosjanie. Pozaziemską substancję, którą nazwali czarnym rakiem, znaleźli na meteorycie, jaki rozbił się na terenie Tunguski. Badania Rosjan zakończyły się częściowym powodzeniem – ich szczepionka powstrzymywała najważniejsze objawy zainfekowania wirusem. Rosyjska szczepionka została przechwycona i wykorzystana przez Syndykat do dalszych badań, mimo przeciwdziałań ze strony KGB.
Pierwszym sukcesem projektu stworzenia ludzko-kosmicznej hybrydy był zakończony powodzeniem program sklonowania człowieka. Klony stworzone przez Syndykat z wykorzystaniem obcej tkanki posiadały część cech istot pozaziemskich, jednak były od nich słabsze. Gdy koloniści zorientowali się, że niektóre serie klonów zaczęły realizować swój własny projekt kolonizacji Ziemi, zaczęli wysyłać obcych-łowców nagród (ang. "alien bounty hunters"), którzy mieli eliminować klony-sabotażystów.
W 1998 roku Syndykat odkrył, że wśród obcych istniała także frakcja buntowników, którzy aktywnie przeciwstawiali się kolonizacji. Rebelianci wyróżniali się wyglądem – mieli zaszyte wszelkie otwory na twarzy, aby uniknąć możliwości zarażenia czarnym olejem.
W 1999 roku buntownicy przeprowadzili operację, która odmieniła losy Projektu. Rebelianci dowiedzieli się o stworzeniu przez Syndykat pierwszej w pełni udanej, czyli odpornej na czarny olej, ludzko-kosmicznej hybrydy (była nią Cassandra Spender, była żona Palacza; zgodnie z ustaleniami, stworzenie hybrydy miało uruchomić proces kolonizacji). Gdy członkowie Syndykatu przybyli na spotkanie z kolonistami, aby przekazać im hybrydę, zamiast nich pojawili się rebelianci, którzy zabili większość przybyłych, w tym Cassandrę Spender. Oznaczało to koniec istnienia Syndykatu i konieczność zmiany planów przez kolonistów.
Palacz, który przeżył zasadzkę rebeliantów, próbował kontynuować pracę nad Projektem (m.in. z ludźmi współpracującymi wcześniej z Syndykatem) i odbudować spisek z kolonistami.
Koloniści wdrożyli tymczasem strategię, która nie wymagała współpracy z ludźmi. Zaczęli zamieniać wybranych ludzi na tzw. superżołnierzy, nad którymi pracowali dotąd potajemnie jako nad alternatywną rasą niewolników, na wypadek gdyby nie udało się stworzyć hybrydy człowieka i kosmity. Aby stworzyć superżołnierzy, koloniści zarażali ludzi nowym szczepem wirusa, który powoli niszczy organizm, a następnie odbudowuje go już w nowej, praktycznie niezniszczalnej formie, posiadającej cechy istot pozaziemskich. Superżołnierze wypełnili lukę po członkach Syndykatu – przeniknąwszy w szeregi instytucji rządowych, w tym FBI i armii, koordynowali przygotowania do kolonizacji planowanej na 2012 rok i dbali o utrzymanie projektu w tajemnicy.
Choć w roku 2012 nie nastąpiła obca kolonizacja (a przynajmniej nie w formie inwazji kosmitów), Palacz – który przez dotychczasowe lata wciąż współpracował z Obcymi – rozpoczął wówczas operację wyludnienia Ziemi. Miała się ona opierać na zarażeniu ludzkości wirusem, na który odporne są tylko organizmy posiadające obce DNA. Wybuch masowej epidemii wirusa nastąpił w roku 2016.
Wątki poboczne.
Uprowadzenia przez Obcych.
Od pierwszego odcinka wielokrotnie powraca w serialu wątek uprowadzeń ludzi przez statki pozaziemskie. Nie jest jasne, czy uprowadzenia każdorazowo są przeprowadzane wyłącznie przez kosmitów, czy też we współpracy Obcych z Syndykatem lub wręcz przez sam Syndykat, przy użyciu pozaziemskiej technologii, w sposób mający jedynie mistyfikować pozaziemską ingerencję. Uprowadzeni poddawani są badaniom i/lub eksperymentom medycznym. DNA niektórych uprowadzonych wykorzystywane jest do tworzenia hybryd i ich klonów. Uprowadzeni często bywają zwracani, a następnie porywani kolejny raz, niekiedy wielokrotnie. Często powracają też w nieoczekiwanych miejscach i z implantami umieszczonymi w różnych partiach ciała (przy czym obecności implantów nie są zwykle świadomi; ich usunięcie wywołuje z kolei raka). Dana Scully jest jedną z wielu uprowadzonych kobiet, których komórki jajowe poddano eksperymentom służącym stworzeniu hybrydy człowieka i Obcego. W przypadku kobiet (w tym Scully) uprowadzenie wiąże się z późniejszą bezpłodnością. W finale siódmego sezonu ofiarą uprowadzenia przez Obcych, a następnie bolesnych eksperymentów na statku pozaziemskim staje się także Fox Mulder.
Samantha Mulder.
27 listopada 1973 roku 8-letnia siostra Foxa Muldera została w niewyjaśnionych okolicznościach porwana z rodzinnego domu i nigdy nie wróciła. Świadkiem porwania był 12-letni Fox. Przekonanie Muldera, jakoby jego młodsza siostra została uprowadzona przez kosmitów, a także chęć odnalezienia Samanthy przerodziły się w obsesję na punkcie odkrycia prawdy o istotach pozaziemskich. Ta determinacja zaprowadziła go najpierw do FBI, a potem do Archiwum X.
W drugim sezonie ojciec Muldera informuje go, że Samantha wróciła do domu. Okazuje się, że jest ona jednym z wielu dorosłych klonów Samanthy, utworzonych przy pomocy obcej tkanki w celu powołania do życia hybrydy człowieka i kosmity. Ponieważ jednak klony powołane w wyniku eksperymentów zostały uznane za plamiące obcą rasę, kosmici wysłali obcych-łowców głów, aby je zabić. Dorosłe klony Samanthy ostatecznie zostały zabite przez łowców.
W otwarciu sezonu czwartego Mulder dostaje się do tajnego ośrodka hodowli pszczół w Kanadzie. Odnajduje tam grupę dziecięcych klonów Samanthy, nie starszych niż w dniu jej porwania. Okazuje się, że klony pracują nad wspólnym projektem kolonistów i Syndykatu, który ma wykorzystać pszczoły do zarażenia ludzkości czarnym olejem. Obiekt zostaje jednak zniszczony, prawdopodobnie wraz z pracującymi w nim klonami, przez obcych-łowców głów.
Również w czwartym sezonie Mulder zyskuje przekonanie, że Samantha została porwana i zamordowana przez seryjnego mordercę, Johna L. Roche, którego Mulder pomógł w przeszłości schwytać i skazać za zamordowanie trzynastu młodych dziewcząt. Roche manipuluje Mulderem i skłania go do uwierzenia, że Samantha była jedną z trzech jego ofiar, których ciał dotąd nie odnaleziono. Roche ujawnia miejsce pochówku dwóch brakujących dziewczynek, jednak zostaje zabity przez Muldera przed wskazaniem grobu ostatniego ciała, należącego rzekomo do Samanthy.
Na początku piątego sezonu Palacz przyprowadza do Muldera kobietę, o której twierdzi – podobnie jak ona sama – że jest prawdziwą Samanthą, czyli pierwowzorem wszystkich kolejnych klonów. Palacza nazywa swoim ojcem. W trakcie spotkania nagle wychodzi i więcej się nie pojawia. Według Cassandry Spender, byłej żony Palacza, kobieta była jednak tylko klonem, a nie prawdziwą Samanthą.
W siódmym sezonie Mulder w końcu odkrywa prawdę o swojej siostrze. Samantha została porwana przez kolonistów i/lub rządowych spiskowców, a potem poddana eksperymentom. Zwrócono ją w ręce Palacza, który trzymał ją w ukryciu w bazie wojskowej w Kalifornii. Tam prowadzono nad nią dalsze badania. Nie mogąc znieść dalszych testów, w 1979 roku, w wieku 14 lat, Samantha uciekła spod nadzoru Palacza, po czym trafiła do pobliskiego szpitala. Tam zniknęła bez śladu z zamkniętego pomieszczenia. Jak odkrywa Mulder, jego siostra została zabrana w wyniku „duchowej interwencji” przez istoty, które starają się ratować niewinne dusze dzieci przed nieszczęśliwym życiem lub cierpieniem. „Interwencja” miała formę bezbolesnej śmierci przez opuszczenie ciała przez duszę. Mulder na krótko spotyka się z duchem Samanthy i upewnia się, że odnalazła spokój. Sam także deklaruje, że odtąd czuje się już wolny.
Źródło życia na Ziemi.
W finale szóstego sezonu na plaży w Wybrzeżu Kości Słoniowej odnaleziony zostaje wrak statku pozaziemskiego. Część artefaktu zawiera napisy w języku Indian Navajo. Jak się potem okazuje, są to m.in. fragmenty Biblii i mapy ludzkiego genomu. Ten element serialowej mitologii nawiązuje do teorii starożytnych astronautów, według której inteligentne istoty pozaziemskie odwiedziły Ziemię w starożytności i nawiązały kontakt z ludźmi.

</doc>
<doc id="3871202" url="https://pl.wikipedia.org/wiki?curid=3871202" title="Kamienne (Kwieciszowice)">
Kamienne (Kwieciszowice)

Kamienne () – nieoficjalna kolonia wsi Kwieciszowice w Polsce, położona w województwa dolnośląskiego, w powiecie lwóweckim, w gminie Mirsk.
W latach 1975–1998 Kamienne administracyjnie należało do województwa jeleniogórskiego (wcześniej do województwa wrocławskiego).
Położenie.
Przysiółek leży przy drodze pomiędzy Kwieciszowicami a Małą Kamienicą (Sosnką) na granicy powiatów: lwóweckiego i karkonoskiego (i zarazem gmin: Mirsk i Stara Kamienica).
Miejscowość położona jest na wysokości ok. 420 – 430 m n.p.m..
Historia.
Kamienne powstało jako kolonia lub przysiółek Kwieciszowic ok. 1700 r., gdy wchodziło w skład dóbr ziemskich rodu von Schaffgotschów. Od 1. poł. XVIII w. znajdowała się tam karczma, której budynek zachował się do czasów współczesnych.
Do 1945 roku wieś znajdowała się w granicach Niemiec i nosiła nazwę Steinhäuser. Po zakończeniu II wojny światowej przysiółek znalazł się w granicach Polski i nadano mu nazwę Kamienne.
Zabudowania.
Liczba domów:

</doc>
<doc id="3871209" url="https://pl.wikipedia.org/wiki?curid=3871209" title="Półwysep Izu">
Półwysep Izu



</doc>
<doc id="3871212" url="https://pl.wikipedia.org/wiki?curid=3871212" title="Jakub Hromada">
Jakub Hromada

Jakub Hromada (ur. 25 maja 1996 w Koszycach) – słowacki piłkarz grający na pozycji pomocnika w Slavii Praga.
Kariera klubowa.
Jest wychowankiem klubu KAC Jednota Koszyce, z którego w 2011 trafił do MFK Zemplín Michalovce. W lipcu 2012 został zawodnikiem Juventus F.C. W styczniu 2014 został wypożyczony do Genoa CFC. W lutym 2015 przeszedł do UC Sampdoria, trafiając od razu na wypożyczenie do US Pro Vercelli Calcio. W sierpniu 2015 został wypożyczony na dwa lata do FK Senica. W czerwcu 2016 został wypożyczony na rok do Viktorii Pilzno. W czerwcu 2017 podpisał trzyletni kontrakt ze Slavią Praga. Zadebiutował w tym klubie 19 sierpnia 2017 w zremisowanym 0:0 meczu z Bohemians 1905.
Kariera reprezentacyjna.
Młodzieżowy reprezentant Słowacji w kadrach od U-16 do U-21.
Życie osobiste.
Jego ulubionym piłkarzem jest Andrea Pirlo, a klubem Arsenal F.C.

</doc>
<doc id="3871215" url="https://pl.wikipedia.org/wiki?curid=3871215" title="Point Clear">
Point Clear

Point Clear – przysiółek w Anglii, w Esseksie. Leży 14,2 km od miasta Colchester, 38,9 km od miasta Chelmsford i 83,8 km od Londynu. W 2015 miejscowość liczyła 1583 mieszkańców.

</doc>
<doc id="3871220" url="https://pl.wikipedia.org/wiki?curid=3871220" title="Faktura uproszczona">
Faktura uproszczona

Faktura uproszczona – dokument, którego należność opiewa na kwotę w wysokości do 450 zł lub 100 euro, zawierający dane pozwalające na określenie dla poszczególnych stawek podatku kwoty podatku. Dodatkowo faktura ta jest specyficznym rodzajem dokumentu sprzedażowego, ponieważ nie zawiera wszystkich informacji, które są natomiast obowiązkowe przy wystawianiu zwykłych faktur.
Podmioty uprawnione do wystawiania faktury uproszczonej.
Według przepisów prawa (art. 106e ust. 5 pkt 3 i ust. 6 ustawy o VAT) fakturę uproszczoną może wystawić każdy podatnik VAT czynny lub zwolniony. Nie jest istotne, czy dokonał swojej rejestracji podatkowej, czy też nie. Podatnik decyduje o rodzaju wystawionej faktury (może być pełna lub uproszczona). Nie ma żadnego obowiązku wystawiania faktury uproszczonej czy pełnej. Oznacza to, że nawet drobna sprzedaż może być udokumentowana pełną fakturą.
Nie można wystawić faktury uproszczonej.
Występują również sytuacje, w których nie można wystawiać faktury uproszczonej. Mianowicie przy:
Paragon a faktura uproszczona.
Paragon może być również uznany za fakturę uproszczoną, ponieważ zawiera on takie dane, jak: dane sprzedawcy, przedmiot transakcji, informacje o VAT. Jednakże należy jeszcze umieścić tutaj NIP nabywcy.
Na podstawie faktury można dokonać odliczenia VAT – oznacza to, że gdy paragon zostanie uznany za fakturę uproszczoną i będzie można na jego podstawie dokonać odliczenia podatku naliczonego (jeżeli oczywiście dotyczy zakupów, które dają prawo do takiego odliczenia). Dany paragon będzie podstawą ujęcia w księgach rachunkowych operacji gospodarczej zakupu towarów lub usług oraz kwoty VAT naliczonego.

</doc>
