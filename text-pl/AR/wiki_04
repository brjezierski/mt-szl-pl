<doc id="3875254" url="https://pl.wikipedia.org/wiki?curid=3875254" title="La La Land (film)">
La La Land (film)

La La Land – amerykański komediodramat muzyczny w reżyserii Damiena Chazelle’a z 2016 roku. Tytuł filmu stanowi grę słów i odnosi się do Los Angeles, miejsca akcji filmu, oraz idiomu z języka angielskiego „be living in la la land”, oznaczającego „bujać w obłokach”.
Chazelle napisał pierwszą wersję scenariusza w 2010, ale problemy ze znalezieniem wytwórni spowodowały zawieszenie projektu. Po sukcesie filmu "Whiplash" w końcu wytwórnia Summit Entertainment zgodziła się wyprodukować "La La Land". Film miał swoją premierę światową na otwarciu 73. MFF w Wenecji 31 sierpnia 2016, gdzie był prezentowany w konkursie głównym i zdobył Puchar Volpiego dla najlepszej aktorki (Emma Stone).
Film uzyskał przychylne recenzje krytyków i zdobył 6 Oscarów, 7 nagród Złotych Globów oraz 5 nagród Brytyjskiej Akademii Filmowej.
Fabuła.
Akcja filmu dzieje się w Los Angeles. Młoda aspirująca aktorka Mia Dolan, stojąc w korku na autostradzie popada w konflikt z wyprzedzającym ją kierowcą, pianistą jazzowym Sebastianem Wilderem. Po ciężkim dniu pracy w kawiarni Warner Bros. Mia udaje się na przesłuchanie do roli, jednak w trakcie odgrywania emocjonującej sceny, reżyser castingu odbiera telefon, przez co kończy się ono niepowodzeniem. Tej samej nocy, jej współlokatorki zaciągają ją na wystawną imprezę w Hollywood Hills, obiecując, że ktoś z tłumu może pomóc jej w karierze. Gdy jej samochód zostaje odholowany, dziewczyna rozczarowana wraca do domu.
Sebastian, grając „do kotleta” w restauracji, daje się ponieść jazzowej improwizacji mimo ostrzeżeń szefa oczekującego od niego grania jedynie bożonarodzeniowych utworów. Mia słysząc graną melodię, wchodzi do restauracji poruszona i staje się świadkiem zwolnienia Sebastiana za nieposłuszeństwo. Opuszczając lokal, mężczyzna ignoruje Mię, która komplementuje jego muzykę. Po paru miesiącach, Mia ponownie natrafia na Sebastiana, który na przyjęciu gra w zespole wykonującym covery popowych utworów z lat 80. Wracając z przyjęcia, oboje udają się do swych samochodów, lamentując, że marnują razem cudowną noc, mimo wyraźnej chemii między nimi.
Sebastian odwiedza Mię, która po zakończonej pracy oprowadza go po zapleczu studia Warnera, wyjawiając jednocześnie swą pasję do aktorstwa. Ten z kolei zabiera ją do klubu jazzowego, gdzie opisuje swą miłość do jazzu i chęć otworzenia własnego klubu. Później zaprasza ją do kina na pokaz "Buntownika bez powodu", na co dziewczyna się zgadza. Zapomina jednak o zaplanowanej wcześniej randce ze swoim chłopakiem, Gregiem. Znudzona kolacją wybiega jednak z restauracji do kina, gdzie odnajduje Sebastiana. Oboje kończą wieczór romantyczną wycieczką po Griffith Observatory.
Mia i Sebastain ostatecznie stają się parą i zaczynają ze sobą mieszkać. Po kolejnych nieudanych przesłuchaniach, dziewczyna za namową Sebastiana rozpoczyna pracę nad monodramem, w którym to ona sama wystąpi. Pianista z kolei zaczyna regularnie występować w klubie, gdzie spotyka byłego kolegę z klasy, Keitha, który proponuje mu stanowisko klawiszowca w swoim zespole i dobre wynagrodzenie. Mimo przerażenia popowym stylem wykonywanej muzyki, zgadza się dołączyć do zespołu, po podsłuchaniu rozmowy Mii z matką, której zapewnia, że ten pracuje nad swoją karierą. Zespół odnosi sukcesy, jednak Mia zwraca uwagę, że Sebastian nie jest zadowolony ze swojej pracy.
W trakcie trwania pierwszej trasy koncertowej dochodzi do kłótni między parą. Mia oskarża Sebastiana o porzucenie marzeń, z kolei on twierdzi, że kobieta lubiła go bardziej, gdy był nieudacznikiem. Dwa tygodnie później mężczyzna nie pojawia się na występie swojej dziewczyny z powodu sesji zdjęciowej. Przedstawienie nie wychodzi jednak tak dobrze jak planowano; na widowni pojawia się jedynie kilka osób, a Mia po występie słyszy niepochlebne komentarze na temat swego aktorstwa. Zrozpaczona i nie mogąca wybaczyć Sebastianowi braku obecności na występie, zrywa z nim i przenosi się do rodzinnego Boulder City w Nevadzie.
Sebastian odbiera telefon od znanej reżyser castingu, która widziała sztukę Mii i zaprasza ją na udział w castingu. Mężczyzna specjalnie jedzie do Boulder City, gdzie odnajduje dziewczynę i przekonuje ją do stawienia się na przesłuchaniu. Na miejscu Mia zostaje poproszona o opowiedzenie jakiejś historii. Decyduje się więc zaśpiewać o swojej zmarłej na alkoholizm ciotce, byłej aktorce teatralnej, która zainspirowała ją do pogoni za marzeniami. Przekonany o sukcesie jej przesłuchania, Sebastian zachęca Mię do całkowitego poświęcenia się roli. Oboje decydują się rozstać, by podążać za marzeniami, jednak wyznają sobie miłość na zawsze.
Mija 5 lat. Mia jest już gwiazdą filmową i żoną innego mężczyzny, Davida, z którym ma córkę. Pewnej nocy para natyka się na pewien bar, który okazuje się należeć do Sebastiana. Kiedy on dostrzega swą byłą dziewczynę wśród widowni, gra na pianinie ich motyw miłosny. Tak oto rozpoczyna się sekwencja, przedstawiająca alternatywną rzeczywistość, w której to związek rozwijał się wraz z karierą. Przed opuszczeniem lokalu, Mia i Sebastian wymieniają się ze sobą pozdrawiającym uśmiechem.
Produkcja.
Przygotowania.
Pierwsza wersja scenariusza do "La La Land" została napisana w 2010 r. przez Damiena Chazelle’a, który jako niedoszły perkusista wykazywał silne zainteresowanie filmami muzycznymi. W swoim dziele starał się złamać niektóre konwencje spotykane w musicalach oraz zamierzał złożyć hołd osobom, które przeprowadzają się do Los Angeles w pogoni za marzeniami. Nad filmem pracował będąc studentem Harvardu wraz ze swoim przyjacielem Justinem Hurwitzem. Obaj nawiązywali do konceptu w swej wspólnej pracy magisterskiej "Guy &amp; Madeleine on the Park Bench" (2009). Chazelle’a zainspirował także sposób narracji w filmach dokumentalnych "Manhattan" (1921) i "Człowiek z kamerą filmową" (1929), które oddawały hołd wielkim miastom. Po ukończeniu studiów obydwaj przenieśli się do Los Angeles, gdzie ukończyli pracę nad scenariuszem i wprowadzili kilka modyfikacji, jak zmianę miejsca akcji z Bostonu na LA.
Zamiast próbować dopasować miasta do uroku cechującego Paryż czy San Francisco, Chazelle zdecydował się skupić na cechach wyróżniających Los Angeles: korkach samochodowych, rozciągłości czy panoramie miasta. Styl i ton filmu zainspirowany został francuskimi musicalami Jacquesa Demy’ego – "Parasolkami z Cherbourga" (1964) i "Panienkami z Rochefort" (1967); szczególnie tym drugim ze względu na występującą w nim ilość jazzu i sekwencji tanecznych. Zawarte zostały także aluzje do hollywoodzkich klasyków, takich jak "Broadway Melody of 1940" (1940), "Amerykanin w Paryżu" (1951), "Deszczowa piosenka" (1952) czy "Wszyscy na scenę" (1953).
Chazelle miał znaczne problemy ze znalezieniem wytwórni, która zgodziłaby się wyprodukować jego film. Producenci, z którymi się kontaktował, nie byli przekonani do pomysłu musicalu jazzowego oraz wątpili w sukces finansowy. Nie pomagał także fakt, że Chazelle był wówczas początkującym twórcą bez większego doświadczenia. Dzięki przyjaciołom znalazł producentów i został przedstawiony Jordanowi Horowitzowi i Fredowi Begrerowi. Z ich pomocą scenariusz trafił do Focus Features, które miało wyprodukować film za 1 milion dolarów. Wytwórnia domagała się jednak diametralnych zmian w scenariuszu, takich jak zmiana gatunku muzycznego na rock, uproszczenie sceny otwierającej film oraz zmiana zakończenia na bardziej szczęśliwe dla głównych postaci. Chazelle nie zgodził się na to i zawiesił projekt.
Jego późniejszy scenariusz "Whiplash" wymagał mniejszego budżetu i był mniej ryzykowaną inwestycją dla producentów. Po uzyskaniu przychylnych recenzji oraz licznych nagród Chazelle wznowił działania, by przenieść "La La Land" w fazę produkcji. W 2015 r. po tym gdy "Whiplash" uzyskał pięć nominacji do Oscara i przy budżecie wynoszącym 3,3 miliona dolarów zarobił prawie 50 milionów, skontaktowały się z reżyserem Summit Entertainment oraz Black Label Media, których przedstawiciele zgodzili się sfinansować film bez ingerencji w scenariusz. Byli bowiem pod wrażeniem krytycznego i komercyjnego sukcesu jego poprzedniej produkcji. Patrick Wachsberger z Lionsgate zmusił nawet Chazelle’a do powiększenia budżetu, tłumacząc, że wysokiej jakości musicalu nie da się nakręcić tanio.
Casting.
Miles Teller i Emma Watson byli wstępnie obsadzeni w głównych rolach. Watson opuściła projekt dołączając do obsady adaptacji "Pięknej i Bestii" z 2017 r., natomiast Teller nie zgodził się na proponowany mu kontrakt. Chazelle zdecydował się by jego bohaterowi byli nieco starsi i bardziej doświadczeni w swej pogoni za marzeniami, a nie młodymi przybyszami w Los Angeles.
Emma Stone gra rolę Mii, aktorki szukającej angażu w przerwach pomiędzy pracą w kawiarni. Stone została fanką musicali, gdy w wieku 8 lat zobaczyła w teatrze "Les Miserablés", z kolei udział w numerze śpiewanym zawsze był dla niej marzeniem. W wieku 15 lat przeprowadziła się z matką do Hollywood, aby tam rozpocząć karierę aktorską. Przez cały pierwszy rok bezskutecznie walczyła o role na przesłuchaniach. Chazelle poznał Stone, kiedy ta debiutowała na deskach Broadwayu w spektaklu "Cabaret". Chazelle i Hurwitz widzieli jej występ w nocy, której aktorka była przeziębiona. Na późniejszym wspólnym obiedzie przedstawił jej zarys planowanego filmu i przekonał ją do dołączenia obsady. Propozycję przyjęła m.in. ze względu na pasję twórczą Chazelle’a. Przygotowując się do roli obejrzała kilka musicali, które zainspirowały twórcę, w tym "Parasolki z Cherbourga" czy filmy z udziałem Freda Astaire’a i Ginger Rogers. Część doświadczeń, które Stone przeżyła jako początkująca aktorka, zostały zawarte w filmie.
Ryan Gosling gra rolę Sebastiana, pianisty jazzowego z aspiracjami otworzenia własnego klubu. Podobnie jak w przypadku Stone, niektóre wydarzenia z początku jego kariery zostały dołączone do filmu. Jedno z nich znalazło się w filmie do sceny z Mią. Gosling odgrywał wówczas emocjonującą scenę płaczu, kiedy to reżyser castingu odebrał telefon i zaczął rozmawiać o swoich planach na lunch. Chazelle spotkał się z Goslingiem w sprawie roli w barze znajdującym się w pobliżu domu aktora, kiedy ten przygotowywał się do swojej roli w Big Short.
Chazelle obsadził Stone i Goslinga zaraz po wykupie praw przez Summit Entertainment. Przyznał, że jego zdaniem ta para aktorów najbardziej przypomina klasyczne hollywoodzkie pary, takie jak Katharine Hepburn i Spencer Tracy, Fred Astaire i Ginger Rogers, Humphrey Bogart i Lauren Bacall czy Myrna Loy i William Powell. Była to trzecia współpraca aktorów po filmach "Kocha, lubi, szanuje" (2011) oraz "Gangster Squad. Pogromcy mafii" (2013). Obsadzając Chazelle pytał ich o katastrofalne przesłuchania. Obydwoje nauczyli się śpiewać i tańczyć do sześciu oryginalnych utworów z filmu.
Reszta obsady została ogłoszona pomiędzy lipcem a sierpniem 2015. Amerykański piosenkarz R&amp;B dołączył do projektu w roli producenta oraz jednej z postaci.
Za choreografię filmu odpowiadała Mandy Moore. Próby miały miejsce w biurze produkcyjnym w Atwater Village na przestrzeni od trzech do czterech miesięcy. Gosling uczył się gry na pianinie w jednym pokoju, Stone pracowała z Moore w drugi, z kolei w jeszcze innym kostiumy przygotowywała Mary Zophres. Chazelle w każdy piątek wieczorem puszczał ekipie klasyczne filmy, które zainspirowały go do nakręcenia filmu, w tym "Parasolki z Cherbourga", "Deszczową piosenkę", "Panów w cylindrach" i "Boogie Nights".
Zdjęcia.
Chazelle położył nacisk na to, by sceny muzyczne zostały nakręcone w jednym ujęciu, z kolei aktorzy byli filmowani „od stóp do głów”, składając w ten sposób hołd musicalom z lat 30. XX wieku. Dodatkowo chciał on, by film naśladował kinematografię znaną z filmów kręconych w szerokoekranowym CinemaScope, takich jak "Zawsze jest piękna pogoda" (1955). W związki z tym film nakręcony został na taśmie celuloidówej (nie cyfrowo) przy użyciu sprzętu Panavison w proporcjach 2.55:1, jednak nie w prawdziwym CinemaScope, ponieważ technologia ta nie jest już dostępna.
Boston z pierwszej wersji scenariusza ustąpił miejsca Los Angeles, które zdaniem reżysera jest miastem zbudowanym przez ludzi z marzeniami niemożliwymi do spełnienia. Zdjęcia rozpoczęły się 10 sierpnia 2015 r. Za lokacje posłużyło ponad 60 miejsc, w tym Hollywood Hills, Angels Flight, South Pasadena, studio Warner Bros. i Griffith Observatory. Trwający 40 dni okres zdjęciowy zakończył się we wrześniu tego samego roku.
Scena początkowa została nakręcona jako pierwsza. Wymagała zamknięcia części autostrady, dwóch dni zdjęć oraz udziału ponad 100 tancerzy. Celem Chazelle’a było ukazanie rozpiętości miasta. Początkowo planował ową sekwencję nakręcić na poziomie gruntu, dopóki nie zdecydował się jej kręcić na więźle 105-110 znajdującym się na łuku 30 metrów nad ziemią. Scenograf David Wasco powiedział: „Byłem pewien, że ktoś upadnie i się zabije.” Chazelle porównał scenę do żółtej drogi prowadzącej do Szmaragdowego Miasta w "Czarnoksiężniku z Oz" (1939).
Trwający 6 minut pierwszy taniec Mii i Sebastiana musiał zostać nakręcony podczas złotej godziny. Brak doświadczenia Stone oraz Goslinga w scenach muzycznych doprowadziło do wielu błędów i wymusiło osiem prób trwających dwa dni zdjęciowe. Podczas jednego z dubli Stone nawet potknęła się o oparcie ławki. Aktorzy spotkali się oni jednak z wyrozumiałością i współczuciem reżysera.
Romantyczna kolacja głównych bohaterów zdaniem Chazelle’a była jedną ze scen, które najczęściej przepisywał w scenariuszu. Zaróno Gosling, jak i Stone pomogli w tworzeniu dialogów do niej, aby okazała się jedną z bardziej realistycznych w filmie przepełnionym elementami fantastycznymi.
Postprodukcja zajęła blisko rok. Chazelle współpracował wtedy z Tomem Crossem, wspólnie szukając pożądanego efektu przy montażu.
Odbiór.
"La La Land" został przychylnie przyjęty przez krytyków. W agregatorze Rotten Tomatoes 91% z 434 recenzji jest pozytywne, a średnia ważona ocen wyniosła 8,63/10. Pozytywne opinie wyszczególniły sceny muzyczne, zwłaszcza sekwencję otwierającą film, aktorstwo Stone oraz zdjęcia. Chwalono również autentyczność postaci i podejście do motywu marzeń. Negatywne opinie krytykowały niektóre elementy choreograficzne i śpiew, głównie Goslinga, oraz podkreślały spowolnienie akcji w środku filmu.
"La La Land" uzyskał 14 nominacji do Oscarów, wyrównując rekord "Titanica" i "Wszystko o Ewie". Zdobył 6 statuetek, w tym za najlepsze zdjęcia i najlepszą muzykę. Na 74. ceremonii wręczenia Złotych Globów film zdobył nagrody we wszystkich siedmiu kategoriach, w których był nominowany, w tym za najlepszy film muzyczny i dla najlepszego reżysera. Otrzymał również 11 nominacji i 5 nagród na 70. ceremonii wręczenia nagród Brytyjskiej Akademii Filmowej.
Nagrody i nominacje.
Wybrane nagrody i nominacje na podstawie IMDb.

</doc>
<doc id="3875257" url="https://pl.wikipedia.org/wiki?curid=3875257" title="Świechów (osada w województwie łódzkim)">
Świechów (osada w województwie łódzkim)



</doc>
<doc id="3875258" url="https://pl.wikipedia.org/wiki?curid=3875258" title="Świechów (wieś w województwie łódzkim)">
Świechów (wieś w województwie łódzkim)



</doc>
<doc id="3875262" url="https://pl.wikipedia.org/wiki?curid=3875262" title="Richard Lovell Edgeworth">
Richard Lovell Edgeworth

Richard Lovell Edgeworth (ur. 1744, zm. 1817) – irlandzki konstruktor, pisarz i pedagog. Uruchomił pierwszy w Wielkiej Brytanii telegraf elektryczny. Jego córką była powieściopisarka Maria Edgeworth. 

</doc>
<doc id="3875264" url="https://pl.wikipedia.org/wiki?curid=3875264" title="Wiktor Jarosław Darasz">
Wiktor Jarosław Darasz

Wiktor Jarosław Darasz (ur. 1975) – polski tłumacz literatury pięknej, zwłaszcza poezji. Z wykształcenia jest bohemistą.
Ukończył studia w zakresie filologii słowiańskiej na Uniwersytecie Jagiellońskim. Studiował też na Uniwersytecie Karola w Pradze. Tytuł magistra uzyskał w 1999 na podstawie pracy o twórczości czeskiego poety Jiříego Ortena. Opublikował kilkanaście prac teoretycznoliterackich z dziedziny wersologii i eufonologii. Dotyczyły one polskiego wiersza sylabotonicznego, historii i przemian europejskiego sonetu, instrumentacji głoskowej i semantycznej funkcji powtórzeń dźwiękowych. Wydał podręcznik teorii wiersza "Mały przewodnik po wierszu polskim"&lt;ref name="http://tmjp.pl"&gt;&lt;/ref&gt;, wykorzystywany jako lektura uzupełniająca na kilku uczelniach. Książka ta została oceniona jako mała, ale pojemna.
Przekładem literackim zajmuje się od dwudziestu lat. Tłumaczy głównie z czeskiego i angielskiego. Publikował w "Przekładańcu" i "Frazie". Przyswajał wiersze między innymi Roberta Browninga, Edgara Allana Poego, Gilberta Keitha Chestertona, Emmy Lazarus, Jan Zahradníčka, Jiříego Ortena, Oldřicha Vyhlídala, Viktora Dyka, Jana Skácela, David Herbert Lawrence’a, Gwyneth Lewis i Elinor Wylie. Przełożył około pięciuset wierszy i epigramatów.

</doc>
<doc id="3875265" url="https://pl.wikipedia.org/wiki?curid=3875265" title="Bzianka (powiat rzeszowski)">
Bzianka (powiat rzeszowski)



</doc>
<doc id="3875269" url="https://pl.wikipedia.org/wiki?curid=3875269" title="Boczki (powiat łowicki)">
Boczki (powiat łowicki)



</doc>
<doc id="3875285" url="https://pl.wikipedia.org/wiki?curid=3875285" title="Jan Bąkowski (lekkoatleta)">
Jan Bąkowski (lekkoatleta)

Jan Bąkowski (ur. 30 stycznia 1919 w Miechowie, zm. 14 lipca 2010 we Wrocławiu) – polski lekkoatleta, średniodystansowiec.
Brązowy medalista mistrzostw Polski w sztafecie 4 × 400 metrów (1949). W 1950 zajął 6. lokatę w mistrzostwach kraju w biegu na 800 metrów.
Absolwent Wyższej Szkoły Wychowania Fizycznego (1951). Nauczyciel, docent doktor wychowania fizycznego. Wykładowca AWF we Wrocławiu, trener AZS Wrocław w latach 50..

</doc>
<doc id="3875286" url="https://pl.wikipedia.org/wiki?curid=3875286" title="Jastarnia (gmina)">
Jastarnia (gmina)

Jastarnia – gmina miejsko-wiejska w województwie pomorskim, w powiecie puckim, położona na Mierzei Helskiej. Siedzibą władz gminy jest miasto Jastarnia.
Według danych z 31 grudnia 2016 r. gmina miała 3782 mieszkańców.
Położenie.
Gmina jest położona na Mierzei Helskiej, będącej częścią Pobrzeża Gdańskiego. Znajduje się w północnej części w województwa pomorskiego, w północno-wschodniej części powiatu puckiego.
Według danych z 1 stycznia 2017 r. powierzchnia gminy wynosiła 7,80 km², co stanowi 1,4% powierzchni powiatu puckiego. Gmina Jastarnia jest najmniejszą pod względem powierzchni gminą miejsko-wiejską w Polsce.
W latach 1975–1998 gmina administracyjnie należała do województwa gdańskiego.
Historia.
1 stycznia 1973 utworzono gminę miejską Jastarnia z osiedla typu miejskiego.
1 stycznia 2017 zmieniono status gminy z miejskiej na miejsko-wiejską (de iure: odebranie gminie Jastarnia statusu miasta i nadanie tego statusu miejscowości Jastarnia). Utworzono osobne miejscowości: Kuźnica i Jurata, którym nadano status osad, a Jastarni jako miejscowości (a nie gminie) nadano status miasta. Tereny nienależące do nowego miasta utworzyły obszar wiejski tak powstałej gminy miejsko-wiejskiej Jastarnia.
Demografia.
Według danych z 31 grudnia 2016 r. gmina miała 3782 mieszkańców. Gminę zamieszkuje 4,5% ludności powiatu. Gęstość zaludnienia wynosi 487,9 osoby na km².
Dane z 31 grudnia 2016 r.:
Według Narodowego Spisu Powszechnego Ludności i Mieszkań 2002, Jastarnia jest gminą o największym udziale osób narodowości kaszubskiej w ogólnej liczbie mieszkańców (5,74%) w Polsce.
Transport wodny.
Na terenie gminy znajduje się port morski w Jastarni nad Zatoką Pucką oraz 3 przystanie morskie dla rybaków (dwie nad Zatoką Pucką, jedna nad Morzem Bałtyckim). Ponadto w Kuźnicy znajdują się dwie przystanie morskie: nad Zatoką Pucką i pas plaży nad otwartym morzem.
Administracja i samorząd.
Gmina ma status gminy miejsko-wiejskiej. Organem uchwałodawczym jest Rada Miejska Jastarni, składająca się z 15 radnych. Organem wykonawczym jest Burmistrz Jastarni.
Mieszkańcy Jastarni wybierają posłów na Sejm z okręgu wyborczego nr 26, senatora z okręgu nr 64, a posłów do Parlamentu Europejskiego z okręgu nr 1. Mieszkańcy gminy wraz z mieszkańcami gminy Władysławowo i Helu wybierają wspólnie 6 radnych do Rady Powiatu Puckiego (liczącej 19 radnych).
Miejscowości.
Na terenie Kuźnicy znajduje się osiedle mieszkaniowe Syberia.

</doc>
<doc id="3875290" url="https://pl.wikipedia.org/wiki?curid=3875290" title="Żórawieniec (powiat łowicki)">
Żórawieniec (powiat łowicki)



</doc>
<doc id="3875291" url="https://pl.wikipedia.org/wiki?curid=3875291" title="Okręty podwodne typu Pluviôse">
Okręty podwodne typu Pluviôse

Okręty podwodne typu Pluviôse – francuskie oceaniczne okręty podwodne z początku XX wieku i okresu I wojny światowej. W latach 1906–1911 w stoczniach Arsenal de Cherbourg, Arsenal de Rochefort i Arsenal de Toulon zbudowano 18 okrętów tego typu. Jednostki weszły w skład Marine nationale w latach 1908–1911. Podczas służby utracono pięć jednostek, a pozostałe zostały skreślone z listy floty w końcu 1919 roku.
Projekt i dane taktyczno–techniczne.
Okręty podwodne typu "Pluviôse" zamówione zostały na podstawie programu rozbudowy floty francuskiej z 1905 roku. Jednostki zaprojektował inż. Maxime Laubeuf, powracając do napędu parowego na powierzchni. Wadą okrętów był długi czas zanurzania.
Jednostki typu "Pluviôse" były średniej wielkości dwukadłubowymi, oceanicznymi okrętami podwodnymi. Długość całkowita wynosiła 51,1 metra, szerokość 4,9 metra i zanurzenie 3 metry. Wyporność w położeniu nawodnym wynosiła 398 ton, a w zanurzeniu 550 ton. Okręty napędzane były na powierzchni przez dwie maszyny parowe potrójnego rozprężania o łącznej mocy 700 koni mechanicznych (KM), do których parę dostarczały dwa kotły du Temple. Napęd podwodny zapewniały dwa silniki elektryczne o łącznej mocy 450 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1500 Mm przy prędkości 9 węzłów (lub 900 Mm przy prędkości 12 węzłów) w położeniu nawodnym oraz 50 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręty wyposażone były w siedem wyrzutni torped kalibru 450 mm: jedną wewnętrzną na dziobie, dwie zewnętrzne systemu Drzewieckiego, dwie zewnętrzne po obu stronach kiosku (odchylone o 6° od osi symetrii okrętu) i dwie zewnętrzne na rufie (odchylone o 1° od osi symetrii okrętu), z łącznym zapasem 8 torped model 1904.
Załoga pojedynczego okrętu składała się z 24 oficerów, podoficerów i marynarzy.
Budowa.
Spośród osiemnastu okrętów typu "Pluviôse" dziewięć zbudowanych zostało w Arsenale w Cherbourgu, trzy w Arsenale w Tulonie i sześć w Arsenale w Rochefort. Stępki okrętów położono w 1906 roku, zwodowane zostały w latach 1907–1910, a do służby weszły w latach 1908–1911. Nazwy okrętów nawiązywały do miesięcy we francuskim kalendarzu rewolucyjnym (9 jednostek) oraz wybitnych naukowców i wynalazców (także 9 jednostek). Okręty otrzymały numery burtowe Q51-Q59, Q64-Q69 i Q75-Q77.
Przebieg służby.
Okręty typu "Pluviôse" były intensywnie wykorzystywane przed I wojną światową i podczas wojny, służąc na wodach kanału La Manche i Morzu Śródziemnym. 5 października 1908 roku podczas prób na „Fresnelu” doszło do wypadku – okręt został zalany przez wodę, która dostała się do wnętrza okrętu przez dziobową wyrzutnię torped. W maju 1910 roku „Ventôse” w ciągu sześciu dni przepłynął 1000 Mm bez uzupełniania zapasów. 26 maja 1910 roku nieopodal Calais „Pluviôse” został staranowany i zatopiony z całą, liczącą 27 osób załogą przez przybrzeżny parowiec „Pas-de-Calais”. Okręt po podniesieniu i remoncie powrócił do aktywnej służby. 8 czerwca 1912 roku w kanale La Manche „Vendémiaire” został staranowany i zatopiony przez francuski przeddrednot „Saint Louis” (katastrofę przeżył tylko jeden członek załogi okrętu). 5 grudnia 1915 roku nieopodal Kotoru „Fresnel” został zaskoczony przez austro-węgierskie samoloty i okręty nawodne, które zmusiły go do wejścia na mieliznę. Okręt został ostatecznie zatopiony przez niszczyciel SMS „Warasdiner” (cała, licząca 26 osób załoga została uratowana). 29 grudnia 1915 roku nieopodal Kotoru „Monge” został staranowany przez austro-węgierski krążownik SMS „Helgoland”, a następnie zatopiony ogniem artylerii. 29 kwietnia 1918 roku nieopodal Hawru „Prairial” zatonął w wyniku kolizji z brytyjskim parowcem „Tropic” (z załogi liczącej 26 osób ocalało 7 marynarzy). 2 sierpnia 1918 roku nieopodal Mudros „Floréal” zatonął w wyniku kolizji z brytyjskim uzbrojonym parowcem HMS „Hazel” (cała, licząca 26 osób załoga została uratowana). Pozostałe okręty zostały skreślone z listy floty w listopadzie i grudniu 1919 roku.

</doc>
<doc id="3875307" url="https://pl.wikipedia.org/wiki?curid=3875307" title="Jānis Endzelīns">
Jānis Endzelīns

Jānis Endzelīns (ur. 1873, zm. 1961) – łotewski językoznawca, profesor uniwersytetów w Charkowie i w Rydze, członek Akademii Nauk ZSRR. Był autorem prac z gramatyki porównawczej języków bałtyckich. Wspólnie z K. Mühlenbachem opracował słownik języka łotewskiego.

</doc>
<doc id="3875310" url="https://pl.wikipedia.org/wiki?curid=3875310" title="Eduard Oswald">
Eduard Oswald

Eduard Oswald (ur. 6 września 1947 w Augsburgu) – niemiecki polityk, nauczyciel i samorządowiec, działacz Unii Chrześcijańsko-Społecznej (CSU), w 1998 minister zagospodarowania przestrzennego, budownictwa i rozwoju miast, poseł do Bundestagu.
Życiorys.
Kształcił się w Fachhochschule w Monachium i w szkole nauczycielskiej, w latach 70. pracował jako nauczyciel. W 1966 został członkiem bawarskiej Unii Chrześcijańsko-Społecznej. W latach 1972–1998 był radnym powiatu Augsburg, a od 1978 do 1986 posłem do landtagu Bawarii. W 1987 po raz pierwszy uzyskał mandat posła do Bundestagu. Z powodzeniem ubiegał się o reelekcje w wyborach w 1990, 1994, 1998, 2002, 2005 i 2009, zasiadając w niższej izbie niemieckiego parlamentu do 2013. Od stycznia do października 1998 sprawował urząd ministra zagospodarowania przestrzennego, budownictwa i rozwoju miast w ostatnim rządzie Helmuta Kohla. W latach 2011–2013 pełnił funkcję wiceprzewodniczącego Bundestagu.

</doc>
<doc id="3875315" url="https://pl.wikipedia.org/wiki?curid=3875315" title="Przywódcy państw i terytoriów zależnych w 2017">
Przywódcy państw i terytoriów zależnych w 2017

Przywódcy państw i terytoriów zależnych w 2017 – lista przywódców państw i terytoriów zależnych w roku 2017.

</doc>
<doc id="3875320" url="https://pl.wikipedia.org/wiki?curid=3875320" title="Magma (album)">
Magma (album)

Magma – szósty album studyjny francuskiego zespołu muzycznego Gojira. Wydawnictwo ukazało się 17 czerwca 2016 roku nakładem wytwórni muzycznej Roadrunner Records. Płyta została udostępniona bezpłatnie przed premierą w formie digital stream na kanale YouTube zespołu. Nagrania zostały zarejestrowane, wyprodukowane i zmiksowane w Silver Cord Studio w Nowym Jorku w Stanach Zjednoczonych. Mastering odbył się w Sterling Sound, także w Nowym Jorku.
Nagrania dotarły do 24. miejsca listy Billboard 200 w Stanach Zjednoczonych sprzedając się w nakładzie 17 tys. egzemplarzy w przeciągu tygodnia od dnia premiery. Płyta trafiła ponadto m.in. na listy przebojów w Wielkiej Brytanii, Francji oraz Finlandii.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3875322" url="https://pl.wikipedia.org/wiki?curid=3875322" title="Rdułtowskie Góry">
Rdułtowskie Góry



</doc>
<doc id="3875324" url="https://pl.wikipedia.org/wiki?curid=3875324" title="Bujnice-Kolonia">
Bujnice-Kolonia



</doc>
<doc id="3875325" url="https://pl.wikipedia.org/wiki?curid=3875325" title="Skrob">
Skrob



</doc>
<doc id="3875326" url="https://pl.wikipedia.org/wiki?curid=3875326" title="Mount Williamson">
Mount Williamson

Mount Williamson – szczyt w USA, w środkowej części stanu Kalifornia, położony około 10 km na północny zachód od miasta Lone Pine, na terenie hrabstwa Inyo w Kings Canyon National Park. Jest to drugi pod względem wysokości, po Mount Whitney, szczyt w górach Sierra Nevada. Jest to dominujący szczyt, wznoszący ponad 2700 m nad doliną Owens Valley i około 8,77 km na północ od Mount Whitney. Obecną nazwę szczytowi nadano na cześć amerykańskiego topografa, geodety Majora R. S. Williamsona, badacza zachodniego wybrzeża Stanów Zjednoczonych.

</doc>
<doc id="3875328" url="https://pl.wikipedia.org/wiki?curid=3875328" title="Bujniczki-Kolonia">
Bujniczki-Kolonia



</doc>
<doc id="3875335" url="https://pl.wikipedia.org/wiki?curid=3875335" title="Władimir Engelhardt">
Władimir Engelhardt

Władimir Aleksandrowicz Engelhardt (ur. 3 grudnia 1894 w Moskwie, zm. 10 lipca 1984 tamże) – rosyjski biochemik.
W 1919 ukończył studia na Wydziale Medycznym Moskiewskiego Uniwersytetu Państwowego, po czym został zmobilizowany do Armii Czerwonej, w której był lekarzem, później pracował jako pracownik naukowy i kierownik działu Instytutu Biochemicznego Ludowego Komisariatu Ochrony Zdrowia RFSRR. W latach 1929-1933 był profesorem biochemii Wydziału Medycznego Uniwersytetu w Kazaniu, 1933-1940 profesorem biochemii Uniwersytetu Leningradzkiego, a 1936-1959 Uniwersytetu Moskiewskiego, poza tym od 1959 dyrektorem Instytutu Biologii Molekularnej Akademii Nauk ZSRR w Moskwie. W 1944 został członkiem rzeczywistym Akademii Nauk Medycznych ZSRR, a w 1953 Akademii Nauk ZSRR. Był członkiem zagranicznym Polskiej Akademii Nauk. Prowadził badania z zakresu chemodynamiki komórki oraz fosforylacji oksydacyjnej. Został pochowany na Cmentarzu Nowodziewiczym.

</doc>
<doc id="3875338" url="https://pl.wikipedia.org/wiki?curid=3875338" title="Indywidualne Mistrzostwa Szwecji na Żużlu 2016">
Indywidualne Mistrzostwa Szwecji na Żużlu 2016

Indywidualne Mistrzostwa Szwecji na Żużlu 2016 – cykl turniejów żużlowych, mających wyłonić najlepszych żużlowców szwedzkich w sezonie 2016. Tytuł wywalczył Andreas Jonsson.

</doc>
<doc id="3875341" url="https://pl.wikipedia.org/wiki?curid=3875341" title="Montval-sur-Loir">
Montval-sur-Loir

Montval-sur-Loir – gmina we Francji, w regionie Kraj Loary, w departamencie Sarthe. W 2013 roku populacja ludności wynosiła 6638 mieszkańców. 
Gmina została utworzona 1 października 2016 roku z połączenia trzech ówczesnych gmin: Château-du-Loir, Montabon oraz Vouvray-sur-Loir. Siedzibą gminy została miejscowość Château-du-Loir.

</doc>
<doc id="3875352" url="https://pl.wikipedia.org/wiki?curid=3875352" title="Maria w luteranizmie">
Maria w luteranizmie

Maria z Nazaretu, Maria (Maryja) Panna, Matka Boża jest w luteranizmie otaczana czcią, chociaż zasadniczo nie kultem.
Kościoły ewangelicko-augsburskie mają swój początek w XVI-wiecznej reformacji protestanckiej, która powstała w wyniku sprzeciwu m.in. wobec uznanego za nadmiernie rozwinięty katolickiego kultu maryjnego.
Podstawy mariologii.
W luteranizmie maryjne rozważania teologiczne mają niewielkie znaczenie. Mariologia luterańska, która nie stanowi odrębnego działu teologii, opiera się na:
Opinie Lutra.
Marcin Luter o Marii Pannie wyrażał się z wielką czcią, podkreślając głównie macierzyństwo Marii, jej wiarę oraz cnoty, takie jak pokora, uczciwość, uniżenie się, zupełne oddanie siebie samej w służbę Boga. Luter nazywa Marię Pannę "największą niewiastą w niebie i na ziemi", "najwyższą, najszlachetniejszą, najświętszą Matką...", "najdrogocenniejszym klejnotem po Chrystusie w całym chrześcijaństwie", "...była czystą, nieskalaną Dziewicą i stała się Matką Bożą przez Ducha Świętego", "...niewiastą ponad wszystkie niewiasty. Księżną pośród całego rodzaju ludzkiego. Żadna niewiasta na ziemi nie jest Ci równa. Takiej Matki jak Ty nie ma na ziemi, bo Ty jesteś Matką Pana mojego i owoc Twojego żywota jest ponad wszystkie owoce żywota".
W swoich pieśniach na Boże Narodzenie Luter głosi: "Pochwaleń Jezu Chryste bądź, że raczyłeś ciało wziąć Z Dziewicy czystej, radość stąd, Więc chwali Cię aniołów rząd. Kyrie eleison!" i "Słuchajcie! Oto Bóg wam śle Anielskiej krasy Dziecię Swe, Z Dziewicy czystej daje rad Dzieciątko, Które zbawi świat"
Luter podzielał naukę Kościoła katolickiego o tym, że Maria była "Zawsze Dziewicą" ("Semper Virgo, Aeiparthenos"). W swoich pismach i kazaniach Reformator bronił także orzeczenia III Soboru w Efezie z roku 431 o Marii Pannie jako Matce Bożej, "Theotokos, Dei Genitrix":
Swoją wiarę Marcin Luter wyraził w słowach Małego Katechizmu: "Wierzę, że Jezus Chrystus, prawdziwy Bóg, z Ojca w wieczności zrodzony i zarazem prawdziwy człowiek, z Marii Panny narodzony, jest moim Panem...".
Dla Lutra Maria Panna nie jest pełną łaski, ale obdarzoną łaską od Boga. Dlatego uważał, że jej życie "nie jest chwałą jej osoby, lecz jedynie chwałą okazanej jej niezmiernej łaski Bożej".
Ówczesnym zwyczajem Luter odprawiał także nabożeństwa w święta maryjne. Uważał, że należy celebrować nabożeństwa przede wszystkim w te święta, które mają swoje uzasadnienie w Nowym Testamencie. W pozabiblijne święta wygłaszał również kazania. Znane są kazania Marcina Lutra wygłaszane w święta maryjne: Oczyszczenie (2 lutego), Zwiastowanie (25 marca), Nawiedzenie (2 lipca), Wniebowzięcie (15 sierpnia).
Bronił także modlitw maryjnych, takich jak Pozdrowienie Anielskie, jednak stanowczo odrzucał odmawianie różańca.
Luter pisał: "Zaprawdę, Maria jest godną chwały i nigdy nie może być dosyć chwalona". "Powinno się także Ją czcić..." Jednak rozumiał to jako cześć ograniczoną przez chrystocentryzm: "aby się jej nie postawiło wyżej niż powinna być (...), aby przez to Chrystus nie był pomniejszony i przez to serca nie były nastawione więcej do Marii, niż do samego Chrystusa". Dlatego Luter starał się ograniczać kult maryjny, krytykując większość elementów tego kultu o tradycji katolickiej, np. antyfonę "Salve Regina" (gdyż raził go zawarty w niej tytuł Królowej) oraz modlitwę "Ora pro nobis" (gdyż odrzucał orędownictwo i pośrednictwo Matki Bożej).
Luter radził pozostawić w kościołach figury i obrazy Marii czy też nazwy kościołów noszących imię Marii Panny, bowiem miała być ona dla wyznawców wzorem godnym naśladowania.
Luter bronił także aż do końca swojego życia doktryny o Niepokalanym Poczęciu Marii. W późniejszym luteranizmie tę doktrynę odrzucono.
Osobiste opinie Lutra na temat Marii Panny nie mają we współczesnym luteranizmie mocy obowiązującej.
Maria Panna w ujęciu luterańskim.
We współczesnym luteranizmie Maria jest:
Nie jest jednak: Orędowniczką, Współodkupicielką, Królową niebios i ziemi, Niepokalanie poczętą i Wniebowziętą.
Kult maryjny w luteranizmie.
Chociaż kult maryjny w luteranizmie istnieje tylko szczątkowo, to i tak jest zachowany w największym stopniu w porównaniu do innych wyznań protestanckich (np. kalwinizmu). Brak specjalnych modlitw i nabożeństw maryjnych. Obrazy i rzeźby maryjne pełnią tylko funkcję dydaktyczną, a nie kultową. Jednak Maria Panna wymieniana jest w każdym ewangelickim nabożeństwie niedzielnym i świątecznym, gdyż jej imię zawiera wyznanie wiary apostolskie lub nicejsko-konstantynopolitańskie. Ponadto Kalendarz liturgiczny Kościołów ewangelicko-augsburskich zawiera trzy święta, upamiętniające Marię Pannę:
W wielu kościołach luterańskich na świecie odprawiane są jeszcze nieszpory, zwłaszcza w ewangelickich diakonatach (zgromadzeniach sióstr ewangelickich), na konferencjach pastorów, w męskich diakonatach i zgromadzeniach braterskich. Nieszpory te odprawiane są według najstarszej Liturgii godzin, a w związku z tym śpiewany jest zawsze hymn maryjny "Magnificat" poprzedzony antyfoną: "Chrystusa naszego Zbawiciela, wiecznego Boga, Syna Marii, uwielbiajmy na wieki".
Chociaż dawniej istniały specjalne luterańskie pieśni maryjne (jedną z nich napisał sam Luter), to obecnie brak ich w kancjonałach, a imię Marii wymieniane jest tylko w kilku pieśniach kościelnych.

</doc>
<doc id="3875353" url="https://pl.wikipedia.org/wiki?curid=3875353" title="Nikki McCray">
Nikki McCray

Nikki Kesangane McCray, po mężu Penson (ur. 17 grudnia 1971 w Collierville) – amerykańska koszykarka występująca na pozycji rzucającej, dwukrotna mistrzyni olimpijska, członkini Galerii Sław Żeńskiej Koszykówki, obecnie trenerka drużyny NCAA – Old Dominion Lady Monarchs.
W 1995 roku uzyskała tytuł Bachelor of Science (odpowiednik licencjatu) z marketingu sportowego.
W ej rodzinnej miejscowości Collierville nazwano park jej imieniem.

</doc>
<doc id="3875354" url="https://pl.wikipedia.org/wiki?curid=3875354" title="Nikki McCray-Penson">
Nikki McCray-Penson



</doc>
<doc id="3875366" url="https://pl.wikipedia.org/wiki?curid=3875366" title="Anabasis pelliotii">
Anabasis pelliotii

Anabasis pelliotii Danguy – gatunek rośliny z rodziny szarłatowatych ("Amaranthaceae" Juss.). Występuje naturalnie w Tadżykistanie, Uzbekistanie oraz zachodnich Chinach (w południowo-zachodniej części regionu autonomicznego Sinciang). 
Biologia i ekologia.
Kwitnie od sierpnia do października.

</doc>
<doc id="3875367" url="https://pl.wikipedia.org/wiki?curid=3875367" title="Archiatriplex nanpinensis">
Archiatriplex nanpinensis

Archiatriplex nanpinensis G.L.Chu – gatunek rośliny z monotypowego rodzaju Archiatriplex w obrębie rodziny szarłatowatych ("Amaranthaceae" Juss.). Występuje naturalnie w Chinach – w północnej części Syczuanu. 
Biologia i ekologia.
Roślina jednopienna. Rośnie w zaroślach, na polach uprawnych oraz na brzegach rzek. Występuje na wysokości około 2100 m n.p.m.

</doc>
<doc id="3875370" url="https://pl.wikipedia.org/wiki?curid=3875370" title="Archiatriplex">
Archiatriplex



</doc>
<doc id="3875371" url="https://pl.wikipedia.org/wiki?curid=3875371" title="North Palisade">
North Palisade

North Palisade – szczyt w USA, w środkowej części stanu Kalifornia, położony około 21 km na południowy zachód od miasta Big Pine, na granicy hrabstw Inyo i Fresno w Kings Canyon National Park . Jest to trzeci pod względem wysokości, po Mount Whitney i Mount Williamson, szczyt w górach Sierra Nevada.

</doc>
<doc id="3875372" url="https://pl.wikipedia.org/wiki?curid=3875372" title="Asarum insigne">
Asarum insigne

Asarum insigne Diels – gatunek rośliny z rodziny kokornakowatych ("Aristolochiaceae" Juss.). Występuje naturalnie w Chinach – w prowincjach Guangdong i Jiangxi oraz regionie autonomicznym Kuangsi. 
Biologia i ekologia.
Rośnie w lasach oraz na terenach skalistych. Występuje na wysokości do 500 m n.p.m. Kwitnie od kwietnia do maja.

</doc>
<doc id="3875373" url="https://pl.wikipedia.org/wiki?curid=3875373" title="Trzebce-Perzyny">
Trzebce-Perzyny



</doc>
<doc id="3875374" url="https://pl.wikipedia.org/wiki?curid=3875374" title="Atraphaxis canescens">
Atraphaxis canescens

Atraphaxis canescens Bunge – gatunek rośliny z rodziny rdestowatych ("Polygonaceae" Juss.). Występuje naturalnie w Kazachstanie oraz zachodnich Chinach (w regionie autonomicznym Sinciang). 
Biologia i ekologia.
Rośnie na wydmach oraz stepach. Występuje na wysokości od 500 do 1500 m n.p.m. Kwitnie od maja do czerwca.

</doc>
<doc id="3875376" url="https://pl.wikipedia.org/wiki?curid=3875376" title="Calligonum polygonoides">
Calligonum polygonoides

Calligonum polygonoides L. – gatunek rośliny z rodziny rdestowatych ("Polygonaceae" Juss.). Występuje naturalnie w południowej części Rosji, Turcji, Syrii, Izraelu, Iraku, Iranie, Pakistanie oraz północnych Indiach. 
Biologia i ekologia.
Kwitnie od stycznia do kwietnia.

</doc>
<doc id="3875378" url="https://pl.wikipedia.org/wiki?curid=3875378" title="Kazimierz Bednawski">
Kazimierz Bednawski

Kazimierz Bednawski (ur. 22 lutego 1931, zm. 8 lutego 1985 we Wrocławiu) – polski lekkoatleta, skoczek o tyczce.
Halowy mistrz Polski (1955). Wielokrotny finalista mistrzostw Polski na stadionie, nigdy nie zdobył medalu tych zawodów.
Podczas igrzysk studenckich (poprzednika uniwersjady) w 1957 zajął 6. miejsce (ex aequo) w skoku o tyczce z wynikiem 4,00.
Absolwent AWF Warszawa (1955).

</doc>
<doc id="3875379" url="https://pl.wikipedia.org/wiki?curid=3875379" title="Myśliwczów (wieś w województwie łódzkim)">
Myśliwczów (wieś w województwie łódzkim)



</doc>
<doc id="3875381" url="https://pl.wikipedia.org/wiki?curid=3875381" title="Niewiadów (osada w województwie łódzkim)">
Niewiadów (osada w województwie łódzkim)



</doc>
<doc id="3875387" url="https://pl.wikipedia.org/wiki?curid=3875387" title="Jaelin Kauf">
Jaelin Kauf

Jaelin Kauf (ur. 26 września 1996 w Vail) – amerykańska narciarka dowolna, specjalizująca się w jeździe po muldach. W 2015 roku wystartowała na mistrzostwach świata juniorów w Chiesa in Valmalenco, gdzie zdobyła brązowy medal. Na rozgrywanych dwa lata później mistrzostwach świata w Sierra Nevada wywalczyła brązowy medal w muldach podwójnych. W zawodach tych wyprzedziły ją tylko Francuzka Perrine Laffont i Julija Gałyszewa z Kazachstanu. W zawodach Puchar Świata zadebiutowała 23 stycznia 2016 w Saint-Côme, zajmując trzynaste miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 6 lutego 2016 roku w Deer Valley, gdzie była trzecia w muldach podwójnych. W zawodach tych wyprzedziły ją jedynie Kanadyjka Justine Dufour-Lapointe oraz Julija Gałyszewa z Kazachstanu. Na rozgrywanych rok później igrzyskach olimpijskich w Pjongczangu była siódma. W 2019 roku na mistrzostwach świata w Deer Vlley zdobyła srebrny medal w muldach podwójnych, gdzie lepsza okazała się jedynie Laffont. W 2022 na zimowych igrzyskach olimpijskich w Pekinie wywalczyła srebrny medal w konkurencji jazdy po muldach.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="3875396" url="https://pl.wikipedia.org/wiki?curid=3875396" title="Paulina Schulz">
Paulina Schulz

Paulina Schulz, pseudonim Lula Wilk (ur. 1 kwietnia 1973 w Bydgoszczy) – pisarka i tłumaczka literatury polskiej na język niemiecki, animatorka polskiej kultury w Niemczech, współorganizatorka wydarzeń literackich na polsko-niemieckim pograniczu.
Życiorys.
Paulina Schulz ma niemieckie, polskie i tatarskie korzenie. Od 1989 roku mieszka w Niemczech. Studiowała w Niemieckim Instytucie Literatury w Lipsku literaturę, filmoznawstwo i dramaturgię oraz – jako główny kierunek – teorię i praktykę przekładu. Od 2003 mieszka i pracuje w Erfurcie. Jest pisarką, tłumaczką i lektorką. Na różnych uczelniach i seminariach wykłada zasady twórczego pisania, teorię i praktykę komunikacji i przekładu. Jest współtwórczynią festiwali literatury i kultury, współorganizatorką polsko-niemieckich spotkań młodzieży, działa jako menedżerka kultury w Euroregionie Pomerania. Za swoją pracę otrzymała liczne nagrody i stypendia, m.in. ZAIKS-u i Ministerstwa Kultury kraju związkowego Meklemburgia-Pomorze Przednie.
Tłumaczenia.
Paulina Schulz przetłumaczyła ponad dwadzieścia powieści, tomy poezji, książki dla dzieci, teksty dziennikarskie. Jest autorką tłumaczeń na język niemiecki książek m.in. Manueli Gretkowskiej, Marii Nurowskiej, Jerzego Pilcha, Zbigniewa Mentzela, Leszka Szarugi, Urszuli Kozioł, Wiesława Myśliwskiego i Marka Krajewskiego.

</doc>
<doc id="3875401" url="https://pl.wikipedia.org/wiki?curid=3875401" title="Parafia św. Maksymiliana Marii Kolbego w Bziance">
Parafia św. Maksymiliana Marii Kolbego w Bziance



</doc>
<doc id="3875495" url="https://pl.wikipedia.org/wiki?curid=3875495" title="Madison Olsen">
Madison Olsen

Madison Olsen (ur. 7 kwietnia 1995) – amerykańska narciarka dowolna, specjalizująca się w skokach akrobatycznych. W 2012 roku wystartowała na mistrzostwach świata juniorów w Chiesa in Valmalenco, zajmując dwunaste miejsce. Podczas rozgrywanych dwa lata później mistrzostw świata juniorów w tej samej miejscowości była siódma. W zawodach Puchar Świata zadebiutowała 20 stycznia 2012 w Lake Placid, zajmując trzynaste miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 13 lutego 2016 roku w Moskwie, gdzie była trzecia. W zawodach tych wyprzedziły ją jedynie Rosjanka Alina Gridniewa oraz Żanbota Ałdabergenowa z Kazachstanu. W 2018 roku była szósta podczas igrzysk olimpijskich w Pjongczangu. Rok wcześniej zajęła piąte miejsce na mistrzostwach świata w Sierra Nevada.

</doc>
<doc id="3875497" url="https://pl.wikipedia.org/wiki?curid=3875497" title="Bolesławiec-Chróścin">
Bolesławiec-Chróścin



</doc>
<doc id="3875499" url="https://pl.wikipedia.org/wiki?curid=3875499" title="Henry Amdahl">
Henry Amdahl

Henry Amdahl, inna pisownia Henry Amdal (ur. 10 kwietnia 1921 w Furnes, zm. 14 września 1993) – norweski skoczek narciarski.
W 1940 wystartował w Festiwalu Skoków Holmenkollen, zajmując szóste miejsce. W 1947 startował z powodzeniem w zawodach w różnych częściach Półwyspu Skandynawskiego: zdobył srebrny medal w konkursie skoków na pierwszych Szwedzkich Igrzyskach Narciarskich w Sundsvall za Arne Hoelem. W roku tym zdobył także drugie miejsce w Festiwalu Skoków Holmenkollen w Oslo, stolicy Norwegii oraz drugie miejsce w konkursie skoków na Igrzyskach Narciarskich w Lahti. W 1947 został też mistrzem Norwegii na skoczni w Tistedal.
W następnych latach brał udział już tylko w konkursach Festiwalu Skoków w Oslo, ale bez większego powodzenia: czterdzieste pierwsze miejsce w 1952, siedemnaste w 1953 oraz setne w 1955.

</doc>
<doc id="3875500" url="https://pl.wikipedia.org/wiki?curid=3875500" title="Syberia (Jastarnia)">
Syberia (Jastarnia)



</doc>
<doc id="3875502" url="https://pl.wikipedia.org/wiki?curid=3875502" title="Parcele-Rębków">
Parcele-Rębków



</doc>
<doc id="3875505" url="https://pl.wikipedia.org/wiki?curid=3875505" title="Alina Gridniewa">
Alina Gridniewa

Alina Siergiejewna Gridniewa (ros. Алина Сергеевна Гриднева; ur. 2 marca 1992) – rosyjska narciarka dowolna, specjalizująca się w skokach akrobatycznych. W 2012 roku wystartowała na mistrzostwach świata juniorów w Chiesa in Valmalenco, zajmując czwarte miejsce. Na rozgrywanych rok później mistrzostwach świata w Voss była trzynasta. W zawodach Puchar Świata zadebiutowała 20 stycznia 2012 w Lake Placid, zajmując dziesiąte miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 13 lutego 2016 roku w Moskwie, gdzie była najlepsza. W zawodach tych wyprzedziła Żanbotę Ałdabergenową z Kazachstanu i Madison Olsen z USA. Podczas rozgrywanych w 2018 roku igrzysk olimpijskich w Pjongczangu zajęła 21. miejsce.

</doc>
<doc id="3875509" url="https://pl.wikipedia.org/wiki?curid=3875509" title="Adam Bezeg">
Adam Bezeg

Adam Bezeg (ur. 23 grudnia 1929 w Rybniku, zm. 30 maja 2012 tamże) – polski lekkoatleta, trener lekkoatletyczny i działacz sportowy.
Kariera sportowa.
Został wicemistrzem Polski juniorów w skoku o tyczce w 1948 roku. Najwyższą lokatę w seniorskich mistrzostwach kraju (5. miejsce) zajął w 1954 w skoku o tyczce. Podczas igrzysk studenckich (poprzednika uniwersjady) w 1957 zajął 6. miejsce (ex aequo) w skoku o tyczce z wynikiem 4,00. Absolwent krakowskiej AWF (1953). Dyplomowany nauczyciel, doktor nauk (1968) wychowania fizycznego. Trener kadry narodowej skoku wzwyż kobiet i mężczyzn (1957–1964, 1969–1971), m.in. Jarosławy Jóźwiakowskiej – wicemistrzyni olimpijskiej (1960). W latach 1970–1977 prezes ROW Rybnik. Dziekan katowickiego AWF (1977–1991). Prezes Klubu Olimpijczyka Sokolniak Rybnik (2001–2012).

</doc>
<doc id="3875511" url="https://pl.wikipedia.org/wiki?curid=3875511" title="Kawęczyn (gmina Aleksandrów)">
Kawęczyn (gmina Aleksandrów)



</doc>
<doc id="3875512" url="https://pl.wikipedia.org/wiki?curid=3875512" title="Cerkiew Narodzenia Matki Bożej w Chmielku">
Cerkiew Narodzenia Matki Bożej w Chmielku

Cerkiew Narodzenia Matki Bożej – prawosławna cerkiew w Chmielku, rozebrana w 1938.
Historia.
Prawosławna cerkiew w Chmielku została ufundowana przed 1579. W wymienionym roku Sebastian Chmielecki odnowił jej fundusz. Świątynia zmieniła wyznanie na katolickie obrządku bizantyjskiego po podpisaniu aktu unii brzeskiej w 1596. W 1772 we wsi istniała parafia unicka, której centrum była drewniana cerkiew Narodzenia Najświętszej Maryi Panny. Wskutek likwidacji unickiej diecezji chełmskiej świątynia została odgórnie przemianowana na prawosławną, włączona do wikariatu chełmskiego eparchii chełmsko-warszawskiej Rosyjskiego Kościoła Prawosławnego.
Ludność prawosławna stanowiła 40% mieszkańców Chmielka po I wojnie światowej (w większości byli katolicy, 54%), jednak Kościół prawosławny nie otrzymał zgody na ponowne otwarcie we wsi legalnej placówki duszpasterskiej. W 1938 nieużytkowana cerkiew została rozebrana w toku akcji polonizacyjno-rewindykacyjnej. Grupa mieszkańców wsi usiłowała jej bezskutecznie bronić, za co wytoczono im sprawę o sprzeciwianie się władzy przed sądem w Zamościu. Zostali jednak uniewinnieni, a w uzasadnieniu wyroku zapisano, że zamknięcie i zburzenie świątyni nie miało podstaw prawnych. 
Na miejscu cerkwi znajduje się kościół rzymskokatolicki, przed którym zachowano prawosławny krzyż wotywny z inskrypcją cerkiewnosłowiańską. W Chmielku znajduje się również prawosławny cmentarz, wytyczony, gdy zabrakło miejsca na pochówki w sąsiedztwie świątyni.

</doc>
<doc id="3875517" url="https://pl.wikipedia.org/wiki?curid=3875517" title="Maggie Voisin">
Maggie Voisin

Maggie Voisin (ur. 14 grudnia 1998 w Whitefish) – amerykańska narciarka dowolna, specjalizująca się w slopestyle'u. W zawodach Puchar Świata zadebiutowała 25 sierpnia 2013 w Cardronie, zajmując czwarte miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 20 lutego 2016 roku w Bokwang, gdzie była druga w slopestyle'u. W zawodach tych rozdzieliła Norweżkę Tiril Sjåstad Christiansen oraz Emmę Dahlström ze Szwecji.
Jest czterokrotną medalistką zawodów X-Games rozgrywanych w amerykańskim Aspen. Zdobyła złoty medal podczas Winter X Games 22, srebrny podczas Winter X Games 18 oraz dwa brązowe podczas Winter X Games 23 i Winter X Games 24. Wszystkie medale zdobywała w konkurencji slopestyle.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja generalna została zastąpiona przez klasyfikację "Park &amp; Pipe" (OPP), łączącą slopestyle, halfpipe oraz big air.

</doc>
<doc id="3875520" url="https://pl.wikipedia.org/wiki?curid=3875520" title="Kawęczyn (powiat lipski)">
Kawęczyn (powiat lipski)

Kawęczyn – wieś w Polsce położona w województwie mazowieckim, w powiecie lipskim, w gminie Ciepielów.
Wierni kościoła rzymskokatolickiego należą do parafii Podwyższenia Krzyża Świętego w Ciepielowie.
Miejscowość utworzona 1 stycznia 2017 z połączenia wsi Nowy Kawęczyn i Stary Kawęczyn.

</doc>
<doc id="3875521" url="https://pl.wikipedia.org/wiki?curid=3875521" title="Energetyka w Serbii">
Energetyka w Serbii

Energetyka w Serbii – w 2014 Serbia była importerem energii netto, pokrywając w ten sposób ok. 28% zużywanej energii. Importowała przede wszystkim gaz ziemny, ropę naftową i energię elektryczną. Podstawowym surowcem energetycznym do wytwarzania energii elektrycznej jest węgiel brunatny i woda. Serbia jest członkiem Wspólnoty energetycznej.
Wskaźniki ogólne i bilans.
W 2014 Serbia wyprodukowała 9,44 Mtoe energii i zaimportowała 3,72 Mtoe. Emisja ditlenku węgla wyniosła przy tym 38,11 Mt (5,35 t/mieszkańca). Zużycie energii per capita wyniosło 1,86 toe, w tym 4,27 MWh energii elektrycznej na mieszkańca.
Produkowanymi nośnikami energii jest przede wszystkim energia elektryczna z węgla (5,713 Mtoe), ropy naftowej (1,217 Mtoe) oraz biomasy (1,117 Mtoe). Importowane są przede wszystkim: ropa naftowa(1,883 Mtoe), gaz ziemny (1,110 Mtoe) i produkty ropopochodne (0,856 Mtoe). Eksportowane są produkty ropopochodne (0,648 Mtoe) i energia elektryczna (0,468 Mtoe).
"Zużycie energii, w Mtoe", rok 2014
Energia elektryczna.
W 2014 roku w Serbii zużyto 26,158 TWh energii elektrycznej, tj. 4,27 MWh/osobę. Energetyka oparta jest przede wszystkim o elektrownie węglowe (22,166 TWh brutto) i hydroelektrownie (11,617 TWh brutto). Ponad połowę energii elektrycznej produkują dwie elektrownie cieplne spalające węgiel brunatny: Elektrownia Nikola Tesla i Kostolac.
"Zużycie energii elektrycznej", rok 2014
Po doliczeniu strat (5,163 TWh), zużycia własnego (4,302 TWh) i importu netto (1,563 TWh), produkcja brutto energii elektrycznej wyniosła 35,623 TWh.
"Główne źródła energii", rok 2013
Rynek energii elektrycznej podlega regulacji. Od 2004 roku część odbiorców spełniających określone warunki mogła kupować energię na wolnym rynku i giełdach, pozostali odbiorcy korzystali ze sprzedaży taryfikowanej. Od 1 stycznia 2007 roku warunkiem zakupu na wolnym rynku było zużycie roczne powyżej 3 GWh. Oznaczało to uwolnienie ok. 21% rynku (350 odbiorców). Od lutego 2008 taryfikacji podlegały jedynie gospodarstwa domowe zużywające mniej niż 200 000 kWh. Oznaczało to otwarcie 47% rynku. W 2015 na rynku działało 41 sprzedawców energii elektrycznej.
W lipcu 2015 z państwowego przedsiębiorstwa Elektroprivreda Srbije (EPS) wydzielone zostały dwie spółki zależne: operator systemu dystrybucji EPS Distribucija i EPS Snabdevanje.
Duże elektrownie cieplne.
Podstawą wytwarzania elektryczności są trzy duże elektrownie cieplne na węgiel brunatny: Nikola Tesla, Kostolac i Kolubara. Najstarszy działający blok uruchomiono w 1956. Najnowszy w 1991.
"Duże elektrownie cieplne w Serbii", rok 2013
Ciepłownictwo.
W 2014 roku w Serbii zużyto 25,990 TJ ciepła. Ciepło wytwarzane jest głównie przez spalanie gazu ziemnego (67%), węgla (21%) i ropy naftowej (11%).
"Zużycie ciepła", rok 2014
Po doliczeniu strat (2,951 TJ) i zużycia własnego (1,753 TJ) produkcja brutto ciepła wyniosła 30,694 TJ.
Węgiel.
Węgiel stanowi jedno z ważniejszych źródeł energii w Serbii. W 2014 ponad 91% zapotrzebowania (36,244 Mt) pokryto z produkcji krajowej, głównie węgla brunatnego (lignit) (30,011 Mt węgla i 0,271 brykietu). Serbia wytwarzała też gaz wielkopiecowy (4,821 Mt).
Węgiel brunatny spalany jest przede wszystkim w elektrociepłowniach (50%) i elektrowniach (46,5%).
Serbia posiada duże złoża węgla brunatnego. Potwierdzone rezerwy obejmują 4 mld ton zgromadzonych przede wszystkim w dwóch złożach: Kolubara i Kostolac. Wydobycie w 98% pochodzi z kopalni odkrywkowych. Złoże Kolubara zapewnia 75% surowca zużywanego przez EPS. Dostarcza ponad 30 mln ton węgla rocznie. Kopalnie są własnością spółek zależnych EPS.
Kopalnie węgla:
Gaz ziemny.
Zapotrzebowanie na gaz ziemny w Serbii w 2014 roku wyniosło 74,85 petadżuli, z czego zaimportowano 69%.
"Zużycie gazu ziemnego", rok 2014
Rynek gazu ziemnego podlega regulacji. Część odbiorców spełniających określone warunki mogła kupować gaz na wolnym rynku i giełdach, pozostali odbiorcy korzystali ze sprzedaży taryfikowanej. W pierwszej fazie uwalniania rynku kryterium możliwości wolnego zakupu wymagało zużywania powyżej 50 mln metrów sześciennych. Oznaczało to uwolnienie 49,5% rynku. Od lutego 2008 z wolnego rynku mogli korzystać wszyscy odbiorcy, prócz gospodarstw domowych, czyli 90% rynku.
Na rynku hurtowym działa dwóch sprzedawców: NIS i Srbijagas.
W marcu 2013 Serbia podpisała umowę z Gazpromem na dostawę 2,5 mld m³ do 2021 roku.
Ropa naftowa.
Serbia jest importerem netto surowej ropy naftowej. Z importu pochodzi 55% tego surowca. Całość zapotrzebowania, 2,614 Mt, trafiła od krajowych rafinerii. Oprócz tego, importuje przede wszystkim benzynę i olej napędowy (0,487 Mt). Eksportuje niewielkie ilości benzyny/oleju napędowego (0,179 Mt), nafty lotniczej (0,040 Mt) i zwykłej (0,032 Mt).
W od końca 2015 roku Serbia tworzyła strategiczne zapasy ropy naftowej i jej pochodnych, które miały wynieść 14,5 dnia średniego zapotrzebowania.
Odnawialne źródła energii.
W bilansie energetycznym Serbii w 2014 roku odnawialne źródła energii stanowiły znaczący odsetek (34% produkcji) jedynie w przypadku produkcji energii elektrycznej.
Z odpadów przemysłowych wytworzono 3 GWh energii elektrycznej i 12 TJ ciepła. Z biopaliw stałych: 1 GWh i 128 TJ. Z biogazu uzyskano 22 GWh energii elektrycznej.
Serbia posiada duży potencjał (4,6 GW) hydroelektryczny, głównie w postaci średnich i małych hydroelektrowni, i wiatrowy (2,3 TWh/rok).
Instytucje.
Od 16 czerwca 2015 w Serbii działa krajowy regulator rynku energetycznego – Serbska Agencja Energii, powołana do życia przez ustawę o prawie energetycznym.

</doc>
<doc id="3875526" url="https://pl.wikipedia.org/wiki?curid=3875526" title="Nowe Kaczkowo">
Nowe Kaczkowo



</doc>
<doc id="3875527" url="https://pl.wikipedia.org/wiki?curid=3875527" title="Edwin Kozera">
Edwin Kozera

Edwin Kozera (ur. 6 lipca 1924 w Czarnkowie, zm. 12 sierpnia 2006 tamże) – polski lekkoatleta, długodystansowiec.
Życiorys.
Miał wykształcenie podstawowe, z zawodu był ogrodnikiem.
Rozpoczął karierę lekkoatletyczną w 1946, początkowo w klubie Kolejarz Czarnków.
Specjalizował się w biegu maratońskim. Był mistrzem Polski na tym dystansie w 1952, wicemistrzem w 1951 oraz brązowym medalistą w 1949 i 1950.

</doc>
<doc id="3875528" url="https://pl.wikipedia.org/wiki?curid=3875528" title="Milion Dolara">
Milion Dolara

Milion Dolara – czwarty album studyjny serbskiej piosenkarki Any Nikolić wydany 19 lipca 2013 roku nakładem wytwórni City Records. Nagrań dokonano w ATG Recording Studio.
Linki zewnętrzne.
Okładka

</doc>
<doc id="3875530" url="https://pl.wikipedia.org/wiki?curid=3875530" title="Stare Kaczkowo">
Stare Kaczkowo



</doc>
<doc id="3875531" url="https://pl.wikipedia.org/wiki?curid=3875531" title="Ukrzyżowanie (obraz Lucasa Cranacha starszego, 1501)">
Ukrzyżowanie (obraz Lucasa Cranacha starszego, 1501)

Ukrzyżowanie – obraz niemieckiego malarza Lucasa Cranacha starszego, namalowany w 1500 lub 1501, znajdujący się obecnie w Muzeum Historii Sztuki w Wiedniu.
Charakterystyka.
Obraz jest pierwszym znanym obrazem Lucasa Cranacha. Powstał dla wiedeńskiego opactwa szkockiego. Można w nim dostrzec elementy późnogotyckiego realizmu frankońskiego. Pod względem ikonograficznym malarz nie odbiega jeszcze znacznie od tradycyjnego ujęcia sceny Pasji w odróżnieniu już do jego kolejnego dzieła o tej samej tematyce wykonanego w 1503 roku. O tym, że malarz próbuje zerwać z tradycyjnymi schematami może świadczyć wprowadzenie do kompozycji ruchu – trzej królowie na koniach i omdlewająca Maria. Innowacje te Cranach mógł zaczerpnąć od Jana Polacka, który miał duży wpływ na prace z okresu wiedeńskiego.

</doc>
<doc id="3875539" url="https://pl.wikipedia.org/wiki?curid=3875539" title="PTK NP">
PTK NP



</doc>
<doc id="3875540" url="https://pl.wikipedia.org/wiki?curid=3875540" title="Daniel Rodich-Laskowski">
Daniel Rodich-Laskowski

Daniel von Berlinenkampf Rodich-Laskowski (ur. 23 lipca 1884 w Trybuchowej, zm. 30 października 1957 w Bytomiu) – polski prawnik, urzędnik, właściciel dóbr Bażanówka.
Życiorys.
Urodził się 23 lipca 1884 w Trybuchowej (gmina Kozowa, powiat brzeżański). Jego rodzicami byli Achilles (Attilius) Rodich von Berlinenkampf z Nadycz (1846–1932, urzędnik, zarządca dóbr) i Jadwiga Laskowska (zm. 1929) (córka Felicjana i Anieli herbu Łoś). Legitymował się tytułem barona. Ukończył studia na Wydziale Prawa Uniwersytetu Lwowskiego, po czym w 1907 zdał egzaminy sądowe. Podczas studiów był członkiem zwyczajnym Czytelni Akademickiej we Lwowie. Od stycznia 1908 do 1909 był praktykantem konceptowym C. K. Namiestnictwa we Lwowie. Od stycznia 1909 do 1914 był koncypientem namiestnictwa w starostwie c. k. powiatu kołomyjskiego. Podczas I wojny światowej, pełnił stanowisko komisarza powiatowego c. k. powiatu krakowskiego. Po odzyskaniu przez Polskę niepodległości pracował w administracji rządowej. Pełnił funkcję sekretarza ministra Władysława Grabskiego. Decyzją premiera Wincentego Witosa z 10 września 1921 został mianowany Naczelnikiem Wydziału w Prezydium Rady Ministrów. W latach 20. sprawował stanowisko naczelnika Wydziału Prezydialnego w Prezydium Rady Ministrów. W Prezydium Rady Ministrów pracował w randze radcy. Pod koniec lat 20. był szefem Biura Prezesa Rady Ministrów.
Był siostrzeńcem bezdzietnego Kazimierza Laskowskiego, przez którego został adoptowany w 1921, a po jego śmierci (1922) został dziedzicem dóbr Bażanówka. 15 lipca 1923 uczestniczył w Sanoku w uroczystości poświęcenia sztandaru miejscowego 2 Pułku Strzelców Podhalańskich. Jego żoną 17 sierpnia 1940 w Klimkówce została Maria (1901–1989), córka tamtejszego właściciela ziemskiego, Stanisława Ostaszewskiego, W tym samym czasie w związku z nadejściem frontu wschodniego opuścił z żoną Bażanówkę, przejściowo zamieszkiwali w pobliskiej Malinówce, Domaradzu, po czym przeprowadzili się do Bytomia. Tam zmarł 30 lipca 1957 i został pochowany na miejscowym cmentarzu.
Po II wojnie światowej majątek ziemski Laskowskich w Bażanówce został przejęty, w ramach tzw. reformy rolnej, przez Skarb Państwa Polski Ludowej. W budynku dworskim została umieszczona szkoła podstawowa. Część majątku ruchomego Daniel i Maria Ostaszewscy zabrali ze sobą do Bytomia. Spuścizna archiwalna, dokumentacja i jego korespondencja przechowywana jest w Ossolineum we Wrocławiu.

</doc>
<doc id="3875541" url="https://pl.wikipedia.org/wiki?curid=3875541" title="Halberstadt C.III">
Halberstadt C.III

Halberstadt C.III – niemiecki prototypowy dwumiejscowy dwupłatowy samolot rozpoznawczy z końcowego okresu I wojny światowej, zbudowany w 1917 roku w zakładach lotniczych Halberstadt, protoplasta udanego Halberstadta C.V
Halberstadt C.III był pierwszym z serii dwumiejscowych maszyn firmy Halberstadt, opracowanych pod koniec I wojny światowej. Wywodził się z dwumiejscowego samolotu myśliwskiego i wsparcia piechoty Halberstadt CL.II, ale był od niego większy, ze skrzydłami o większej rozpiętości, rozpartych dwoma parami słupków. Oblatany w październiku 1917 roku okazał się maszyną bardzo obiecującą, w związku z czym złożono zamówienie na próbną serię. Podczas kolejnych prób na początku lutego 1918 roku testy wykazały konieczność wzmocnienia konstrukcji i mniejszą od oczekiwanej prędkość wznoszenia. Zamiast poprawić C.III główny konstruktor Halberstadta, Karl Theiss, zbudował nowy samolot, C.V, oblatany na początku marca. Nowa maszyna zachowała skrzydła i silnik C.III, ale miała zupełnie nowy kadłub.
Halberstadt C.III był klasyczną maszyną o konstrukcji drewnianej, o kadłubie krytym sklejką i skrzydłach z pokryciem płóciennym. Nietypową cechą było zamontowanie dolnego skrzydła na dodatkowej belce, podobnej do okrętowego kilu, pod kadłubem, by powiększyć pionowy rozstęp między skrzydłami. 
Wyprodukowano jedynie 6 samolotów Halberstadt C.III.

</doc>
<doc id="3875546" url="https://pl.wikipedia.org/wiki?curid=3875546" title="Wojtówka">
Wojtówka



</doc>
<doc id="3875550" url="https://pl.wikipedia.org/wiki?curid=3875550" title="Kaʻula">
Kaʻula

Kaʻula – wysepka w kształcie półksiężyca, leżąca w archipelagu Hawajów. Należy do hrabstwa Kauaʻi, części stanu Hawaje.
Geografia.
Wyspa znajduje się 37 km na południowy zachód od Kawaihoa Point na Niʻihau i około 150 mil morskich (278 km) na zachód od Honolulu. Jest wysunięta najdalej na zachód w głównej grupie wysp; geograficznie i przyrodniczo przypomina bardziej Północno-Zachodnie Wyspy Hawajskie. Wyspa stanowi szczyt wulkanicznego stożka tufowego, który wieńczy znacznie większy, zanurzony wulkan tarczowy. Był on aktywny 4,0 ± 0,2 miliona lat temu (pliocen). W najwyższym punkcie wyspa osiąga wysokość n.p.m. Z powodu erozji wyspa powoli się zmniejsza. Jej powierzchnia w zależności od źródła to 44–55 ha. Wyspa nie ma plaż, erozja morska utworzyła wysokie klify. Po północno-zachodniej stronie wyspy znajduje się duża jaskinia morska, zwana Kahalauaola (, „jaskinia rekinów”).
W odległości 6 km na zachodni północny zachód od wyspy znajduje się inny szczyt tego podmorskiego wulkanu, góra podwodna Five Fathom Pinnacle (ang. „szczyt pięciu sążni”), której szczyt znajduje się 5 sążni (9 metrów) pod poziomem morza. Jest to znane miejsce do nurkowania. Do tej góry może odnosić się, zachowana w pieśniach, hawajska nazwa Mokupapapa.
Kaʻula jest niezamieszkana. U.S. Census Bureau włącza wyspę Kaʻula do okręgu spisowego () 412 w hrabstwie Kаuaʻi, razem z większą Niʻihau. W poprzednich spisach była ona odrębnym okręgiem.
Przyroda.
Na wyspie gnieździ się około 100 tysięcy ptaków morskich należących do 18 gatunków. Należą do nich: rybitwa czarnogrzbieta, rybołówka brunatna, burzyk klinosterny i głuptaki. Gnieżdżą się tam także albatros czarnonogi i albatros ciemnolicy. Obecny stan kolonii ptaków nie jest znany, ale wciąż może ona być największą i najbardziej zróżnicowaną w głównej grupie wysp hawajskich. Opady na wyspie są niskie i roślinność usycha w porze suchej, aby odrosnąć z nadejściem deszczów. Badania flory wyspy miały miejsce w latach 30. i 70. XX wieku i stwierdziły występowanie 31 gatunków, z czego około połowa to gatunki rodzime, w tym dwa endemity. Współczesny stan flory jest nieznany.
Zagrożeniem dla przyrody wyspy mogą być zawleczone na nią szczury polinezyjskie, które zaburzyły ekosystemy wielu wysp Pacyfiku. Dla rodzimych ptaków groźne są też introdukowane sowy płomykówki.
Historia.
Wyspa, choć niezamieszkana, była dobrze znana Hawajczykom i często wymieniana w przekazach ustnych. W mitologii hawajskiej jest ona ostatnim lub przedostatnim (jeśli mit wymienia wyspę Nihoa) dzieckiem pary, która zrodziła wyspy (np. w micie o Papa i Wākea). Ponad jaskinią znajduje się miejsce kultu ("heiau"), w którym rybacy z Niʻihau składali ofiary bogu rekinów, Kūhaimoana, władającemu tą wyspą.
Kaʻula była jedną z pierwszych pięciu wysp, które w 1778 roku jako pierwszy Europejczyk zobaczył kapitan James Cook; zapisał jej nazwę jako „Tahoora”. W 1932 roku na wyspie ustawiono latarnię morską, którą zawiadywała amerykańska U.S. Lighthouse Service. Działała ona do 1947 roku.
Wykorzystanie militarne.
Wyspa jest używana jako strzelnica US Navy od co najmniej 1952 roku. Co pewien czas mieszkańcy Hawajów protestowali przeciwko temu. Współcześnie Marynarka wykorzystuje ślepą amunicję, choć w przeszłości używano także bojowej. Na wyspie mogą znajdować się niewypały, do wylądowania na niej niezbędne jest zezwolenie amerykańskiej Marynarki Wojennej. W 1978 roku, pomimo sprzeciwu Marynarki, stan Hawaje stwierdził zwierzchność nad wyspą i mianował ją stanową ostoją ptaków. Ostateczna decyzja o własności jeszcze nie zapadła i marynarka wojenna nadal korzysta z południowo-wschodniego krańca wyspy, jako celu dla bombardowania i ostrzału.

</doc>
<doc id="3875552" url="https://pl.wikipedia.org/wiki?curid=3875552" title="Art LaFleur">
Art LaFleur

Art LaFleur (ur. 9 września 1943, zm. 17 listopada 2021) – amerykański aktor filmowy i telewizyjny.
Życiorys.
Urodził się w Gary w stanie Indiana. Grał w futbol na University of Kentucky. Początkowo chciał zostać pisarzem, a przyjaciel przekonał go że klasa aktorska pomogła by mu w pisaniu.

</doc>
<doc id="3875553" url="https://pl.wikipedia.org/wiki?curid=3875553" title="Tour Down Under 2017">
Tour Down Under 2017

19. edycja wyścigu Santos Tour Down Under odbyła się w dniach 17-22 stycznia 2017 roku. Trasa tego australijskiego, sześcioetapowego wyścigu liczyła 802 km. Był to pierwszy wyścig należący do cyklu UCI World Tour 2017, najwyższej kategorii szosowych wyścigów kolarskich.
Lista startowa.
Na starcie tego wyścigu stanęło 19 ekip, osiemnaście drużyn jeżdżących w UCI World Tour 2017 i jeden zespół zaproszony przez organizatorów z tzw. "dziką kartą".

</doc>
<doc id="3875555" url="https://pl.wikipedia.org/wiki?curid=3875555" title="Lafleur">
Lafleur



</doc>
<doc id="3875567" url="https://pl.wikipedia.org/wiki?curid=3875567" title="Kąty (gmina Sokołów Małopolski)">
Kąty (gmina Sokołów Małopolski)



</doc>
<doc id="3875570" url="https://pl.wikipedia.org/wiki?curid=3875570" title="Mark Rajack">
Mark Rajack

Mark Rajack (ur. 14 czerwca 1981) – reprezentant Trynidadu i Tobago w biegach narciarskich, zawodnik klubu XC Ottawa. Mieszkający w Ottawie.
Kariera.
Po raz pierwszy na arenie międzynarodowej pojawił się w 1 lutego 2014 roku, podczas zawodów "Noram Cup" w kanadyjskim Nakkertok Ski Club, gdzie zajął 53. miejsce na dystansie 15 km stylem dowolnym.
W Pucharze Świata zadebiutował 1 marca 2016 roku w Gatineau, gdzie zajął ostatnią 86. lokatę w spricie stylem dowolnym. Pucharowych punktów do tej pory nie zdobył.

</doc>
<doc id="3875577" url="https://pl.wikipedia.org/wiki?curid=3875577" title="Kocieł">
Kocieł



</doc>
<doc id="3875583" url="https://pl.wikipedia.org/wiki?curid=3875583" title="Borek Kamienny">
Borek Kamienny

Borek Kamienny – część wsi Kistowo w Polsce, położona w województwie pomorskim, w powiecie kartuskim, w gminie Sulęczyno, na Pojezierzu Kaszubskim. Wchodzi w skład sołectwa Kistowo.
W latach 1975–1998 Borek Kamienny administracyjnie należał do województwa gdańskiego.
Liczba ludności w Borku Kamiennym w roku 2011 wynosiła 201 osób.

</doc>
<doc id="3875585" url="https://pl.wikipedia.org/wiki?curid=3875585" title="Wiktor Anoszkin">
Wiktor Anoszkin



</doc>
<doc id="3875591" url="https://pl.wikipedia.org/wiki?curid=3875591" title="Odznaka „Wzorowy Hodowca”">
Odznaka „Wzorowy Hodowca”

Odznaka „Wzorowy Hodowca” – polskie odznaczenie resortowe z czasów PRL, ustanowione 5 lipca 1952 jako wyraz uznania wybitnych osiągnięć w zakresie hodowli zwierząt, jako wkład w dzieło podniesienia potencjału gospodarczego kraju. Nadawana była w formie odznaki przez Ministra Rolnictwa na wniosek prezydium właściwej terytorialnie rady narodowej.
Odznaka wyobrażała wieniec z kłosów i części koła zębatego, na którym umieszczono napis „WZOROWY HODOWCA”; środek odznaki stanowiła okrągła tarcza, na której wytłoczone były postacie: rolnika, bydła i trzody chlewnej. Cała odznaka wykonana była w kolorze złotym, a napis – złotymi literami na tle czerwonym.

</doc>
<doc id="3875599" url="https://pl.wikipedia.org/wiki?curid=3875599" title="Puchar Hopmana 2017">
Puchar Hopmana 2017

Puchar Hopmana 2017 – 29. edycja tenisowego Pucharu Hopmana, uznawanego za nieoficjalne mistrzostwa świata drużyn mieszanych, rozgrywana w dniach 1–7 stycznia 2017 w Perth na nawierzchni twardej w hali.
W dwudziestej dziewiątej edycji imprezy udział wzięło osiem zespołów podzielonych na dwie grupy po cztery zespoły w każdej. Zwycięzcy grup awansowali do finału.
W zawodach zwyciężyła drużyna Francji, która w finale pokonała Stany Zjednoczone wynikiem 2–1.

</doc>
<doc id="3875604" url="https://pl.wikipedia.org/wiki?curid=3875604" title="Symphyotrichum salignum">
Symphyotrichum salignum



</doc>
<doc id="3875612" url="https://pl.wikipedia.org/wiki?curid=3875612" title="Sequoia National Park">
Sequoia National Park



</doc>
<doc id="3875614" url="https://pl.wikipedia.org/wiki?curid=3875614" title="Marcin Wiącek">
Marcin Wiącek

Marcin Wiącek (ur. 28 marca 1982 w Mińsku Mazowieckim) – polski prawnik i nauczyciel akademicki, doktor habilitowany nauk prawnych, profesor Uniwersytetu Warszawskiego, od 2021 rzecznik praw obywatelskich.
Życiorys.
Jest absolwentem studiów prawniczych na Wydziale Prawa i Administracji Uniwersytetu Warszawskiego oraz w Centrum Prawa Amerykańskiego UW (2006). W 2009 na podstawie napisanej pod kierunkiem Janusza Trzcińskiego rozprawy pt. "Pytanie prawne sądu do Trybunału Konstytucyjnego (art. 193 Konstytucji) w świetle orzecznictwa Trybunału Konstytucyjnego" uzyskał stopień naukowy doktora nauk prawnych w zakresie prawa w specjalności prawo konstytucyjne. Na tym samym wydziale na podstawie dorobku naukowego oraz rozprawy zatytułowanej "Znaczenie stosowania Konstytucji marcowej w Polsce Ludowej dla orzecznictwa sądów i Trybunału Konstytucyjnego III RP" uzyskał w 2013 stopień doktora habilitowanego nauk prawnych w tej samej specjalności.
Jest autorem ponad stu publikacji naukowych dotyczących w szczególności prawa konstytucyjnego, sądownictwa konstytucyjnego, sądownictwa administracyjnego oraz ochrony praw człowieka.
Jako nauczyciel akademicki związany z Wydziałem Prawa i Administracji Uniwersytetu Warszawskiego – był adiunktem w Instytucie Nauk o Państwie i Prawie, w 2019 objął stanowisko profesora uczelni. Został też kierownikiem Zakładu Praw Człowieka. W latach 2003–2007 był pracownikiem Trybunału Konstytucyjnego, od 2007 do 2021 był natomiast zatrudniony w Biurze Orzecznictwa Naczelnego Sądu Administracyjnego. W latach 2014–2018 wchodził w skład Rady Legislacyjnej. W latach 2014–2016 kierował aplikacją legislacyjną prowadzoną przez Rządowe Centrum Legislacji. W 2018 na prośbę Fundacji Pamięci o Bohaterach Powstania Warszawskiego przygotował projekt ustawy o zapewnieniu godnej pamięci i należytej ochrony miejscom spoczynku Bohaterów Powstania Warszawskiego oraz innych osób zasłużonych w walkach o niepodległość i suwerenność Państwa Polskiego.
W maju 2021 został kandydatem na stanowisko rzecznika praw obywatelskich rekomendowanym przez opozycję parlamentarną oraz część posłów Porozumienia Jarosława Gowina (wówczas współtworzącego rząd). Sejm odrzucił jego kandydaturę 15 czerwca 2021 („za” zagłosowało 222 z 455 biorących udział w głosowaniu posłów, jego kontrkandydatka Lidia Staroń otrzymała 231 głosów „za”). W lipcu ponownie został zgłoszony przez klub Koalicji Polskiej jako kandydat na urząd RPO, tym razem uzyskując poparcie Prawa i Sprawiedliwości. 8 lipca 2021 jego kandydatura została zaakceptowana przez Sejm („za” zagłosowało 380 z 426 uczestniczących w głosowaniu posłów). 21 lipca 2021 Senat zatwierdził jego wybór.
23 lipca 2021 Marcin Wiącek złożył przed Sejmem ślubowanie, obejmując tym samym urząd rzecznika praw obywatelskich na pięcioletnią kadencję, co zakończyło ponad dziesięciomiesięczny impas w sprawie wyłonienia nowego RPO.
Posługuje się językami angielskim i francuskim.

</doc>
<doc id="3875616" url="https://pl.wikipedia.org/wiki?curid=3875616" title="Mount Russell">
Mount Russell

Mount Russell – wybitny szczyt w USA, w środkowej części stanu Kalifornia, położony około 20 km na zachód od miasta Lone Pine, na granicy hrabstw Inyo i Tulare w Sequoia National Park . Mount Russell jest piątym pod względem wysokości szczytem w najwyższych górach Kalifornii - górach Sierra Nevada i leży w odległości około 1 km na północ od najwyższego Mount Whitney. Obecna nazwa szczytowi została nadana na cześć Israela Russella, amerykańskiego geologa, badacza Alaski.

</doc>
<doc id="3875617" url="https://pl.wikipedia.org/wiki?curid=3875617" title="Mount Sill">
Mount Sill

Mount Sill – wybitny szczyt w USA, w środkowej części stanu Kalifornia, położony około 20 km na południowy zachód od miasta Big Pine, na granicy hrabstw Inyo i Fresno w Kings Canyon National Park. Jest to czwarty szczyt pod względem wysokości (po Mount Whitney, Mount Williamson, North Palisade) w najwyższych górach Kalifornii - górach Sierra Nevada. Obecna nazwa szczytowi została nadana w 1896 roku na cześć Edwarda Silla, amerykańskiego poety, profesora literatury na University of California.

</doc>
<doc id="3875630" url="https://pl.wikipedia.org/wiki?curid=3875630" title="Chrobakowe">
Chrobakowe



</doc>
<doc id="3875638" url="https://pl.wikipedia.org/wiki?curid=3875638" title="Medalistki igrzysk olimpijskich w narciarstwie alpejskim">
Medalistki igrzysk olimpijskich w narciarstwie alpejskim

Medalistki igrzysk olimpijskich w narciarstwie alpejskim – zestawienie zawodniczek, które przynajmniej raz stanęły na podium zawodów olimpijskich w narciarstwie alpejskim kobiet.
Zawody olimpijskie w narciarstwie alpejskim po raz pierwszy rozegrano na igrzyskach w Garmisch-Partenkirchen w 1936 roku. Wówczas w programie olimpijskim znalazła się kombinacja alpejska, która odbyła się także w 1948 w Sankt Moritz. Kombinacja nie znalazła się w programie olimpijskim w kolejnych latach, powróciła dopiero po czterdziestoletniej przerwie, tzn. podczas igrzysk w Calgary. Była rozgrywana na igrzyskach olimpijskich aż do 2006 roku włącznie, a następnie, od 2010 roku zamieniono ją na superkombinację. Od 1948 roku rozgrywane są również zawody olimpijskie w zjeździe i slalomie, od 1952 w slalomie gigancie, a od 1988 w supergigancie. Wszystkie konkurencje alpejskie, które były rozgrywane podczas igrzysk olimpijskich, były przeprowadzane w tej samej liczbie i formule wśród kobiet i mężczyzn. W 2018 roku po raz pierwszy rozegrano olimpijskie zawody drużynowe, w których udział wzięły czteroosobowe zespoły, składające się z dwóch kobiet i dwóch mężczyzn.
W narciarstwie alpejskim kobiet najbardziej utytułowane są reprezentantki Niemiec. W ich dorobku są 33 medale – 14 złotych, 10 srebrnych i 9 brązowych. Najwięcej medali wszystkich kruszców łącznie zdobyła druga w klasyfikacji wszech czasów Austria (53 medale – 13 złotych, 22 srebrne i 18 brązowych). Trzecie miejsce w klasyfikacji medalowej zajmuje Szwajcaria (31 medali – 13 złotych, 9 srebrnych i 9 brązowych).
Najbardziej utytułowaną narciarką alpejską jest Chorwatka Janica Kostelić. W latach 2002–2006 zdobyła ona sześć medali – cztery złote i dwa srebrne. Sześć medali olimpijskich (jeden złoty, jeden srebrny i cztery brązowe) zdobyła także Anja Pärson, która jednak za sprawą tylko jednego złotego medalu plasuje się na 21. miejscu w indywidualnej klasyfikacji medalowej. Drugie miejsce w klasyfikacji zajmuje Verena Schneider (pięć medali – trzy złote, jeden srebrny i jeden brązowy), a trzecie "ex aequo" Deborah Compagnoni i Maria Höfl-Riesch z dorobkiem trzech złotych i jednego srebrnego medalu.
W konkurencjach alpejskich kobiet rozgrywanych na igrzyskach olimpijskich jeden raz zdarzyło się, że wszystkie trzy miejsca na podium olimpijskim zajęły reprezentantki tego samego kraju. Dokonały tego reprezentantki Austrii (Christl Haas, Edith Zimmermann i Waltraud Hecher) w zjeździe podczas igrzysk w Innsbrucku w 1964 roku.
Trzykrotnie przyznano dwa medale tego samego kruszcu w jednej konkurencji podczas tych samych igrzysk olimpijskich. Dwukrotnie zdarzyło się to w slalomie gigancie – w 1964 roku srebrne medale zdobyły Christine Goitschel i Jean Saubert, a w 1992 roku również srebrne medale wywalczyły Diann Roffe i Anita Wachter. Z kolei podczas igrzysk w Soczi po raz pierwszy w historii dwie zawodniczki zajęły "ex aequo" pierwsze miejsce w zawodach olimpijskich. W zjeździe złote medale zdobyły wówczas Tina Maze i Dominique Gisin.
Medalistki chronologicznie.
Kombinacja.
Kombinacja kobiet po raz pierwszy znalazła się w programie olimpijskim podczas igrzysk w Garmisch-Partenkirchen, wspólnie z kombinacją mężczyzn. Była to pierwsza konkurencja alpejska rozgrywana w ramach igrzysk olimpijskich. Kombinację rozegrano również podczas kolejnych igrzysk, przeprowadzonych w 1948 roku w Sankt Moritz, a następnie wyłączono tę konkurencję z programu olimpijskiego. Powróciła ona w roku 1988 podczas igrzysk w Calgary i była rozgrywana w niezmiennej formie do roku 2006. Począwszy od 2010 roku, w związku z utworzeniem przez Międzynarodową Federację Narciarską nowej konkurencji, w ramach igrzysk olimpijskich przeprowadza się konkurs w superkombinacji.
Sześć zawodniczek zdobyło po dwa medale w kombinacji. Dwie z nich dwukrotnie zostały mistrzyniami olimpijskimi w tej konkurencji – Janica Kostelić w latach 2002–2006 oraz Maria Höfl-Riesch w latach 2010–2014. Po dwa medale olimpijskie zdobyły także: Anita Wachter (złoto i srebro), Martina Ertl i Julia Mancuso (obie srebro i brąz) oraz Anja Pärson (dwa razy brąz).
Poniższa tabela przedstawia wszystkie medalistki olimpijskie w kombinacji kobiet w latach 1936–2018.
Zjazd.
Pierwszy raz zawody olimpijskie w zjeździe przeprowadzono podczas igrzysk w 1948 w Sankt Moritz. Konkurencja ta rozgrywana była również na wszystkich kolejnych zimowych igrzyskach olimpijskich.
Jedyną zawodniczką, która zdobyła tytuł mistrzyni olimpijskiej w zjeździe i obroniła go podczas kolejnych igrzysk, była Katja Seizinger, która zwyciężyła w konkursach olimpijskich w 1994 i 1998 roku. Jest też jedyną zawodniczką, w dorobku której znalazły się dwa złote medale w tej konkurencji. Po dwa medale olimpijskie zdobyło również osiem innych zawodniczek: Trude Jochum-Beiser, Annemarie Moser-Pröll i Sofia Goggia (wszystkie złoty i srebrny), Marie-Theres Nadig, Christl Haas i Lindsey Vonn (złoty i brązowy), Isolde Kostner (srebrny i brązowy) oraz Waltraud Hecher (dwa razy brązowy). Podczas igrzysk w Soczi po raz pierwszy i jedyny przyznano dwa złote medale olimpijskie w zjeździe. Na pierwszym stopniu podium stanęły wtedy Tina Maze i Dominique Gisin. Podczas igrzysk w Innsbrucku w 1964 roku całe podium olimpijskie zajęły reprezentantki Austrii – Christl Haas (złoty), Edith Zimmermann (srebrny) i Waltraud Hecher (brązowy).
W poniższej tabeli ujęto wszystkie medalistki olimpijskie w zjeździe kobiet w latach 1948–2022.
Slalom.
Slalom kobiet znajduje się w programie igrzysk olimpijskich nieprzerwanie od 1948 roku. Wówczas konkurencja ta została włączona do kalendarza olimpijskiego wspólnie ze zjazdem alpejskim i znajdowała się w programie wszystkich kolejnych zimowych igrzysk olimpijskich. 
Jedyną trzykrotną medalistką olimpijską w slalomie jest Marlies Schild, która w latach 2006–2014 zdobyła dwa srebrne i jeden brązowy medal. Z kolei Verena Schneider jest jedyną zawodniczką, która dwukrotnie została mistrzynią olimpijską w tej konkurencji, zwyciężając zawody olimpijskie w 1988 i 1994 roku. Ponadto jeszcze pięć alpejek wywalczyło po dwa medale olimpijskie w slalomie: Marielle Goitschel (złoty i srebrny), Hannelore Wenzel i Anja Pärson (obie złoty i brązowy) oraz Christa Kinshofer i Wendy Holdener (obie srebrny i brązowy).
Poniższa tabela przedstawia wszystkie medalistki olimpijskie w slalomie kobiet w latach 1948–2022.
Slalom gigant.
Medale olimpijskie w slalomie gigancie po raz pierwszy przyznano podczas igrzysk w Oslo w 1952 roku. Na tych igrzyskach slalom gigant został włączony do kalendarza olimpijskiego w miejsce kombinacji. Zawody w slalomie gigancie były rozgrywane na wszystkich kolejnych zimowych igrzyskach.
Jedyną zawodniczką, która zdobyła tytuł mistrzyni olimpijskiej w slalomie gigancie i obroniła go podczas kolejnych igrzysk, była Deborah Compagnoni. Zdobyła ona złote medale w latach 1994–1998 i pozostaje jedyną, w dorobku której znalazły się dwa złota olimpijskie. Dwa medale zdobyły jeszcze cztery zawodniczki: Tina Maze (złoty i srebrny), Verena Schneider i Viktoria Rebensburg (obie złoty i brązowy), a także Perrine Pelen (dwa brązowe). Dwukrotnie na drugim stopniu podium w slalomie gigancie stanęły dwie zawodniczki. Podczas igrzysk w Innsbrucku srebrne medale zdobyły Christine Goitschel i Jean Saubert, a podczas igrzysk w Albertville – Diann Roffe i Anita Wachter.
Poniższe zestawienie przedstawia wszystkie medalistki olimpijskie w slalomie gigancie kobiet w latach 1952–2022.
Supergigant.
Rywalizacja olimpijska w supergigancie kobiet po raz pierwszy odbyła się w 1988 roku, podczas igrzysk w Calgary. Począwszy od tego roku supergigant był w programie wszystkich kolejnych zimowych igrzysk olimpijskich.
Najbardziej utytułowanymi alpejkami w supergigancie są, z dorobkiem złotego i srebrnego medalu, Michaela Dorfmeister (1998–2006) i Anna Veith (2014–2018). Po dwa medale olimpijskie wywalczyły jeszcze dwie zawodniczki: Janica Kostelić (dwa srebrne) i Alexandra Meissnitzer (dwa brązowe).
W tabeli poniżej zaprezentowano wszystkie medalistki olimpijskie w supergigancie kobiet w latach 1988–2022.
Zawody drużynowe.
Podczas igrzysk w Pjongczangu w 2018 roku po raz pierwszy rozdano medale olimpijskie w zawodach drużynowych. Każdy zespół składał się z dwóch kobiet i dwóch mężczyzn. Poniżej przedstawiono medalistów tych zawodów. Kursywą oznaczono startujących w poszczególnych drużynach mężczyzn.
Klasyfikacje medalowe.
Klasyfikacja zawodniczek.
W poniższej tabeli przedstawiono klasyfikację zawodniczek, które zdobyły przynajmniej jeden medal olimpijski w narciarstwie alpejskim. W przypadku zawodniczek, które startowały pod kilkoma nazwiskami, ujęto wszystkie te nazwiska. Podobnie uczyniono w przypadku zawodniczek startujących w barwach kilku państw. W przypadku zawodniczek z taką samą liczbą medali wszystkich kruszców w pierwszej kolejności wzięto pod uwagę rok zdobycia pierwszego medalu olimpijskiego, a w drugiej porządek alfabetyczny.
Klasyfikacja państw.
Poniższa tabela przedstawia klasyfikację państw, które zdobyły przynajmniej jeden medal olimpijski w narciarstwie alpejskim kobiet.
Klasyfikacja państw według lat.
W poniższej tabeli zestawiono państwa według liczby medali zdobytych w narciarstwie alpejskim kobiet podczas kolejnych edycji zimowych igrzysk olimpijskich. Przedstawiono sumę wszystkich medali (złotych, srebrnych i brązowych) we wszystkich konkurencjach łącznie.
Klasyfikacja państw według konkurencji.
W poniższej tabeli przedstawiono liczbę medali olimpijskich zdobytych przez poszczególne państwa w konkurencjach alpejskich kobiet. Zastosowano skróty używane przez Międzynarodową Federację Narciarską:

</doc>
<doc id="3875649" url="https://pl.wikipedia.org/wiki?curid=3875649" title="Brzękowice Dolne">
Brzękowice Dolne

Brzękowice Dolne – wieś w Polsce położona w województwie śląskim, w powiecie będzińskim, w gminie Psary.
Dawne Brzękowice to dzisiejsze Brzękowice Górne które z Gołąszą Górną współtworzą sołectwo "Gołąsza". Jeszcze w XIX wieku obszar dzisiejszych Brzękowic Dolnych i Brzękowic-Wału, które z dawną Gołąszą (dziś Gołąsza Dolna) współtworzą sołectwo Brzękowice, były słabo zabudowane.
Do 31 grudnia 2016 była to część wsi Brzękowice-Wał.

</doc>
<doc id="3875653" url="https://pl.wikipedia.org/wiki?curid=3875653" title="Dąbie Górne">
Dąbie Górne

Dąbie Górne – wieś w Polsce położona w województwie śląskim, w powiecie będzińskim, w gminie Psary.
Do 31 grudnia 2016 była to część wsi Dąbie o nazwie Dąbie-Swaty.

</doc>
<doc id="3875655" url="https://pl.wikipedia.org/wiki?curid=3875655" title="Dominique Pinon">
Dominique Pinon

Dominique Pinon, właściwie Dominique Jean-Claude Pinon (ur. 4 marca 1955 w Saumur) – francuski aktor teatralny, filmowy i telewizyjny.
Kariera.
Jest ulubionym aktorem Jean-Pierre Jeuneta. W 1983 był nominowany do Césara w kategorii "najbardziej obiecujący aktor" za Powrót Martina Guerre. W 1991 zdobył nagrodę dla najlepszego aktora na Festiwalu w Sitges, a w 2015 został wyróżniony na VideoMaker Film Festival. Ponadto w 2004 zdobył nagrodę Moliera za rolę w sztuce Zima pod stołem. W 2017 nominowano go do nagrody Saturna za "najlepszy występ gościnny" w serialu Outlander.

</doc>
<doc id="3875665" url="https://pl.wikipedia.org/wiki?curid=3875665" title="Nowe Bojszowy">
Nowe Bojszowy



</doc>
<doc id="3875677" url="https://pl.wikipedia.org/wiki?curid=3875677" title="Zbereżka">
Zbereżka



</doc>
<doc id="3875682" url="https://pl.wikipedia.org/wiki?curid=3875682" title="Art Students League of New York">
Art Students League of New York

Art Students League of New York – amerykańska Akademia Sztuk Pięknych, założona w 1875 roku w Nowym Jorku. Mieści się w budynku American Fine Arts Society, zbudowanym w latach 1891–1892, wpisanym 10 grudnia 1968 roku przez New York City Landmarks Preservation Commission na listę zabytków (Historic preservation) miasta Nowy Jork, a 6 maja 1980 roku – na listę zabytków USA National Register of Historic Places jako poz. nr 80002662.
Historia.
Art Students League powstała w 1875 roku po tym, jak w National Academy of Design zaczęły krążyć pogłoski, że wszystkie zajęcia plastyczne zostaną odwołane z powodu niewystarczających środków finansowych. Studenci Akademii chcieli kontynuować swoje zajęcia, więc wspólnie wynajęli i zaadaptowali w tym celu niewielkie pomieszczenie na poddaszu budynku położonego w centrum Manhattanu, na rogu 5th Avenue i 16th Street. W dołączonej do biuletynu nowej organizacji ulotce z lipca 1875 roku i skierowanej do Rady National Academy oraz wszystkich jej słuchaczy, przedstawiciel studentów napisał, iż dotychczasowi studenci National Academy of Design, pozostający w Nowym Jorku, założyli, we współpracy z profesorem Lemuelem Wilmarthem stowarzyszenie o nazwie Art Students League, stawiając sobie za cel dalszy rozwój sztuk pięknych. Był to czas, kiedy wielu młodych artystów, znajdujących się pod wpływem europejskiego modernizmu miało poczucie, iż wykształcenie, jakie otrzymywali w National Academy było zachowawcze i nie szło z duchem czasu. Pierwszym prezesem zarządu Ligi oraz jej pierwszym wykładowcą został Lemuel Wilmarth. Wśród członków zarządu znaleźli się artyści Thomas Eakins i Augustus Saint-Gaudens. W 1889 roku Liga współdziałała w założeniu stowarzyszenia Society of American Artists, które zbudowało dla siebie jako stałą siedzibę budynek przy 215 West 57th Street. Od 1892 roku w budynku tym ma swoją siedzibę Art Students League. Wśród jej pierwszych wykładowców znaleźli się, poza wyżej wymienionymi: William Merritt Chase, Julian Alden Weir, John Henry Twachtman, Kenyon Cox, Childe Hassam, Frank Duveneck, Thomas Wilmer Dewing i Arthur Wesley Dow. Po nich rozpoczęli prace, jako wykładowcy lub prelegenci, tak znani artyści jak: Frank DuMond, George Bridgman i Kenneth Hayes Miller. Wielu renomowanych artystów było zarówno wykładowcami, prelegentami jak i studentami Ligi. Byli wśród nich, między innymi: George Bellows, Thomas Hart Benton, Alexander Calder, Helen Frankenthaler, Georgia O’Keeffe, Theresa Bernstein, Barnett Newman, Norman Rockwell, Winslow Homer, Man Ray, Jackson Pollock, Lee Krasner, Robert Rauschenberg, James Rosenquist, Louise Nevelson, Reginald Marsh, Romare Bearden, Donald Judd, Roy Lichtenstein, Mark Rothko, Ben Shahn i Cy Twombly.
Proces nauczania w Art Students League był odzwierciedleniem praktyki stosowanej w prestiżowych francuskich akademiach sztuk pięknych. Przykładowo każdy wykładowca cieszył się pełną niezależnością w swoim atelier – sali wykładowej. Po 1920 roku Liga stała się najwybitniejszą uczelnią artystyczną w Stanach Zjednoczonych, inspirującą podobne instytucje w innych miastach amerykańskich i przyciągającą studentów ze wszystkich stanów.
W 1932 roku ówczesny prezesem rady nadzorczej Ligi, John French Sloan, czynił starania, aby pozyskać w charakterze wykładowcy radykalnego modernistę z Niemiec, George’a Grosza. Rada odrzuciła wniosek, a Sloan, poirytowany, złożył rezygnację. Po jego odejściu rada zmieniła jednak zdanie i Grosz został zaangażowany na sezon letni.
Art Students League dzisiaj.
Art Students League odegrała znaczącą rolę w ukształtowaniu dziedzictwa Ameryki w sztukach plastycznych. Co miesiąc naukę w akademii rozpoczyna ponad 2500 studentów, niezależnie od swego wieku, pochodzenia czy poziomu umiejętności. Studenci zdobywają wiedzę w zakresie rysunku, grafiki, rzeźby (w tym odlewów z brązu) i asamblażu. Uczelnia prezentuje także filmy, organizuje dyskusje panelowe, wykłady i rozmowy, które prowadzą znani artyści, właściciele galerii, eksperci techniczni, krytycy i badacze. Większość z tych imprez jest bezpłatna, a wszystkie są otwarte dla publiczności. Organizowane są comiesięczne kursy poranne, popołudniowe, wieczorowe i weekendowe, przeznaczone dla dzieci, młodzieży i dorosłych. Czynna jest również galeria sztuki.
W 1995 roku uczelnia otrzymała znaczące darowizny, fundusze oraz nieruchomość od rodziny jednego ze swych wykładowców, Vaclava Vytlacila. Środki te przeznaczono na założenie kampusu Art Students League’s Vytlacil Campus.
Zbiory.
Malarstwo i grafika.
Eksponaty z uczelnianej kolekcji pełniły początkowo rolę pomocy dydaktycznych. Jednymi z pierwszych dzieł, jakie weszły w skład kolekcji stałej był zbiór rycin Jamesa McNeilla Whistlera, podarowany uczelni przez pewnego sponsora. Później kolekcję zasiliły rysunki studentów Ligi, zdobywających wykształcenie w Europie. Inne prace zostały zakupione dzięki stypendiom przyznawanym wybitnym studentom. Kolekcja skorzystała również z hojności wykładowców uczelni, takich jak William Chase, którego ekstrawagancka osobowość i brawurowy styl przyciągały rzesze studentów. Jego "Martwa natura z rybami", odzwierciedlająca jego styl bezpośredniego malowania w ciemnych barwach, była przykładem na wykładach z martwej natury. Tacy wykładowcy jak Allen Tucker, Kenneth Hayes Miller czy Frank DuMond również podarowali swe prace uczelni. Kolekcja na przestrzeni dekad odzwierciedlała zmieniające się style i zainteresowania amerykańskich artystów. Takie płótna jak "Czytająca kobieta" Charlesa Courtneya Currana czy "Pole kukurydzy w październiku" Allena Tuckera odzwierciedlają zainteresowanie Amerykanów francuskim impresjonizmem przełomu XIX i XX wieku, z jego zainteresowaniem takimi tematami jak spędzanie czasu wolnego czy chwytanie ulotnych właściwości światła. Satyryczna grafika Johna Sloana "Koneserzy sztuki" została uznana przez część krytyków za ordynarną; ci sami krytycy używali później terminu Ashcan School do opisywania nieupozowanych scen miejskiego życia, przenoszonych na płótno przez Sloana i jego kolegów.
Rosnące pod koniec lat 20. zainteresowanie studentów europejską awangardą skłoniły uczelnię do zatrudnienia artystów z zagranicy, w tym Hansa Hofmanna, George’a Grosza i Jana Matulki. Lata spędzone w Paryżu sprawiły, że Matulka zainteresował się kubizmem i surrealizmem, co znalazło wyraz w takich jego pracach jak "Martwa natura z głową konia" i "Fonograf". Jednocześnie uczelnia zatrudniała artystów, którzy koncentrowali się na rodzimej tematyce malując obrazy w stylu american scene painting i social realism.
Zainteresowanie amerykańską tematyką charakteryzowało również prace wykładowców uczelni w latach 40. Grafik Martin Lewis interesował się architekturą Nowego Jorku i jego subkulturami, Reginald Marsh z kolei znalazł inspirację w tłumach wypełniających Coney Island.
W kolekcji reprezentowane są również prace artystów–wykładowców stylów abstrakcyjnych, tworzących w nietradycyjnych materiałach: Lea Mansa, Jacksona Pollocka, Adolpha Gottlieba, Charlesa Alstona i Normana Lewisa.
Rzeźba.
Integralną częścią programu edukacyjnego uczelni była niemal od samego początku rzeźba. W kolekcji znajdują się prace takich artystów jak: William Zorach i Rhoda Sherbell (rzeźbiarski portret Aarona Coplanda). Sztukę współczesną reprezentują prace takich artystów jak, między innymi: William Behnken, Michael Pellettieri, Ellen Eagle i Roberto Franzone.
LINEA.
Art Students League wydaje czasopismo internetowe LINEA, będące forum prezentacji poglądów artystów i wykładowców tej uczelni. Jest wydawane przez Stephanie Cassidy, która założyła je w 1997 roku. Nazwa czasopisma pochodzi od motta uczelni, zaczerpniętego z sentencji „Nulla dies sine linea” („Nie ma dnia bez linii”), przypisywanej starożytnemu greckiemu malarzowi Apellesowi przez rzymskiego historyka Pliniusza Starszego.

</doc>
<doc id="3875695" url="https://pl.wikipedia.org/wiki?curid=3875695" title="Batis capensis">
Batis capensis



</doc>
<doc id="3875698" url="https://pl.wikipedia.org/wiki?curid=3875698" title="Domenico Carafa della Spina di Traetto">
Domenico Carafa della Spina di Traetto

Domenico Carafa della Spina di Traetto (ur. 12 lipca 1805 w Neapolu, zm. 17 czerwca 1879 tamże) – włoski duchowny katolicki, arcybiskup Benewentu, kardynał.
Pochodził z arystokratycznego rodu. Święcenia kapłańskie przyjął 30 maja 1841. 22 lipca 1844 został wybrany arcybiskupem Benewentu. Sakrę otrzymał 11 sierpnia 1844 w Rzymie z rąk kardynała Vincenza Macchiego (współkonsekratorami byli patriarcha Fabio Maria Asquini i arcybiskup Giovanni Giuseppe Canali). Po aneksji Benewentu przez ˞Sardynię-Piemont w 1860 został wygnany z miasta, jednak urząd arcybiskupa formalnie sprawował do śmierci. Uczestniczył w obradach soboru watykańskiego I. 
22 lipca 1844 Grzegorz XVI wyniósł go do godności kardynalskiej, a 25 lipca 1844 nadał mu tytuł kardynała prezbitera Santa Maria degli Angeli e dei Martiri. 12 maja 1879 otrzymał od Leona XIII nowy kościół tytularny – San Lorenzo in Lucina. Wziął udział w Konklawe 1846 (wybierającym Piusa IX) i 1878 (wybierającym Leona XIII). W latach 1864-1865 pełnił funkcję Kamerlinga Świętego Kolegium Kardynałów.

</doc>
<doc id="3875699" url="https://pl.wikipedia.org/wiki?curid=3875699" title="Wąbrzeźno (gmina wiejska)">
Wąbrzeźno (gmina wiejska)



</doc>
<doc id="3875705" url="https://pl.wikipedia.org/wiki?curid=3875705" title="Jochen Nickel">
Jochen Nickel

Jochen Nickel, znany także jako Willy Freeze (ur. 10 kwietnia 1959 w Witten, w Niemczech) – niemiecki aktor.
Życiorys.
Początkowo kształcił się na budowniczego dróg. W latach 1981-1987 trafił do zespołu artystycznego Theaterpathologische Institut w Hattingen i Lünen. W 1988 zadebiutował na małym ekranie w telewizyjnym filmie kryminalnym ZDF "Śniadanie dla wrogów" ("Frühstück für Feinde"). Później pojawiał się w licznych rolach złoczyńców w kinie i telewizji.
12 kwietnia 1995 ożenił się z Frauke-Ellen Moeller, z którą ma córkę Lu-Lanę (ur. 18 sierpnia 1995). Jednak 18 listopada 2003 rozwiódł się. W latach 2003-2012 był w związku z Sonją Kirchberger.

</doc>
<doc id="3875710" url="https://pl.wikipedia.org/wiki?curid=3875710" title="Domencio Carafa di Traetto">
Domencio Carafa di Traetto



</doc>
<doc id="3875718" url="https://pl.wikipedia.org/wiki?curid=3875718" title="Polemonium Peak">
Polemonium Peak

Polemonium Peak – wybitny szczyt w USA, w środkowej części stanu Kalifornia, położony około 21 km na południowy zachód od miasta Big Pine, na granicy hrabstw Inyo i Fresno w Kings Canyon National Park. Polemonium Peak leży w jednej grupie ze szczytem North Palisade, a jest szóstym pod względem wysokości szczytem w najwyższych górach Kalifornii - górach Sierra Nevada. Po północnych zboczach ze szczytu spływa Lodowiec Palisade, jeden z największych lodowców Kalifornii.

</doc>
<doc id="3875719" url="https://pl.wikipedia.org/wiki?curid=3875719" title="Świężyca">
Świężyca



</doc>
<doc id="3875722" url="https://pl.wikipedia.org/wiki?curid=3875722" title="Nickel">
Nickel



</doc>
<doc id="3875729" url="https://pl.wikipedia.org/wiki?curid=3875729" title="Róża (województwo warmińsko-mazurskie)">
Róża (województwo warmińsko-mazurskie)



</doc>
<doc id="3875735" url="https://pl.wikipedia.org/wiki?curid=3875735" title="Aime-la-Plagne">
Aime-la-Plagne

Aime-la-Plagne – gmina we Francji, w regionie Owernia-Rodan-Alpy, w departamencie Sabaudia. W 2013 roku liczba ludności wynosiła 4395 mieszkańców. Przez gminę przepływa rzeka Isère. 
Gmina została utworzona 1 stycznia 2016 roku z połączenia trzech ówczesnych gmin: Aime, Granier oraz Montgirod. Siedzibą gminy została miejscowość Aime.

</doc>
<doc id="3875741" url="https://pl.wikipedia.org/wiki?curid=3875741" title="Domenico Carafa di Traetto">
Domenico Carafa di Traetto



</doc>
<doc id="3875742" url="https://pl.wikipedia.org/wiki?curid=3875742" title="Split Mountain">
Split Mountain

Split Mountain – wybitny szczyt w USA, w środkowej części stanu Kalifornia, położony około 20 km na południowy zachód od miasta Big Pine, na granicy hrabstw Inyo i Fresno w Kings Canyon National Park. Split Mountain jest jednym z najwyższych szczytów gór Sierra Nevada, a najbliższym znaczącym szczytem jest leżący 10 km na północny zachód Mount Sill. Nazwę szczyt zyskał ze względu na wyraźnie podzielony wierzchołek (ang. split).

</doc>
<doc id="3875748" url="https://pl.wikipedia.org/wiki?curid=3875748" title="Jelena Lolović">
Jelena Lolović

Jelena Lolović, cyr. Јелена Лоловић (ur. 14 lipca 1981 w Sarajewie) – serbska narciarka alpejska, trzykrotna uczestniczka zimowych igrzysk olimpijskich (2002–2010), czterokrotna medalistka zimowej uniwersjady.
Wystąpiła podczas igrzysk w Salt Lake City, Turynie i Vancouver. W 2002 roku zajęła 40. miejsce w slalomie gigancie, a w slalomie nie została sklasyfikowana. W 2006 roku była 30. w slalomie gigancie, 43. w slalomie i supergigancie, natomiast nie ukończyła kombinacji. W ostatnim starcie olimpijskim, w 2010 roku zajęła 30. miejsce w supergigancie, była 33. w slalomie gigancie, a slalomu nie ukończyła. W 2002, 2006 i 2010 roku pełniła funkcję chorążej swojej reprezentacji podczas ceremonii otwarcia igrzysk olimpijskich. W Salt Lake City była chorążą reprezentacji Jugosławii, w Turynie reprezentacji Serbii i Czarnogóry, a w Vancouver Serbii.
W 2003 podczas uniwersjady w Tarvisio zdobyła brązowy medal w slalomie gigancie. Dwa lata później, na uniwersjadzie w Innsbrucku, zdobyła złoty medal w zjeździe i srebrne medale w slalomie gigancie i supergigancie.
Wzięła udział w sześciu edycjach mistrzostw świata w narciarstwie alpejskim w latach 1999–2009. Najwyższe miejsce w zawodach tej rangi zajęła w 2005 roku w kombinacji (19. miejsce). Regularnie startowała również w zawodach Pucharu Świata. Najwyższą lokatę osiągnęła w listopadzie 2009 w Aspen, kiedy to zajęła 14. miejsce w slalomie.

</doc>
<doc id="3875756" url="https://pl.wikipedia.org/wiki?curid=3875756" title="Jelena Lolovic">
Jelena Lolovic



</doc>
<doc id="3875758" url="https://pl.wikipedia.org/wiki?curid=3875758" title="Basibranchial">
Basibranchial

Basibranchial – skruktura anatomiczna występująca między innymi u ryb, wchodząca w skład łuków skrzelowych.
U spodoustych serie zaawansowanch ewolucyjnie "basibranchial" dzielą się na dwie części.
U Telestomi noszą one dobrze rozwinięte płytki zębowe, wyjątek stanowią dwudyszne.
Promieniopłetwe dysponują kilkoma centrami kostnienia w obrębie "basibranchial". Zawsze występują też co najmniej 2 "basibranchial". Cecha ta wydaje się zaawansowana ewolucyjnie.
Mięśniopłetwe mają tylko jedno skostnienie odpowiadające "basibranchial", za to duże, połączone stawowo z parzystymi elementami łuku, noszące dwie duże płytki zębowe. Podobnie nieparzysty "basibranchial" obecny był u eustenopterona, taki stan odziedziły też czworonogi. Pojedynczy "basibranchial" obserwuje się również u celakantokształtnych, ramieniopłetwych i Rhipidistia, nie wydaje się jednak, że może on stanowić dowód wspólnego pochodzenia, jest bowiem cechą prymitywną.

</doc>
<doc id="3875761" url="https://pl.wikipedia.org/wiki?curid=3875761" title="Fagopyrum acutatum">
Fagopyrum acutatum

Fagopyrum acutatum (Lehm.) Mansf. ex K.Hammer – gatunek rośliny z rodziny rdestowatych ("Polygonaceae" Juss.). Występuje naturalnie w Pakistanie, północnych częściach Indii i Mjanmy, w Nepalu, Bhutanie, Wietnamie oraz Chinach (w prowincjach Anhui, Fujian, Gansu (południowa część), Guangdong, Henan, Hubei, Hunan, Jiangsu, Jiangxi, Junnan, Kuejczou, Shaanxi, Syczuan i Zhejiang, a także w regionach autonomicznych – Kuangsi oraz Tybecie). 
Biologia i ekologia.
Rośnie na wilgotnych łąkach. Występuje na wysokości od 1200 do 2800 m n.p.m. Kwitnie od kwietnia do października, natomiast owoce dojrzewają od maja do października. 
Zastosowanie.
Liście tego gatunku są spożywane jako warzywo, z kolei nasiona wykorzystywane są w leczeniu zaburzeń żołądkowych.

</doc>
<doc id="3875762" url="https://pl.wikipedia.org/wiki?curid=3875762" title="Kopie">
Kopie



</doc>
<doc id="3875763" url="https://pl.wikipedia.org/wiki?curid=3875763" title="Kopytnik olbrzymi">
Kopytnik olbrzymi

Kopytnik olbrzymi ("Asarum maximum" Hemsl.) – gatunek rośliny z rodziny kokornakowatych ("Aristolochiaceae" Juss.). Występuje naturalnie w środkowych Chinach – w prowincjach Hubei oraz Syczuan. 
Biologia i ekologia.
Rośnie w lasach, na próchnicznym podłożu. Występuje na wysokości od 600 do 800 m n.p.m. Kwitnie od kwietnia do maja.

</doc>
<doc id="3875765" url="https://pl.wikipedia.org/wiki?curid=3875765" title="Asarum maximum">
Asarum maximum



</doc>
<doc id="3875767" url="https://pl.wikipedia.org/wiki?curid=3875767" title="Litsea rubescens">
Litsea rubescens

Litsea rubescens Lecomte – gatunek rośliny z rodziny wawrzynowatych ("Lauraceae" Juss.). Występuje naturalnie w południowych Chinach – w prowincjach Kuejczou, Hubei, Hunan, Syczuan, Junnan i południowa część Shaanxi oraz w Tybetańskim Regionie Autonomicznym. 
Biologia i ekologia.
Roślina dwupienna. Rośnie w wiecznie zielonych lasach oraz zaroślach. Występuje na wysokości od 700 do 3800 m n.p.m.

</doc>
<doc id="3875768" url="https://pl.wikipedia.org/wiki?curid=3875768" title="Muehlenbeckia nummularia">
Muehlenbeckia nummularia

Muehlenbeckia nummularia H. Gross – gatunek rośliny z rodziny rdestowatych ("Polygonaceae" Juss.). Występuje naturalnie w Peru. 
Biologia i ekologia.
Rośnie w zaroślach. Występuje na wysokości od 3000 do 3500 m n.p.m.

</doc>
<doc id="3875769" url="https://pl.wikipedia.org/wiki?curid=3875769" title="Ołownik niebieski">
Ołownik niebieski

Ołownik niebieski ("Plumbago zeylanica" ) – gatunek rośliny z rodziny ołownicowatych ("Plumbaginaceae" Juss.). Występuje naturalnie w Indiach, jednak został naturalizowany w różnych częściach świata. 
Biologia i ekologia.
Kwitnie od października do marca.

</doc>
<doc id="3875781" url="https://pl.wikipedia.org/wiki?curid=3875781" title="Zamroczenie">
Zamroczenie

Zespół zamroczeniowy (, , in. zamroczenie, stan pomroczny) – zespół zaburzeń świadomości o nagłym początku, trwający od kilku minut do kilku tygodni, który charakteryzuje ograniczenie kontaktu o różnym nasileniu, brak orientacji autopsychicznej i allopsychicznej, nieprawidłowe i niemożliwe do przewidzenia reakcje oraz emocje.
Definicja.
Zespół jakościowych zaburzeń świadomości, z przewagą jej zwężenia.
Obraz kliniczny.
Zespół zamroczeniowy prosty rozpoczyna i kończy się nagle i trwa od kilku minut do kilku tygodni. Charakteryzuje się zniesieniem kontaktu z otoczeniem, nieprzewidywalnymi oraz często gwałtownymi reakcjami oraz emocjami, pojawieniem się nieuporządkowanych zachowań odbiegających od typowych dla chorego, czasem iteracji, perseweracji lub też stereotypii, brakiem orientacji autopsychicznej i allopsychicznej, ograniczeniem zdolności poznawczych. Po ustąpieniu zamroczenia może wystąpić sen terminalny oraz niepamięć całego okresu zamroczenia, której nasilenie jest zależne od stopnia zwężenia świadomości. Zespół zamroczeniowy spełnia kryteria niepoczytalności zgodnie z art. 31 § 1 kodeksu karnego (2016).
Diagnostyka różnicowa.
Zespół zamroczeniowy należy różnicować z padaczką, fugą dysocjacyjną, zaburzeniami schizotypowymi, zaburzeniami afektywnymi dwubiegunowymi oraz organicznymi chorobami mózgu.

</doc>
<doc id="3875782" url="https://pl.wikipedia.org/wiki?curid=3875782" title="Zespół zamroczeniowy">
Zespół zamroczeniowy



</doc>
<doc id="3875783" url="https://pl.wikipedia.org/wiki?curid=3875783" title="Dziadak">
Dziadak



</doc>
<doc id="3875785" url="https://pl.wikipedia.org/wiki?curid=3875785" title="Triplaris punctata">
Triplaris punctata

Triplaris punctata Standl. – gatunek rośliny z rodziny rdestowatych ("Polygonaceae" Juss.). Występuje naturalnie w Peru oraz Brazylii (w stanie Acre).

</doc>
<doc id="3875787" url="https://pl.wikipedia.org/wiki?curid=3875787" title="Janowo (powiat koniński)">
Janowo (powiat koniński)



</doc>
<doc id="3875791" url="https://pl.wikipedia.org/wiki?curid=3875791" title="Adam Hołownia">
Adam Hołownia

Adam Hołownia – polski naukowiec, farmakolog, profesor nauk farmaceutycznych.
Życiorys.
W 1983 ukończył analitykę medyczną na Akademii Medycznej w Białymstoku. Po studiach rozpoczął pracę na stanowisku asystenta w Zakładzie Chemii Nieorganicznej i Analitycznej. W 1990 pod kierunkiem prof. Ryszarda Farbiszewskiego obronił pracę doktorską "Wpływ etanolu i jego metabolitu aldehydu octowego na aktywność niektórych enzymów metabolizujących amoniak w wątrobie i mózgu (Badania doświadczalne)" uzyskując stopień naukowy doktora nauk medycznych. W 1993 wyjechał na staż naukowy do Centrum Neurochemii CNRS w Strasburgu. Po stażu rozpoczął pracę w Zakładzie Biochemii i Biologii Molekularnej Uniwersytetu Bretanii Zachodniej w Breście na stanowisku asystenta. W 1996, po powrocie do Polski, rozpoczął pracę jako adiunkt w Zakładzie Farmakologii Klinicznej AMB. W latach 1997–1998 pracował w Zakładzie Farmakologii Mount Sinai w Nowym Jorku. W 2003 na podstawie osiągnięć naukowych i złożonej rozprawy otrzymał na Akademii Medycznej im. Feliksa Skubiszewskiego w Lublinie stopień naukowy doktora habilitowanego nauk farmaceutycznych. W 2013 uzyskał tytuł naukowy profesora.
Pracował także jako nauczyciel akademicki w Zakładzie Chemii Leków na Wydziale Farmaceutycznym UMB. Obecnie jest kierownikiem Zakładu Farmakologii UMB. Jest również sekretarzem oddziału białostockiego Polskiego Towarzystwa Farmakologicznego

</doc>
<doc id="3875793" url="https://pl.wikipedia.org/wiki?curid=3875793" title="Mona Marshall">
Mona Marshall

Mona Marshall właściwie Mona M. Iannotti (ur. 31 sierpnia 1947) – amerykańska aktorka głosowa.

</doc>
<doc id="3875794" url="https://pl.wikipedia.org/wiki?curid=3875794" title="Entrelacs">
Entrelacs

Entrelacs może dotyczyć:

</doc>
<doc id="3875796" url="https://pl.wikipedia.org/wiki?curid=3875796" title="Janowo Racięckie">
Janowo Racięckie



</doc>
<doc id="3875797" url="https://pl.wikipedia.org/wiki?curid=3875797" title="Za zasługi dla ochrony zdrowia">
Za zasługi dla ochrony zdrowia



</doc>
<doc id="3875798" url="https://pl.wikipedia.org/wiki?curid=3875798" title="Četiri godišnja doba">
Četiri godišnja doba

Četiri godišnja doba – minialbum serbskiego zespołu Bajaga i instruktori wydany w 1991 roku nakładem wytwórni Diskoton. Nagrań dokonano w kwietniu 1991 roku w studio nagraniowym należącym do zespołu.
Linki zewnętrzne.
Okładka

</doc>
<doc id="3875807" url="https://pl.wikipedia.org/wiki?curid=3875807" title="Entrelacs (miejscowość)">
Entrelacs (miejscowość)

Entrelacs – gmina we Francji, w regionie Owernia-Rodan-Alpy, w departamencie Sabaudia. W 2013 roku populacja ludności wynosiła 5834 mieszkańców. 
Gmina została utworzona 1 stycznia 2016 roku z połączenia sześciu ówczesnych gmin: Albens, Cessens, Épersy, Mognard, Saint-Germain-la-Chambotte oraz Saint-Girod. Siedzibą gminy została miejscowość Albens.

</doc>
<doc id="3875809" url="https://pl.wikipedia.org/wiki?curid=3875809" title="Ernst Kröll">
Ernst Kröll

Ernst Kröll (ur. 8 listopada 1948 w Saalfelden am Steinernen Meer) – austriacki skoczek narciarski, brązowy medalista mistrzostw Europy juniorów w 1968, rekordzista Hans-Walland-Großschanze (1970–1973), czwarty zawodnik mistrzostw świata w 1970, trzykrotny medalista mistrzostw Austrii.
Przebieg kariery.
W latach 1967–1972 startował w konkursach Turnieju Czterech Skoczni. Najwyższe miejsce w pojedynczych zawodach zajął 6 stycznia 1968 w Innsbrucku, gdzie był dwunasty. Najwyżej sklasyfikowany w punktacji łącznej turnieju został w tym samym sezonie, plasując się na 18. miejscu z dorobkiem 760,5 punktu.
W lutym 1968 w Les Rousses zdobył brązowy medal mistrzostw Europy juniorów w konkursie skoków narciarskich. Do zwycięzcy zawodów – Knuta Kongsgaarda – stracił 8,6 punktu, a do zdobywcy drugiego miejsca – Torbjörna Hedberga – 0,5 punktu.
W lutym 1970 uczestniczył w mistrzostwach świata w Wysokich Tatrach. W konkursach skoków zajął 17. miejsce na skoczni normalnej i 4. na skoczni dużej, ex aequo z Tauno Käyhkö. Do Stanisława Gąsienicy-Daniela, zdobywcy brązowego medalu, stracił 2,2 punktu.
W marcu 1972 roku wziął udział w mistrzostwach świata w lotach narciarskich w Planicy. W zawodach zajął 34. miejsce w stawce 43 zawodników.
W latach 1969–1971 trzykrotnie został medalistą mistrzostw Austrii w skokach narciarskich. W 1969 zdobył złoty medal w Schwarzach, w 1970 srebrny w Bad Aussee, a w 1971 brązowy w Andelsbuch.
W 1970 roku poprawił rekord Hans-Walland-Großschanze w Murau, lądując na 107. metrze. Wynik ten był rekordem skoczni do 1973, kiedy poprawił go Walter Steiner.

</doc>
<doc id="3875810" url="https://pl.wikipedia.org/wiki?curid=3875810" title="Ernst Kroell">
Ernst Kroell



</doc>
<doc id="3875812" url="https://pl.wikipedia.org/wiki?curid=3875812" title="Feldflieger-Abteilung 43">
Feldflieger-Abteilung 43

Feldflieger-Abteilung Nr. 43 – FFA 43 (Polowy oddział lotniczy nr 43) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w drugim miesiącu I wojny światowej, w dniu 13 września 1914 roku z Festtungsfliegerabteilung 6 i weszła w skład większej jednostki 2 kompanii Batalionu Lotniczego nr 3. Jednostka uczestniczyła w walkach na froncie wschodnim.
7 grudnia 1916 roku jednostka została przeformowana i zmieniona we Fliegerabteilung 43 – (FA 43).

</doc>
<doc id="3875814" url="https://pl.wikipedia.org/wiki?curid=3875814" title="Mount Langley">
Mount Langley

Mount Langley – wybitny szczyt w USA, w środkowej części stanu Kalifornia, położony około 20 km na zachód od miasta Lone Pine, na granicy hrabstw Inyo i Tulare w Sequoia National Park . Mount Langley jest jednym z najwyższych szczytów w górach Sierra Nevada i leży w odległości około 8 km na południowy wschód od najwyższego Mount Whitney. Obecna nazwa szczytowi została nadana w 1905 roku na cześć Samuela Pierpont Langleya, amerykańskiego astronoma i fizyka.

</doc>
<doc id="3875824" url="https://pl.wikipedia.org/wiki?curid=3875824" title="Biele (gmina Wierzbinek)">
Biele (gmina Wierzbinek)

Biele – osada w Polsce położona w województwie wielkopolskim, w powiecie konińskim, w gminie Wierzbinek.
Do 31 grudnia 2016 była to część wsi Słomkowo.
Zobacz też: Biele

</doc>
<doc id="3875831" url="https://pl.wikipedia.org/wiki?curid=3875831" title="Sosnówka (województwo wielkopolskie)">
Sosnówka (województwo wielkopolskie)

Sosnówka – osada w Polsce położona w województwie wielkopolskim, w powiecie konińskim, w gminie Wierzbinek.
Do 31 grudnia 2016 była to część wsi Zakrzewek.
Zobacz też: Sosnówka

</doc>
<doc id="3875833" url="https://pl.wikipedia.org/wiki?curid=3875833" title="Miguel Ferreira da Costa">
Miguel Ferreira da Costa

Tomás de Aquino OSB, właściwie Miguel Ferreira da Costa (ur. 1954 w Rio de Janeiro) – brazylijski duchowny, tradycjonalista katolicki, przeor klasztoru benedyktynów Świętego Krzyża w Nova Friburgo, biskup Unii Kapłańskiej Marcela Lefebvre (USML).
W okresie studiów prawniczych w Rio de Janeiro sympatyzował z poglądami katolickiego pisarza Gustavo Corção Braga. W związku z odkryciem powołania do życia duchownego, przyjęciem postawy integrystycznej, podjął decyzję o porzuceniu studiów prawniczych. Wyjechał do Francji. Wstąpił do wspólnoty monastycznej założonej przez Gérarda Calveta. W 1974 roku złożył śluby zakonne i zamieszkał w opactwie benedyktyńskim w Bédoin. Odbył studia teologiczne w macierzystym klasztorze oraz w seminarium duchownym w Ecône. Po zakończeniu nauki w 1980 roku przyjął święcenia kapłańskie z rąk arcybiskupa Marcela Lefebvre'a. W latach 1980-1987 przebywał w opactwie benedyktyńskim w Le Barroux.
W 1987 roku powrócił do Ameryki Południowej z zamiarem założenia wspólnoty monastycznej w Brazylii, w której pielęgnowana byłaby tradycja liturgii w nadzwyczajnej formie rytu rzymskiego. Został przeorem klasztoru Świętego Krzyża w Nova Friburgo. Nowe opactwo benedyktyńskie od samego początku działalności stało się ośrodkiem tradycjonalizmu katolickiego i ściśle współpracowało z bractwami kapłańskimi FSSPX i FSSJV.
Gdy w 1988 roku dojść miało do ekskomuniki latae sententiae biskupów Marcela Lefebvre'a i Antônio de Castro Mayera, a wspólnota benedyktyńska Gérarda Calveta w Le Barroux przyjęła stanowisko pełnego podporządkowania się Stolicy Apostolskiej, przeor Tomás de Aquino oraz mnisi z Nova Friburgo stanęli na stanowisku pozostania w oporze do posoborowego nauczania Kościoła katolickiego i opowiedzieli się za lefebrystami.
W 2002 roku po rozwiązaniu Bractwa Kapłańskiego Świętego Jana Marii Vianneya klasztor Świętego Krzyża w Nova Friburgo pod przewodnictwem przeora Tomása de Aquino stał się miejscem wokół, którego zaczęli się skupiać brazylijscy tradycjonaliści katoliccy odrzucający możliwość przystąpienia do apostolskiej administratury personalnej Świętego Jana Marii Vianneya.
W 2012 roku przeor Tomás de Aquino udzielił poparcia grupie oporu w łonie FSSPX i biskupowi Richardowi Williamsonowi. W 2013 roku był najważniejszym redaktorem, a następnie sygnatariuszem deklaracji "Ut fideles inveniamur". Jest jednym z głównych organizatorów Unii Kapłańskiej Marcela Lefebvre'a.
19 marca 2016 roku przyjął sakrę biskupią z rąk Richarda Williamsona.

</doc>
<doc id="3875838" url="https://pl.wikipedia.org/wiki?curid=3875838" title="Irena Białkowska">
Irena Białkowska

Irena Białkowska-Józefek (ur. 17 października 1914 w Poznaniu, zm. 20 lipca 1987 tamże) – polska lekkoatletka, biegaczka na średnich dystansach oraz siatkarka.
Życiorys.
Reprezentantka Polski (np. w wygranym meczu międzypaństwowym z Japonkami w 1934 – zajęła 3. miejsce w biegu na 800 metrów).
Halowa wicemistrzyni kraju w biegu na 500 metrów (1938).
Mistrzyni Polski w biegu przełajowym na ok. 1,5 km (1946).
Jako zawodniczka Warty Poznań zdobyła także złoty medal mistrzostw Polski w siatkówce (1946).
Pracowała jako sekretarka, m.in. w Polskim Związku Bokserskim.

</doc>
<doc id="3875846" url="https://pl.wikipedia.org/wiki?curid=3875846" title="Mount Tyndall">
Mount Tyndall

Mount Tyndall – wybitny szczyt w USA, w środkowej części stanu Kalifornia, położony około 25 km na północny zachód od miasta Lone Pine, na granicy hrabstw Inyo i Tulare w Sequoia National Park . Mount Tyndall jest jednym z najwyższych szczytów w górach Sierra Nevada i leży w odległości około 8 km na północ od najwyższego Mount Whitney. Obecną nazwę szczytowi nadano na cześć irlandzkiego profesora geografii, glacjologa, autora książek o topografii gór, alpinisty Johna Tyndalla.

</doc>
<doc id="3875847" url="https://pl.wikipedia.org/wiki?curid=3875847" title="Jajko niespodzianka">
Jajko niespodzianka



</doc>
<doc id="3875855" url="https://pl.wikipedia.org/wiki?curid=3875855" title="Nowa Gogolina">
Nowa Gogolina



</doc>
<doc id="3875856" url="https://pl.wikipedia.org/wiki?curid=3875856" title="Wilczogóra (kolonia w województwie wielkopolskim)">
Wilczogóra (kolonia w województwie wielkopolskim)



</doc>
<doc id="3875857" url="https://pl.wikipedia.org/wiki?curid=3875857" title="Wilczogóra (wieś w województwie wielkopolskim)">
Wilczogóra (wieś w województwie wielkopolskim)



</doc>
<doc id="3875858" url="https://pl.wikipedia.org/wiki?curid=3875858" title="Nevena Ignjatović">
Nevena Ignjatović

Nevena Ignjatović, cyr. Невена Игњатовић (ur. 28 grudnia 1990 w Kragujevacu) – serbska narciarka alpejska, dwukrotna uczestniczka igrzysk olimpijskich (2010, 2014), mistrzyni zimowej uniwersjady.
Wystąpiła podczas igrzysk w Vancouver i Soczi. W Vancouver wystartowała w trzech konkurencjach – była 32. w slalomie, 39. w slalomie gigancie, a w supergigancie nie została sklasyfikowana. W Soczi zajęła 28. miejsce w slalomie gigancie, a slalomu nie ukończyła.
W 2013 podczas uniwersjady w Trentino zdobyła złoty medal w slalomie. Startowała również w uniwersjadach w 2009 i 2011 roku, jednak bez osiągnięć medalowych.
Wzięła udział w trzech edycjach mistrzostw świata w narciarstwie alpejskim w latach 2011–2015. Najwyższe miejsce w zawodach tej rangi zajęła w 2011 roku w slalomie (32. miejsce). Regularnie startuje również w zawodach Pucharu Świata. Najwyższą lokatę osiągnęła w grudniu 2016 w Val d'Isère, kiedy to zajęła 24. miejsce w kombinacji.

</doc>
<doc id="3875860" url="https://pl.wikipedia.org/wiki?curid=3875860" title="Nevena Ignjatovic">
Nevena Ignjatovic



</doc>
<doc id="3875861" url="https://pl.wikipedia.org/wiki?curid=3875861" title="Kościół Narodzenia Najświętszej Maryi Panny w Baborowie">
Kościół Narodzenia Najświętszej Maryi Panny w Baborowie

Kościół Narodzenia Najświętszej Maryi Panny – rzymskokatolicki kościół parafialny Parafii Narodzenia Najświętszej Maryi Panny należącej do dekanatu Kietrz, diecezji opolskiej.
Historia.
Obecna świątynia została zbudowana na początku XIX wieku na miejscu spalonej świątyni późnogotyckiej. W 1922 roku została przebudowana w stylu neobarokowym. konsekrował ją biskup ołomuniecki Leopold Prečan w 1924 roku. W 1945 roku budowla została zniszczona. Odbudowana dzięki staraniom pierwszego proboszcza, karmelity trzewiczkowego - O. Marcina Tomasza Hałupki. Rekonsekrowana w 1948 roku . 
Ołtarze.
Ołtarz główny wykonany na początku XIX wieku został przekształcony na początku XXI wieku. Nastawa ołtarzowa (retabulum) podzielona jest kolumnami i pilastrami, między którymi są umieszczone posągi Abrahama i Dawida oraz aniołów w zakończeniu. Z lewej i prawej strony na konsolach znajdują się rzeźby świętych apostołów Piotra i Pawła.
Ołtarze boczne zostały wykonane na z początku XIX wieku. Lewy jest poświęcony świętemu Antoniemu, a z lewej i prawej strony są umieszczone posagi dwóch świętych rycerzy. W prawym jest umieszczona rzeźba św. Jana Nepomucena, a z lewej i prawej strony są umieszczone przestrzenne przedstawienia św. Szczepana i św. Wawrzyńca.

</doc>
<doc id="3875862" url="https://pl.wikipedia.org/wiki?curid=3875862" title="La Plagne-Tarentaise">
La Plagne-Tarentaise

La Plagne-Tarentaise – gmina we Francji, w regionie Owernia-Rodan-Alpy, w departamencie Sabaudia. W 2013 roku populacja ludności wynosiła 3814 mieszkańców. Przez gminę przepływa rzeka Isère. 
Gmina została utworzona 1 stycznia 2016 roku z połączenia czterech ówczesnych gmin: Bellentre, La Côte-d’Aime, Mâcot-la-Plagne oraz Valezan. Siedzibą gminy została miejscowość Mâcot-la-Plagne.

</doc>
<doc id="3875864" url="https://pl.wikipedia.org/wiki?curid=3875864" title="La Plagne Tarentaise">
La Plagne Tarentaise



</doc>
<doc id="3875868" url="https://pl.wikipedia.org/wiki?curid=3875868" title="Stary Bukowiec (województwo wielkopolskie)">
Stary Bukowiec (województwo wielkopolskie)



</doc>
<doc id="3875869" url="https://pl.wikipedia.org/wiki?curid=3875869" title="Stary Bukowiec (województwo pomorskie)">
Stary Bukowiec (województwo pomorskie)



</doc>
<doc id="3875880" url="https://pl.wikipedia.org/wiki?curid=3875880" title="Mount Kaweah">
Mount Kaweah

Mount Kaweah – wybitny szczyt w USA, w środkowej części stanu Kalifornia, położony około 35 km na zachód od miasta Lone Pine na terenie hrabstwa Tulare w Sequoia National Park. Mount Kaweah jest jednym z najwyższych szczytów w górach Sierra Nevada i leży w odległości około 18 km na zachód od najwyższego Mount Whitney.

</doc>
<doc id="3875882" url="https://pl.wikipedia.org/wiki?curid=3875882" title="Wielka Wieś (gmina Buk)">
Wielka Wieś (gmina Buk)



</doc>
<doc id="3875885" url="https://pl.wikipedia.org/wiki?curid=3875885" title="Marija Trmčić">
Marija Trmčić

Marija Trmčić, cyr. Марија Трмчић (ur. 20 października 1986 w Užicach) – serbska narciarka alpejska, dwukrotna uczestniczka igrzysk olimpijskich (2006, 2010), dwukrotna uczestniczka mistrzostw świata (2007, 2009).
Wystąpiła w slalomie podczas igrzysk w Turynie i Vancouver. W 2006 roku zajęła 46. miejsce, a w 2010 roku nie została sklasyfikowana (nie ukończyła pierwszego przejazdu).
Wzięła udział w dwóch edycjach mistrzostw świata w narciarstwie alpejskim w latach 2007 i 2009. Tylko raz została w zawodach tej rangi sklasyfikowana – w 2007 roku zajęła 51. miejsce w slalomie gigancie. W styczniu 2008 dwukrotnie wystartowała w zawodach Pucharu Świata, jednak ani razu nie została sklasyfikowana.

</doc>
<doc id="3875886" url="https://pl.wikipedia.org/wiki?curid=3875886" title="Marija Trmcic">
Marija Trmcic



</doc>
<doc id="3875890" url="https://pl.wikipedia.org/wiki?curid=3875890" title="Kings Canyon National Park">
Kings Canyon National Park



</doc>
<doc id="3875892" url="https://pl.wikipedia.org/wiki?curid=3875892" title="Teresa Białobrzeska">
Teresa Białobrzeska

Teresa Białobrzeska-Pilarska (ur. 1937) – polska lekkoatletka, płotkarka.
Kariera.
Wicemistrzyni Polski w biegu na 80 metrów przez płotki (1952).

</doc>
<doc id="3875897" url="https://pl.wikipedia.org/wiki?curid=3875897" title="Justice League (film)">
Justice League (film)



</doc>
<doc id="3875901" url="https://pl.wikipedia.org/wiki?curid=3875901" title="Wielka Wieś (gmina Stęszew)">
Wielka Wieś (gmina Stęszew)



</doc>
<doc id="3875906" url="https://pl.wikipedia.org/wiki?curid=3875906" title="Szmezdrowo">
Szmezdrowo



</doc>
<doc id="3875915" url="https://pl.wikipedia.org/wiki?curid=3875915" title="Marian Placzek">
Marian Placzek

Marian Lesław Placzek (ur. 21 sierpnia 1886 w Podgórzu, zm. 14/15 sierpnia 1941 w Czarnym Lesie) – polski nauczyciel.
Życiorys.
Urodził się 21 sierpnia 1886 w Podgórzu. Był synem Wiktora i Cecylii z domu Ott. W 1906 zdał egzamin dojrzałości w C. K. Gimnazjum Męskim w Sanoku (w jego klasie byli m.in. Michał Drwięga, Bronisław Polityński, Michał Stepek, Ryszard Zacharski, Tadeusz Zaleski).
W 1910 został mianowany zastępcą nauczyciela w C. K. Gimnazjum w Trembowli. Uczył tam języka polskiego, języka greckiego, język łacińskiego, języka niemieckiego, historii
. 19 grudnia 1911 otrzymał urlop, na którym przebywał od 1 lutego 1912.
Po odzyskaniu przez Polskę niepodległości według stanu z 1926 był zatrudniony w II Państwowym Gimnazjum w Stanisławowie. Uczył tam języka polskiego. Ponadto, w tym czasie w Stanisławowie był polonistą w Polskim Prywatnym Gimnazjum Żeńskim im Elizy Orzeszkowej i w Prywatnym Gimnazjum Koedukacyjnym. W tym mieście uczył też języka polskiego w V Gimnazjum i Liceum z ukraińskim językiem nauczania przy ul. Lipowej. Był działaczem Ogniska Związku Nauczycielstwa Polskiego w Stanisławowie, w jego ramach pod koniec lat 30. udzielał się w Poradni Koleżeńskiej z języka polskiego.
Podczas II wojny światowej i nastaniu okupacji niemieckiej został zamordowany w dokonanej przez Niemców egzekucji w Czarnym Lesie pod Pawełczem w nocy 14/15 sierpnia 1941. Po wojnie w 1946 jego los pozostawał nieznany i przed Sądem Grodzkim w Prudniku toczyło się postępowanie o uznanie za zmarłego (według tego źródła 3 września 1941 został aresztowany w Stanisławowie przez gestapo). W ramach Apelu Poległych uczniów sanockiego gimnazjum w publikacji z 1958 Józef Stachowicz podał, że Marian Placzek zmarł na terenie ZSRR podczas II wojny światowej 1939-1945. W 1962 Marian Placzek został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.

</doc>
<doc id="3875927" url="https://pl.wikipedia.org/wiki?curid=3875927" title="Obchody 900-lecia chrztu Rusi">
Obchody 900-lecia chrztu Rusi

Obchody 900-lecia chrztu Rusi – uroczystości o charakterze religijno-państwowym obchodzone w 1888 r. w całym Imperium Rosyjskim upamiętniające 900. rocznicę chrztu Rusi. Głównym dniem obchodów był 15 lipca.
Inicjatorem upamiętnienia 900-lecia chrztu Rusi był ówczesny prawosławny metropolita kijowski i halicki Platon, a pomysł ten wsparł oberprokurator Świątobliwego Synodu Rządzącego Konstantin Pobiedonoscew, który zapewnił akceptację Synodu i doprowadził do tego, że obchody miały charakter ogólnopaństwowy, a nie tylko lokalny, ograniczony do metropolii kijowskiej, jak planował Platon. Uroczystości zaczęły się już późną wiosną 1887 r. i obejmowały propagowanie pamięci chrztu Rusi oraz wielkiego księcia kijowskiego Włodzimierza, który doprowadził do chrztu i w związku z tym był uznany za świętego Cerkwi. Główny dzień obchodów wyznaczono na 15 lipca 1888 r., czyli na dzień wspomnienia św. Włodzimierza w Cerkwi. Harmonogram tych uroczystości był jednolity w skali kraju: w noc wigilijną odbywało się czuwanie wiernych w każdej cerkwi, a 15 VII uroczyste nabożeństwa w prawosławnych katedrach, a następnie odbywające się w honorowej asyście wojska procesje do rzeki celem święcenia wody, po których miał miejsce salut artyleryjski.

</doc>
<doc id="3875933" url="https://pl.wikipedia.org/wiki?curid=3875933" title="Želimir Vuković">
Želimir Vuković

Želimir Vuković, cyr. Желимир Вуковић (ur. 29 kwietnia 1983 w Adinkuru) – serbski narciarz alpejski, olimpijczyk z Turynu, mistrz i wicemistrz Jugosławii z 2002 roku.
Wystąpił w zawodach olimpijskich w slalomie podczas igrzysk w Turynie. Po pierwszym przejeździe zajmował 42. miejsce, w drugim został jednak zdyskwalifikowany.
Wdziął udział w dwóch edycjach mistrzostw świata w narciarstwie alpejskim w latach 2005 i 2007. Tylko raz został w zawodach tej rangi sklasyfikowany – w 2007 roku zajął 30. miejsce w slalomie gigancie. W 2005 i 2006 roku dwukrotnie wystartował w zawodach Pucharu Świata, jednak ani razu nie został sklasyfikowany.
W marcu 2002 roku w Kopaoniku został mistrzem Jugosławii w slalomie i wicemistrzem w slalomie gigancie.

</doc>
<doc id="3875936" url="https://pl.wikipedia.org/wiki?curid=3875936" title="Zelimir Vukovic">
Zelimir Vukovic



</doc>
<doc id="3875937" url="https://pl.wikipedia.org/wiki?curid=3875937" title="Les Belleville">
Les Belleville

Les Belleville – gmina we Francji, w regionie Owernia-Rodan-Alpy, w departamencie Sabaudia. W 2013 roku populacja ludności wynosiła 2958 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Saint-Martin-de-Belleville oraz Villarlurin. Siedzibą gminy została miejscowość Saint-Martin-de-Belleville. Dnia 1 stycznia 2019 roku nastąpiły kolejne zmiany administracyjne. Do Les Belleville włączono ówczesną gminę Saint-Jean-de-Belleville. Siedzibą gminy pozostała miejscowość Saint-Martin-de-Belleville. 

</doc>
<doc id="3875950" url="https://pl.wikipedia.org/wiki?curid=3875950" title="Dymitr Romanow (ur. 1926)">
Dymitr Romanow (ur. 1926)



</doc>
<doc id="3875962" url="https://pl.wikipedia.org/wiki?curid=3875962" title="Kristen Jaymes Stewart">
Kristen Jaymes Stewart



</doc>
<doc id="3875967" url="https://pl.wikipedia.org/wiki?curid=3875967" title="Suini">
Suini



</doc>
<doc id="3875970" url="https://pl.wikipedia.org/wiki?curid=3875970" title="Salins-Fontaine">
Salins-Fontaine

Salins-Fontaine – gmina we Francji, w regionie Owernia-Rodan-Alpy, w departamencie Sabaudia. W 2013 roku populacja gminy wynosiła 1022 mieszkańców. Przez gminę przepływają rzeki Isère oraz Doron de Bozel. 
Gmina została utworzona 1 stycznia 2016 roku z połączenia dwóch ówczesnych gmin: Fontaine-le-Puits oraz Salins-les-Thermes. Siedzibą gminy została miejscowość Salins-les-Thermes.

</doc>
<doc id="3875974" url="https://pl.wikipedia.org/wiki?curid=3875974" title="Encyklopedia ekumenizmu w Polsce (1964-2014)">
Encyklopedia ekumenizmu w Polsce (1964-2014)



</doc>
<doc id="3875980" url="https://pl.wikipedia.org/wiki?curid=3875980" title="Leonardo Veliz">
Leonardo Veliz



</doc>
<doc id="3875986" url="https://pl.wikipedia.org/wiki?curid=3875986" title="Akademia Leona Koźmińskiego">
Akademia Leona Koźmińskiego



</doc>
<doc id="3876003" url="https://pl.wikipedia.org/wiki?curid=3876003" title="Uczelnia Łazarskiego">
Uczelnia Łazarskiego



</doc>
<doc id="3876006" url="https://pl.wikipedia.org/wiki?curid=3876006" title="Ja’akow Ne’eman">
Ja’akow Ne’eman

Ja’akow Ne’eman (hebr.: יעקב נאמן, ang.: "Yaakov Neeman", ur. 16 września 1939 w Tel Awiwie, zm. 1 stycznia 2017 w Jerozolimie) – izraelski prawnik, wykładowca i polityk, w 1996 oraz latach 2009–2013 minister sprawiedliwości, w latach 1997–1998 minister finansów.
Życiorys.
Urodził się 16 września 1939 w rodzinie religijnych syjonistów w Tel Awiwie w ówczesnym Brytyjskim Mandacie Palestyny. Uczył się w jesziwie, a następnie służył w wojsku. W latach 1961–1964 studiował prawo na Uniwersytecie Hebrajskim w Jerozolimie, naukę zakończył zdobyciem bakalaureatu. Następnie na New York University zdobył tytuł LLM.
Od 1966 roku był członkiem Izraelskiej Izby Adwokackiej, w 1968 na nowojorskiej uczelni uzyskał doktorat nauk prawnych. Od tego czasu pracował jako adwokat oraz wykładowca stając się jednym z najwybitniejszych izraelskich prawników. W 1972 założył kancelarię prawniczą wspólnie z Chaimem Herzogiem – przyszłym prezydentem Izraela z ramienia Partii Pracy. W latach 1972–1974 zasiadał w komisji poprawy prawa podatkowego. W 1976 jako profesor wizytujący wykładał prawo na Uniwersytecie Kalifornijskim w Los Angeles. W latach 1977–1978 był przewodniczącym komisji do zbadania relacji pomiędzy prawem podatkowym i ograniczeniami walutowymi oraz członkiem publicznej komisji dotyczącej izraelskich samorządów. W latach 1977–1979 wykładał prawo na Uniwersytecie Telawiwskim oraz był członkiem Rady Gubernatorów Banku Izraela. Od 1979 do 1981 był dyrektorem generalnym w ministerstwie finansów, gdy ministrem w rządzie Menachema Begina był Jigga’el Hurwic. W latach 1989–1990 wykładał prawo na New York University, a w 1990 na Uniwersytecie Hebrajskim. W 1991 był członkiem komisji śledczej w sprawie afery na Wzgórzu Świątynnym, a w latach 1991–1992 pracował w komisji ds. alokacji przy Ministerstwie Spraw Publicznych. W 1992 ponownie został członkiem Rady Gubernatorów Banku Izraela i był nim aż do śmierci. W 1994 powrócił jako profesor wizytujący na Uniwersytet Hebrajski.
Nigdy nie był członkiem Knesetu, trzykrotnie jednak pełnił funkcje ministerialne w rządach Likudu. 18 czerwca 1996 został, jako polityk bezpartyjny, ministrem sprawiedliwości w I rządzie Binjamina Netanjahu. Obowiązki pełnił przez niespełna dwa miesiące do 10 sierpnia, kiedy zastąpił go sam Netanjahu. W kolejnym roku powrócił do rządu, obejmując 9 lipca tekę ministra finansów. Pozostał na stanowisku do 18 grudnia 1998. Zarówno jego poprzednikiem jak i następcą na tym stanowisku był premier.
Był członkiem komitetu centralnego Banku Światowego.
Po stworzeniu przez Netanjahu nowej koalicji wyborczej po wyborach w 2009 roku Ne’eman wszedł w skład jego drugiego rządu – przez całą kadencję – od 31 marca 2009 do 18 marca 2013 pełnił funkcję ministra sprawiedliwości.
Zmarł 1 stycznia 2017 w Jerozolimie
Życie prywatne.
Był żonaty, miał sześcioro dzieci.
Publikacje.
Był autorem i redaktorem siedmiu książek oraz przeszło trzydziestu artykułów poświęconych głównie prawu fiskalnemu oraz papierom wartościowym. Jego książki były publikowane zarówno w Izraelu jak i poza jego granicami

</doc>
<doc id="3876009" url="https://pl.wikipedia.org/wiki?curid=3876009" title="Ja'akow Ne'eman">
Ja'akow Ne'eman



</doc>
<doc id="3876010" url="https://pl.wikipedia.org/wiki?curid=3876010" title="Yaakov Neeman">
Yaakov Neeman



</doc>
<doc id="3876011" url="https://pl.wikipedia.org/wiki?curid=3876011" title="Jaakow Neeman">
Jaakow Neeman



</doc>
<doc id="3876019" url="https://pl.wikipedia.org/wiki?curid=3876019" title="Polish Open University">
Polish Open University



</doc>
<doc id="3876033" url="https://pl.wikipedia.org/wiki?curid=3876033" title="CCTV-R">
CCTV-R



</doc>
<doc id="3876037" url="https://pl.wikipedia.org/wiki?curid=3876037" title="Wyższa Szkoła Inżynierii i Zdrowia">
Wyższa Szkoła Inżynierii i Zdrowia



</doc>
<doc id="3876050" url="https://pl.wikipedia.org/wiki?curid=3876050" title="Homer (poemat)">
Homer (poemat)

Homer – poemat szkockiego poety Williama Edmondstoune'a Aytouna, opublikowany w zbiorze "Poland, Homer, and Other Poems", wydanym w 1832, kiedy autor miał zaledwie dziewiętnaście lat. Poeta zadedykował cały tom księciu Adamowi Czartoryskiemu. Poemat Homer, poświęcony największemu greckiemu poecie epickiemu, jest napisany oktawą.
&lt;poem&gt;
"Far in the glass of the AEgean sea" 
"There lies a lonely and sequestered isle," 
"Where Innocence was queen — fair queen! whom we" 
"Desire to seek, but cannot; impious guile" 
"Was there unknown. The gentle and the free "
"Gazed on each other with unclouded smile," 
"And Beauty, with a hand of melting power." 
"Tended that garden like a faery bower." 
&lt;/poem&gt;

</doc>
<doc id="3876059" url="https://pl.wikipedia.org/wiki?curid=3876059" title="CCTV News">
CCTV News



</doc>
<doc id="3876062" url="https://pl.wikipedia.org/wiki?curid=3876062" title="Bitwa na Kosowym Polu (cykl)">
Bitwa na Kosowym Polu (cykl)

Bitwa na Kosowym Polu – serbski cykl epicki, złożony z przekazywanych ustnie wśród ludu pieśni bohaterskich opowiadających o bitwie, jaka się rozegrała na Kosowym Polu 15 czerwca 1389 roku.
Poematy datuje się na XV wiek. Spisane zostały w XIX wieku przez Vuka Stefanovicia Karadžića.
Treść.
Bitwa na Kosowym Polu była jednym z najważniejszych wydarzeń w historii Serbów. Starcie to zadecydowało o utracie przez Serbię niepodległości. W boju zginął serbski władca Łazarz, tytułowany księciem albo carem, a także przewodzący najeźdźcom sułtan Murad. Bitwa przeszła do legendy. Opowieści o niej przekazywali w formie literatury ustnej ludowi pieśniarze. Klęska była postrzegana w aspekcie religijnym jako kara za grzechy albo cierpienie mające oczyścić naród.
Poemat przedstawia bitwę z Turkami z w kategoriach walki dobra ze złem. Postacie Serbów w poemacie są heroizowane. Walczą za wiarę, są waleczni i decydują się bronić ojczyzny pomimo świadomości klęski. Turcy natomiast charakteryzują się okrucieństwem i działają podstępnie.
Wybrane pieśni.
Ożenienie Kniazia Lazara – Lazar służył na dworze cara Stefana. Pragnął, by władca znalazł dla niego żonę. Stefan wybrał córkę szlachcica Jug-Bogdana, którego wraz z dziewięciorgiem synów zaprosił na ucztę. Car wcześniej pouczył Lazara, by podał Jug-Boganowi złoty kielich z winem, a kiedy obdarowany będzie się zastanawiał, w jaki sposób się odwdzięczyć, poprosił o rękę jego córki Milicy. Lazar tak uczynił, a Jug-Bogdan sprawdził w księdze starosławnej – proroczej księdze zawierającej informacje o losach wszystkich od zarania dziejów do końca świata, czy Lazar jest przeznaczony Milicy. Jug-Bogdan przepowiedział ożenienie się Lazara z Milicą, a także objęcie tronu i carostwo we Kruszewcu. Stefan pod wpływem tych słów podarował parze prezent ślubny w postaci złotego jabłka.
Miłosz u Łacinników – Miłosz-Obylicz, zięć Lazara, wyruszył odebrać podatek od Serbów wyznawców kościoła rzymskiego. W wyniku sprzeczki, doszło do zakładu, mającego rozstrzygnąć, które kościoły są piękniejsze. Miłosz miał przerzucić buzdyganem nad cerkwią. Uczynił to, lecz broń spadła na dwór miejscowego bana i zabiła gospodarza, jego synów oraz wszystkich gości. Łacinnicy zdecydowali się ukarać posła i zamknęli go w ciemnicy. Miłoszowi udało się wysłać list do Lazara, który zagroził Łacinnikom wojną i nakazał uwolnienie zięcia, co ci w pośpiechu zrobili.
Wybór cara Lazara i bój na Kosowie – święty Eliasz w postaci sokoła dostarczył Lazarowi wiadomość od Boga. Car musiał dokonać wyboru: Królestwo Niebieskie czy królestwo na ziemi. Car zdecydował się dokonać ofiary, wybierając wieczne boże królestwo, co oznaczało porażkę chrześcijan w nadchodzącej wojnie z Turkami , a w konsekwencji upadek królestwa. Lazar postawił cerkiew z jedwabiu na Kosowie, gdzie wezwał patriarchę, który wyspowiadał serbskie wojsko. W toczącej się bitwie umarli Jug-Bogdan i jego dziewięciu synów, wojewoda Gojko, ban Ugljesz, król Wukaszyn, książę Stefan, w końcu także Lazar, którego zdradził zięć Wuk Brankowicz.
Ostatnia uczta cara Lazara – W dzień przed bitwą we Kruszewcu Lazar wyprawił ucztę. Za stołami zasiadała szlachta, wśród której obecni byli m.in. Jug-Bogdan z synami, a także zięciowie władcy Miłosz Obylicz i Wuk Brankowicz. Gospodarz chwalił przymioty gości, ale najbardziej cenił dzielność Miłosza, dlatego oznajmił, że choćby ten miał go jutro zdradzić, to wypije za jego zdrowie. Miłosz ukłonił się oraz rzekł, że nigdy nie zdradziłby cara. Za to oskarżył o to Wuka Brankowicza. Aby udowodnić swoją uczciwość Miłosz obiecał zabić sułtana Murata.
Caryca Milica i bój na Kosowie – W wieczór przed bitwą na Kosowie caryca poprosiła swego męża, by pozostawił we dworze najmłodszego z jej dziewięciu braci – Boszka Jugowicza. Car polecił jej zatrzymać go nazajutrz w trakcie pochodu i poprosić brata, by pozostał. Milica uczyniła to, ale brat odmówił jej, bojąc się oskarżeń o tchórzostwo. Kobieta zatrzymała każdego ze swoich braci, ale żaden nie zgodził się z nią zostać. Caryca omdlewa. Nadjeżdżający Lazar żałuje żony, każe swemu słudze zanieść ją do zamku i dotrzymać jej towarzystwa w grodzie. Sługa odniósł carycę, ale nie dotrzymał obietnicy i ruszył na wojnę za swoim panem.
Kosowska dziewczyna – Po walkach na Kosowym Polu po polu bitwy błąkała się dziewczyna z chlebem i winem. Obmywała, karmiła i poiła dogorywających. Spotykała rannego chorążego, który zapytał jej, kogo szuka. Dziewczyna opowiedziała, że w trakcie przygotowań do bitwy, kiedy wszyscy walczący spowiadali się w cerkwi, koło jej domu przeszło trzech braci wojewodów Miłosz Obylicz, Iwan Kosańczycz i Toplica Milan. Bracia kolejno ofiarowali jej płaszcz, pierścień i szarfę. W zamian za modlitwę obiecali jej ślub z najmłodszym z braci – Toplicą. Dziewczyna szukała narzeczonego i jego braci. Ranny powiadomił ją o śmierci wszystkich trzech.
Forma.
Pieśni składające się na cykl są pisane typowym dla literatury serbskiej dziesięciozgłoskowcem ze średniówką po sylabie czwartej.
&lt;poem&gt;
"Święto święci Lazar car dostojny"
"We Kruszewcu, mocnym grodzie swoim,"
"Święci święto świętego Amozja;"
"Wszystkie pany na święto zaprasza,"
"Drobne listy śląc k' nim z pozdrowieniem."
&lt;/poem&gt;
"Bitwa na Kosowym Polu" zalicza się do nurtu epiki ustnej, podobnie jak fińska "Kalevala" i podania ludów azjatyckiego stepu.
Przekłady.
Na język polski pieśni o carze Łazarzu i bitwie na Kosowym polu tłumaczyli Roman Zmorski i Józef Bohdan Zaleski.

</doc>
<doc id="3876069" url="https://pl.wikipedia.org/wiki?curid=3876069" title="Herb Rejowca">
Herb Rejowca

Herb Rejowca – jeden z symboli miasta Rejowiec i gminy Rejowiec w postaci herbu ustanowiony 20 maja 2019 r.
Wygląd i symbolika.
Herb przedstawia w polu czerwonym okszę srebrną z toporzyskiem złotym, ostrzem w prawo.
Czerwień symbolizuje odwagę, szlachetność oraz waleczność. Jest to wersja herbu Oksza, którym pieczętował się Mikołaj Rej – założyciel i właściciel miasta.

</doc>
<doc id="3876074" url="https://pl.wikipedia.org/wiki?curid=3876074" title="USS Ohio (1820)">
USS Ohio (1820)

USS Ohio – amerykański żaglowy okręt liniowy, który wszedł do służby w 1838 roku. Na trzech pokładach przenosił do 64 dział.
Historia.
USS „Ohio” należał do serii dziewięciu żaglowych okrętów liniowych które miały być wyposażone przynajmniej w 74 działa, których budowę autoryzował Kongres 29 kwietnia 1816 roku. Budowa okrętu rozpoczęła się w 1818 roku w stoczni Brooklyn Navy Yard w Brooklynie, według projektu opracowanego przez Henry’ego Eckforda. Okręt został zwodowany 30 maja 1820 roku, a następnie, nieukończony, z powodu braku środków przeniesiony do rezerwy. Nieużywany ulegał degradacji, jednak ostatecznie udało się go wykończyć w 1838 roku.
18 października 1838 roku USS „Ohio” wszedł w skład Eskadry Śródziemnomorskiej dowodzonej przez Isaaca Hulla. Przez dwa lata był tam okrętem flagowym. W tym czasie ochraniał u wybrzeży Afryki szlaki handlowe, a także utrudniał prowadzony w tym rejonie handel niewolnikami. W 1840 roku okręt powrócił do Bostonu, gdzie został przeniesiony do rezerwy. W latach 1841–1846 był wykorzystywany w roli okrętu koszarowego. Funkcję tę okręt pełnił także w latach 1851–1875. W 1883 roku został sprzedany prywatnemu przedsiębiorstwu, a następnie po roku spłonął i zatonął w płytkiej wodzie w rejonie Nowego Jorku, gdzie jego szczątki są dostępne dla nurków na głębokości 6 metrów.

</doc>
<doc id="3876086" url="https://pl.wikipedia.org/wiki?curid=3876086" title="Goes (gmina)">
Goes (gmina)

Goes – gmina w Holandii, w prowincji Zelandia. Siedzibą gminy jest Goes. Według spisu ludności z roku 2016 gminę zamieszkuje 37 260 osób. Burmistrzem od 2010 roku jest René Verhulst. Przez gminę przebiegają autostrady A58 i A256. Na jej terenie mieści się stacja kolejowa Goes.
Miejscowości.
Na terenie gminy znajduje się 9 miejscowości, w tym 1 miasto (Goes), a także 11 przysiółków.
Przysiółki: Blauwewijk, De Groe, Goese Sas, Monnikendijk, Noordeinde, Planketent, Roodewijk, Sluis de Piet, Tervaten, Waanskinderen, Wissekerke

</doc>
<doc id="3876092" url="https://pl.wikipedia.org/wiki?curid=3876092" title="Alojzy Rabata">
Alojzy Rabata

Alojzy Rabata (ur. ok. 1430 w Monte S. Giuliano (Erice), zm. 8 maja 1490) – hiszpański karmelita i błogosławiony Kościoła katolickiego.
Biografia.
W 1443 po wstąpieniu do klasztoru karmelitów rozpoczął formację, a później po kilku latach został wyświęcony na kapłana. Następnie mianowany na przeora klasztoru w Randazzo. Zmarł z powodu ran po ugodzeniu przez Antoniego Catalucci. Beatyfikował go Grzegorz XVI przez aprobację kultu 10 grudnia 1841.

</doc>
<doc id="3876094" url="https://pl.wikipedia.org/wiki?curid=3876094" title="The Mosiad, or Israel Delivered">
The Mosiad, or Israel Delivered

 
The Mosiad, or Israel Delivered. A Sacred Poem, in Six Canticles – poemat epicki Charlesa Smitha, opublikowany w 1815, oparty na przekazie biblijnym. Opowiada o uwolnieniu Izraelitów z niewoli egipskiej przez Mojżesza. Utwór był recenzowany w "The Literary Panorama and National Register" i "The Monthly Review, Or, Literary Journal".

</doc>
<doc id="3876105" url="https://pl.wikipedia.org/wiki?curid=3876105" title="Koniec i początek">
Koniec i początek

Koniec i początek – tomik poetycki Wisławy Szymborskiej, opublikowany w 1993. Zbiór uważany jest za jeden z najważniejszych w dorobku poetki. Był to ostatni tom wydany przed przyznaniem jej Nagrody Nobla i być może o nim przesądził. Był to zarazem pierwszy jej zbiorek po przełomie politycznym 1989. Do najbardziej znanych wierszy z omawianej publikacji należą wiersz tytułowy i utwór "Kot w pustym mieszkaniu", będącym pożegnaniem poetki ze zmarłym Kornelem Filipowiczem.

</doc>
<doc id="3876112" url="https://pl.wikipedia.org/wiki?curid=3876112" title="L’America">
L’America

L'America; poema eroico – epos włoskiego poety Girolama Bartolomei, opublikowany w 1650. Utwór jest napisany oktawą (ottava rima). Ta ośmiowersowa strofa, pisana jedenastozgłoskowcem (endecasillabo), rymująca się abababcc, była typową zwrotką największej epiki włoskiej końca średniowiecza, renesansu i baroku. Bartolemei zbudował fabułę eposu na przeciwstawieniu Krzysztofowi Kolumbowi Ameriga Vespucciego, jako prawdziwego odkrywcy nowego lądu.

</doc>
<doc id="3876122" url="https://pl.wikipedia.org/wiki?curid=3876122" title="Tamerlan Wielki">
Tamerlan Wielki

Tamerlan Wielki ("Tamburlaine the Great") – dwuczęściowa tragedia angielskiego poety i dramaturga Christophera Marlowe’a, wystawiona około 1587 i opublikowana w 1590. Opowiada o życiu i podbojach mongolskiego władcy Timura Chromego. Jest napisana wierszem białym (blank verse).
Data powstania utworu.
"Tamerlan" był grany w sezonie 1587-1588 i zyskał ogromne powodzenie u publiczności. Wydano go anonimowo w 1590 roku. Jedynie kąśliwa uwaga Greene’a pozwala na ustalenie, że autorem utworu jest Marlowe. Dramat został oparty na hiszpańskiej kronice.
Treść.
Część I.
Akt I.
Mycetes, król perski, wysyła swego generała Theridamasa z tysiącem jeźdźców dla poskromienia, najeżdżającego granice państwa, scytyjskiego pasterza, Tamerlana. Brat królewski, Kosroe, marzy o przywróceniu Persji jej dawnej świetności i za plecami brata spiskuje przeciw niemu. Zbuntowani żołnierze obwołują go królem. Tamerlan zagarnął orszak córki sułtana Egiptu, Zenokraty, podróżującej przez Medię. Księżniczka tak mu się spodobała, że nie chce jej uwolnić. Na czele swoich pięciuset wojowników przygotowuje się do walki z dwukrotnie liczniejszym przeciwnikiem, udaje mu się jednak, wizją swej przyszłej potęgi, przeciągnąć go na swoją stronę.
Akt II.
Kosroe na czele czterdziestotysięcznej armii postanawia połączyć się z Tamerlanem, by stanąć do walki z bratem. Mycetes nadciąga i za radą Menandra każe rozsypać złoto na polu bitwy, aby zwabić do niego żądnych złota barbarzyńców. Ginie jednak w bitwie, jego armia zostaje rozproszona. Tamerlan przynosi Kosroesowi drugą koronę. Kosroe mianuje go namiestnikiem Persji, sam zaś na czele dwudziestotysięcznej armii wyrusza do Perspepolis. Tamerlan ma zebrać resztę armii i ruszyć za nim. Tamerlan obiecuje swoim współpracownikom korony Medii, Partii i Scytii, gdy zostanie królem Persji. Wspólnie uderzają na oddalającego się Kosroesa. Nowy król Persji zostaje pokonany i umiera raniony przez Teridamasa.
Akt III.
Bajazet wysyła spod Konstantynopola swego wysłannika, który ma przestrzec Tamerlana przed potęgą Turcji. Sam ma nadzieję w krótkim już czasie doprowadzić do zdobycia oblężonego miasta. Zenokrata martwi się oziębłością ukochanego Tamerlana. Jej sługa Agydas odradza jej związek z Tamerlanem. Ten zabiera ze sobą ukochaną, a Adygasowi posyła przez sługi sztylet, by popełnił samobójstwo. Nadciąga Bajazet z królami Maroka, Fezu i Algieru. Dochodzi do bitwy. Zenokrata niepokoi się o los ukochanego, podczas gdy żona sułtana, Zabina, jej urąga. Zwycięża jednak Tamerlan, królowie Fezu, Algierii i Maroka giną, a Bajazet trafia do niewoli.
Akt IV.
Sułtan Egiptu i król Arabii przygotowują się do odparcia najazdu Tamerlana, mimo klęski Bajazeta, sułtan jest przekonany, że ze swą 350-tysięczną armią pokonana 800-tysięczną armię Tamerlana. Tamerlan po plecach Bajazeta, wiezionego w klatce za wojskiem, wstępuje na tron. Snuje plany podboju całego świata. Zenokrata prosi go o oszczędzenie oblężonego Damaszku, jej miasta rodzinnego. Tamerlan obiecuje okazać litość dopóki namioty, które rozstawił są białe. Podczas uczty Bajazet lży z klatki Tamerlana, który uważa, że "groźby wrogów przynoszą mu chlubę" i upokarza więźnia. Ustanawia Theridamasa, Techellesa i Usumcasana królami Algieru, Fezu i Maroka.
Akt V.
Kiedy nadzieja odsieczy zawiodła, mimo że namioty z czerwonych stały się czarne, co znamionuje największy gniew Tamerlana, obrońcy wysyłają w poselstwie z prośbą o litość piękne dziewice w bieli. Tamerlan każe je zabić i powiesić na murach oblężonego miasta. Waha się jednak czy przez wzgląd na smutek ukochanej Zenokraty nie oszczędzić mieszkańców Damaszku, przezwycięża jednak chwilę słabości. Jego dowódcy donoszą mu, że miasto zostało zdobyte, a z południa nadciągają połączone siły sułtana Egiptu i króla Arabii. Tamerlan nakazuje oszczędzić sułtana, ojca Zenokraty. Bajazet popada w rozpacz, nie ma już nadziei, by jakikolwiek bóg mógł przeciwstawić się gwieździe Tamerlana. Jego żona wygraża bogom, gdy odchodzi na chwilę, Bajazet przeklina Tamerlana i rozbija sobie głowę o pręty klatki. Zabina na widok martwego męża popada w obłęd i też rozbija sobie głowę. Zenokrata jest przerażona rozmiarami śmierci, która towarzyszy pochodowi jej ukochanego. Zjawia się śmiertelnie ranny król Arabii i umiera szczęśliwy, że dane mu było zobaczyć tą, którą miał poślubić. Tamerlan wprowadza ojca Zenokraty. Starzec uznaje swą przegraną, cieszy się jednak z wywyższenia swej córki. Tamerlan uroczyście koronuje Zenokratę na królową Persji i poślubia ją.
Część II.
Akt I.
Nad Dunajem spotykają się armie turecka dowodzona przez Orkanesa, króla Natolii i węgierska dowodzona przez króla Zygmunta. Ponieważ ziemiom tureckim zagraża Tamerlan, Orkanes zawiera pokój z chrześcijanami. Kalapin syn Bajazeta, więziony w Kairze, namawia swego dozorcę, Almedę, by mu dopomógł w ucieczce, obiecuje mu w zamian królestwo. Tamerlan bada czy jego synowie są zdolni do kierowania państwem. Młodsi: Celebinus i Amiras nie boją się rozlewu krwi, najstarszy, Kalifas wolałby jednak zostać przy matce i wziąć jakikolwiek tron od ojca. Ojciec zapowiada jednak, że będzie go musiał wywalczyć. Przybywają Usumcasane, Techelles i Theridamas ze swymi wojskami. Pierwszy podczas wyprawy wojennej opanował ziemie Afryki północnej aż po Gibraltar i Wyspy Kanaryjskie, drugi wyprawił się wzdłuż Nilu, opanował królestwo Jana Wielkiego, walczył z Amazonkami, Podbił Zanzibar, Etiopię i Nubię, Theridamas podbił w Europie Stokę, Padalię i Kodenię, przez morze dotarł do Oblii i spalił Nigra Silva.
Akt II.
Królowie Budy i Czech namawiają Zygmunta, by złamał pokój i uderzył na pozbawione wojsk ziemie tureckie, skoro Orkanes wyruszył przeciw Tamerlanowi. Orkanes dowiedziawszy się o zdradzie króla węgierskiego wzywa Mahometa i Chrystusa, by pomścili jego przeniewierstwo. Chrześcijanie ponoszą klęskę, a Zygmunt ginie. Orkanes wysławia Chrystusa. Zenokrate umiera. Tamerlan chce umrzeć wraz z nią, ona jednak prosi go, by pozwolił jej spokojnie umrzeć. Po jej śmierci Tamerlan w rozpaczy chce szturmować niebo.
Akt III.
Królowie Jerozolimy, Syrii, Trebizondy i Natolii koronują Kalapina na cesarza Turcji. Nowy cesarz dokonuje przeglądu wojska, które ma wyruszyć przeciw Tamerlanowi. Tamerlan podpala miasto, w którym zmarła Zenokrate, potem uczy swych synów wojennego rzemiosła i zagrzewa ich do męstwa. Tylko Kafilas jest oporny. Techelles i Therdamas podchodzą pod mury Balsery, w której zostały zgromadzone wszystkie skarby Syrii i wzywają ich dowódcę do poddania. Kapitan odmawia. W trakcie oblężenia zostaje śmiertelnie ranny. Jego żona Olimpia nie chcąc, by syn wpadł w ręce żołnierzy Tamerlana, zabija go. Gdy sama próbuje popełnić samobójstwo zostaje powstrzymana przez dowódców Tamerlana. Sześciuset tysięczna armia Kalapina gromadzi się pod Aleppo naprzeciw wojsk Tamerlana. Wodzowie lżą się nawzajem. Kalapin obiecuje Tamerlanowi miejsce przy wiosłach na galerze. Tamerlan natomiast zapowiada, że zaprzęże pokonanych wodzów do ciągnięcia swego rydwanu. Kalapin na złość Tamerlanowi ogłasza Almedę, który dopomógł mu w ucieczce, królem Ariadanu w Arabii.
Akt IV.
Młodsi synowie Tamerlana próbują zbudzić swego brata Kalifasa, by wraz z nimi udał się na pole bitwy. Ten jednak woli zostać w namiocie, by nie zginąć i gra w karty ze sługą. Po zwycięstwie nad wrogiem nadciąga Tamerlan z łupami. Wbrew prośbom synów i sług zabija Kalifasa, uważając jego zrodzenie za zniewagę wyrządzoną mu przez Jowisza. Zdesperowana Olimpia nie potrafi zadać sobie śmierci. Odrzuca starania Theridamasa o jej rękę. Udaje się jej namówić go, by w celu wypróbowania cudownego balsamu przeciw zranieniu po namaszczeniu nim jej szyi pchnął ją mieczem i tak umiera. Tamerlan ciągnięty na rydwanie przez dwóch królów wymyśla im i zapowiada, że będzie ich karmił surowym mięsem, by wzmocnić ich siły. Ich konkubiny rozdaje prostym żołnierzom. Sponiewierani królowie przeklinają go i wzywają boga podziemi, by mu wymierzył sprawiedliwość. Wojska Tamerlana wyruszają pod Babilon.
Akt V.
Mieszkańcy Babilonu, a następnie posłowie Tamerlana wzywają namiestnika do poddania miasta. Dowódca odmawia. Po zdobyciu Babilonu zostaje powieszony na murach, a żołnierze szyją doń z łuków. Tamerlan każe także zabić ciągnących dotąd jego rydwan królów. Srożąc się każe utopić w pobliskim jeziorze wszystkich mieszkańców miasta. Pali też święte księgi islamu i wyzywa Mahometa. Ku Babilonowi na czele nowej armii zmierza Kalapin. Tamerlan tymczasem zapada nagle na nieznaną chorobę. Początkowo wygraża bogom i chce zbrojnie wydrzeć im swe zdrowie. Wraz z utratą sił godzi się jednak ze swą śmiercią. Raz jeszcze zbiera siły, by po raz ostatni rozgromić wroga. Po zwycięskiej bitwie, koronuje Amirasa na swego następcę i umiera.
Analiza.
Sztuka pełna okrucieństwa o niepohamowanej żądzy władzy i podboju. Impet i siła pchająca scytyjskiego pasterza do coraz nowych wypraw wojennych, do zdobywania kolejnych królestw, ma w sobie coś z nieposkromionego pędu kolejnego bohatera Marlowe’a, doktora Fausta, do wiedzy. Tamerlan działa poza dobrem i złem. Gloryfikuje ze sceny swą potęgę nowego, jeszcze straszniejszego Heroda z misteriów, w retorycznych strofach, podczas kiedy padają przed nim monarcha perski, sułtan Bajazet, królowie Trebizondy i Syrii. Ludzki rys do postaci Tamerlana wprowadza jego miłość do egipskiej branki, Zenokraty i śmierć zrównująca władcę milionów z ostatnim biedakiem.
&lt;poem&gt;
"Thus far are we towards Theridamas,"
"And valiant Tamburlaine, the man of fame,"
"The man that in the forehead of his fortune"
"Bears figures of renown and miracle."
"But tell me, that hast seen him, Menaphon,"
"What stature wields he, and what personage?"
&lt;/poem&gt;
Utwór przekładali na język polski Jerzy S. Sito i Juliusz Kydryński.

</doc>
<doc id="3876130" url="https://pl.wikipedia.org/wiki?curid=3876130" title="Krzak dzikiej róży w ciemnych smreczynach">
Krzak dzikiej róży w ciemnych smreczynach

Krzak dzikiej róży w ciemnych smreczynach – cykl liryczny Jana Kasprowicza, składający się z czterech sonetów. Utwory te są napisane dziewięciozgłoskowcem. Rymują się kolejno abba baab ccd eed, abba abba ccd eed, abba abba ccd eed i abba abba ccd eed.
&lt;poem&gt;
"W ciemnosmreczyńskich skał zwaliska,"
"Gdzie pawiookie drzemią stawy,"
"Krzak dzikiej róży pąs swój krwawy"
"Na plamy szarych złomów ciska."
"U stóp mu bujne rosną trawy,"
"Bokiem się piętrzy turnia śliska,"
"Kosodrzewiny wężowiska"
"Poobszywały głaźne ławy..."
"Samotny, senny, zadumany,"
"Skronie do zimnej tuli ściany,"
"Jakby się lękał tchnienia burzy."
"Cisza... O liście wiatr nie trąca,"
"A tylko limba próchniejąca"
"Spoczywa obok krzaku róży."
&lt;/poem&gt;

</doc>
<doc id="3876156" url="https://pl.wikipedia.org/wiki?curid=3876156" title="Maria Helena Vieira da Silva">
Maria Helena Vieira da Silva

Maria Helena Vieira da Silva (ur. 1908 w Lizbonie, zm. 1992 w Paryżu) – portugalska malarka przez większą część życia mieszkająca we Francji, uważana za najwybitniejszą portugalską artystkę plastyczkę XX wieku.
Naukę malarstwa rozpoczęła w wieku jedenastu lat. Mając szesnaście lat, poszerzyła swoje zainteresowania o rzeźbę. Trzy lat później wyjechała do Paryża, gdzie studiowała malarstwo u Fernanda Légera, rzeźbę u Antoine'a Bourdelle'a i grafikę u Stanleya Williama Haytera. W 1930 wyszła za węgierskiego malarza Árpáda Szenesa. We Francji pozostała do końca życia (jedynie w czasie II wojny światowej przebywała w Brazylii); obywatelstwo francuskie uzyskała w 1956.
W jej twórczości są widoczne wpływy Paula Cézanne'a. Jako pierwsza kobieta otrzymała Grand Prix Nationale des Arts. Zmarła na raka 6 marca 1992.

</doc>
<doc id="3876185" url="https://pl.wikipedia.org/wiki?curid=3876185" title="Ráztocké sedlo">
Ráztocké sedlo

Ráztocké sedlo (1233 m) – przełęcz w Grupie Salatynów w Niżnych Tatrach na Słowacji. Znajduje się w zachodniej części Niżnych Tatr, w ich bocznym grzbiecie pomiędzy szczytami Salatín (1630 m) i Klin (1379 m). Zachodnie stoki przełęczy opadają do doliny potoku Ráztočná, ze wschodnich spływa potok Malé Železné w Dolinie Lupczańskiej ("Ľupčianska dolina").
Jest to wybitna przełęcz. Jej rejon jest trawiasty. Krzyżują się na niej dwa szlaki turystyki pieszej.

</doc>
<doc id="3876190" url="https://pl.wikipedia.org/wiki?curid=3876190" title="Hlboký potok (dopływ Lúžňanki)">
Hlboký potok (dopływ Lúžňanki)

Hlboký potok – potok na Słowacji, prawy dopływ potoku Lúžňanka. Spływa z południowych stoków szczytu Tlstá (1555 m) w Niżnych Tatrach na Słowacji. Jego dolina wciosowa ciągnie się niemal pod szczyt, ale woda w potoku pojawia się dopiero na wysokości około 1000 m, tuż poniżej lasu, na polach uprawnych miejscowości Liptovská Lúžna. Górną częścią dolinki spływa woda tylko po większych opadach deszczu i podczas wiosennych roztopów, Tlstá zbudowana jest bowiem z wchłaniających wodę porowatych skał osadowych. 
Jest to bardzo krótki potok. Uchodzi do Lúžňanki na wysokości około 810 m w zabudowanym obszarze miejscowości Liptovská Lúžna.

</doc>
<doc id="3876197" url="https://pl.wikipedia.org/wiki?curid=3876197" title="Banské (dopływ Lúžňanki)">
Banské (dopływ Lúžňanki)

Banské – potok na Słowacji, lewy dopływ potoku Lúžňanka. Ma 9 źródeł w lejach źródliskowych na północnych stokach grani głównej Niżnych Tatr między szczytami Veľká Chochuľa (1753 m) i Skalka (1549 m). Najwyżej położone z tych źródeł znajduje się na wysokości około 1570 m. Wypływające ze źródeł cieki stopniowo łączą się z sobą i od wysokości około 890 m potok spływa już jednym korytem dość głęboką dolina wciosową w kierunku północno-zachodnim. Dolina ma nazwę Banské i jest odgałęzieniem Lużniańskiej Kotliny ("Lúžňanská kotlina"). Większa część zlewni potoku Banské znajduje się na obszarach porośniętych lasem, tylko w końcowym odcinku swego biegu potok płynie przez pola uprawne miejscowości Liptovská Lúžna. Uchodzi do Lúžňanki w zabudowanym obszarze tej miejscowości, w pobliżu kościoła, na wysokości około 690 m.

</doc>
<doc id="3876202" url="https://pl.wikipedia.org/wiki?curid=3876202" title="Brezový potok">
Brezový potok

Brezový potok – potok na Słowacji, lewy dopływ potoku Lúžňanka. Wypływa w dwóch blisko siebie położonych lejach źródliskowych na północnych stokach przełęczy Sedlo pod Skalkou. Wyżej położone źródło znajduje się na wysokości około 1460 m. Spływa dolina wciosową w kierunku północno-zachodnim i w zabudowanym obszarze miejscowości Liptovská Lúžna, na wysokości około 760 m uchodzi do Lúžňanki.
Większa część zlewni potoku to porośnięte lasem obszary Niżnych Tatr, tylko w dolnym biegu płynie on przez pola uprawne. Na granicy pól uprawnych i lasu znajduje się tutaj na prawym brzegu potoku pomnik upamiętniający Słowackie Powstanie Narodowe.

</doc>
<doc id="3876219" url="https://pl.wikipedia.org/wiki?curid=3876219" title="Run For Your Life (singel Månsa Zelmerlöwa)">
Run For Your Life (singel Månsa Zelmerlöwa)



</doc>
<doc id="3876227" url="https://pl.wikipedia.org/wiki?curid=3876227" title="Zapasy na Akademickich Mistrzostwach Świata 1998">
Zapasy na Akademickich Mistrzostwach Świata 1998

Trzecie Akademickie Mistrzostwa Świata w zapasach w rozgrywane były w Ankarze, między 2 a 7 czerwca 1998 roku w hali Atatürk Sport Hall.

</doc>
<doc id="3876228" url="https://pl.wikipedia.org/wiki?curid=3876228" title="Cerkiew św. Jerzego w Myczkowcach">
Cerkiew św. Jerzego w Myczkowcach

Cerkiew św. Jerzego w Myczkowcach – dawna filialna cerkiew greckokatolicka, znajdująca się w Myczkowcach, wzniesiona w latach 1910–1912.
W latach 1947–1956 służyła jako magazyn zbożowy. Po 1956 cerkiew przejęta przez kościół rzymskokatolicki i stała się kościołem filialnym parafii w Uhercach. Od 1979 pełni funkcję kościoła parafialnego pw. Matki Boskiej Częstochowskiej parafii w Myczkowcach.

</doc>
<doc id="3876263" url="https://pl.wikipedia.org/wiki?curid=3876263" title="Polskie Siły Powietrzne na obczyźnie">
Polskie Siły Powietrzne na obczyźnie



</doc>
<doc id="3876272" url="https://pl.wikipedia.org/wiki?curid=3876272" title="Lúžňanská kotlina">
Lúžňanská kotlina

Lúžňanská kotlina – jedna z jednostek geomorfologicznych w Niżnych Tatrach na Słowacji. Jest to kotlina potoku Lúžňanka opadająca spod przełęczy Prievalec w kierunku zachodnim. Od doliny rzeki Revúca oddziela ją grzbiet Žiaru. Lúžňanka dokonała w nim przełomu. 
Lúžňanská kotlina to wielka depresja oddzielająca dwie grupy geomorfologiczne Niżnych Tatr: rejon Prašivá (na południu) i Grupę Salatynów (na północy). Na jej dnie znajduje się miejscowość Liptovská Lúžna.

</doc>
<doc id="3876280" url="https://pl.wikipedia.org/wiki?curid=3876280" title="Ďumbier">
Ďumbier



</doc>
<doc id="3876284" url="https://pl.wikipedia.org/wiki?curid=3876284" title="Philippe Kieffer">
Philippe Kieffer

Philippe Kieffer, właśc. Marie-Joseph-Charles-Philippe Kieffer (ur. 24 października 1899 w Port-au-Prince na Haiti, zm. 20 listopada 1962 w Cormeilles-en-Parisis, Francja) – francuski wojskowy, komandor porucznik, uczestnik drugiej wojny światowej, utworzył i dowodził pierwszym oddziałem komandosów Francuskiej Marynarki Wojennej.
Biografia.
Wczesne lata.
Marie-Joseph-Charles-Philippe Kieffer urodził się na Haiti. Był synem Alzatczyka i Angielki, miał troje rodzeństwa. Szkołę średnią ukończył na wyspie Jersey, naukę kontynuował w Stanach Zjednoczonych, otrzymał dyplom wyższej szkoły handlowej w Chicago. Po studiach został dyrektorem banku na Haiti, pełnił również funkcje współdyrektora Narodowego Banku Haiti, następnie był dyrektorem banku w Stanach Zjednoczonych i Kanadzie.
Druga wojna światowa.
Kieffer przebywał w Nowym Jorku, gdy sytuacja w Europie stawała się coraz bardziej napięta. W maju 1939 przybył do Francji aby połączyć się z rodziną. Mimo swojego wieku (40 lat), 2 września zgłosił się na ochotnika do wojska jako oficer rezerwy. Przyjęty w stopniu podporucznika do wojsk lądowych jako tłumacz, osiem dni później przeniósł się do Marynarki Wojennej. Był sekretarzem admirała północnej grupy floty, służył na pancerniku "Courbet" na pokładzie którego brał udział podczas operacji Dynamo.
Po klęsce Francji porucznik Kieffer odpowiedział na apel generała de Gaulle'a z 18 czerwca 1940 i przedostał się do Wielkiej Brytanii. 1 lipca wstąpił do Marynarki Wojennej Wolnej Francji. Ze względu na płynną znajomość języka angielskiego został tłumaczem i szyfrantem. Będąc pod wrażeniem technik brytyjskich komandosów poprosił o zgodę utworzenia francuskich sił specjalnych. W maju 1941 admirał Émile Muselier wyraził zgodę na sformowanie jednostki specjalnej. Szkolenie francuskich komandosów miało miejsce w Achnacarry w Szkocji. 1 lipca 1942 Philippe Kieffer otrzymał awans na kapitana marynarki. 19 sierpnia 1942 1. Batalion Francuskich Komandosów uczestniczył w 
rajdzie na Dieppe. W 1943 batalion brał udział w nocnych rajdach na wybrzeże francuskie i holenderskie.
6 czerwca 1944, Kieffer awansowany do stopnia komandora podporucznika wylądował na czele swojego batalionu w Colleville-Montgomery, na plaży Sword. Mimo strat, 10 zabitych (w tym 2 oficerów) i wielu rannych, batalion zdobył działko 50 mm, zajął byłe kasyno w Riva-Bella by połączyć się z 6. Brytyjską Dywizja Powietrznodesantową na moście Pegaz w Bénouville. W ciągu jednego dnia, 6 czerwca straty batalionu wyniosły 21 zabitych i 93 rannych. Sam Kieffer odniósł 2 rany. Batalion walczył do 27 sierpnia, następnie został uzupełniony w Wielkiej Brytanii. W listopadzie batalion wylądował na holenderskiej wyspie Walcheren i brał udział w walkach o Vlissingen.
Po wojnie.
We wrześniu 1945 Kieffer został wybrany do rady departamentu Calvados, zasiadał również w radzie gminy Grandcamp-les-Bains. W 1948 spisał swoje wspomnienia w książce pt.: "Béret vert". W 1950 przeprowadził się do Cormeilles-en-Parisis, 4 lata później został awansowany na komandora porucznika rezerwy. W 1962 był konsultantem na planie filmu Najdłuższy dzień.
Philippe Kiefer zmarł na skutek porażenia połowiczego 20 listopada 1962.

</doc>
<doc id="3876287" url="https://pl.wikipedia.org/wiki?curid=3876287" title="Stanisław Mitkowski">
Stanisław Mitkowski

Stanisław Andrzej Mitkowski (ur. 13 grudnia 1944 w Krakowie) – polski inżynier, elektrotechnik, profesor nauk technicznych, profesor zwyczajny Akademii Górniczo-Hutniczej (na emeryturze) i prorektor ds. nauki (w latach 1990-1996) tej uczelni oraz profesor zwyczajny Akademii Nauk Stosowanych w Tarnowie, prorektor ds. ogólnych (w latach 1999-2003) tejże uczelni.
Życiorys.
Jest absolwentem Wydziału Elektrotechniki Górniczej i Hutniczej AGH w Krakowie, na którym studiował w latach 1962-1968. W roku 2000 otrzymał tytuł profesora nauk technicznych.
W latach 1990–1996 pełnił funkcję prorektora ds. nauki AGH w Krakowie. Współtworzył Państwową Wyższą Szkołę Zawodową w Tarnowie, w której w latach 1999-2003 pełnił funkcję prorektora, a w latach 2003-2015 dyrektora Instytutu Politechnicznego.
Był wiceprezesem Zarządu Głównego Polskiego Towarzystwa Elektrotechniki Teoretycznej i Stosowanej (1993-2008).
Obszar jego zainteresowań naukowych stanowią elektrotechnika teoretyczna oraz teoria obwodów nieliniowych.
Odznaczony Krzyżem Kawalerskim OOP (1998), Złotym i Srebrnym Krzyżem Zasługi, Odznaką "Zasłużony Działacz Kultury" i Złotą Odznaką Za Pracę Społeczną dla Miasta Krakowa.

</doc>
<doc id="3876291" url="https://pl.wikipedia.org/wiki?curid=3876291" title="Mikołaj Kosianowicz">
Mikołaj Kosianowicz

Mikołaj Kosianowicz (ur. 30 grudnia 1894 w Warszawie, zm. ?) – polski nauczyciel, żołnierz Legionów Polskich, porucznik rezerwy piechoty Wojska Polskiego, dziennikarz.
Życiorys.
Urodził się 30 grudnia 1894 w Warszawie. Był synem Michała i Pelagii. Przed 1914 został nauczycielem gimnazjalnym. W 1915 przebywając w Częstochowie publikował w dzienniku „Goniec Częstochowski” artykuł dotyczący historii Kalisza. Podczas I wojny światowej wstąpił do Legionów Polskich. Służył w szeregach 10 kompanii III batalionu 6 pułku piechoty w składzie III Brygady. Był członkiem-zwyczajnym Towarzystwa Muzeum Etnograficznego w Krakowie. Po odzyskaniu przez Polskę niepodległości został przyjęty do Wojska Polskiego. Odbywał służbę w Powiatowej Komendzie Uzupełnień w Chełmie. Został mianowany na stopień podporucznika z dniem 1 czerwca 1919. 29 sierpnia 1919 został przeniesiony do Dowództwa Okręgu Generalnego „Lublin”. Został awansowany na stopień porucznika rezerwy piechoty ze starszeństwem z dniem 1 czerwca 1919. W 1921 był oficerem 23 pułku piechoty we Włodzimierzu Wołyńskim, a w latach 1923, 1924 figurował jako rezerwista tej jednostki. 
W okresie II Rzeczypospolitej był dziennikarzem. W 1927 był redaktorem naczelny wydawanego we Lwowie pisma . Publikował w „Gazecie Porannej”. Był redaktorem naczelnym czasopism „Przegląd Tarnowski” w Tarnowie (1928), „Słowo Podkarpackie” w Sanoku (1932), „Echo Polskie” w Bochni (1933).
W opublikowanym piśmie Urzędu Wojewódzkiego w Gdańsku z 15 grudnia 1948 zawiadomiono, że "Mikołaj Kosianowicz, pozostając bez stałego zamieszkania, jeździ i wyłudza zapomogi pieniężne – 1 października przyjęty na kancelistę w zarządzie Miejskim w Elblągu, pobrał zaliczkę w kwocie 5000 tys. zł i zbiegł".

</doc>
<doc id="3876297" url="https://pl.wikipedia.org/wiki?curid=3876297" title="Banské (ujednoznacznienie)">
Banské (ujednoznacznienie)



</doc>
<doc id="3876300" url="https://pl.wikipedia.org/wiki?curid=3876300" title="Eliminacje do Mistrzostw Świata w Piłce Nożnej 1974 (strefa UEFA)">
Eliminacje do Mistrzostw Świata w Piłce Nożnej 1974 (strefa UEFA)



</doc>
<doc id="3876306" url="https://pl.wikipedia.org/wiki?curid=3876306" title="2017 w muzyce">
2017 w muzyce



</doc>
<doc id="3876328" url="https://pl.wikipedia.org/wiki?curid=3876328" title="Cerkiew św. Bazylego w Żernicy Wyżnej">
Cerkiew św. Bazylego w Żernicy Wyżnej

Cerkiew św. Bazylego w Żernicy Wyżnej – murowana cerkiew greckokatolicka, dawniej parafialna, znajdująca się w Żernicy Wyżnej, wzniesiona w 1800.
Od 1947, po wysiedleniach, stała opuszczona i popadła w ruinę. W latach 2008–2013 wyremontowana i przywrócona do kultu.
Historia.
W 1511 była cerkiew prawosławna w Żernicy zapewne drewniana. W 1800 zbudowano murowaną cerkiew greckokatolicką w miejscu poprzedniej drewnianej wzmiankowanej w 1756. Konsekrowano ją 26 września 1800. W 1921 na 888 mieszkańców wsi 763 było grekokatolikami. W 1936 rozbudowana, przedłużono nawę w kierunku zachodnim, dobudowano kruchtę i zakrystię oraz wykonano polichromię wnętrza. Po wojnie wieś uległa wysiedleniu i zniszczeniu. Cerkiew po 1947 stała opuszczona. W lutym 1953 została przekazana PGR-owi w Średniej Wsi. Przez kolejne lata ulegała stopniowej dewastacji. W cerkwi urządzono magazyn nawozów mineralnych. Z ruchomego wyposażenia nie zachowało się prawie nic. Zachowała się tylko jedna ikona Chrystusa Pantokratora z dawnego ikonostasu i znajduje się w Muzeum w Sanoku. Rozkradziono nawet storczykową konstrukcję więźby dachowej. Stojącą obok dzwonnicę murowaną rozebrano w latach 60. XX w. W 1994 naprawiono dach. Wewnątrz ocalały polichromie przedstawiające św. Olgę, kniazia Włodzimierza i Chrystusa w ogrodzie Oliwnym.
Ruinę cerkwi postanowił wyremontować własnym kosztem właściciel wsi od 2005 Jan Słabik, przedsiębiorca z Krosna. W latach 2008–2013 poddano ją gruntownej restauracji. Wstawiono zupełnie nowy ikonostas autorstwa Wołodymyra Romaniwa. 29 września 2013 odprawiono nabożeństwo greckokatolickie na otwarcie cerkwi.

</doc>
<doc id="3876331" url="https://pl.wikipedia.org/wiki?curid=3876331" title="Doué-en-Anjou">
Doué-en-Anjou

Doué-en-Anjou – gmina we Francji, w regionie Kraj Loary, w departamencie Maine i Loara. W 2013 roku populacja ludności wynosiła 11 048 mieszkańców. 
Gmina została utworzona 30 grudnia 2016 roku z połączenia ośmiu ówczesnych gmin: Brigné, Concourson-sur-Layon, Doué-la-Fontaine, Forges, Meigné, Montfort, Saint-Georges-sur-Layon oraz Les Verchers-sur-Layon. Siedzibą gminy została miejscowość Doué-la-Fontaine.

</doc>
<doc id="3876341" url="https://pl.wikipedia.org/wiki?curid=3876341" title="Pływanie na Letnich Igrzyskach Olimpijskich 1952 – 200 m stylem klasycznym mężczyzn">
Pływanie na Letnich Igrzyskach Olimpijskich 1952 – 200 m stylem klasycznym mężczyzn

200 m stylem klasycznym mężczyzn – jedna z konkurencji pływackich rozgrywanych podczas XV Igrzysk Olimpijskich w Helsinkach. Eliminacje i półfinały odbyły się 31 lipca, a finał 2 sierpnia 1952 roku.
Większość zawodników startujących w tej konkurencji płynęło dozwolonym wtedy stylem motylkowym, który na igrzyskach zadebiutował pod tą nazwą cztery lata później.
W finale po pierwszych 100 m prowadził rekordzista świata, Niemiec Herbert Klein, podczas gdy Australijczyk John Davies był piąty. Na ostatniej długości basenu Klein został wyprzedzony zarówno przez Daviesa jak i Amerykanina Bowena Stassfortha. Reprezentant Australii został mistrzem olimpijskim i pobił rekord olimpijski, uzyskawszy czas 2:34,4. Ze stratą 0,3 s do zwycięzcy, srebrny medal zdobył Bowen Stassforth. Brąz przypadł Herbertowi Kleinowi (2:35,9).
Wcześniej, w trakcie eliminacji, rekord olimpijski pobili kolejno reprezentant Czechosłowacji Ľudovít Komadel i Gerald Holan ze Stanów Zjednoczonych.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do półfinałów zakwalifikowało się 16 pływaków z najlepszymi czasami.

</doc>
<doc id="3876343" url="https://pl.wikipedia.org/wiki?curid=3876343" title="Zapasy na Akademickich Mistrzostwach Świata 1996">
Zapasy na Akademickich Mistrzostwach Świata 1996

Drugie Akademickie Mistrzostwa Świata w zapasach rozegrane zostały w Teheranie 9 grudnia 1996 roku.

</doc>
<doc id="3876349" url="https://pl.wikipedia.org/wiki?curid=3876349" title="Wojciech Jan Śmietana">
Wojciech Jan Śmietana

Wojciech Jan Śmietana (ur. 13 marca 1933 w Przemyślu, zm. 14 grudnia 2016 w Krakowie) – polski śpiewak operowy, nauczyciel akademicki.
Życiorys.
Był absolwentem Państwowej Wyższej Szkoły Muzycznej w Krakowie (1952-1965), na której to uczelni ukończył Wydziały: Nauczycielsko-Instruktorski oraz Wokalny. Edukację muzyczną kontynuował w Weimarze u Williego Domgraf-Fassbaendera oraz Lotte Schöne. Jeszcze podczas studiów odniósł pierwsze sukcesy artystyczne, kwalifikując się do finału Międzynarodowego Konkursu Bachowskiego w Lipsku (1964) oraz zdobywając wyróżnienie na XII Międzynarodowym Konkursie Wokalnym w ’s-Hertogenbosch (1965).
Od 1965 roku rozpoczął profesjonalną działalność koncertową, występując w Polsce i za granicą. W latach 1965-1982 występował na festiwalach m.in. w Besançon, Montreux-Vevey, Pradze, Edynburgu, Burgos, Brugii, Bregencji, Lucernie, Paryżu, Bremie oraz Norymberdze. Nagrywał również dla Polskiego Radia i wytwórni „Polskie Nagrania”. W jego repertuarze znajdowały się pozycje kantatowo-oratoryjne oraz pieśni różnych epok autorstwa kompozytorów polskich i zagranicznych. Podczas występów jako akompaniatorka towarzyszyła mu żona, Małgorzata Śmietana.
W latach 1963-1971 pracował jako nauczyciel śpiewu w krakowskiej Państwowej Średniej Szkole Muzycznej, natomiast od 1971 roku rozpoczął pracę na Akademii Muzycznej w Krakowie, gdzie od 1993 roku był profesorem wokalistyki. Był wieloletnim kierownikiem Katedry Wokalistyki. Ponadto w latach 1975-1980 występował na deskach Opery Krakowskiej.
Został pochowany na Cmentarzu Rakowickim w Krakowie.
Nagrody i wyróżnienia.
Za swe zasługi został odznaczony Złotym Krzyżem Zasługi, Srebrnym Medalem „Zasłużony Kulturze Gloria Artis”, Medalem Komisji Edukacji Narodowej oraz uhonorowany nagrodami ministerialnymi. W 1971 roku został wyróżniony laurem Klubu Miłośników Muzyki przy Filharmonii Krakowskiej, natomiast 1972 roku otrzymał „Złotą Muzę” od wytwórni „Polskie Nagrania”.

</doc>
<doc id="3876354" url="https://pl.wikipedia.org/wiki?curid=3876354" title="Marek Przełomiński">
Marek Przełomiński

Marek Przełomiński herbu Ślepowron – porucznik piechoty węgierskiej.
Biografia.
Daty życia nieznane. Był Serbem z pochodzenia. Żołnierz koronny, brał udział w walkach z kozakami podczas tłumienia powstania Nalewajki. Walczył w wojnie ze Szwecją, w 1610 podczas konfliktu z Rosją, wziął udział w wyprawie Żółkiewskiego na Moskwę. W 1611 za zasługi wojenne dla Rzeczypospolitej na wniosek hetmana Stanisława Żółkiewskiego, Przełomiński wówczas porucznik piechoty węgierskiej, został nobilitowany. Drogą adopcji herbowej otrzymał herb Ślepowron, do herbu przyjął go Jan Kochanowski łowczy koronny i dworzanin królewski.

</doc>
<doc id="3876360" url="https://pl.wikipedia.org/wiki?curid=3876360" title="Komisariat Wewnętrzny Straży Granicznej nr 1 „Warszawa”">
Komisariat Wewnętrzny Straży Granicznej nr 1 „Warszawa”

Komisariat Wewnętrzny Straży Granicznej nr 1 „Warszawa” – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 3 z 14 maja 1929 "w sprawie utworzenia Inspektoratu Wewnętrznego" komendant Straży Granicznej płk Jan Jur-Gorzechowski utworzył komisariat wewnętrzny Straży Granicznej nr 1 „Warszawa”.
Rozkazem nr 7 z 23 października 1931 "w sprawach organizacyjnych i etatowych ", w związku z zarządzeniem Ministra Skarbu z 22 października 1930 znoszącym Inspektorat Okręgowy Nr VI, komendant Straży Granicznej płk Jan Jur-Gorzechowski zarządził likwidację Inspektoratu Okręgowego Nr VI z dniem 3 listopada 1930. Zniósł też komisariat wewnętrzny Straży Granicznej nr 1 „Warszawa”.

</doc>
<doc id="3876362" url="https://pl.wikipedia.org/wiki?curid=3876362" title="Branislav Martinović">
Branislav Martinović

Branislav "Branko" Martinović (cyr. Бранислав Бранко Мартиновић, ur. 29 listopada 1937, zm. 26 lutego 2015) – serbski zapaśnik, w barwach Jugosławii dwukrotny medalista olimpijski.
Walczył w stylu klasycznym. Brał udział w dwóch igrzyskach (IO 60, IO 64), na obu zdobywał medale. W 1960 zajął drugie miejsce w wadze lekkiej (67 kilogramów), w 1964 trzecie w wadze piórkowej (do 63 kilogramów). Był brązowym medalistą mistrzostw świata w 1961, na mistrzostwach Europy był trzeci w 1966. W 1963 zwyciężył w igrzyskach śródziemnomorskich.

</doc>
<doc id="3876364" url="https://pl.wikipedia.org/wiki?curid=3876364" title="Komisariat Wewnętrzny Straży Granicznej nr 2 „Łódź”">
Komisariat Wewnętrzny Straży Granicznej nr 2 „Łódź”

Komisariat Wewnętrzny Straży Granicznej nr 2 „Łódź” – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 3 z 14 maja 1929 "w sprawie utworzenia Inspektoratu Wewnętrznego" komendant Straży Granicznej płk Jan Jur-Gorzechowski utworzył komisariat wewnętrzny Straży Granicznej nr 2 „Łódź”.
Rozkazem nr 7 z 23 października 1931 "w sprawach organizacyjnych i etatowych", w związku z zarządzeniem Ministra Skarbu z 22 października 1930 znoszącym Inspektorat Okręgowy Nr VI, komendant Straży Granicznej płk Jan Jur-Gorzechowski zarządził likwidację Inspektoratu Okręgowego nr VI z dniem 3 listopada 1930. Zniósł komisariat „Warszawa”, a powołał Egzekutywę Oddziału II Komendy Straży Granicznej z przydziałem etatowym, ewidencyjnym i gospodarczym do Komendy Straży Granicznej. Komisariaty wewnętrzne zachowały swój terytorialny zakres działania. Komisariat Łódź pod przydzielono względem służbowym bezpośrednio do Komendy Straży Granicznej; etatowo, ewidencyjnie i gospodarczo do Inspektoratu Granicznego Wieluń.
Rozkazem nr 6 z 22 kwietnia 1939 "w sprawach zmian organizacyjnych oraz działania Egzekutywy Komendy Głównej Straży Granicznej" gen. bryg. Walerian Czuma zreorganizował komisariat wewnętrzny „Łódź”.
Rozkazem tym do komisariatu wewnętrznego „Łódź” przydzielił placówkę II linii „Konin” i „Kalisz”, którą wydzielił z Wielkopolskiego Okręgu SG.
Etat komisariatu: 2 oficer, 28 szeregowych, 1 samochód, 14 kbk, 14 pistoletów. Pod względem służbowym komisariat podlegał kierownikowi Egzekutywy Komendy Głównej Straży Granicznej, pod względem ewidencyjnym i gospodarczym był przydzielony do Wielkopolskiego Okręgu Straży Granicznej.
Rozkazem nr 12 z 14 lipca 1939 "w sprawie reorganizacji placówek II linii [...]" komendant Straży Granicznej gen. bryg. Walerian Czuma przemianował posterunek wywiadowczy „Radomsko” i „Zduńska Wola” na placówki II linii.
Służba wywiadowcza.
Teren działania w 1939:
Struktura organizacyjna.
Organizacja w 1939 (etat):
Skład komisariatu w 1939:

</doc>
<doc id="3876367" url="https://pl.wikipedia.org/wiki?curid=3876367" title="Komisariat Wewnętrzny Straży Granicznej nr 3 „Kraków”">
Komisariat Wewnętrzny Straży Granicznej nr 3 „Kraków”

Komisariat Wewnętrzny Straży Granicznej nr 3 „Kraków”” – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 14 maja 1929 roku "w sprawie utworzenia Inspektoratu Wewnętrznego" komendant Straży Granicznej płk Jan Jur-Gorzechowski utworzył komisariat wewnętrzny Straży Granicznej nr 3 „Kraków”.
Rozkazem nr 7 z 23 października 1931 roku "w sprawach organizacyjnych i etatowych ", w związku z zarządzeniem Ministra Skarbu z 22 października 1930 roku znoszącym Inspektorat Okręgowy Nr VI, komendant Straży Granicznej płk Jan Jur-Gorzechowski zarządził likwidację Inspektoratu Okręgowego nr VI z dniem 3 listopada 1930 roku. Zniósł komisariat „Warszawa”, a powołał Egzekutywę Oddziału II Komendy Straży Granicznej z przydziałem etatowym, ewidencyjnym i gospodarczym do Komendy Straży Granicznej. Komisariaty wewnętrzne zachowały swój terytorialny zakres działania. Komisariat Kraków pod względem służbowym przydzielono bezpośrednio do Śląskiego Inspektoratu Okręgowego Straży Granicznej, etatowo, ewidencyjnie i gospodarczo do Inspektoratu Granicznego Biała.
Rozkazem nr 4 z 17 grudnia 1934 roku "w sprawach [...] zarządzeń organizacyjnych i etatów budżetowych" komendant Straży Granicznej płk Jan Jur-Gorzechowski zniósł komisariat wewnętrzny Straży Granicznej „Kraków”.

</doc>
<doc id="3876369" url="https://pl.wikipedia.org/wiki?curid=3876369" title="Branisław Martinovic">
Branisław Martinovic



</doc>
<doc id="3876370" url="https://pl.wikipedia.org/wiki?curid=3876370" title="Branko Martinović">
Branko Martinović



</doc>
<doc id="3876371" url="https://pl.wikipedia.org/wiki?curid=3876371" title="Komisariat Wewnętrzny Straży Granicznej nr 4 „Lwów”">
Komisariat Wewnętrzny Straży Granicznej nr 4 „Lwów”

Komisariat Wewnętrzny Straży Granicznej nr 4 „Lwów”” – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 Straż Graniczną.
Rozkazem nr 3 z 14 maja 1929 "w sprawie utworzenia Inspektoratu Wewnętrznego" komendant Straży Granicznej płk Jan Jur-Gorzechowski utworzył komisariat wewnętrzny Straży Granicznej nr 4 „Lwów”.
Rozkazem nr 7 z 23 października 1931 "w sprawach organizacyjnych i etatowych ", w związku z zarządzeniem Ministra Skarbu z 22 października 1930 znoszącym Inspektorat Okręgowy Nr VI, komendant Straży Granicznej płk Jan Jur-Gorzechowski zarządził likwidację Inspektoratu Okręgowego nr VI z dniem 3 listopada 1930. Zniósł komisariat „Warszawa”, a powołał Egzekutywę Oddziału II Komendy Straży Granicznej z przydziałem etatowym, ewidencyjnym i gospodarczym do Komendy Straży Granicznej. Komisariaty wewnętrzne zachowały swój terytorialny zakres działania. Komisariat Lwów przydzielono pod względem służbowym bezpośrednio do Małopolskiego Okręgu Straży Granicznej; etatowo, ewidencyjnie i gospodarczo do Inspektoratu Granicznego Stryj.
W 1934 komisariat zlikwidowano

</doc>
<doc id="3876375" url="https://pl.wikipedia.org/wiki?curid=3876375" title="Komisariat Wewnętrzny Straży Granicznej nr 5 „Białystok”">
Komisariat Wewnętrzny Straży Granicznej nr 5 „Białystok”

Komisariat Wewnętrzny Straży Granicznej nr 5 „Białystok” – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 14 maja 1929 roku "w sprawie utworzenia Inspektoratu Wewnętrznego" komendant Straży Granicznej płk Jan Jur-Gorzechowski utworzył Komisariat Wewnętrzny Straży Granicznej nr 5 „Białystok”.
Rozkazem nr 7 z 23 października 1931 roku "w sprawach organizacyjnych i etatowych", w związku z zarządzeniem Ministra Skarbu z 22 października 1930 roku znoszącym Inspektorat Okręgowy Nr VI, komendant Straży Granicznej płk Jan Jur-Gorzechowski zarządził likwidację Inspektoratu Okręgowego nr VI z dniem 3 listopada 1930 roku. Zniósł komisariat „Warszawa”, a powołał Egzekutywę Oddziału II Komendy Straży Granicznej z przydziałem etatowym, ewidencyjnym i gospodarczym do Komendy Straży Granicznej. Komisariaty wewnętrzne zachowały swój terytorialny zakres działania.
Komisariat Białystok przydzielono pod względem służbowym bezpośrednio do Komendy Straży Granicznej; etatowo, ewidencyjnie i gospodarczo do Inspektoratu Granicznego Łomża.
Rozkazem nr 1 z 27 marca 1936 roku "w sprawach [...] zmian w niektórych inspektoratach okręgowych" komendant Straży Granicznej płk Jan Jur-Gorzechowski powtórnie utworzył komisariat wewnętrzny Straży Granicznej „Białystok”. Etat komisariatu: 1 oficer, 5 szeregowych, 1 motocykl z przyczepą, 5 kbk, 5 pistoletów.
Z dniem 1 kwietnia 1938 posterunek SG „Ostrów Mazowiecka” został wyłączony z Obwodu „Łomża” i przekazany pod każdym względem do komisariatu wewnętrznego „Białystok”. Z dniem 1 sierpnia 1938 posterunek SG „Ostrów Mazowiecka” został zlikwidowany.
Działania wywiadowcze.
Teren działania w 1936:
Rozkazem nr 3 z 27 lipca 1936 roku "w sprawach reorganizacji placówek i zmiany przydziałów", komendant Straży Granicznej płk Jan Gorzechowski ustalił nowe rozgraniczenie pomiędzy inspektoratem „Łomża” a komisariatem wewnętrznym „Białystok”. Dla Inspektoratu Granicznego „Łomża” wyłącznie: wzdłuż drogi Małkinia- Kankowo-Niemiry-Zaręby, dalej drogą Zaręby-Nieszałty-Andrzejów-Grzymki- Polonia, dalej szosą Poloma-Osowiec-Zambrów-Menżęnin-Braniszewo-Tykocin- Krypno-Knyszyn-Jasionówka-Korycyn-Suchowok-Dombrowo-Lipsk.

</doc>
<doc id="3876384" url="https://pl.wikipedia.org/wiki?curid=3876384" title="Banské (dolina)">
Banské (dolina)

Banské – dolina w Niżnych Tatrach na Słowacji. Znajduje się w obrębie miejscowości Liptovská Lúžna i jest odgałęzieniem Lużniańskiej Kotliny ("Lúžňanská kotlina"). Doliną tą spływa potok Banské. Górą dolina rozgałęzia się, jej odnogi podchodzą pod północne stoki głównej grani Niżnych Tatr na odcinku od szczytu Košarisko przez przełęcz Sedlo pod Skalkou po szczyt Skalka.
Dolną częścią doliny Banské prowadzi szlak rowerowy.

</doc>
<doc id="3876398" url="https://pl.wikipedia.org/wiki?curid=3876398" title="Nicolas Cotoner">
Nicolas Cotoner

Fra' Nicolas Cotoner (Nicolau Cotoner i d'Olesa ur. w 1608) – 61. Wielki Mistrz Zakonu Rycerzy Szpitalników Świętego Jana Jerozolimskiego w latach 1663–1680.
Urodził się w roku 1608 (dokładna data nie jest znana) na Majorce. Jego ojcem był Marc Antoni Cotoner i de Santmartí, matką – Juana de Oleza i Campfullos, bratem zaś – jego poprzednik na tronie Wielkich Mistrzów – Raphael Cotoner.
Wiadomo, że był Baliwem Majorki. Po śmierci swojego brata Rafaela, piastującego stanowisko Wielkiego Mistrza Zakonu Rycerzy świętego Jana, został w dniu 23 października 1663 roku jednogłośnie wybrany na jego następcę. Był to, w historii Zakonu, drugi (i ostatni) przypadek wyboru brata zmarłego Wielkiego Mistrza, na jego następcę. Poprzednio miało to miejsce na przełomie XIII/XIV w., w czasie pobytu Zakonu na Cyprze (bracia de Villaret).
Okres rządów Nicolasa Cotonera charakteryzuje się morskimi wyprawami przeciw Turkom, podobnymi do tych, podejmowanych przez jego poprzedników. Flota Zakonu wychodziła z nich na ogół zwycięsko.
Po upadku Kandii w roku 1669, Nicolas Cotoner wzmocnił i polepszył fortyfikacje Malty, obawiając się ataku Turków osmańskich. Sfinansował budowę Cottonera Lines, które otrzymały nazwę na jego cześć. Fortyfikacje te mogły pomieścić, na wypadek ataku, do 40 000 ludzi. W czasie rządów Cotonera zbudowano również Fort Ricasoli oraz zmodyfikowano Floriana Lines.
Cotoner, strateg i dyplomata, znacznie podniósł prestiż Zakonu, głównie we Francji, Wenecji i Anglii. W roku 1674 ufundował na Malcie szkołę anatomii i medycyny, jako dodatek do Sacra Infermeria. W tym samym roku napisał (po włosku) konstytucję i statuty Zakonu. Kontynuował prace remontowe konkatedry św. Jana, rozpoczęte przez jego brata Rafaela. Wiele wspaniałych dekoracji katedry powstało w tym czasie, włączając w to dekoracje na suficie, namalowane przez kalabryjskiego artystę Mattia Preti'ego, jak też rzeźby i złocenia na ścianach.
Po pełnej sukcesów szesnastoletniej służbie Zakonowi, Nicolas Cotoner zmarł 29 kwietnia 1680 roku, ku wielkiej rozpaczy współbraci i mieszkańców Malty, których zjednał sobie mądrymi rządami. Pochowany został w Katedrze św. Jana w Valletcie, w kaplicy Języka Aragonii.
Pomnik nagrobny Wielkiego Mistrza Nicolasa Cotonera, umiejscowiony w widocznym miejscu, po prawej stronie głównego ołtarza kaplicy, został wykonany przez Domenico Guidiego, i jest jednym z najładniejszych rzeźb w katedrze. Pomnik składa się z grupy figur oraz akcesoriów bojowych, otaczających wykonane z brązu i pozłacane popiersie Wielkiego Mistrza. Powyżej znajduje się cherubin, trzymający tarczę herbową, oraz alegoria Sławy z triumfalną trąbką. Pomnik został zamontowany w kaplicy w roku 1686.

</doc>
<doc id="3876399" url="https://pl.wikipedia.org/wiki?curid=3876399" title="José Antonio Canales Motiño">
José Antonio Canales Motiño

José Antonio Canales Motiño (ur. 19 marca 1962 w La Lima) – honduraski duchowny katolicki, biskup diecezjalny Danlí od 2017.
Życiorys.
Święcenia kapłańskie otrzymał 12 października 1996. Inkardynowany do diecezji San Pedro Sula, pracował głównie jako duszpasterz parafialny (w latach 2015–2017 kierował parafią katedralną). W latach 1999–2002 pełnił funkcję wikariusza generalnego diecezji.
2 stycznia 2017 papież Franciszek mianował go biskupem diecezjalnym Danlí. Sakrę biskupią przyjął 11 marca tegoż roku.

</doc>
<doc id="3876403" url="https://pl.wikipedia.org/wiki?curid=3876403" title="Adam Barachojew">
Adam Barachojew



</doc>
<doc id="3876406" url="https://pl.wikipedia.org/wiki?curid=3876406" title="Egzekutywa Komendy Głównej Straży Granicznej">
Egzekutywa Komendy Głównej Straży Granicznej

Egzekutywa Komendy Głównej Straży Granicznej – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 14 maja 1929 roku "w sprawie utworzenia Inspektoratu Wewnętrznego" komendant Straży Granicznej płk Jan Jur-Gorzechowski utworzył Inspektorat Wewnętrzny Straży Granicznej.
Rozkazem nr 7 z 23 października 1931 roku "w sprawach organizacyjnych i etatowych", komendant Straży Granicznej płk Jan Jur-Gorzechowski zarządził likwidację Inspektoratu Okręgowego nr VI z dniem 3 listopada 1930 roku i powołał Egzekutywę Oddziału II Komendy Straży Granicznej z przydziałem etatowym, ewidencyjnym i gospodarczym do Komendy Straży Granicznej. Komisariaty wewnętrzne zachowały swój terytorialny zakres działania.
Rozkazem nr 1 z 29 stycznia 1934 roku "w sprawach [...] Egzekutywy Komendy Głównej Straży Granicznej oraz zmian przydziałów" komendant Straży Granicznej płk Jan Jur-Gorzechowski utworzył placówki II linii w Warszawie. Placówka „Warszawa 1” obejmowała Śródmieście, „Warszawa 2” peryferie miasta, „Warszawa 3” dworce kolejowe, lotnicze i przystanie na Wiśle.
Rozkazem nr 6 z 14 maja 1939 roku "w sprawach zmian organizacyjnych oraz działania Egzekutywy Komendy Głównej Straży Granicznej" gen. bryg. Walerian Czuma zreorganizował egzekutywę oraz ustalił nowy teren działania.
Rozkazem nr 9 z 24 czerwca 1939 roku "w sprawie reorganizacji Egzekutywy Komendy Głównej Straży Granicznej" komendant Straży Granicznej gen. bryg. Walerian Czuma powtórnie zreorganizował egzekutywę. Etat egzekutywy: 5 oficerów, 38 szeregowych, 12 pracowników cywilnych, jeden samochód 38 kbk, 38 pistoletów.
Według powyższego rozkazu Egzekutywa Komendy Głównej Straży Granicznej była obwodem wewnętrznym Straży Granicznej, działającym poprzez placówki oficerskie w Warszawie, komisariaty wewnętrzne i placówki II linii na terenie wewnętrznym Państwa. Miała za zadanie ściganie przemytnictwa, przestępstw karno-skarbowych oraz przestępstw związanych z ruchem granicznym na przydzielonym terenie, utrzymując w zakresie swoich działań ścisłą współpracę z jednostkami bezpośredniej ochrony granic. Terenem działania egzekutywy był teren wewnątrz Państwa, mieszczący się pomiędzy rozgraniczeniem rejonów służbowych Okręgów Straży Granicznej, a terenem działania Korpusu Ochrony Pogranicza.
Działania wywiadowcze.
Rozkazem nr 1 z 27 marca 1936 roku "w sprawach [...] zmian w niektórych inspektoratach okręgowych" komendant Straży Granicznej płk Jan Jur-Gorzechowski ustalił rozgraniczenie egzekutywy:
Teren działania w 1939:
Struktura organizacyjna.
Struktura w 1939:

</doc>
<doc id="3876413" url="https://pl.wikipedia.org/wiki?curid=3876413" title="Annona sylvatica">
Annona sylvatica



</doc>
<doc id="3876424" url="https://pl.wikipedia.org/wiki?curid=3876424" title="Skyrush">
Skyrush

Skyrush – stalowa kolejka górska typu "Wing Coaster" wybudowana w 2012 roku w parku Hersheypark w Stanach Zjednoczonych przez firmę Intamin. Głównymi elementami kolejki są: wzniesienie o wysokości 61 m (kategoria hyper coaster) i spadku pod kątem 85°, dzięki któremu pociągi osiągają prędkość 120,7 km/h oraz pięć miejsc, w których występują przeciążenia ujemne (ang. "airtime"). Charakterystyczną cechą pociągu kolejki typu "Wing Coaster" jest brak podłogi i układ siedzeń, w którym dwa zewnętrzne fotele znajdują się na zewnątrz toru i nieco niżej od foteli centralnych, co ma potęgować wrażenie swobodnego lotu.
Opis przejazdu.
Pociąg opuszcza stację i rozpoczyna wjazd na główne wzniesienie o wysokości 61 m, na które wciągany jest za pomocą szybkiego wyciągu linowego. Następnie zjeżdża pod kątem 85°, skręca w prawo i pokonuje pierwsze wzniesienie, skręca w lewo i pokonuje drugie wzniesienie, następnie znów w prawo i przejeżdża przez figurę o nazwie "Stengel dive." Następnie skręca w prawo, pokonuje wzniesienie w kształcie litery S ze zmianą kierunku, skręca w lewo o 90°, następnie łagodnie w prawo, zostaje wyhamowany i wraca na stację. 

</doc>
<doc id="3876429" url="https://pl.wikipedia.org/wiki?curid=3876429" title="Hubera humblotii">
Hubera humblotii



</doc>
<doc id="3876432" url="https://pl.wikipedia.org/wiki?curid=3876432" title="Fenerivia oligosperma">
Fenerivia oligosperma



</doc>
<doc id="3876439" url="https://pl.wikipedia.org/wiki?curid=3876439" title="Épagny-Metz-Tessy">
Épagny-Metz-Tessy

Épagny-Metz-Tessy – gmina we Francji, w regionie Owernia-Rodan-Alpy, w departamencie Górna Sabaudia. W 2013 roku populacja ludności wynosiła 7169 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Épagny oraz Metz-Tessy. Siedzibą gminy została miejscowość Épagny.

</doc>
<doc id="3876441" url="https://pl.wikipedia.org/wiki?curid=3876441" title="Komisariat Wewnętrzny Straży Granicznej „Sandomierz”">
Komisariat Wewnętrzny Straży Granicznej „Sandomierz”

Komisariat Wewnętrzny Straży Granicznej „Sandomierz” – jednostka organizacyjna Straży Granicznej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 6 z 22 kwietnia 1939 roku "w sprawach zmian organizacyjnych oraz działania Egzekutywy Komendy Głównej Straży Granicznej" gen. bryg. Walerian Czuma utworzył komisariat wewnętrzny Straży Granicznej „Sandomierz”. Rozkazem tym do komisariatu wewnętrznego „Sandomierz” przydzielił placówkę II linii „Rzeszów”, którą wydzielił z Komendy Obwodu „Jasło” i przemianował ją na posterunek wywiadowczy. Jednocześnie utworzył posterunki wywiadowcze w Tarnowie i Lublinie. Etat komisariatu: 1 oficer, 18 szeregowych, 1 samochód, 9 kbk, 9 pistoletów.
Rozkazem nr 12 z 14 lipca 1939 roku "w sprawie reorganizacji placówek II linii [...]" komendant Straży Granicznej gen. bryg. Walerian Czuma przemianował posterunek wywiadowczy „Rzeszów” „Tarnów” i „Lublin” na placówki II linii.
Służba wywiadowcza.
Teren działania:

</doc>
<doc id="3876443" url="https://pl.wikipedia.org/wiki?curid=3876443" title="Monanthotaxis cauliflora">
Monanthotaxis cauliflora



</doc>
<doc id="3876448" url="https://pl.wikipedia.org/wiki?curid=3876448" title="Epagny-Metz-Tessy">
Epagny-Metz-Tessy



</doc>
<doc id="3876449" url="https://pl.wikipedia.org/wiki?curid=3876449" title="Épagny Metz-Tessy">
Épagny Metz-Tessy



</doc>
<doc id="3876452" url="https://pl.wikipedia.org/wiki?curid=3876452" title="Ogród Botaniczny „Jevremovac”">
Ogród Botaniczny „Jevremovac”

Ogród Botaniczny „Jevremovac” () – ogród botaniczny w Belgradzie w Serbii, będący jednostką podległą Wydziałowi Biologii Uniwersytetu w Belgradzie.
Historia.
Placówka powstała w 1874 z inicjatywy Josifa Pančića (botanik serbski, 1814–1888) na podstawie decyzji Ministerstwa Edukacji i Spraw Religijnych Królestwa Serbii. Pančić został pierwszym zarządcą ogrodu. Ogród początkowo został niefortunnie ulokowany nad Dunajem w dzielnicy Dorćol, przez co dwukrotnie był niszczony podczas powodzi. W 1889 król Milan I Obrenowić przekazał na rzecz placówki majątek odziedziczony po dziadku Jevremie Obrenoviću pod warunkiem nazwania jej „Jevremovac”, dla jego upamiętnienia. Ogród został przeniesiony w docelowe miejsce, a niedługo po tym sprowadzono też z Drezna efektowny budynek szklarni. Lata świetności ogród przeżywał zwłaszcza w okresie międzywojennym XX wieku pod kierunkiem profesora Nedeljki Košanina. W 1995 placówka została uznana za pomnik przyrody o wielkim znaczeniu, a w 2007 za pomnik kultury. W latach 2013–2014 ogród przeszedł gruntowną modernizację (m.in. odremontowano szklarnię) sfinansowaną z funduszy preakcesyjnych UE i serbskich środków budżetowych.
Kolekcja i działalność.
W ogrodzie rośnie 350 gatunków drzew i krzewów rodzimych i egzotycznych, a ogółem 1,5 tys. gatunków różnych roślin. Są one pogrupowane według kryteriów geograficznych, ekologicznych i systematycznych. Na terenie ogrodu poza szklarnią znajdują się budynki Instytutu Botaniki (budynek administracyjny, herbarium, biblioteka, sala wykładowa, laboratoria). Ogród wspólnie z Instytutem Botaniki jest wydawcą półrocznika naukowego „Botanica Serbica” (dawniej „”).
W ogrodzie prowadzona jest działalność z zakresu ochrony przyrody – ratowane są tu zagrożone gatunki flory Serbii. Są one namnażane (także w formie kultur "in vitro") i uprawiane w ogrodzie w celu wzmocnienia ich populacji w naturze.

</doc>
<doc id="3876453" url="https://pl.wikipedia.org/wiki?curid=3876453" title="Janel McCarville">
Janel McCarville

Janel McCarville (ur. 3 listopada 1982 w Stevens Point) – amerykańska koszykarka występująca na pozycjach silnej skrzydłowej oraz środkowej, obecnie zawodniczka Alvik Basket.

</doc>
<doc id="3876465" url="https://pl.wikipedia.org/wiki?curid=3876465" title="Trigonobalanus verticillata">
Trigonobalanus verticillata

Trigonobalanus verticillata Forman – gatunek rośliny z rodziny bukowatych ("Fagaceae"). Występuje naturalnie w Malezji oraz Indonezji (w Kalimantanie i na Celebes). 

</doc>
<doc id="3876467" url="https://pl.wikipedia.org/wiki?curid=3876467" title="Stoper (piłka nożna)">
Stoper (piłka nożna)



</doc>
<doc id="3876468" url="https://pl.wikipedia.org/wiki?curid=3876468" title="Cerkiew Zaśnięcia Najświętszej Maryi Panny w Tarnawie Górnej">
Cerkiew Zaśnięcia Najświętszej Maryi Panny w Tarnawie Górnej

Cerkiew Zaśnięcia Najświętszej Maryi Panny w Tarnawie Górnej – dawna parafialna cerkiew greckokatolicka, znajdująca się w Tarnawie Górnej, wzniesiona w 1817.
Od 1947, po wysiedleniach Ukraińców, stoi opuszczona. Obiekt w 1993 wpisany do rejestru zabytków.

</doc>
<doc id="3876470" url="https://pl.wikipedia.org/wiki?curid=3876470" title="Faverges-Seythenex">
Faverges-Seythenex

Faverges-Seythenex – gmina we Francji, w regionie Owernia-Rodan-Alpy, w departamencie Górna Sabaudia. W 2013 roku populacja ludności wynosiła 7586 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Faverges oraz Seythenex. Siedzibą gminy została miejscowość Faverges.

</doc>
<doc id="3876475" url="https://pl.wikipedia.org/wiki?curid=3876475" title="Eleonora Woodstock">
Eleonora Woodstock

Eleonora Woodstock (ur. 8 czerwca 1316 r. w Woodstock, zm. 22 kwietnia 1355 r. w Deventer) – królewna angielska, żona księcia Geldrii Renalda II.
Życiorys.
Eleonora była córką króla Anglii Edwarda II z dynastii Plantagenetów i Izabeli, córki króla Francji Filipa IV Pięknego. 22 maja 1332 r. poślubiła hrabiego Geldrii Renalda II. Eleonora i Renald doczekali się dwóch synów, Renalda III urodzonego w 1333 r. i Edwarda urodzonego w 1336 r. Po urodzeniu Edwarda Eleonora została odsunięta od dworu swego męża (ogłoszono, że jest chora na trąd). Gdy Renald II zmarł w 1343 r. ogłosiła, że nie jest chora na trąd i uzyskała skazanie swych oskarżycieli. Na krótko została też jednym z regentów rządzących w Geldrii w imieniu Renalda III. Była dobroczyńcą licznych klasztorów, szczególnie franciszkańskich. 
Podczas rozpoczętego w 1350 r. konfliktu między swymi synami miała poprzeć młodszego z nich.

</doc>
<doc id="3876478" url="https://pl.wikipedia.org/wiki?curid=3876478" title="Sen grobów">
Sen grobów

Sen grobów – poemat Adama Asnyka, opublikowany w 1865. Utwór stanowi rozrachunek poety z tradycją romantyczną, którą poeta ocenia negatywnie, jako szkodliwą społecznie. Poemat powstał w pierwszych latach po upadku powstania styczniowego, stąd jego polemiczny charakter. Utwór został napisany tercyną (wł. terza rima), czyli strofą trójwersową rymowaną według wzoru aba bcb cdc..., przejętą z Boskiej komedii Dantego. Asnyk jawnie odwołuje się do poematu włoskiego mistrza, zamieszczając motto wzięte z "Piekła".
&lt;poem&gt;
"W posępną nocy zaszedłem krainę,"
"Po śniegu, co się usuwał pode mną —"
"I przez powietrze zmrożone i sine,"
"Które zawisło nad przepaścią ciemną,"
"Rzucałem trwożne spojrzenia w pustkowie,"
"Bo czułem trwogę w mej piersi nikczemną."
"Włos mi się jeżył, przymarzły na głowie;"
"Na duszę dziwna przerażeń zmartwiałość"
"Spadła i skrzydła rozpostarła sowie;"
&lt;/poem&gt;

</doc>
<doc id="3876479" url="https://pl.wikipedia.org/wiki?curid=3876479" title="Olga Łazarska">
Olga Łazarska

Olga Łazarska (ur. 20 lutego 1962 roku w Rzeszowie) – polska pianistka, pedagog gry na fortepianie.
Życiorys.
Olga Łazarska ukończyła Liceum Muzyczne w Katowicach, a następnie Akademię Muzyczną w Krakowie w klasie fortepianu prof. Ewy Bukojemskiej.
Od 1987 pełni funkcję starszego wykładowcy w Katedrze Fortepianu Akademii Muzycznej w Krakowie, prowadząc m.in. przedmiot „Metodyka gry na fortepianie z literaturą pedagogiczną” według autorskiego programu. W latach 1997–2009 uczyła w Zespole Szkół Muzycznych im. Mieczysława Karłowicza w Krakowie. W latach 2005–2013 pełniła funkcję Kierownika Sekcji Instrumentów Klawiszowych w Państwowej Ogólnokształcącej Szkole Muzycznej II stopnia im. Fryderyka Chopina. Od 2013 jest Kierownikiem Sekcji Klawiszowej w PSM II st. im. Wł. Żeleńskiego w Krakowie. Zajmuje również stanowisko wicedyrektora tej szkoły.
Od 2001 roku prowadzi regularnie warsztaty pianistyczne:
Jest ekspertem w zakresie gry na fortepianie, wpisanym na listę Ministerstwa Kultury i Dziedzictwa Narodowego, i zasiada w komisjach do spraw awansu zawodowego nauczycieli powoływanych przez CEA.
W 2016 została odznaczona przez ministra kultury i dziedzictwa narodowego Brązowym Medalem „Zasłużony Kulturze Gloria Artis” w dziedzinie szkolnictwo artystyczne.
Wychowankowie.
Wychowankowie Olgi Łazarskiej należą do czołówki polskiej pianistyki, zdobyli łącznie ponad 100 nagród na konkursach międzynarodowych i ogólnopolskich. Są wśród nich: Szymon Nehring (I nagroda w „Steinway Klavierspiel Wettbewerb” w Hamburgu (2005), I nagroda na III Międzynarodowym Konkursie Pianistycznym „Chopin + ...” w Budapeszcie (2010) I nagroda oraz nagroda EMCY na XIII Międzynarodowym Konkursie Pianistycznym im. Fryderyka Chopina w Narvie (2012).
Julia Kociuban (Grand Prix w V Międzynarodowym Konkursie Chopinowskim dla Młodych Pianistów w Narvie (2004) i Grand Prix w XVI Międzynarodowym Konkursie im. J.S. Bacha w Gorzowie Wlk (2002).
Jakub Kuszlik (I nagroda na Międzynarodowym konkursie Pianistycznym im. M. Moszkowskiego w Kielcach (2013), I nagroda na Ogólnopolskich Przesłuchaniach Pianistycznych Szkół Muzycznych II st. organizowanych przez CEA (2014), Grand Prix na XIII Konkursie Pianistycznym im. H. Czerny- Stefańskiej i L. Stefańskiego (2015).
Martyna Kubik (I nagroda na XX Ogólnopolskim Turnieju Pianistycznym im. Haliny Czerny-Stefańskiej, Żagań 2015, I nagroda na IV Zachodniopomorskim Konkursie Pianistycznym, Szczecin 2015.
Aleksandra Dąbek (I nagroda w XVII Międzynarodowym Konkursie Pianistycznym dla Dzieci i Młodzieży w Szafarni (2009), Julia Marczuk (I nagroda w VIII Konkursie Pianistycznym EPTA, Kraków(2015).
Zofia Satała (I nagroda na XVII Ogólnopolskim Konkursie Pianistycznym w Koninie (2012).
Edukację na poziomie średniej szkoły muzycznej ukończyli pod jej kierunkiem również muzycy, którzy obecnie realizują się w innych obszarach; należą do nich Piotr Orzechowski – muzyk jazzowy oraz Piotr Peszat – kompozytor muzyki współczesnej.
Konkursy i projekty.
Wielokrotnie zasiadała w jury konkursów pianistycznych do których należą: Przesłuchania Pianistyczne Centrum Edukacji Artystycznej, małopolskie konkursy dla dzieci i młodzieży, m.in. "Konkurs Młodego Awangardzisty, Brzdące Dźwiękiem Malujące" "," konkursy o zasięgu ogólnopolskim i międzynarodowym (Paryż, Lima), pełni funkcję dyrektora "Turnieju Pianistycznego im. H. I L.Stefańskich" w Krakowie.

</doc>
<doc id="3876481" url="https://pl.wikipedia.org/wiki?curid=3876481" title="Puchar Australii i Oceanii w narciarstwie dowolnym 2016">
Puchar Australii i Oceanii w narciarstwie dowolnym 2016

Puchar Australii i Oceanii w narciarstwie dowolnym 2016 początkowo miał rozpocząć się 5 sierpnia 2016 w australijskim Perisher w zawodach skicrossu. Jednak zawody zostały odwołane. Sezon więc rozpoczął się 30 sierpnia 2016 również w Perisher, ale w jeździe po muldach. Tegoroczny puchar zakończył się 15 września 2016 w nowozelandzkiej Cardronie.
Puchar Australii i Oceanii został rozegrany w 2 krajach i 4 miastach.

</doc>
<doc id="3876486" url="https://pl.wikipedia.org/wiki?curid=3876486" title="Roman Maniewski">
Roman Maniewski

Roman Maniewski (ur. 31 lipca 1938 w Warszawie) – polski cybernetyk i inżynier biomedyczny. Profesor nauk technicznych, członek rzeczywisty Polskiej Akademii Nauk.
Życiorys.
W 1962 ukończył studia na Wydziale Elektrycznym Politechniki Warszawskiej i w tym samym roku rozpoczął pracę w Instytucie Cybernetyki Stosowanej, tam w 1973 uzyskał stopień doktora nauk technicznych. Od roku 1975 pracuje w Instytucie Biocybernetyki i Inżynierii Biomedycznej Polskiej Akademii Nauk. W latach 1993-2008 pełnił funkcję kierownika Zakładu Biopomiarów i Bioregulacji IBIB PAN.
W 2002 został członkiem korespondentem, w 2016 członkiem rzeczywistym Polskiej Akademii Nauk. W latach 2011-2020 pełnił funkcję Przewodniczącego Komitetu Biocybernetyki i Inżynierii Biomedycznej PAN. W roku 2020 został wybrany na Honorowego Przewodniczącego Komitetu .
Jest też członkiem International Academy for Medical and Biological Engineering. Był organizatorem i wieloletnim (1999-2013) Prezesem Polskiego Towarzystwa Inżynierii Biomedycznej.
W kadencji 2011-2014 pełnił funkcję wiceprzewodniczącego Rady Naukowej Instytutu Podstawowych Problemów Techniki PAN, w latach 2015-2019 pełnił funkcję wiceprzewodniczącego Rady Naukowej IBIB PAN. 
Jest autorem bądź współautorem ponad 300 prac z zakresu inżynierii biomedycznej, współautorem 5 monografii naukowych i członkiem komitetu redakcyjnego 10. tomowej monografii Inżynieria Biomedyczna – Podstawy i Zastosowania, publikowanej staraniem Komitetu Biocybernetyki i Inżynierii Biomedycznej PAN. W swoich pracach zajmuje się biocybernetyką i zastosowaniami inżynierii biomedycznej w diagnostyce medycznej, opracował metodę biomagnetycznego pomiaru objętości serca oraz metodę pomiaru aktywności serca za pomocą elektro- i magnetokardiografii o wysokiej rozdzielczości, zajmował się też wykorzystaniem metody laserowo-dopplerowskiej i spektroskopii bliskiej podczerwieni w obrazowaniu ukrwienia i utlenowania tkanek, np. mózgu.
Profesor Maniewski wypromował 8 doktorantów, a 4 z nich obroniło prace z wyróżnieniem. Był kierownikiem bądź głównym wykonawcą 23 projektów naukowych w tym 6 projektów realizowanych w ramach współpracy międzynarodowej. Pełnił funkcje członka Komitetów Redakcyjnych czasopism: Opto-Electronics Review, Biocybernetics and Biomedical Engineering, Biuletynu Nauk Technicznych PAN, Inżynieria Biomedyczna.
W 1990 został odznaczony Złotym Krzyżem Zasługi, w 2000 Krzyżem Kawalerskim, a w 2018 Krzyżem Oficerskim Orderu Odrodzenia Polski.

</doc>
<doc id="3876493" url="https://pl.wikipedia.org/wiki?curid=3876493" title="Rockford (Hampshire)">
Rockford (Hampshire)

Rockford – osada w Anglii, w Hampshire. Leży 27,5 km od miasta Southampton, 39,5 km od miasta Winchester i 138,6 km od Londynu. Rockford jest wspomniana w Domesday Book (1086) jako "Rocheforde".

</doc>
<doc id="3876495" url="https://pl.wikipedia.org/wiki?curid=3876495" title="Miodrag Pavlović">
Miodrag Pavlović

Miodrag Pavlović (ur. 28 listopada 1928 w Nowym Sadzie, zm. 17 sierpnia 2014) – poeta serbski. 
Ukończył medycynę na Uniwersytecie w Belgradzie. Potem studiował języki obce. W 1952 opublikował debiutancki tomik "87 песма" (87 wierszy). W 1960 został dyrektorem artystycznym Teatru Narodowego w Belgradzie. Przez dwadzieścia lat był redaktorem w wydawnictwie Prosveta. Poezja Miodraga Pavlovicia zawiera wiele odniesień od historii Bałkanów.
Pavlović należy do autorów najczęściej tłumaczonych na język polski.

</doc>
<doc id="3876497" url="https://pl.wikipedia.org/wiki?curid=3876497" title="Jahja ibn Tamim">
Jahja ibn Tamim

Jahja ibn Tamim, arab. أبو طاهر يحي بن تميم (zm. w 1116 r.) – szósty władca z dynastii Zirydów w Ifrikijji w latach 1108–1116.
Życiorys.
Był synem władcy Ifrikijji Tamima ibn al-Muizza, po którego śmierci w 1108 r. objął tron. Uznał zwierzchnictwo kalifów z dynastii Fatymidów. Wysyłał liczne wyprawy przeciwko chrześcijanom z Sardynii i Genui. Został zabity przez dwóch swoich braci, których wcześniej wygnał, a którzy przybyli na jego dwór w przebraniu alchemików. Jego następcą został jego syn Ali ibn Jahja, którego Jahja kilka lat wcześniej ustanowił gubernatorem Sfaksu.

</doc>
<doc id="3876498" url="https://pl.wikipedia.org/wiki?curid=3876498" title="Val-de-Chaise">
Val-de-Chaise

Val-de-Chaise – gmina we Francji, w regionie Owernia-Rodan-Alpy, w departamencie Górna Sabaudia. W 2013 roku populacja ludności wynosiła 1281 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Cons-Sainte-Colombe oraz Marlens. Siedzibą gminy została miejscowość Marlens.

</doc>
<doc id="3876499" url="https://pl.wikipedia.org/wiki?curid=3876499" title="Val de Chaise">
Val de Chaise



</doc>
<doc id="3876500" url="https://pl.wikipedia.org/wiki?curid=3876500" title="Nieboczowy (uroczysko)">
Nieboczowy (uroczysko)

Nieboczowy uroczysko (pot. "stare Nieboczowy", ) – dawna miejscowość położona na terenie gminy Lubomia, w powiecie wodzisławskim, w województwie śląskim, o następujących współrzędnych geograficznych 50°02′38″ szerokości geograficznej północnej i 18°15′33″ długości geograficznej wschodniej. Miejscowość Nieboczowy została odtworzona w innej części gminy Lubomia w powiecie wodzisławskim.
Historia.
Pierwsze wzmianki o Nieboczowach pochodzą z 1240 roku. W XIII wieku była to leśna osada drwali i flisaków. W 1290 r. książę Przemysław podarował mieszczanom raciborskim, za waleczność, dużą połać lasu w dolinie nadodrzańskiej. Nazwa Nieboczowy jest topograficzna, zawiera rdzeń: -bok; -bocz – osada na uboczu lub zboczu rzeki. W 1603 roku wieś została sprzedana Wacławowi Reiswicowi, następnie w 1730 Nieboczowy przeszły w posiadanie księcia Lichnowskiego.
W 1840 powstała pierwsza szkoła, w 1914 wybudowano remizę strażacką, w 1929 został założony nieistniejący już chór „Chopin”, natomiast w 1987 roku powstał zespół folklorystyczny „Johanki”. W 1849 roku urodził się tutaj Józef Wajda, polski duchowny rzymskokatolicki, działacz społeczny i narodowy na Górnym Śląsku, poseł do parlamentu Rzeszy oraz do pruskiego Landtagu.
W Nieboczowach znajdował się do 1971 roku drewniany kościół parafialny pod wezwaniem św. Józefa Robotnika, przeniesiony początkowo do Kłokocina, a w 1995 do skansenu w Chorzowie.
Na terenie wsi znajdował się również ośrodek wypoczynkowy „Raj”. Posiadał on kilkanaście domków do wynajęcia, basen, boisko oraz bar.
Wieś od 2012 odtwarzana jest na terenie miejscowości Syrynia – okolice kolonii Szpluchów i Dąbrowy (miejsce potocznie nazywane "Czajką"), oddalone o około 7 km. Dla nowej osady planowano pierwotnie nazwę „Nowe Nieboczowy”, która jednak nie będzie używana. Przeniesienie miejscowości, którego koszty szacowane są na około 50 mln zł, obejmuje budowę dróg, rynku, sieci infrastruktury, placówek handlowych, boiska, parku ze stawem i wyspą, remizy strażackiej i kościoła. Przeniesione zostaną również przydrożne kapliczki i krzyże oraz cały cmentarz. Nie przewiduje się natomiast budowy placówek edukacyjnych.
1 stycznia 2017 miejscowość Nieboczowy została odtworzona w innej części gminy Lubomia.
Od czasu przeniesienia wsi w inne miejsce na terenie miejscowości stare Nieboczowy, wojsko polskie często przeprowadzało ćwiczenia. Opuszczone budynki były idealnym miejscem do doskonalenia umiejętności żołnierzy w terenie zurbanizowanym. Obecnie nie istnieje żaden budynek, cała wieś została zlikwidowana.

</doc>
<doc id="3876502" url="https://pl.wikipedia.org/wiki?curid=3876502" title="Cerkiew Zaśnięcia Najświętszej Maryi Panny w Rudce (murowana)">
Cerkiew Zaśnięcia Najświętszej Maryi Panny w Rudce (murowana)

Cerkiew Zaśnięcia Najświętszej Maryi Panny w Rudce (murowana) – dawna filialna cerkiew greckokatolicka, znajdująca się w Rudce, wzniesiona w 1921.
Historia.
Po wysiedleniach, w latach 1947-1958 zamknięta. Od 1958 użytkowana jako rzymskokatolicki kościół filialny parafii w Cieplicach-Rudce.

</doc>
<doc id="3876507" url="https://pl.wikipedia.org/wiki?curid=3876507" title="Ali ibn Jahja">
Ali ibn Jahja

Ali ibn Jahja, arab. علي بن يحي (zm. w 1124 r.) – siódmy władca z dynastii Zirydów w Ifrikijji w latach 1116–1124.
Życiorys.
Był synem władcy Ifrikijji Jahji ibn Tamima. W 1113 lub 1114 r. ojciec mianował go gubernatorem Sfaksu. W 1116 r. po śmierci ojca objął po nim tron. Zdobył Tunis, a następnie Kabis (w efekcie musiał odpierać ataki zbiegłego władcy Kabis). Pod koniec życia pogorszyły się jego stosunki z Normanami z Sycylii i miał nawet planować atak na tę wyspę. 
Jego następcą został jego dwunastoletni syn Abul-Hasan al-Hasan ibn Ali, ostatni z Zirydów.

</doc>
<doc id="3876515" url="https://pl.wikipedia.org/wiki?curid=3876515" title="Talloires-Montmin">
Talloires-Montmin

Talloires-Montmin – gmina we Francji, w regionie Owernia-Rodan-Alpy, w departamencie Górna Sabaudia. 
Zaludnienie.
W 2013 roku populacja ludności wynosiła 2065 mieszkańców. 
Historia.
Gmina została utworzona 1 stycznia 2016 roku z połączenia dwóch ówczesnych gmin: Montmin oraz Talloires. Siedzibą gminy została miejscowość Talloires.

</doc>
<doc id="3876517" url="https://pl.wikipedia.org/wiki?curid=3876517" title="Wojciech Mitkowski">
Wojciech Mitkowski

Wojciech Mitkowski (ur. 5 października 1946 w Krakowie) – polski automatyk i robotyk, profesor nauk technicznych, profesor zwyczajny Akademii Górniczo-Hutniczej, doktor honoris causa Politechniki Lubelskiej.
Życiorys.
Jest absolwentem V Liceum Ogólnokształcącego w Krakowie. W latach 1964–1970 odbył studia na Wydziale Elektrotechniki Górniczej i Hutniczej AGH w Krakowie (w zakresie automatyki i telemechaniki) i uzyskał tytuł magistra inżyniera elektryka. Po studiach rozpoczął w 1970 r. pracę w Akademii Górniczo-Hutniczej, przechodząc tam wszystkie stopnie kariery akademickiej. Doktorat obronił w 1974, a w 1984 uzyskał habilitację. W 1992 otrzymał tytuł profesora nauk technicznych.
W latach 1987–1990 pełnił funkcję prodziekana i następnie w latach 1990–1996 dziekana Wydziału Elektrotechniki, Automatyki i Elektroniki AGH. Był członkiem Rady Głównej Szkolnictwa Wyższego w kadencji 1999–2002 i wiceprzewodniczącym tej Rady w kadencji 2003–2005 i 2006–2009. Pełnił funkcję prezesa Oddziału Krakowskiego Polskiego Towarzystwa Matematycznego w latach 2005–2010.
Obszar jego zainteresowań naukowych stanowią automatyka i robotyka, teoria sterowania, sterowanie optymalne, systemy dynamiczne, teoria obwodów elektrycznych, metody numeryczne, zastosowania matematyki.
W 2010 otrzymał tytuł doktora honoris causa francuskiego Politechniki Lubelskiej. Odznaczony został Medalem Komisji Edukacji Narodowej (1998) oraz Medalem im. prof. Mieczysława Pożaryskiego nadanym przez Zarząd Główny Stowarzyszenia Elektryków Polskich (2002).
Jest synem profesora Józefa Mitkowskiego.

</doc>
<doc id="3876539" url="https://pl.wikipedia.org/wiki?curid=3876539" title="Adam Konopnicki">
Adam Konopnicki

Adam Romuald Konopnicki herbu Jastrzębiec (ur. 9 grudnia 1876 w Biadolinach, zm. 15 sierpnia 1955 w Miliczu) – polski nauczyciel, pedagog, poeta, tłumacz.
Życiorys.
Urodził się 9 grudnia 1876 w Biadolinach. Był synem Jana i Marii. Legitymował się herbem szlacheckim Jastrzębiec. W 1896 zdał z odznaczeniem egzamin dojrzałości w C. K. Gimnazjum w Bochni. Ukończył studia na Wydziale Filozoficznym Uniwersytetu Jagiellońskiego.
Został nauczycielem w c. k. służbie szkolnej w Galicji. Latem 1901 przed komisją w Krakowie zdał państwowy egzamin z gimnastyki dla nauczycieli szkół średnich. Na początku 1905 mianowany zastępcą nauczyciela w C. K. Gimnazjum w Buczaczu. Rozporządzeniem C. K. Rady Szkolnej Krajowej z 31 lipca 1905 l. 27177 jako zastępca nauczyciela został przeniesiony z C. K. Gimnazjum w Buczaczu do C. K. Gimnazjum Polskiego z wykładowym językiem polskim w Stanisławowie. Tam uczył historii naturalnej. Reskryptem z 25 września 1906 C. K. Rady Szkolnej Krajowej został przeniesiony z C. K. Gimnazjum Polskiego w Stanisławowie do C. K. Gimnazjum w Przemyślu. Był tam nauczycielem języka polskiego, języka niemieckiego, historii naturalnej. Rozporządzeniem z 24 sierpnia 1908 C. K. Rady Szkolnej Krajowej jako egzaminowany zastępca nauczyciela został przeniesiony z C. K. Gimnazjum w Przemyślu do C. K. Gimnazjum w Jaśle. Tam uczył języka polskiego, historii naturalnej, gimnastyki, a rozporządzeniem z 31 października 1908 został urlopowany na czas jednego półrocza. Reskryptem z 30 czerwca 1910 C. K. Rady Szkolnej Krajowej jako zastępca nauczyciela C. K. Gimnazjum w Jaśle został mianowany nauczycielem rzeczywistym w C. K. Gimnazjum w Sanoku i podjął tam pracę od początku roku szkolnego 1910/1911. W tej szkole uczył matematyki, historii naturalnej, gimnastyki, a ponadto był organizatorem wycieczek szkolnych, założył uczniowski klub piłki nożnej „Sanok”. Po wybuchu I wojny światowej jako c. k. profesor w roku szkolnym 1915/1916 odbywał służbę wojskową w C. K. Armii. Po powrocie do pracy w sanockim gimnazjum rozporządzeniem z 6 marca 1917 C. K. Rady Szkolnej Krajowej został zatwierdzony w zawodzie nauczycielskim i mianowany c. k. profesorem. W pierwszym półroczu roku szkolnego 1918/1919 otrzymał urlop celem poratowania zdrowia, a w drugim półroczu zniżenie godzin lekcyjnych. Był członkiem zarządu sanockiego koła Towarzystwa Nauczycieli Szkół Wyższych. Był członkiem sanockiego gniazda Polskiego Towarzystwa Gimnastycznego „Sokół” (1912). Na początku września 1919 decyzją Ministra Wyznań Religijnych i Oświecenia otrzymał VIII klasę rangi w zawodzie. Rozporządzeniem z 13 września 1919 Rady Szkolnej Krajowej został zwolniony z pracy w sanockim gimnazjum celem objęcia obowiązków nauczycielskich w Wielkopolsce. Rozporządzeniem Prowincjonalnego Kolegium Szkolnego z 16 września 1919 został mianowany nauczycielem w Państwowym Gimnazjum im. Generała Józefa Wybickiego w Śremie od 1 września 1919. Tym samym tuż po odzyskaniu przez Polskę niepodległości znalazł się w grupie kilku sprawdzonych profesorów sanockiego gimnazjum, których skierowano do pracy w polskich szkołach na obszarze byłego zaboru pruskiego. W pierwszych latach 20. II Rzeczypospolitej uczył w śremskiej szkole przyrody, fizyki, matematyki, geografii, chemii, mineralogii. Rozporządzeniem Ministra Wyznań Religijnych i Oświecenia Publicznego został zwolniony stamtąd celem objęcia obowiązków nauczycielskich na Górnym Śląsku od 1 września 1923. W latach 20. był nauczycielem Państwowego Gimnazjum Męskiego im. Tadeusza Kościuszki w Mysłowicach (przy ul. Mikołowskiej 5), gdzie uczył przyrodoznawstwa, matematyki i fizyki. W 1933 powrócił do Sanoka. Po II wojnie światowej był nauczycielem w Liceum w Miliczu (późniejsze I Liceum Ogólnokształcące im. Armii Krajowej).
Poza pracą nauczycielską publikował prace z zakresu pedagogiki. Tworzył poezję (publikowane m.in. w „Tygodniku Ziemi Sanockiej”). Dwoje jego dzieci, Adam i Halina, zmarło i te straty stały się inspiracją do wydania wierszy w tomiku pt. "Epitafium". Był także autorem przekładów twórczości niemieckiego poety Heinricha Heinego.
W Stanisławowie ożenił się z Marią Ludkiewicz. Miał z nią córki: Marię, Lidię, Ewę, Krystynę (ur. 1913), Halinę, Zofię, Barbarę (po mężu Michiejewa) oraz synów: Adama, Hieronima Adama Michała (1915-1990, absolwent sanockiego gimnazjum z 1938), Tadeusza (ur. 1916, absolwent sanockiego gimnazjum z 1939). Podczas II wojny światowej w trakcie okupacji niemieckiej Adam Konopnicki z synem Tadeuszem zostali aresztowani przez Gestapo i 30 marca 1940 osadzeni w więzieniu w Sanoku (Adam opuścił areszt w dniu 14 sierpnia 1940 natomiast Tadeusz w dniu 9 sierpnia został wywieziony do Tarnowa, po czym 30 sierpnia 1940 został osadzony w obozie Auschwitz-Birkenau, gdzie zmarł 19 sierpnia 1942 wskutek tyfusu).
Adam Konopnicki zmarł 15 sierpnia 1955 w Miliczu i został pochowany na tamtejszym cmentarzu.
Osobę prof. Adama Konopnickiego przywołał w swoich wspomnieniach z czasów gimnazjalnych Walerian Bętkowski.
Odznaczenia.
austro-węgierskie

</doc>
<doc id="3876543" url="https://pl.wikipedia.org/wiki?curid=3876543" title="Kościół św. Józefa w Baborowie">
Kościół św. Józefa w Baborowie

Kościół świętego Józefa – rzymskokatolicki kościół filialny należący do parafii Narodzenia Najświętszej Maryi Panny w Baborowie.
Historia.
Jest to świątynia drewniana zbudowana w latach 1700–1702 i ufundowana przez księdza Szymona Piotra Motłocha, proboszcza parafii. Drewno dla świątyni zostało ofiarowane przez Katarzynę von Larisch. W 1802 i 1890 roku dach gontowy został wymieniony na łupkowy. Gruntownie budowla była remontowana w latach 1912, 1920, 1995-1996. Od 1946 roku kościołem opiekują się ojcowie karmelici.
Architektura.
Kościół został zbudowany w stylu barokowym i posiada konstrukcję zrębową. Nie jest budowlą orientowaną. Wzniesiono go na podmurówce na planie krzyża greckiego. Świątynia posiada ramiona boczne utworzone przez dwie kaplice pod wezwaniem Aniołów i Matki Bożej Szkaplerznej. Prezbiterium zamknięte trójbocznie posiada boczną zakrystię z lożą kolatorską znajdującą się na piętrze i ramiona transeptu. Z przodu nawy znajduje się kruchta. Budowla nakryta jest dachem jednokalenicowym, składającym się z łupka. Z przodu na dachu znajduje się wieżyczka na sygnaturkę (pierwotnie była umieszczona na skrzyżowaniu naw). Nakrywa ją blaszany hełm baniasty z latarnią i chorągiewką z datą „1700”. Wnętrze nakryte jest pozornym sklepieniem kolebkowym. Podłoga jest złożona z drewnianych desek. Chór muzyczny posiada parapet z wystawką w części środkowej i jest podparty dwoma słupami. Na chórze jest umieszczony prospekt organowy wykonany około 1800 roku. Ściany i strop są ozdobione polichromią barokową wykonaną na początku XVIII wieku przez Krauzego. Przedstawione są na niej Święty Józef z Dzieciątkiem i anioły w prezbiterium. W nawie są przedstawieni: Święty Michał Archanioł, Anioł Stróż z pielgrzymem, Matka Boska rozdzielająca szkaplerze na tle góry Karmel, Męczeństwo Świętej Barbary. Całość dopełniają: ornament roślinny i aniołki trzymające tablice z cytatami. Wyposażenie reprezentuje głównie styl barokowy i zostało wykonane na początku XVIII wieku. Należą do niego: ołtarz główny i cztery ołtarze boczne, polichromowana ambona, liczne rzeźby i obrazy (między innymi autora polichromii), 14 obrazów Stacji Drogi Krzyżowej na ścianach, żyrandol drewniany. Nad progiem została umieszczona data budowy.

</doc>
<doc id="3876567" url="https://pl.wikipedia.org/wiki?curid=3876567" title="Siły Zbrojne Serbii">
Siły Zbrojne Serbii

Siły zbrojne Serbii (serb. "Vojska Srbije", "VS") – siły i środki wydzielone przez Republikę Serbii do zabezpieczenia jej interesów i prowadzenia walki. Składają się z wojsk lądowych oraz z wojsk lotniczych i obrony powietrznej. Wydatki na wojskowość wyniosły w 2015 roku 1,41% PKB.
22 grudnia 2016 premier Serbii ogłosił, że kraj ma otrzymać od Rosji 6 myśliwców MiG-29, 30 czołgów T-72S i 30 wozów BRDM-2 w ramach współpracy wojskowej.
Organizacja i struktura.
Głęboko zreformowane po ogłoszeniu niepodległości. Mają charakter zawodowy – pobór zniesiono 1 stycznia 2011. W 2014 roku liczyły 32 500 żołnierzy (docelowo: 30 000). Rezerwę pierwszej kolejności stanowi 2000 osób. Szkolenie wojskowe przeszło łącznie ok. 1,7 mln mężczyzn. Rezerwę stanowią mężczyźni do 60 roku życia i kobiety do 50 roku życia.
Siły zbrojne podzielone są dwa rodzaje: wojska lądowe oraz wojska lotnicze i obrony powietrznej (ok. 4500 żołnierzy). Podlegają one sztabowi generalnemu. Bezpośrednio sztabowi podległe są również: zarząd szkolenia, brygada gwardii, brygada łączności, brygada logistyczna, 224. Centrum Walki Radioelektronicznej. 
Wojska lądowe złożone są ze:
Zwierzchnikiem sił zbrojnych jest prezydent Serbii. Mianuje on, awansuje i dymisjonuje oficerów sił zbrojnych.
Wojska Lądowe.
Siły lądowe obchodzą święto 16 listopada na cześć bitwy pod Kolubarą.
Park maszynowy w roku 2014:

</doc>
<doc id="3876582" url="https://pl.wikipedia.org/wiki?curid=3876582" title="Ivan V. Lalić">
Ivan V. Lalić

Ivan V. Lalić (ur. 1931, zm. 1996) – serbski poeta, jeden z najwybitniejszych liryków w Jugosławii. Urodził się w Belgradzie. Jego ojciec, Vlajko był dziennikarzem, natomiast dziadek, Isidor Bajić, cenionym kompozytorem. Ukończył prawo na Uniwersytecie w Zagrzebiu w Chorwacji. Pracował jako redaktor w wydawnictwie Nolit. Zadebiutował w 1951 przekładem "Statku pijanego" Arthura Rimbauda. Przekład poetycki był odtąd ważną częścią jego twórczości. Tłumaczył lirykę francuską, angielską i niemiecką. Jako poeta oryginalny był uważany za neoklasycystę.
W Polsce ukazał się w 1977 nakładem Wydawnictwa Literackiego tomik "O dziełach miłości albo Bizancjum" w tłumaczeniu Joanny Salamon.

</doc>
<doc id="3876587" url="https://pl.wikipedia.org/wiki?curid=3876587" title="Zvonko Cimermančić">
Zvonko Cimermančić



</doc>
<doc id="3876591" url="https://pl.wikipedia.org/wiki?curid=3876591" title="Berl Repetur">
Berl Repetur

Berl Repetur (hebr.: ברל רפטור, ang.: "Berl Repetur", "Beryl Raptor", ur. 1902 na Ukrainie, zm. 23 marca 1989) – izraelski polityk, w latach 1949–1951 poseł do Knesetu z listy Mapam. Sygnatariusz Deklaracji niepodległości Izraela.
Był jednym z sygnatariuszy ogłoszonej 14 maja 1948 Deklaracji niepodległości Izraela.
W wyborach parlamentarnych w 1949 po raz pierwszy i jedyny dostał się do izraelskiego parlamentu.

</doc>
<doc id="3876592" url="https://pl.wikipedia.org/wiki?curid=3876592" title="Beryl Raptor">
Beryl Raptor



</doc>
<doc id="3876595" url="https://pl.wikipedia.org/wiki?curid=3876595" title="Sofonisba (tragedia)">
Sofonisba (tragedia)

Sofonisba – sztuka teatralna renesansowego włoskiego poety i dramaturga Giana Giorgia Trissina, uważana za jeden z najważniejszych dramatów w dziejach włoskiego teatru. Sztuka została napisana w latach 1514-1515. Wydana została jednak później, bo w 1524. Po raz pierwszy wstawiona została w 1562, a więc już po śmierci autora. Historyczne znaczenie tragedii wynika z faktu, że została ona zbudowana zgodnie z założeniami dramatu starogreckiego. Oparta jest na rozwiązaniach fabularnych stosowanych przez największych tragików greckich, Sofoklesa i Eurypidesa. Przedstawia epizod w wojen punickich, czyli walk Republiki Rzymskiej z Kartaginą. Źródłem fabuły była relacja Tytusa Liwiusza. Sztuka jest napisana przy użyciu "verso sciolto", czyli wiersza białego. Wykorzystanie tej formy przez Trissina utorowało jej drogę zarówno w poezji i dramaturgii włoskiej, jak i później angielskiej.
&lt;poem&gt;
"Se non la 'ue la spinge il mio pensiero?"
"Che giorno, e notte sempre mi molesta." 
"E come posso disfogar alquanto" 
"Questo graue dolor, che 'l cuor m'ingombra;" 
"Se non manifestando i miei martiri?" 
"I quali ad un ad un voglio narrarti."
&lt;/poem&gt;

</doc>
<doc id="3876606" url="https://pl.wikipedia.org/wiki?curid=3876606" title="Stawy Berensewicza">
Stawy Berensewicza

Stawy Berensewicza lub Stawy Beręsewicza, inna nazwa: Stawy Łączyny – dwa zbiorniki wodne o powierzchni blisko 1,14 ha w Warszawie, w dzielnicy Ursynów.
Położenie i powierzchnia.
Stawy leżą po lewej stronie Wisły, w Warszawie, w dzielnicy Ursynów w rejonie MSI Wyczółki, w pobliżu ulic Wyczółki i Łączyny. Akweny znajdują się na wysoczyźnie w zlewni Potoku Służewieckiego i są zasilane jego wodami, a także wodami Kanału Grabowskiego. Stawy Berensewicza składają się z dwóch zbiorników wodnych: stawu górnego – mniejszego, leżącego bardziej na zachód, o powierzchni 0,5167 ha, a także stawu dolnego – o powierzchni 0,6190 ha. Leżą na terenie wpisanego w 1952 r. do rejestru zabytków, a pochodzącego z XVIII wieku, zespołu dworsko-ogrodowego „Wyczółki” (nr rej. 641/1 z 23.04.1952 – dwór i 643/2 z 1.07.1965 – park z rzeźbami).
Zbiorniki mają charakter stawów detencyjnych. Wielkość zlewni na odcinku potoku do wysokości odpływu ze stawów wynosi 26,9 km², a długość cieku głównego wynosi 7,2 km. Zasilane są wodami dopływającymi z Potoku Służewieckiego rurociągiem o średnicy 0,3 m. Akweny pracują w układzie bocznym – oznacza to, iż gdy napełnią się podczas dużych wezbrań, nadmiar wody jest usuwany przy pomocy obniżenia o wysokości 0,3 m i szerokości 20 m. Wypływ ma formę mnicha z leżakiem i stojakiem. W odległości 1 km wzdłuż cieku znajduje się staw Wyścigi.
Pojemność stawu dolnego przy normalnym poziomie piętrzenia wynosi 6970 m³, natomiast stawu górnego 4550 m³. Całkowita rezerwa powodziowa wynosi 10180 m³ (lub według innego źródła: 11 tys. m³) – odpowiednio 5860 m³ i 4320 m³. Głębokość zbiorników wynosi ok. 1,5 m przy brzegu i dochodzi do 2,2 m w częściach środkowych.
Historia.
Nazwa stawów pochodzi od jednej z rodzin, która była właścicielem dworu przed II wojną światową. Majątek został znacjonalizowany po jej zakończeniu na podstawie dekretów Bieruta. Wcześniej jego właścicielami byli m.in. Franciszek Krotkowski, rodzina Romanów, Fryderyk Florian Skarbek, hrabianka Grabowska, Konstanty Grabowski i Antoni Żukowski. Berensewiczowie odzyskali swoją własność w latach 90. XX w.
Zbiorniki wodne przeszły rekultywację w latach 2004–2005. Jej celem była retencja Potoku Służewieckiego, a także odtworzenie walorów krajobrazowych historycznej kompozycji zespołu dworskiego „Wyczółki”. W skład wykonanych prac weszły m.in. pogłębienie stawów, usunięcie namułów i budowa urządzeń wodnych. Projekt obejmował dwa etapy. W pierwszym, w 2004, przeprowadzono renowację stawu dolnego i wykonano groblę, w drugim, w 2005, przebudowano staw górny, zamontowano także separator i osadnik piasku do podczyszczania wody, która dopływa z Potoku Służewieckiego. Projekt został sfinansowany ze środków Funduszu Ochrony Środowiska i Gospodarki Wodnej w ramach „Programu małej retencji”, a jego koszt wyniósł 860 tys. zł.
Na środku stawu górnego jest wyspa, która w przeszłości była połączona z lądem od strony północnej poprzez most, po którym zachowały się kamienne elementy. Na samej wyspie znajdują się pozostałości murowanej piwnicy.
Fauna.
W 2004 roku na terenie stawów i w ich okolicach stwierdzono występowanie kaczki krzyżówki, rycyka i trzciniaka.

</doc>
<doc id="3876608" url="https://pl.wikipedia.org/wiki?curid=3876608" title="Ja’akow Riftin">
Ja’akow Riftin

Ja’akow Riftin (hebr.: עקב ריפתין, ang.: "Ya'akov Riftin" lub "Yaakov Riftin", ur. 16 marca 1907 w Wólce Profeckiej (ob. część Puław), zm. 14 maja 1978) – izraelski polityk, w latach 1949–1965 poseł do Knesetu z listy Mapam.
W wyborach parlamentarnych w 1949 po raz pierwszy dostał się do izraelskiego parlamentu. Zasiadał w Knesetach I, II, III, IV i V kadencji.

</doc>
<doc id="3876609" url="https://pl.wikipedia.org/wiki?curid=3876609" title="Yaakov Riftin">
Yaakov Riftin



</doc>
<doc id="3876610" url="https://pl.wikipedia.org/wiki?curid=3876610" title="Ja'akow Riftin">
Ja'akow Riftin



</doc>
<doc id="3876611" url="https://pl.wikipedia.org/wiki?curid=3876611" title="Ya'akov Riftin">
Ya'akov Riftin



</doc>
<doc id="3876613" url="https://pl.wikipedia.org/wiki?curid=3876613" title="Should’ve Gone Home">
Should’ve Gone Home

Should’ve Gone Home – drugi singiel z szóstego studyjnego albumu szwedzkiego artysty Månsa Zelmerlöwa. Tekst napisali Fredrik Sonefors, Martin Bjelke oraz Micky Skeel. Singiel został wydany 7 sierpnia 2015 roku. Piosenka została odnotowana na 27 miejscu szwedzkiej listy przebojów gdzie była notowana przez 18 tygodni. Powstała również francuskojęzyczna wersja utworu pt. „Should’ve Gone Home (Je ne suis qu’un homme)”, która była notowana na francuskiej liście singli. Zarówno do anglojęzycznej, jak i francuskojęzycznej wersji piosenki powstały teledyski, które wyreżyserował Mikeadelica.

</doc>
<doc id="3876614" url="https://pl.wikipedia.org/wiki?curid=3876614" title="Stawy Beręsewicza">
Stawy Beręsewicza



</doc>
<doc id="3876619" url="https://pl.wikipedia.org/wiki?curid=3876619" title="Chanan Rubin">
Chanan Rubin

Chanan Rubin (hebr.: חנן רובין, ang.: "Hanan Rubin", ur. 10 sierpnia 1908 w Berlinie, zm. 24 października 1962) – izraelski prawnik i polityk, w latach 1949–1962 poseł do Knesetu z listy Mapam.
W wyborach parlamentarnych w 1949 po raz pierwszy dostał się do izraelskiego parlamentu. Zasiadał w Knesetach I, II, III, IV i V kadencji. Zmarł 24 października 1962, a mandat po nim objął Josef Kusznir.

</doc>
<doc id="3876620" url="https://pl.wikipedia.org/wiki?curid=3876620" title="Hanan Rubin">
Hanan Rubin



</doc>
<doc id="3876624" url="https://pl.wikipedia.org/wiki?curid=3876624" title="Szyszka (ozdoba)">
Szyszka (ozdoba)

 Szyszka (ozdoba) – motyw dekoracyjny w kształcie szyszki, stosowany w dekoracji architektonicznej i rzemiośle artystycznym. Szyszka pini w starożytności symbolizowała płodność, w sztuce chrześcijańskiej życie i nieśmiertelność.
Terminem "pinia" w starożytności określano każde drzewo iglaste. Szyszki ("") sosny pini są największe a ich nasiona zwane piniolami, o smaku zbliżonym do migdałów były i są elementem diety śródziemnomorskiej. W zdobnictwie, szyszka przeważnie przedstawiana jest z zaciśniętymi, regularnie rozmieszczonymi łuskami.
W starożytności szyszka była symbolem płodności i łask, którymi bogowie obdarzają ludzi. Królowie składali je w ofierze bóstwom. Boga udzielającego łask też przedstawiano z tym znakiem łaskawości, jako wyrazem zbliżenia boga do człowieka.
W symbolice chrześcijańskiej szyszkę pinii łączy się z drzewem życia. Według św. Ambrożego fakt zdolności pinii do owocowania o każdej porze roku jest symbolem doczesnego życia natury i jednocześnie wiecznego życia. Bardzo duże z brązu służyły jako zbiornik wody.

</doc>
<doc id="3876630" url="https://pl.wikipedia.org/wiki?curid=3876630" title="Kost u grlu">
Kost u grlu

Kost u grlu – debiutancki album serbskiego zespołu Riblja čorba. Album został wydany 11 września 1979 roku nakładem wytwórni PGP RTB. Nagrań dokonano w czerwcu 1979 roku w Studio V RTB. W 1998 album został sklasyfikowany na 16. miejscu listy 100 najlepszych rockowych i popowych albumów wydanych w byłej Jugosławii, opublikowanej w książce YU 100: najbolji albumi jugoslovenske rok i pop muzike (YU 100: najlepsze albumy jugosłowiańskiej rock i pop muzyki).
Linki zewnętrzne.
Okładka

</doc>
<doc id="3876637" url="https://pl.wikipedia.org/wiki?curid=3876637" title="Cerkiew św. Mikołaja w Starym Mieście">
Cerkiew św. Mikołaja w Starym Mieście

Cerkiew św. Mikołaja w Starym Mieście – zabytkowa cerkiew greckokatolicka, wzniesiona w latach 1913–1916 znajdująca się w Starym Mieście.
Po 1946 Kościół Greckokatolicki w Polsce został zdelegalizowany, a cerkiew przejął Kościół rzymskokatolicki.
Obecnie świątynia użytkowana jako kościół parafialny św. Andrzeja Boboli parafii w Starym Mieście.
Historia.
Pierwotna cerkiew wzmiankowana w 1589 spłonęła w 1860. Obecnie istniejącą murowaną wzniesiono w latach 1913–1916. W 1945 zamieszkujących w większości Stare Miasto Ukraińców wyznania greckokatolickiego wysiedlono do ZSRR. W opuszczonej cerkwi urządzono kościół parafialny. Obiekt wpisano w 2015 do rejestru zabytków.
Okazałą neoklasycystyczną świątynię zbudowano na planie krzyża greckiego z kopułą umieszczoną centralnie na wysokim bębnie zwieńczoną wieżyczką na sygnaturkę z baniastym hełmem. Fronton zdobi czterokolumnowy portyk. Wewnątrz polichromia w stylu ukraińskim autorstwa malarza Kulawego z Dynowa z lat 1941–1942 zamalowana podczas urządzania kościoła. W ołtarzu głównym ikona Matki Boskiej z Dzieciątkiem namalowana na desce z 1626.

</doc>
<doc id="3876639" url="https://pl.wikipedia.org/wiki?curid=3876639" title="Judyta Jakubowiczowa">
Judyta Jakubowiczowa

Judyta Gitla Jakubowiczowa również Zbytkower, Sonnenberg (ur. w 1751 we Frankfurcie nad Odrą, zm. 11 maja 1829 w Warszawie) – córka Levina Buko, finansistka, przedsiębiorczyni, rządowa liwerantka.
Życiorys.
Życie osobiste.
Urodziła się we wpływowej rodzinie kupieckiej z Frankfurtu nad Odrą. Jej ojcem był kupiec Jehuda Lejba (Levin) Buk (Bucc). Została starannie wykształcona, posługiwała się biegle językiem niemieckim i francuskim oraz dysponowała wiedzą z zakresu kupiectwa. Do Warszawy przeprowadziła się około roku 1770 w celu zawarcia małżeństwa ze znacznie starszym od siebie Szmulem Zbytkowerem (kupcem, faktorem i dostawcą Króla Stanisława Augusta). Zawarła związek małżeński w 1779 r. Była trzecią żoną Zbytkowera, z którym miała trzy córki: Mariannę Barbarę Bonę (1780-1830), Ludwikę Rebekę (ur. 1781) i Annę (żonę kolejno Łazarza Tischlera - warszawskiego kupca, Józefa Aleksego Morawskiego (1791-1855) - senatora, 1788-1828). Wnuczką Anny i Józefa Morawskiego była Franciszka Siedliska (błogosławiona Maria od Pana Jezusa Dobrego Pasterza) założycielka Zgromadzenia Sióstr Najświętszej Rodziny z Nazaretu.
Działalność.
Prowadziła liczne interesy, takie jak: przetwórstwo produktów rolnych, eksport bydła i zaopatrywanie armii. Prowadziła salon wzorowany na życiu niemieckiej inteligencji żydowskiej. Utrzymywała szerokie kontakty towarzyskie, gościła na obiadach czwartkowych króla Stanisława Augusta Poniatowskiego. W 1801 roku, po śmierci męża, sama kontynuowała prowadzenie przedsiębiorstwa. Do zakończenia wojen napoleońskich była jedną z wiodących dostawczyń wojskowych w Polsce, Rosji, Francji i Prusach. W 1807 r. była największą dostawczynią dla armii Księstwa Warszawskiego. Z powodu niewypłacalności Królestwa zobowiązania wobec Sonnenberg zostały spłacone poprzez nadanie jej przywileju nabywania dóbr narodowych. Na mocy tego prawa Judyta Zbytkower zakupiła od Skarbu Państwa w 1813 r. położone w okolicy Warszawy majątki Jeziornę, Okrzeszyn i Kępę Okrzeską. W 1815 porzuciła zajmowanie się dostawami dla armii i powróciła do działalności bankowo-finansowej, a swoją działalność kontynuowała głównie na rzecz Prus i Rosji.
Jej majątek został wyceniony na około 2,5 mln złotych.
Dziedzictwo.
Schyłek życia spędziła w swojej warszawskiej posiadłości przy ulicy Przejazd. W swoim testamencie z marca 1829 przekazała część swojego majątku na rzecz organizacji dobroczynnych: Szpitalowi Dzieciątka Jezus, Szpitalowi Żydowskiemu, Instytutowi Zaniedbanych Moralnie Dzieci, Instytutowi Głuchoniemych a także żydowskiemu bractwu Malbisz Arumim (hebr. odziewanie ubogich) i Towarzystwu Dobroczynności. Ufundowała też stypendium dla trojga ubogich uczniów bez różnicy wyznania i płci, które było wypłacane jeszcze w latach 50. XIX wieku.

</doc>
<doc id="3876645" url="https://pl.wikipedia.org/wiki?curid=3876645" title="Jicchak Tabenkin">
Jicchak Tabenkin

Jicchak Tabenkin (hebr.: יצחק טבנקין, ang.: "Yitzhak Tabenkin", ur. 8 stycznia 1888 w Bobrujsku, zm. 6 czerwca 1971) – izraelski polityk, poseł do Knesetu w latach 1949–1951 z listy Mapam, a w latach 1955–1959 z listy Achdut ha-Awoda.
Studiował w Warszawie, Wiedniu i Bernie. Do Palestyny wyemigrował w 1912. Był jednym z założycieli Achdut ha-Awoda, Histadrutu oraz Ruchu Kibucowego.
W wyborach parlamentarnych w 1949 po raz pierwszy dostał się do izraelskiego parlamentu z listy Mapam. 12 kwietnia 1951 zrezygnował z mandatu, który objął po nim Dawid Liwszic. Powrócił do Knesetu po wyborach w 1955 z listy Achdut ha-Awoda. Również tym razem nie pozostał w poselskich ławach do końca kadencji – zrezygnował 9 czerwca 1958, zastąpiony przez Moeszego Karmela.
Ojciec Josefa.

</doc>
<doc id="3876646" url="https://pl.wikipedia.org/wiki?curid=3876646" title="Yitzhak Tabenkin">
Yitzhak Tabenkin



</doc>
<doc id="3876647" url="https://pl.wikipedia.org/wiki?curid=3876647" title="Icchak Tabenkin">
Icchak Tabenkin



</doc>
<doc id="3876649" url="https://pl.wikipedia.org/wiki?curid=3876649" title="Should've Gone Home">
Should've Gone Home



</doc>
<doc id="3876650" url="https://pl.wikipedia.org/wiki?curid=3876650" title="Should've Gone Home (Je ne suis qu'un homme)">
Should've Gone Home (Je ne suis qu'un homme)



</doc>
<doc id="3876651" url="https://pl.wikipedia.org/wiki?curid=3876651" title="Should’ve Gone Home (Je ne suis qu'un homme)">
Should’ve Gone Home (Je ne suis qu'un homme)



</doc>
<doc id="3876652" url="https://pl.wikipedia.org/wiki?curid=3876652" title="Červená Magura">
Červená Magura

Červená Magura (1298 m) – szczyt w zachodniej części Niżnych Tatr, w Grupie Salatynów. Znajduje się w silnie rozczłonkowanym grzbiecie, który od najwyższego szczytu tej grupy – Salatína (1630 m) ciągnie się w zachodnią stronę i opada do doliny rzeki Revúca. Na wierzchołku Červenej Magury rozgałęzia się on na kilka grzbietów:
Červená Magura jest niemal całkowicie porośnięta lasem, ale na jej dość płaskim grzbiecie znajduje się niewielka polana, pozostałość dawnej hali pasterskiej. Jeszcze większe hale znajdują się u południowo-wschodnich podnóży, w dolinie potoku Ráztočná oraz u północnych podnóży opadających do doliny potoku Ludrovanka.
Przez szczyt Červenej Magury prowadzi granica Parku Narodowego Niżne Tatry. Należą do niego stoki północne. Szczyt jest punktem widokowym, nie prowadzi jednak przez niego jednak żaden szlak turystyczny.

</doc>
<doc id="3876653" url="https://pl.wikipedia.org/wiki?curid=3876653" title="Kongregacja ds. Świeckich, Rodziny i Życia">
Kongregacja ds. Świeckich, Rodziny i Życia



</doc>
<doc id="3876654" url="https://pl.wikipedia.org/wiki?curid=3876654" title="Vladimir Cvetković">
Vladimir Cvetković

Vladimir Cvetković (cyr. Владимир Цветковић, ur. 24 maja 1941) – serbski koszykarz, w barwach Jugosławii srebrny medalista olimpijski z Meksyku.
Był zawodnikiem koszykarzem Crvenej zvezdy Belgrad i reprezentacji Jugosławii. Srebro igrzysk w 1968 jest jego największym sportowym sukcesem (brał udział także w igrzyskach w 1964 - siódme miejsce), choć miał w dorobku również srebro mistrzostw świata i Europy. W latach 1992–1998 był ministrem młodzieży i sportu. Jego syn Rastko także był koszykarzem (z epizodem w NBA).

</doc>
<doc id="3876658" url="https://pl.wikipedia.org/wiki?curid=3876658" title="Červena Magura">
Červena Magura



</doc>
<doc id="3876660" url="https://pl.wikipedia.org/wiki?curid=3876660" title="New Zealand Sevens 2005">
New Zealand Sevens 2005

New Zealand Sevens 2005 – szósta edycja wchodzącego w skład IRB Sevens World Series turnieju New Zealand Sevens przeznaczonego dla męskich reprezentacji narodowych w rugby 7. Odbyła się w dniach 4–5 lutego 2005 roku na Westpac Stadium w Wellington będąc trzecim turniejem sezonu 2004/2005.
Informacje ogólne.
Rozegrane na Westpac Stadium zawody były trzecim turniejem sezonu 2004/2005 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Obsadę zawodów podano w listopadzie 2004 roku, podział na grupy został opublikowany miesiąc później, a rozkład gier pod koniec stycznia 2005 roku.
Niepokonane po pierwszym dniu były reprezentacje gospodarzy, Argentyny, RPA i Anglii, a swoje setne przyłożenia w cyklu zdobyli Santiago Gómez Cora i Fabian Juries dołączając tym samym do klubu, w którym znajdowali się już Karl Te Nana i Peter Miller. Przy pełnych trybunach w turnieju triumfowali Nowozelandczycy zdobywając tytuł trzeci rok z rzędu. Najwięcej punktów w zawodach zdobył Orene Aiʻi, Ben Gollings pobił zaś rekord Waisale Sereviego w liczbie zdobytych w historii cyklu punktów.
Sponsorem tytularnym zawodów ponownie była Axa, a bilety wyprzedały się już w pierwszym dniu sprzedaży.

</doc>
<doc id="3876661" url="https://pl.wikipedia.org/wiki?curid=3876661" title="Politechnika Tirańska">
Politechnika Tirańska

Politechnika Tirańska (alb. Universiteti Politeknik i Tiranës, UPT, PUoT) – albańska uczelnia publiczna z siedzibą w Tiranie. Jest najstarszą i drugą pod względem wielkości szkołą wyższą w Albanii.
Studia na uczelni są kompatybilne z procesem bolońskim. Nauczanie prowadzone jest w językach albańskim i angielskim.
Historia.
Szkoła została założona w 1951 roku.
W 2012, z okazji 100. rocznicy odzyskania niepodległości przez Albanię, prezydent Bujar Nishani uhonorował uczelnię Orderem "Honor Narodu", "za wybitne zasługi dla rozwoju gospodarczego i społecznego kraju, poprzez przygotowanie kilkudziesięciu pokoleń inżynierów i będącego ważnym ośrodkiem szkolnictwa wyższego i badań naukowych Albania i poza nią".
Struktura.
W skład uczelni wchodzi 7 wydziałów i 1 samodzielny instytut badawczy:

</doc>
<doc id="3876675" url="https://pl.wikipedia.org/wiki?curid=3876675" title="Funkcja hazardu">
Funkcja hazardu

Funkcja hazardu – funkcja określająca prawdopodobieństwo wypłacalności danej firmy do momentu zakończenia umowy kredytowej.
Definicja.
Funkcja hazardu jest definiowana w poniższy sposób:
gdzie:
Związek pomiędzy zmiennymi.
formula_3 determinuje formula_6 z definicji, natomiast związek między nimi wyraża się wzorem:
Przykład.
Dla rozkładu gamma o parametrach formula_8 oraz formula_9 funkcja hazardu jest postaci:

</doc>
<doc id="3876679" url="https://pl.wikipedia.org/wiki?curid=3876679" title="Hot toddy">
Hot toddy

Hot toddy lub hot to trot totty, hot tottie jak również hot whiskey – popularny w Irlandii i Szkocji drink alkoholowy spożywany na ciepło. 
Skład.
Hot toddy składa się z alkoholu (whisky, rum albo brandy), ciepłej wody lub herbaty oraz miodu lub cukru. Opcjonalnie można dodać plaster cytryny bądź cynamon.
Zastosowanie.
W krajach anglosaskich drink bywa stosowany jako lekarstwo na przeziębienie.
Pochodzenie nazwy.
Słowo "toddy" pochodzi z języka hindi, w którym oznacza napój ze sfermentowanego soku mlecznego z palmy kokosowej.

</doc>
<doc id="3876694" url="https://pl.wikipedia.org/wiki?curid=3876694" title="Stopa hazardu">
Stopa hazardu

Stopa hazardu – pochodna funkcji hazardu. Określa zbliżający się moment bankructwa danej firmy w najbliższej przyszłości. Potocznie nazywany natychmiastową stopą bankructwa.
Wzór.
Stopa hazardu spełnia zależność:
gdzie:
Własności.
Twierdzenie.
Jeżeli zmienna formula_5 posiada gęstość formula_6 wówczas istnieje stopa hazardu dana wzorem:
Odwrotnie, jeżeli stopa hazardu formula_8 istnieje, wówczas formula_5 posiada gęstość postaci:
Dowód.
Załóżmy, że formula_5 ma gęstość formula_12 Chcemy pokazać, że:
Wyliczając całkę po lewej, otrzymujemy:
gdyż formula_15 dla prawie wszystkich formula_16
Jeżeli stopa hazardu formula_8 istnieje i formula_18 dla prawie wszystkich formula_19 wówczas dystrybuanta wyraża się wzorem:
gdzie po zróżniczkowaniu otrzymujemy:

</doc>
<doc id="3876697" url="https://pl.wikipedia.org/wiki?curid=3876697" title="Patrick Adams">
Patrick Adams



</doc>
<doc id="3876700" url="https://pl.wikipedia.org/wiki?curid=3876700" title="Fort IX Twierdzy Przemyśl (&quot;Brunner&quot;)">
Fort IX Twierdzy Przemyśl (&quot;Brunner&quot;)



</doc>
<doc id="3876701" url="https://pl.wikipedia.org/wiki?curid=3876701" title="Fort XI Twierdzy Przemyśl (&quot;Duńkowiczki&quot;)">
Fort XI Twierdzy Przemyśl (&quot;Duńkowiczki&quot;)



</doc>
<doc id="3876702" url="https://pl.wikipedia.org/wiki?curid=3876702" title="Krzanowice (województwo opolskie)">
Krzanowice (województwo opolskie)



</doc>
<doc id="3876703" url="https://pl.wikipedia.org/wiki?curid=3876703" title="Dykasteria ds. Integralnego Rozwoju Człowieka">
Dykasteria ds. Integralnego Rozwoju Człowieka

Dykasteria ds. Integralnego Rozwoju Człowieka – jedna z dykasterii Kurii Rzymskiej, powołana przez Franciszka w 2016 roku. Działa od 2017 roku.
Historia.
Dykasterię powołał papież Franciszek listem papieskim "Humanam progressionem", w formie motu proprio sygnowanego datą 17 sierpnia 2016 roku. Na jego mocy rozpoczęła działalność 1 stycznia 2017 roku. Przejęła kompetencje czterech likwidowanych papieskich rad: "Iustitia et Pax", "Cor Unum", ds. Duszpasterstwa Migrantów i Podróżujących oraz ds. Duszpasterstwa Chorych i Służby Zdrowia.
Statut nowej dykasterii został 17 sierpnia 2016 roku zatwierdzony przez papieża "ad experimentum".
W 2022 roku prefektem dykasterii mianowano kardynała Michael Czerny.
Działalność.
Do kompetencji nowej dykasterii należą sprawy dotyczące migracji, potrzebujących, chorych i wyłączonych, zmarginalizowanych i ofiar konfliktów zbrojnych oraz katastrof naturalnych, więźniów, bezrobotnych i ofiar jakiejkolwiek formy niewolnictwa i tortury. Ponadto ma ona utrzymywać ścisłe więzi z Papieską Akademią Nauk Społecznych. Sprawuje też nadzór nad działalnością Caritas Internationalis i katolickimi dziełami charytatywnymi. Sekcją ds. uchodźców i migrantów kieruje osobiście papież Franciszek.
Zarząd Dykasterii.
23 kwietnia 2022 papież Franciszek powołał zarząd dykasterii w składzie:

</doc>
<doc id="3876706" url="https://pl.wikipedia.org/wiki?curid=3876706" title="Fort pancerny główny 38 „Śmierdząca Skała”">
Fort pancerny główny 38 „Śmierdząca Skała”



</doc>
<doc id="3876708" url="https://pl.wikipedia.org/wiki?curid=3876708" title="Fort XIII Twierdzy Przemyśl („San Rideau”)">
Fort XIII Twierdzy Przemyśl („San Rideau”)



</doc>
<doc id="3876712" url="https://pl.wikipedia.org/wiki?curid=3876712" title="Kronika wielce szczęśliwego króla Dom Manuela">
Kronika wielce szczęśliwego króla Dom Manuela

Kronika wielce szczęśliwego króla Dom Manuela ("Crónica do felicissimo Rei Dom Manuel") – dzieło historiograficzne szesnastowiecznego portugalskiego humanisty Damião de Góis, powstała w latach 1566-1567. Dzieło opowiada o czasach panowania Manuela I Szczęśliwego z dynastii Avizów. Kronikę przełożyła na język polski Janina Z. Klave.

</doc>
<doc id="3876717" url="https://pl.wikipedia.org/wiki?curid=3876717" title="Cerkiew św. Michała Archanioła w Tarnawce">
Cerkiew św. Michała Archanioła w Tarnawce

Cerkiew św. Michała Archanioła w Tarnawce – dawna cerkiew greckokatolicka należąca do dekanatu Leżajsk, wzniesiona w 1939 w Tarnawce.
Po 1946 cerkiew przejęta i użytkowana jako rzymskokatolicki kościół parafialny parafii w Tarnawce.

</doc>
<doc id="3876720" url="https://pl.wikipedia.org/wiki?curid=3876720" title="Päse">
Päse

Päse – miejscowość w Niemczech w landzie Saksonia Dolna. Część gminy Meinersen.
Nazwa miejscowości Päse zapisana w 1389 jako Pedeze jest pochodzenia słowiańskiego od *Padice

</doc>
<doc id="3876721" url="https://pl.wikipedia.org/wiki?curid=3876721" title="Fort W XIIIb &quot;Bolestraszyce&quot;">
Fort W XIIIb &quot;Bolestraszyce&quot;



</doc>
<doc id="3876724" url="https://pl.wikipedia.org/wiki?curid=3876724" title="Jussi Karjalainen">
Jussi Karjalainen



</doc>
<doc id="3876728" url="https://pl.wikipedia.org/wiki?curid=3876728" title="Cmentarz - mauzoleum martyrologii w Olsztynie (województwo śląskie)">
Cmentarz - mauzoleum martyrologii w Olsztynie (województwo śląskie)



</doc>
<doc id="3876731" url="https://pl.wikipedia.org/wiki?curid=3876731" title="Cmentarz – mauzoleum martyrologii w Olsztynie">
Cmentarz – mauzoleum martyrologii w Olsztynie



</doc>
<doc id="3876732" url="https://pl.wikipedia.org/wiki?curid=3876732" title="Kroniki królewskie (Lopes)">
Kroniki królewskie (Lopes)

Kroniki królewskie – dzieło historyczne piętnastowiecznego portugalskiego dziejopisa Fernão Lopesa.
"Kroniki królewskie" stanowią zbiór kilku dzieł kronikarskich poświęconych życiu i czynom królów Portugalii. Wiele z prac autora zaginęło, a tylko trzy kroniki uznaje się za jego autentyczne dzieła. "Kroniki królewskie" przełożyła na język polski Janina Z. Klave.

</doc>
<doc id="3876733" url="https://pl.wikipedia.org/wiki?curid=3876733" title="Cmentarz prawosławny w Babicach">
Cmentarz prawosławny w Babicach



</doc>
<doc id="3876734" url="https://pl.wikipedia.org/wiki?curid=3876734" title="Cmentarz prawosławny w Korchowie">
Cmentarz prawosławny w Korchowie



</doc>
<doc id="3876735" url="https://pl.wikipedia.org/wiki?curid=3876735" title="Cmentarz prawosławny w Obszy">
Cmentarz prawosławny w Obszy



</doc>
<doc id="3876736" url="https://pl.wikipedia.org/wiki?curid=3876736" title="Moko zwinny">
Moko zwinny

Moko zwinny ("Kerodon acrobata") – gatunek gryzonia z rodziny kawiowatych występujący Brazylii, na małym obszarze stanu Goiás i stanu Tocantins, na zachód od Espigão Mestre. Gatunek po raz pierwszy został opisany naukowo w 1997 roku. Stosunkowo mało wiadomo na temat liczebności, biologii i ekologii tych zwierząt. Według stanu na marzec 2016 gatunek znany był tylko z 16 okazów. Schwytane zwierzęta zamieszkiwały w skalistym terenie. Moko zwinny jest roślinożerny − żywi się kaktusami, maniokiem i liśćmi. Naukowcy opisywali zwierzę jako zwinne, o zdolnościach akrobatycznych.

</doc>
<doc id="3876738" url="https://pl.wikipedia.org/wiki?curid=3876738" title="Co mogą martwi jeńcy (film)">
Co mogą martwi jeńcy (film)



</doc>
<doc id="3876741" url="https://pl.wikipedia.org/wiki?curid=3876741" title="Kerodon acrobata">
Kerodon acrobata



</doc>
<doc id="3876744" url="https://pl.wikipedia.org/wiki?curid=3876744" title="Czapecznik ubogi">
Czapecznik ubogi

Czapecznik ubogi ("Smithornis capensis") – gatunek małego ptaka z rodziny nosoczubów (Calyptomenidae). Zamieszkuje Afrykę Subsaharyjską. Nie jest zagrożony wyginięciem.
Taksonomia.
Po raz pierwszy gatunek opisał Andre Smith w "Illustrations of the Zoology of South Africa". Nadał mu nazwę "Platyrhynchus capensis". Holotyp pochodził z Zululand (Południowa Afryka). Obecnie (2021) Międzynarodowy Komitet Ornitologiczny (IOC) umieszcza czapecznika ubogiego w rodzaju "Smithornis". Wyróżnia 9 podgatunków. Odrębność "S. c. camarunensis" jako podgatunku jest niepewna. Niektóre populacje wymagają dalszych badań. Ta z północno-wschodniej Prowincji Przylądkowej Północnej być może reprezentuje nieopisany dotąd podgatunek. Dwa podgatunki z północno-wschodniej Kenii, "S. c. chyulu" i "S. c. shimba" uznawane są za synonimy odpowiednio "S. c. medianus" i "S. c. suahelicus".
Podgatunki i zasięg występowania.
IOC wyróżnia następujące podgatunki:
Morfologia.
Długość ciała wynosi 12–14 cm; masa ciała samców 21–26,9 g, samic 17,4–27,5 g (badano tylko ptaki z RPA). Czapeczniki ubogie są krępej postury, mają luźne i jedwabiste upierzenie. Występuje dymorfizm płciowy w upierzeniu. Opis dotyczy ptaków podgatunku nominatywnego. Kantarek żółty. Ciemię u samca jest czarne. Boki szyi, grzbiet, kuper i barkówki żółtobrązowe, nieco oliwkowe; przez każde pióro przechodzi ciemniejszy pas (w kolorze umbry). U samicy ciemię ma barwę łupkowoszarą, pokrywają je paski o kolorze umbry; na grzbiecie paski te są węższe niż u samca. Poza tym ptaki obydwu płci nie różnią się znacząco ubarwieniem. Broda, gardło, pierś i brzuch brudnobiałe, ozdobione szarobrązowym pasami. Na bokach piersi i okolicach kloaki widoczny ochrowy nalot. Pokrywy skrzydłowe, lotki i sterówki ciemne, szarobrązowe. Część z pokryw skrzydłowych mniejszych i drugorzędowych wyróżnia się żółtymi krawędziami. Sterówki mają oliwkowobrązowe krawędzie, najbardziej widoczne na chorągiewkach zewnętrznych. Górna szczęka ciemna, oliwkowobrązowa; żuchwa jasna, słomkowożółta. Nogi i stopy żółtozielone.
Ekologia i zachowanie.
Środowiskiem życia czapeczników ubogich są środkowe warstwy nizinnych lasów wiecznie zielonych, podszyt nadrzecznych i innych gęstych lasów oraz zarośla roślin zrzucających liście na zimę. Przeważnie przesiadują bez ruchu i w ciszy, co sprawia, są często przeoczane podczas badań terenowych. Żywią się bezkręgowcami, w tym prostoskrzydłymi, imago i larwami chrząszczy, pluskwiakami, mrówkami, gąsienicami, jajami motyli i pajęczakami.
Lęgi.
Okres składania jaj zależy od obszaru, w którym występują ptaki, ale przeważnie wypada na czas od października do stycznia. Obydwa ptaki z pary uczestniczą w budowie gniazda. Ma ono formę owalnej struktury z bocznym wejściem; budulec stanowi kora, suche liście, gałązki, trawa, korzonki, często spojone pajęczyną. Nie jest ukryte, zwisa z gałęzi drzewa, przeważnie na wysokości 1,5–3 m nad ziemią. Zniesienie liczy 1–3 jaja. Wymiary dla 6 jaj: 19,8–21,5 na 15,4–17,1 mm. Skorupka ma barwę białą, jest połyskliwa. Samica wysiaduje jaja sama przez 16–17 dni, pilnowana przez samca. Niewiele wiadomo o rozwoju młodych poza tym. Zajmuje się nimi głównie samiec. Są w pełni opierzone po 14–16 dniach życia.
Status.
IUCN uznaje czapecznika ubogiego za gatunek najmniejszej troski (LC, "Least Concern") nieprzerwanie od 1988 (stan w 2020). Liczebność populacji nie została oszacowana, ale ptak ten opisywany jest jako lokalnie pospolity. Populacja najprawdopodobniej ma trend spadkowy ze względu na niszczenie środowiska życia tych ptaków.

</doc>
<doc id="3876747" url="https://pl.wikipedia.org/wiki?curid=3876747" title="Chabry i miasta">
Chabry i miasta

Chabry i miasta ("Chrpy a města") – poemat czeskiego poety Vítězslava Nezvala, będący utworem tytułowym tomiku wydanego w 1955. Utwór przełożył na język polski Jarosław Iwaszkiewicz.

</doc>
<doc id="3876748" url="https://pl.wikipedia.org/wiki?curid=3876748" title="County Center/Little Italy (stacja kolejowa)">
County Center/Little Italy (stacja kolejowa)



</doc>
<doc id="3876754" url="https://pl.wikipedia.org/wiki?curid=3876754" title="Cud Nad Wisłą (wyścig kolarski)">
Cud Nad Wisłą (wyścig kolarski)



</doc>
<doc id="3876758" url="https://pl.wikipedia.org/wiki?curid=3876758" title="Cyryl V">
Cyryl V



</doc>
<doc id="3876760" url="https://pl.wikipedia.org/wiki?curid=3876760" title="Cyryl III">
Cyryl III



</doc>
<doc id="3876761" url="https://pl.wikipedia.org/wiki?curid=3876761" title="Cyryl VI">
Cyryl VI



</doc>
<doc id="3876762" url="https://pl.wikipedia.org/wiki?curid=3876762" title="Cisza wieczorna">
Cisza wieczorna

Cisza wieczorna – cykl sonetów Jana Kasprowicza. Pochodzi z tomiku "Krzak dzikiej róży" z 1898. Cykl składa się z pięciu utworów, które realizują model sonetu tercynowego. Są one napisane dziewięciozgłoskowcem. Rymują się zgodnie z modelem tercyny: aba bcb cdc ded ee.
&lt;poem&gt;
"Rozmiłowana, roztęskniona,"
"Hen! od wieczornej idzie zorzy"
"Zamykać Tatry w swe ramiona."
"Przed nią zawiewa oddech boży:"
"Wonie jedliczne i świerkowe"
"Ze swych lesistych wstają łoży."
"A ona tuli jasną głowę"
"Do Osobistej, by wraz potem"
"Kłaść ją na piersi Giewontowe."
"Po reglach muśnie li przelotem,"
"Czoło Świnicy w żar rozpali"
"I Hawrań zleje krwawym złotem."
"Tak mknąc po szczycie i po hali,"
"Z ogniem tęsknicy ginie w dali..."
&lt;/poem&gt;

</doc>
<doc id="3876765" url="https://pl.wikipedia.org/wiki?curid=3876765" title="Abdenasser EL Khayati">
Abdenasser EL Khayati



</doc>
<doc id="3876773" url="https://pl.wikipedia.org/wiki?curid=3876773" title="Indykator bankructwa">
Indykator bankructwa

Indykator bankructwa – proces stochastyczny wyrażający się wzorem:
gdzie:
Ten proces ma niemalejące i prawostronnie ciągłe trajektorie i zmienia wartość z zera na jeden w momencie bankructwa. Indykator bankructwa jest wykorzystywany w ryzyku kredytowym do określenia kwoty jaką odzyska bank po bankructwie firmy, której udzielono kredyt.
Filtracja.
Filtracja formula_5 generowana przez indykator bankructwa jest zdefiniowana wzorem:
gdzie:
Własności.
Twierdzenie.
formula_5 jest najmniejszą filtracją taką, że formula_4 jest momentem stopu względem tej filtracji.
Dowód.
Rozpatrzymy dowolną filtrację formula_16 formula_17 względem której formula_4 jest momentem stopu. Z własności filtracji wiemy, że:
Z definicji filtracji formula_20
Pokazaliśmy, że formula_22 więc formula_7 jest najmniejszą filtracją względem której formula_4 jest momentem stopu.formula_25

</doc>
<doc id="3876793" url="https://pl.wikipedia.org/wiki?curid=3876793" title="Pokvarena mašta i prljave strasti">
Pokvarena mašta i prljave strasti

Pokvarena mašta i prljave strasti – drugi album studyjny serbskiego zespołu Riblja čorba. Album został wydany 23 lutego 1981 roku nakładem wytwórni PGP RTB. Nagrań dokonano w belgradzkim studio Druga Maca. W 1998 album został sklasyfikowany na 23. miejscu listy 100 najlepszych rockowych i popowych albumów wydanych w byłej Jugosławii, opublikowanej w książce "YU 100: najbolji albumi jugoslovenske rok i pop muzike" (YU 100: najlepsze albumy jugosłowiańskiej rock i pop muzyki).

</doc>
<doc id="3876795" url="https://pl.wikipedia.org/wiki?curid=3876795" title="Moment bankructwa">
Moment bankructwa

Moment bankructwa formula_1 – zmienna losowa na przestrzeni probabilistycznej formula_2 przyjmująca wartości w formula_3 Oznacza chwilę, w której nastąpi bankructwo. Fakt, że moment bankructwa przyjmuje wartości dodatnie wskazuje, że bankructwo nastąpi w przyszłości. Bankructwo może nie nastąpić wcale, gdy formula_1 osiąga nieskończoność.

</doc>
<doc id="3876805" url="https://pl.wikipedia.org/wiki?curid=3876805" title="Funkcja przeżycia">
Funkcja przeżycia

Definicja.
Funkcja przeżycia – prawdopodobieństwo, że bankructwo nie nastąpi do chwili formula_1
Wzór.
gdzie:
Przykład.
Jeżeli moment bankructwa ma rozkład gamma o parametrach formula_4 oraz formula_5 to funkcja przeżycia do chwili t wyraża się wzorem:

</doc>
<doc id="3876807" url="https://pl.wikipedia.org/wiki?curid=3876807" title="Rives-en-Seine">
Rives-en-Seine

Rives-en-Seine – gmina we Francji, w regionie Normandia, w departamencie Sekwana Nadmorska. W 2013 roku populacja ludności wynosiła 4213 mieszkańców. 
Gmina została utworzona 1 stycznia 2016 roku z połączenia trzech ówczesnych gmin: Caudebec-en-Caux, Saint-Wandrille-Rançon oraz Villequier. Siedzibą gminy została miejscowość Caudebec-en-Caux.

</doc>
<doc id="3876814" url="https://pl.wikipedia.org/wiki?curid=3876814" title="Brzezie (województwo opolskie)">
Brzezie (województwo opolskie)



</doc>
<doc id="3876818" url="https://pl.wikipedia.org/wiki?curid=3876818" title="Śmierć pułkownika">
Śmierć pułkownika

Śmierć pułkownika – wiersz Adama Mickiewicza poświęcony Emilii Plater, bohaterce powstania listopadowego. Utwór jest zbudowany z pięciu zwrotek. Trzy z nich mają po osiem wersów, czwarta ma ich siedem, a ostatnia tylko pięć. Rymy układają się w schemat krzyżowy. Wiersz jest napisany dziesięciozgłoskowcem o rytmie anapestycznym (ssSssSssSs). Dopiero w ostatniej zwrotce poeta odkrywa, że umierający pułkownik to kobieta.
&lt;poem&gt;
"Lecz ten wódz, choć w żołnierskiej odzieży,"
"Jakie piękne dziewicze ma lica?"
"Jaką pierś? – Ach, to była dziewica,"
"To Litwinka, dziewica-bohater,"
"Wódz Powstańców – Emilija Plater!"
&lt;/poem&gt;

</doc>
<doc id="3876821" url="https://pl.wikipedia.org/wiki?curid=3876821" title="Intimidator 305">
Intimidator 305

Intimidator 305 ("I305") – stalowa kolejka górska wybudowana w 2010 roku w parku Kings Dominion w USA przez firmę Intamin. Przy wysokości 93 m (305 ft – stąd liczba w nazwie), zalicza się do rodzaju "giga coaster".
Opis przejazdu.
Pociąg opuszcza stację i rozpoczyna wjazd na główne wzniesienie o wysokości 93 metrów, na które wciągany jest za pomocą szybkiego wyciągu linowego. Następnie zjeżdża pod kątem 85° o 91,4 m, po czym pokonuje długi łuk w prawo o wysokich przeciążeniach dodatnich. Następnie pokonuje wzniesienie, łuk w lewo o 270° przedzielony w połowie krótkim odcinkiem bez pochylenia toru, gwałtownie zmienia kierunek przechylenia z lewego na prawy, pokonuje łuk w prawo i slalom, następnie kolejny łuk w prawo. Pociąg pokonuje kolejne wzniesienie, a następnie wjeżdża na trzecie, na którego szczycie zmienia kierunek w prawo, pokonuje krótki łuk w prawo i wykonuje szybki zwrot w lewo i wjeżdża na sekcję hamulców, gdzie zostaje spowolniony, po czym wraca na stację.
Problemy techniczne.
Modyfikacje toru.
Po otwarciu kolejki w kwietniu 2010 roku do parku zaczęły wpływać skargi pasażerów na zbyt duże i długotrwałe przeciążenia na pierwszym łuku za głównym spadkiem. W celu zmniejszenia przeciążeń, park wraz z firmą Intamin zdecydował o umieszczeniu hamulców kontrolnych na pierwszym spadku, których zadaniem miało być zmniejszenie prędkości na wspomnianym zakręcie. Modyfikacja ta częściowo zmniejszyła liczbę skarg na zjawisko black-out, jednak okazała się niewystarczająca.
W przerwie między sezonem 2010 i 2011 dokonano kolejnej modyfikacji – promień pierwszego zakrętu został zwiększony. Pozwoliło to zmniejszyć przeciążenia i jednocześnie usunąć niepotrzebne już hamulce kontrolne.
Awaria z 9 lipca 2013 roku.
W dniu 9 lipca 2013 roku, podczas przejazdu testowego przed otwarciem parku, pociąg kolejki utknął na głównym wzniesieniu w wyniku awarii wyciągu. Kolejka została ponownie udostępniona gościom parku od 14 września 2013 roku.

</doc>
<doc id="3876823" url="https://pl.wikipedia.org/wiki?curid=3876823" title="Wiciądz w tygrysiej skórze">
Wiciądz w tygrysiej skórze



</doc>
<doc id="3876827" url="https://pl.wikipedia.org/wiki?curid=3876827" title="Rompeprop">
Rompeprop

Rompeprop – holenderski zespół grający ekstremalny rodzaj muzyki goregrind, powstały w 1999 roku w Eindhoven. Zakończył działalność w kwietniu 2016 roku.
Historia.
Zespół powstał w roku 1999 w Eindhoven, gdy spotkali się Jores (perkusja), Dente (gitara) i Steven (wokal), wszyscy chcący tworzyć muzykę w gatunku którego dotąd słuchali. Zainspirowani twórczością takich zespołów jak Utopie, Impetigo czy Haemorrhage rozpoczęli próby, jednak trzeba było dwóch lat i dołączenia do składu basisty Michiela, aby móc się zaprezentować przed publicznością.
Pierwsze publiczne występy zespół odnotował w 2001 roku podczas Fuck the commerce festiwal oraz w znanym klubie Dynamo w Eindhoven. Bezpośrednio po tym występie zespół podpisał kontrakt z Dismemberment Records. Wydanie mini CD "Menstrual Stomphulk" (Bizarre Leprous) w roku 2002 odniosło nadspodziewany sukces a cały nakład wyprzedał się w trzy miesiące. Rompeprop szybko uzyskał opinię zespołu mającego wyjątkowo szalone i rozrywkowe koncerty, na scenie zawsze wiele się działo.
W marcu 2003 roku ukazuje się pierwszy pełnometrażowy album "Hellcock's Porn Flakes", przełomowy dla zespołu. Od tego momentu posypały się propozycje z rozmaitych wytwórni wydania następnego, a grupa Mortician zaprosiła zespół do wspólnego tournée po USA w 2004 roku. W tym samym czasie dotychczasowy wokalista Steven zmuszony był odejść z zespołu, nie mogąc pogodzić obowiązków zawodowych z występami w zespole, również kwestie zdrowotne miały pewne znaczenie. Zanim jednak do tego doszło nagrał z grupą w studio wokale na split CD "Just A Matter Of Splatter" z zespołem Tu Carne.
Pozostali trzej członkowie zdecydowali się kazać rolę wokalisty Dentemu i tym sposobem powrócili na scenę jako trio dając tyle koncertów ile to było możliwe w 2004 i później. Pierwszy występ jako trio, który odbył się podczas Just Killers No Fillers Fest w Niemczech okazał się dużym sukcesem otwierając zespołowi drogę do międzynarodowej kariery.
W roku 2006 ukazał się kolejny split zespołu zatytułowany "Masters of gore" wydany nakładem polskiej wytwórni Everydayhate wspólnie z zespołem GUT. Po kolejnej zmianie w składzie (w 2007 dołączył Bonebag Rob w miejsce Michiela na basie), zespół rozpoczął koncerty na całym świecie, odbywając tournée po Meksyku a także występując w takich miejscach jak Kolumbia czy nawet Indie.
W roku 2011 zespół nagrał ostatni jak dotąd album zatytułowany "Gargle Cummics" wydając go nakładem czeskiej wytwórni Bizarre Leprous.
Zespół jest stałym gościem wszelkich festiwali muzyki ekstremalnej, wliczając w to tak znane jak Obscene Extreme w Czechach, Fekal Party czy Bloodshed Festival w Holandii, jest też organizatorem odbywającego się w Eindhoven festu Grindhoven.
W kwietniu 2016 zespół ogłosił zakończenie kariery i na chwilę obecną (2017) pozostaje nieaktywny.
Styl muzyczny.
Muzyka zespołu to typowy najbardziej ekstremalna odmiana gatunku grindcore, tzw. goregrind. Ze względu na warstwę tekstową utworów zaliczany też bywa do osobnego podgatunku określanego jako pornogrind. Mimo to teksty zespołu nie grają dużej roli w ich muzyce, w Rompeprop podobnie jak w muzyce praktycznie każdej grupy grającej ten gatunek, nie sposób jest zrozumieć wokalu. Maniera wokalna określana jest na rozmaite sposoby, np. jako dźwięki przypominające coś pomiędzy dławieniem się baleronem, a dźwiękiem jaki wydaje zlew, gdy ścieka do niego końcowka wody. Równie szokująca jest grafika pojawiająca się na płytach zespołu.

</doc>
<doc id="3876832" url="https://pl.wikipedia.org/wiki?curid=3876832" title="Andriej Kobieliew">
Andriej Kobieliew



</doc>
<doc id="3876834" url="https://pl.wikipedia.org/wiki?curid=3876834" title="Witalij Diakow">
Witalij Diakow



</doc>
<doc id="3876839" url="https://pl.wikipedia.org/wiki?curid=3876839" title="Mrtva priroda">
Mrtva priroda

Mrtva priroda – trzeci album studyjny serbskiego zespołu Riblja čorba. Album został wydany 3 października 1981 roku nakładem wytwórni PGP RTB. Nagrań dokonano w studio V PGP RTB. W 1998 album został sklasyfikowany na 19. miejscu listy 100 najlepszych rockowych i popowych albumów wydanych w byłej Jugosławii, opublikowanej w książce YU 100: najbolji albumi jugoslovenske rok i pop muzike (YU 100: najlepsze albumy jugosłowiańskiej rock i pop muzyki).
Linki zewnętrzne.
Okładka

</doc>
<doc id="3876842" url="https://pl.wikipedia.org/wiki?curid=3876842" title="Szkoła (budynek)">
Szkoła (budynek)

Na gruncie polskiego prawa budynków, w których mieszczą się szkoły, dotyczą wymagania projektowe określone w rozporządzeniach Ministra Infrastruktury i Budownictwa. Na podstawie tego rozporządzenia budynek szkoły jest budynkiem użyteczności publicznej oraz rozporządzenia Ministra Edukacji Narodowej i Sportu.
Historia szkolnych budynków.
Od chwili uzyskania przez Polskę niepodległości dostrzec można znaczną ewolucję idei przewodnich, mających stanowić podstawę prawną sieci szkół powszechnych. W pierwszym akcie prawnym, dotyczącym zagadnienia sieci, w „Dekrecie o obowiązku szkolnym” z dnia 7 lutego 1919, mającym moc obowiązującą dla ówczesnych ziem byłego zaboru rosyjskiego, czytamy w początkowych artykułach co następuje (por. Dziennik Urzędowy Ministerstwa Wyznań Religijnych i Oświecenia Publicznego, Rok II Nr. 2, Warszawa, 15. II. 1919):
„Ustawa o zakładaniu i utrzymywaniu publicznych szkół powszechnych”, uchwalona wraz z „Ustawą o budowie publicznych szkół powszechnych” przez Sejm Ustawodawczy w dn. 17.11.1922 r. Ustawę tę mając moc prawną dla całej Rzeczypospolitej, powtarzamy poniżej w całości (por. Dziennik Urzędowy Ministerstwa W. R. i O. P., Rok V, Nr. 12181, Warszawa, 9.1 V. 1922). USTAWA o zakładaniu 1 utrzymywaniu publicznych szkół powszechnych.:
Wykonanie budynku.
Budynek szkolony powinien być zaprojektowany i wykonany z takich materiałów i wyrobów oraz w taki sposób, aby nie stanowił zagrożenia dla higieny i zdrowia użytkowników, w szczególności w wyniku:
Z reguły budynki szkolne należą do kategorii niskich i średniowysokich, w których co najmniej jedna kondygnacja nadziemna z pomieszczeniami znajduje się powyżej 12 m ponad poziomem terenu. Klasy szkolne i pracownie określa się mianem pomieszczeń przeznaczonych na stały pobyt ludzi, w których przebywanie tych samych osób w ciągu doby trwa dłużej niż 4 godziny.
Pomieszczenia przeznaczone do zbiorowego przebywania dzieci w żłobku, przedszkolu i szkole, z wyjątkiem pracowni chemicznej, fizycznej i plastycznej, powinny mieć zapewniony czas nasłonecznienia co najmniej 3 godziny w dniach równonocy (21 marca i 21 września) w godzinach 08:00–16:00.
Wymagania ogólne dla budynku szkolnego.
Budynek szkolny, jego układ funkcjonalny i przestrzenny, ustrój konstrukcyjny oraz rozwiązania techniczne i materiałowe elementów budowlanych powinny być zaprojektowane i wykonane w sposób odpowiadający wymaganiom wynikającym z jego usytuowania i przeznaczenia. Powinien być zaopatrzony co najmniej w wodę do spożycia przez ludzi oraz do celów przeciwpożarowych. W razie braku sieci wodociągowej, w szkole i placówce zapewnia się inne źródło wody spełniającej wymagania dla wody zdatnej do picia. Jeśli niektóre pomieszczenia wyposażone są w natryski lub umywalki, powinny mieć indywidualną lub centralną instalację ciepłej wody.
Budynek szkolny średniowysoki powinien być wyposażony w dźwigi osobowe, do których osoby niepełnosprawne miałyby dojazd z poziomu terenu i dostęp na wszystkie kondygnacje użytkowe. Także powinna być wybudowana pochylnia, po której osoby jeżdżące na wózkach mogłyby dotrzeć bez przeszkód do budynku. Kabina dźwigu osobowego dostępna dla osób niepełnosprawnych powinna mieć szerokość co najmniej 1,1 m i długość 1,4 m, poręcze na wysokości 0,9 m oraz tablicę przyzywową na wysokości od 0,8 do 1,2 m w odległości nie mniejszej niż 0,5 m od naroża kabiny z dodatkowym oznakowaniem dla osób niewidomych i informacją głosową. Różnica poziomów podłogi kabiny dźwigu, zatrzymującego się na kondygnacji użytkowej, i posadzki tej kondygnacji przy wyjściu z dźwigu nie powinna być większa niż 0,02 m. Ten nakaz, należy stwierdzić, jest spełniany tylko w szkołach budowanych w ostatnich latach. W nowo wznoszonym niskim budynku szkolnym należy zainstalować urządzenia techniczne, zapewniające dostęp na kondygnacje z pomieszczeniami użytkowymi, z których muszą korzystać uczniowie niepełnosprawni.
Schody wyposaża się w balustrady z poręczami zabezpieczonymi przed ewentualnym zsuwaniem się po nich. Stopnie schodów nie mogą być śliskie. Otwartą przestrzeń pomiędzy biegami schodów zabezpiecza się siatką lub w inny skuteczny sposób.
Budynek szkolny powinien być wyposażony w instalację wodociągową, a także mieć zapewnione odprowadzenie ścieków bytowo-gospodarczych. Powstające w trakcie funkcjonowania szkoły odpady i nieczystości stałe powinny mieć miejsca przystosowane do czasowego gromadzenia tych odpadów i nieczystości, usytuowane w samym budynku lub w jego otoczeniu.
Budynek szkolny powinien być wyposażony w instalacje (urządzenia) do ogrzewania pomieszczeń w okresie obniżonych temperatur, umożliwiające utrzymanie temperatury powietrza wewnętrznego odpowiedniej do ich przeznaczenia (18 st. C) oraz odpowiednią wentylację nawiewno – wywiewną. Jeśli szkoła przygotowuje posiłki dla uczniów musi być zaopatrywana w gaz z sieci gazowej, baterii butli lub zbiorników stałych gazu płynnego.
Odpowiednio do potrzeb wynikających z przeznaczenia, budynek powinien być wyposażony w wewnętrzną instalację elektryczną oraz w instalację chroniącą od wyładowań atmosferycznych.
Oświetlenie i nasłonecznienie.
Pomieszczenia szkolne powinny mieć zapewnione oświetlenie dzienne, dostosowane do ich przeznaczenia, kształtu i wielkości. Dopuszcza się oświetlenie pomieszczenia wyłącznie światłem sztucznym, jeżeli jest to uzasadnione celowością funkcjonalną, np. pracowni – ciemni fotograficznej. Oświetlanie pomieszczeń wyłącznie światłem sztucznym, nawet jeśli dotyczy to tylko kilku pracowni wymaga zawiadomienia inspektora sanitarnego, który wydaje zgodę na takie rozwiązanie w porozumieniu z właściwym okręgowym inspektorem pracy. Bierze się tu pod uwagę fakt, że w takim pomieszczeniu przez kilka godzin dziennie będzie pracował nauczyciel lub instruktor prowadzący zajęcia. Oczywistym jest, że budynek musi być zaopatrzony w oświetlenie światłem sztucznym. Powinno ono odpowiadać potrzebom użytkowym i spełniać wymagania Polskiej Normy dotyczącej oświetlenia wnętrz światłem elektrycznym i zapewniać odpowiednie warunki użytkowania całej jego powierzchni.
Oświetlenie światłem sztucznym połączonych ze sobą pomieszczeń (klas) przeznaczonych na pobyt ludzi oraz do ruchu ogólnego (komunikacji) nie powinno wykazywać różnic natężenia, wywołujących olśnienie przy przejściu między tymi pomieszczeniami.
Pomieszczenia szkolne, z wyjątkiem pracowni chemicznej, fizycznej i plastycznej, powinny mieć zapewniony czas nasłonecznienia co najmniej 3 godziny w dniach równonocy (21 marca i 21 września) w godzinach 08:00-16:00.
Wejścia do budynku i klas.
Położenie drzwi wejściowych do budynku szkoły oraz kształt i wymiary pomieszczeń wejściowych powinny umożliwiać dogodne warunki ruchu, w tym również osobom niepełnosprawnym.
Drzwi wejściowe do budynku i ogólnodostępnych pomieszczeń użytkowych oraz do klas powinny mieć w świetle ościeżnicy co najmniej: szerokość 0,9 m i wysokość 2 m. W przypadku zastosowania drzwi zewnętrznych dwuskrzydłowych szerokość skrzydła głównego nie może być mniejsza niż 0,9 m. W wejściach do ogólnodostępnych pomieszczeń użytkowych mogą być zastosowane drzwi obrotowe lub wahadłowe, pod warunkiem usytuowania przy nich drzwi rozwieranych lub rozsuwanych, przystosowanych do ruchu osób niepełnosprawnych. W drzwiach wysokość progów nie może przekraczać 20 mm. Wejścia z zewnątrz należy chronić przed nadmiernym dopływem chłodnego powietrza przez zastosowanie przedsionka, kurtyny powietrznej lub innych rozwiązań nieutrudniających ruchu. Wymagania te nie dotyczą dodatkowych wejść nieprzewidzianych do stałego użytkowania.
Wejście do budynku powinno mieć elektryczne oświetlenie zewnętrzne.
Teren szkoły.
Granica szkoły.
Naczelny Sąd Administracyjny – Ośrodek Zamiejscowy w Białymstoku zauważył, że: „gdy chodzi o pojęcie czy definicję «obiektu szkoły» jako obiektu chronionego, nie można mieć wątpliwości, iż chodzi tu nie tylko o budynek szkoły, ale także teren wokół, czy przy szkole, z którego korzystają uczniowie gimnazjum (boisko, trawniki, place gier). Stąd w istocie granica obiektów takich jak szkoła jest równoznaczna z granicą posesji, na której usytuowany jest budynek szkoły. (…) Stąd granica szkoły jako obiektu chronionego jest równoznaczna z granicą posesji, terenu na którym znajduje się budynek szkoły i inne urządzenia służące uczniom do rekreacji i sportu”.
Teren biologicznie czynny.
Na działkach budowlanych przeznaczonych pod budynki oświaty co najmniej 25% powierzchni działki należy urządzić jako powierzchnię terenu biologicznie czynnego (pokrytego zielenią). Znaczną część powierzchni działki powinno stanowić boisko, odpowiednio przygotowane do prowadzenia zajęć sportowych.
Ochrona terenu szkoły.
Teren wokół szkoły powinien być ogrodzony i zabezpieczony przed dostępem niepowołanych osób. Ogrodzenie nie może stwarzać zagrożenia dla bezpieczeństwa ludzi i zwierząt. Nie wolno na nim umieszczać na wysokości mniejszej niż 1,8 m ostro zakończonych elementów, drutu kolczastego, tłuczonego szkła oraz innych podobnych wyrobów i materiałów. Bramy i furtki w ogrodzeniu nie mogą otwierać się na zewnątrz działki i mieć progów utrudniających wjazd osób niepełnosprawnych na wózkach inwalidzkich. Szerokość bramy powinna wynosić w świetle co najmniej 2,4 m, a w przypadku zastosowania furtki jej szerokość powinna być nie mniejsza niż 0,9 m (na drodze pożarowej szerokości te regulują przepisy odrębne dotyczące ochrony przeciwpożarowej).
Na terenie szkoły i placówki zapewnia się właściwe oświetlenie, równą nawierzchnię dróg, przejść i boisk oraz instalację do odprowadzania ścieków i wody deszczowej. Otwory kanalizacyjne, studzienki i inne zagłębienia na terenie szkoły lub placówki zakrywa się odpowiednimi pokrywami lub trwale zabezpiecza w inny sposób. Szlaki komunikacyjne wychodzące poza teren szkoły i placówki zabezpiecza się w sposób uniemożliwiający bezpośrednie wyjście na jezdnię. W miarę możliwości szlaki komunikacyjne kieruje się na ulicę o najmniejszym natężeniu ruchu. W razie opadów śniegu przejścia na terenie szkoły i placówki oczyszcza się ze śniegu i lodu oraz posypuje piaskiem.
Zdaniem Wojewódzkiego Sądu Administracyjnego w Warszawie ustalone przez Gminną Komisję Rozwiązywania Problemów Alkoholowych odległości pomiędzy punktami sprzedaży napojów alkoholowych a szkołami powinny być mierzone wzdłuż osi dróg publicznych, przy których są one usytuowane, nie zaś przez nieruchomości należące do osób prywatnych.

</doc>
<doc id="3876844" url="https://pl.wikipedia.org/wiki?curid=3876844" title="Rietze">
Rietze

Rietze – miejscowość w gminie Edemissen, powiat Peine w landzie Dolna Saksonia.
Nazwa miejscowości jest pochodzenia słowiańskiego od słowa Rěčica – mała rzeka.

</doc>
<doc id="3876849" url="https://pl.wikipedia.org/wiki?curid=3876849" title="Osiedle Rolna">
Osiedle Rolna

Osiedle Rolna, Rolna-Wodospady – osiedle mieszkaniowe w Katowicach, w jednostce pomocniczej Załęska Hałda-Brynów część zachodnia. Położone jest ono w historycznej części miasta nazywanej Starą Ligotą i rozciąga się od ulicy Kredytowej po ulicę Kazimierza Gołby pomiędzy ulicą Rolną a rzeką Kłodnicą.
Historia.
Teren Starej Ligoty, na których powstało osiedle Rolna, do lat 60. XX wieku miał charakter rolniczy. Ostatnia mapa, na której jeszcze nie było osiedla, pochodzi z 1967 roku. Wywłaszczanie gruntów i wyburzanie dawnej zabudowy pod budowę osiedla rozpoczęto w latach 70. XX wieku. W ramach osiedla wybudowano cztery wieżowce oraz kilkanaście czteropiętrowych bloków z wielkiej płyty. Ulokowano na nim także pawilony sklepowe oraz filię Miejskiej Biblioteki Publicznej, w miejscu gdzie przedtem mieściła się fabryka żarówek. Było ono realizowane przez Spółdzielnię Mieszkaniową "Górnik". Ostatnie bloki osiedla oddano do użytku w 1987 roku. Na osiedle wprowadzali się ludzie z różnych części Polski, zaś pozostałością po terenach sprzed budowy osiedla jest kaplica przy ulicy Wozaków.
Na osiedlu planowano przedłużenie ulicy Wodospady do ulicy Kłodnickiej. Pomysł spotkał się w 2016 roku z protestem mieszkańców, obawiających się o znaczne zwiększenie ruchu w tym obszarze. Plany te kolidowały także z budową ścieżki spacerowej wzdłuż Kłodnicy.
Charakterystyka.
Osiedle Rolna położone jest na terenie Katowic, w jednostce pomocniczej Załęska Hałda-Brynów część zachodnia, na terenach Starej Ligoty. Składa się ono z powstałych w latach 1958–1987 roku 25 budynków o zróżnicowanej wysokości, w których mieści się 1 010 lokali mieszkalnych o łącznej powierzchni użytkowej blisko 51 tys. m². Ponadto znajduje się na nim 65 garaży oraz 17 lokali użytkowych. Na terenie osiedla są organizowane różnego rodzaju wydarzenia integrujące lokalną społeczność, w tym Dzień Dziecka czy akcje sprzątania płynącej w pobliżu osiedla Kłodnicy. Wierni rzymskokatoliccy z osiedla Rolna przynależą do parafii Świętej Rodziny i św. Maksymiliana Kolbego.
Osiedle zarządzane jest przez Administrację Osiedle Rolna, będąca częścią Spółdzielnia Mieszkaniowa "Górnik" w Katowicach. Siedziba administracji mieści się przy ulicy J. Grzyśki 14. Na osiedlu, przy ulicy J. Grzyśki mieści się siedziba Miejskiego Przedszkola nr 88, będącego częścią Zespołu Szkolno-Przedszkolnego nr 8, natomiast przy ulicy J. Grzyśki 19a Filia nr 32 Miejskiej Biblioteki Publicznej w Katowicach. Przy bibliotece funkcjonuje stacja rowerów miejskich City by bike nr 5810 Grzyśki - Biblioteka. Dostęp do komunikacji miejskiej zapewniają autobusy na zlecenie Zarządu Transportu Metropolitalnego (ZTM). Najbliższy przystanek znajduje się przy ulicy Rolnej – Stara Ligota Rolna, z którego wg stanu z lipca 2021 roku odjeżdżają dwie linie: 154 i 296, łącząca osiedle Rolna z innymi dzielnicami Katowic, a także z Siemianowicami Śląskimi i Sosnowcem. 

</doc>
<doc id="3876857" url="https://pl.wikipedia.org/wiki?curid=3876857" title="Twierdzenie Bolzano-Weierstrassa">
Twierdzenie Bolzano-Weierstrassa



</doc>
<doc id="3876861" url="https://pl.wikipedia.org/wiki?curid=3876861" title="Czesław Szuber">
Czesław Szuber

Czesław Szuber, właściwie Jan Szuber (ur. 18 lutego 1880 w Haczowie, zm. 12 grudnia 1951 w Gorzowie Wielkopolskim) – polski prezbiter katolicki, zakonnik kapucyn.
Życiorys.
Urodził się 18 lutego 1880 w Haczowie. Na chrzcie św. otrzymał imię Jan. Kształcił się w C. K. Gimnazjum Męskim w Sanoku, gdzie w 1893 ukończył I klasę.
W 1896 wstąpił do zakonu kapucynów. Odbył studia filozoficzno-teologiczne w Krakowie, po czym przyjął święcenia kapłańskie 28 marca 1903. Był dyrektorem kleryków, opiekunem II Zakonu. Sprawował stanowisko gwardiana we Lwowie i Drohobyczu. 29 października 1918 został mianowany administratorem parafii i przełożonym klasztoru we Lwowie-Zamarstynowie. W latach 1921-1927 i 1930-1936 sprawował stanowisko komisarza komisariatu krakowskiego im. św. Józef Oblubieńca NMP z siedzibą w Krakowie. Był prezesem Związku Haczowiaków, a w dniach 26-28 lipca 1930 uczestniczył w rodzinnej wsi w czwartej edycji Zjazdu Haczowiaków, podczas której odprawił mszę św.. 20 lipca 1936 został wikarym konwentu. 20 czerwca 1939 został gwardianem we Lwowie. Po podniesieniu komisariatu krakowskiego do rangi prowincji św. Józefa Oblubieńca Najświętszej Maryi Panny w 1939 został jej definitorem. Od stycznia 1928 przebywał w Stanach Zjednoczonych przez 19 miesięcy celem zbierania środków na dokończenie budowy kościoła na Zamarstynowie. Po wybuchu II wojny światowej i agresji ZSRR na Polskę 20 września 1939 jako przełożony lwowskiego klasztoru i II definitor prowincji został mianowany delegatem klasztorów na ziemiach zajętych przez Armię Czerwoną. W czerwcu 1942 został zastąpiony przez o. Floriana Nestorowskiego na stanowisku gwardiana lwowskiego. We wrześniu 1945 był w grupie lwowskich kapucynów przybyłych do Krakowa. Od połowy 1951 był duszpasterzem parafii św. Krzyża w Gorzowie. Wówczas pracował jako kapelan szpitala miejskiego w Gorzowie. Był określany jako "pater provinciae".
Zmarł 12 grudnia 1951 w Gorzowie w wieku 65 lat. Został pochowany w Krakowie.

</doc>
<doc id="3876863" url="https://pl.wikipedia.org/wiki?curid=3876863" title="Kamienica (dopływ Morawki)">
Kamienica (dopływ Morawki)

Kamienica – rzeka górska w południowej Polsce w woj. dolnośląskim w Sudetach Wschodnich, w Górach Bialskich.
Górska rzeka, o długości około 8,5 km, lewy dopływ Morawki, jest ciekiem V rzędu należącym do dorzecza Odry, zlewiska Morza Bałtyckiego.
Położenie.
Źródło rzeki położone jest na obszarze Śnieżnickiego Parku Krajobrazowego w południowo-wschodniej części Masywu Śnieżnika na południowy wschód od szczytu Śnieżnika na południowo-wschodnim jego zboczu zwanym Czarci Gon na wysokości ok. 1210 m n.p.m., poniżej ruin dawnego schronu dla bydła „Owczarnia”.
Charakterystyka.
W części źródliskowej rzeka płynie w kierunku wschodnim Lejem Średnim, stanowiącym wąską zalesioną doliną wytworzoną między Czarnym Grzbietem po północnej stronie i Piernikarską Grzędą po południowej stronie. Niżej na poziomie 890 m n.p.m. u południowego zbocza Czarnego Grzbietu rzeka ostro skręca ok. 90° na północ i płynie V-kształtną wąską, głęboka wciętą doliną o stromych zboczach, w kierunku ujścia, gdzie na wysokości ok. 550 m n.p.m. w Bolesławowie uchodzi do Morawki. Górny bieg rzeki zaliczany jest do najpiękniejszych pod względem krajobrazowym w Górach Bialskich. Koryto rzeki kamienisto-żwirowe słabo spękane i na ogół nieprzepuszczalne. Zasadniczy kierunek biegu rzeki jest północny. Jest to rzeka górska odwadniająca środkowo-wschodnią część Masywu Śnieżnika. Rzeka nieuregulowana dzika. W większości swojego biegu płynie obok drogi, wśród terenów niezabudowanych, brzegi w 75% zadrzewione, szerokość koryta do 1,5 m, a śr. głębokość 0,25 m, dno bez roślin. Rzeka charakteryzuje się dużymi nie wyrównanymi spadkami podłużnymi. Gwałtowne topnienie śniegu wiosną, a w okresach letnich wzmożone opady i ulewne deszcze, które należą w tym rejonie do częstych zjawisk sprawiają wezbrania wody i często przybierają groźne rozmiary, stwarzając zagrożenie powodziowe w dolnym biegu.
Budowa geologiczna.
Rzeka płynie przez obszar zbudowany ze skał metamorficznych – metamorfik Lądka i Śnieżnika. Tworzą go łupki łyszczykowe i gnejsy śnieżnickie, a podrzędnie kwarcyty, amfibolity i łupki amfibolitowe, erlany i łupków grafitowych.
Dopływy.
Kilka bezimiennych strumieni i potoków mających źródła na zboczach przyległych wzniesień oraz kilkanaście cieków okresowych.
Miejscowości nad rzeką.
Kamienica, Bolesławów.
Rozwój osadnictwa wzdłuż rzeki.
Osadnictwo w dolnym biegu Kamienicy rozwinęło się na początku XV wieku w celu prowadzenia wyrębu lasu i przetwórstwa drewna. Na przełomie XV i XVI wieku w dolinie rzeki funkcjonowała kopalnia „Sankt Wilhelm”, w której wydobywano rudy srebra i żelaza. W 1939 roku w dolinie rzeki osiedlonych było ponad 1000 mieszkańców. Po 1945 roku dolina znacznie się wyludniła. Została zasiedlona tylko w niewielkiej części. Po 60 latach od wymiany narodowościowej liczba ludności nie sięgała nawet 10% poprzedniego stanu. Mieszkańcy doliny w większości utrzymywali się z pracy w lesie.
Turystyka.
Prawie wzdłuż całej długości rzeki, prowadzi żółty szlak turystyczny (od Bolesławowa do turystycznego przejścia granicznego).

</doc>
<doc id="3876867" url="https://pl.wikipedia.org/wiki?curid=3876867" title="Sobór Bazylea - Ferrara - Florencja">
Sobór Bazylea - Ferrara - Florencja



</doc>
<doc id="3876872" url="https://pl.wikipedia.org/wiki?curid=3876872" title="Barbora Stefková">
Barbora Stefková



</doc>
<doc id="3876879" url="https://pl.wikipedia.org/wiki?curid=3876879" title="Die Vampirschwestern 2 – Fledermäuse im Bauch">
Die Vampirschwestern 2 – Fledermäuse im Bauch

Die Vampirschwestern 2 – Fledermäuse im Bauch – niemiecki film familijny z 2014 roku w reżyserii Wolfganga Groosa. Film jest adaptacją serii książek o tym samym tytule autorstwa Franziski Gehm. Jest sequelem filmu "Siostry wampirki". Zarobił w Niemczech dolarów.

</doc>
<doc id="3876884" url="https://pl.wikipedia.org/wiki?curid=3876884" title="Gerard Rysz">
Gerard Rysz

Gerard Rysz, właściwie Józef Rysz (ur. 22 października 1892 w Haczowie, zm. 20 lutego 1978 w Krośnie) – polski prezbiter katolicki, zakonnik kapucyn.
Życiorys.
Urodził się 18 lutego 1880 w Haczowie jako syn Jana i Marianny z domu Olbrycht. Na chrzcie św. otrzymał imię Józef. Kształcił się w Haczowie, Krośnie oraz w C. K. Gimnazjum Męskim w Sanoku, gdzie w 1911 ukończył V klasę.
22 sierpnia 1911 wstąpił do zakonu kapucynów w Sędziszowie, gdzie rok później 8 września złożył śluby proste. Odbył studia filozoficzno-teologiczne w klasztorze franciszkańskim Krakowie. 1 września 1915 złożył śluby uroczyste. Przyjął święcenia kapłańskie 22 grudnia 1917. Posługiwał w klasztorze Kapucynów w Lublinie, w 1920 w Sędziszowie, od 1921 do 1924 w klasztorze w Krakowie. Pełnił funkcje sekretarza prowincjalnego i ekonoma, dyrektora Kolegium Serafickiego. Później służył w Rozwadowie nad Sanem przez 12 lat, w tym od 1924 do 1930 i od 1932 do 1936 był gwardianem (od 1933 administratorem). W międzyczasie od 1924 do 1933 był dyrektorem Kolegium Serafickiego w Krakowie. Działał jako opiekun III Zakonu św. Franciszka. Od 1925 do 1927 oraz od 1930 do 1932 był drugim, a od 1932 do 1936 pierwszym asystentem komisariatu im. św. Józef Oblubieńca NMP z siedzibą w Krakowie. W latach 1936–1939 sprawował stanowisko komisarza komisariatu krakowskiego im. św. Józef Oblubieńca NMP w Krakowie. Po podniesieniu komisariatu do rangi prowincji św. Józefa Oblubieńca Najświętszej Maryi Panny w 1939 został jej definitorem.
Był założycielem czasopism: „Wiadomości z Prowincji Krakowskiej OO. Kapucynów w Polsce” (1938), „Pokój i Dobro” (1937–1939). Od 1936 do 1939 był prezesem Rady Głównej III Zakonu. Od 1936 do 1937 był redaktorem pisma „Wiadomości Tercjarskie”. Był krzewicielem tercjarstwa.
Podczas II wojny światowej był gwardianem w Rozwadowie, dyrektorem Kolegium Serafickiego, pierwszym definitorem prowincji krakowskiej. Po wojnie od 1945 do 1947 był magistrem nowicjatu w Sędziszowie Małopolskim, od 1947 do 1950 gwardianem klasztoru w Krośnie, od 1950 do 1958 posługiwał jako wikariusz w Wołczynie, od 1958 do 1963 jako kaznodzieja i kapelan miejscowego szpitala przeciwgruźliczego w Bolkowie, później w parafii Św. Augustyna we Wrocławiu, od 1956 do 1959 był kustoszem prowincji krakowskiej. Od 1975 przebywał w klasztorze krośnieńskim.
Prywatnie pasjonował się filatelistyką i numizmatyką. Zmarł 20 lutego 1978 w Krośnie.

</doc>
<doc id="3876890" url="https://pl.wikipedia.org/wiki?curid=3876890" title="Ernst Gramss">
Ernst Gramss

Ernst Gramss (ur. 17 grudnia 1899 w Augsburgu, data śmierci nieznana) – członek NSDAP, SS-Sturmbannführer, w okresie okupacji niemieckiej starosta powiatu sokołowsko-węgrowskiego, zbrodniarz wojenny.
Życiorys.
Z wykształcenia był rolnikiem dyplomowanym. W latach 1918–1919 odbył służbę wojskową w szeregach armii niemieckiej. W okresie międzywojennym mieszkał w Monachium. Niektóre źródła podają, że przed wybuchem II wojny światowej był zatrudniony w strukturach ministerstwa rolnictwa III Rzeszy.
Od 1932 roku był członkiem NSDAP. Wstąpił również w szeregi SS; w 1940 roku uzyskał awans do stopnia SS-Sturmbannführera. Był posiadaczem złotej odznaki partyjnej.
W latach 1940–1944 przebywał w okupowanej Polsce, piastując stanowisko starosty powiatu sokołowsko-węgrowskiego w dystrykcie warszawskim Generalnego Gubernatorstwa. Zamieszkał w pałacu Zbigniewa Malewicza w Przeździatce. Był współodpowiedzialny za liczne zbrodnie na ludności polskiej i żydowskiej popełnione na podległym mu terenie przez niemiecki aparat policyjny i administracyjny. Wielokrotnie osobiście kierował akcjami represyjnymi, na przykład pacyfikacją Paulinowa i Dzierzb Włościańskich. Latem 1941 roku z jego inicjatywy utworzono karny obóz pracy w Treblince (tzw. Treblinka I). Później, na mocy decyzji Gramssa, osadzono w tym obozie setki mieszkańców powiatu.
W 1943 roku żołnierze Armii Krajowej trzykrotnie usiłowali zlikwidować Gramssa. Zamachy na jego życie – przeprowadzone 27 maja, we wrześniu i 26 października tegoż roku – zakończyły się jednak niepowodzeniem.
Pod koniec lipca 1944 roku, w związku ze zbliżaniem się frontu wschodniego, Gramss wraz z podległym mu personelem ewakuował się z Sokołowa Podlaskiego. Wcześniej dopilnował zniszczenia najważniejszych obiektów w mieście. Jego dalsze losy są nieznane.

</doc>
<doc id="3876893" url="https://pl.wikipedia.org/wiki?curid=3876893" title="Szuber">
Szuber



</doc>
<doc id="3876896" url="https://pl.wikipedia.org/wiki?curid=3876896" title="Eugenio Scalfari">
Eugenio Scalfari

Eugenio Scalfari (ur. 6 kwietnia 1924 w Civitavecchii, zm. 14 lipca 2022 w Rzymie) – włoski dziennikarz, pisarz i polityk, poseł do Izby Deputowanych, redaktor naczelny gazet „l’Espresso” oraz „la Repubblica”.
Życiorys.
Po ukończeniu szkoły średniej podjął w Rzymie studia prawnicze. W ich trakcie pracował w faszystowskiej gazecie „Roma Fascista”. Po II wojnie światowej dołączył do Włoskiej Partii Liberalnej, w połowie lat 50. współtworzył Partię Radykalną, a w pierwszej połowie lat 60. związał się z Włoską Partią Socjalistyczną. Był zatrudniony w Banca Nazionale del Lavoro, po czym ponownie zajął się dziennikarstwem w „Il Mondo” i „L’Europeo”.
W 1955 należał do założycieli „l’Espresso”, od 1963 do 1968 pełnił funkcję redaktora naczelnego tej gazety. W 1963 z ramienia socjalistów został wybrany na radnego Mediolanu. W 1967 był współautorem głośnego tekstu śledczego, w którym zarzucono generałowi Giovanniemu de Lorenzo przygotowywanie zamachu stanu (tzw. Piano Solo). Od 1968 do 1972 sprawował mandat posła do Izby Deputowanych V kadencji.
W 1976 założył gazetę „la Repubblica”, która stała się jednym z największych dzienników we Włoszech. Przez 20 lat do 1996 zajmował stanowisko redaktora naczelnego.
Był autorem licznych publikacji książkowych, m.in. "L’autunno della Repubblica" (1969), "Razza padrona" (1974, współautor), "Interviste ai potenti" (1979), "Come andremo a incominciare?" (1981, współautor), "L’anno di Craxi" (1984), "Incontro con io" (1994), "Alla ricerca della morale perduta" (1995), "Il labirinto" (1998), "La ruga sulla fronte" (2001).
Odznaczenia.
Odznaczony Orderem Zasługi Republiki Włoskiej I i II klasy oraz Kawalerią Legii Honorowej.

</doc>
<doc id="3876900" url="https://pl.wikipedia.org/wiki?curid=3876900" title="Eutzen">
Eutzen

Eutzen – dzielnica miasta Wittingen, powiat Gifhorn w landzie Dolna Saksonia w Niemczech.
Nazwa miejscowości zapisana w 1234 roku jako Oyesim oraz Wenetthorp, 1384 Oyttzem; nazwa pochodzenia słowiańskiego imienia Jazdimirŭ, stąd prawdopodobnie pierwotną nazwą była nazwa odimienna Ojezdim lub Ujezdim.

</doc>
<doc id="3876917" url="https://pl.wikipedia.org/wiki?curid=3876917" title="Wydział Dziennikarstwa, Informacji i Bibliologii UW">
Wydział Dziennikarstwa, Informacji i Bibliologii UW



</doc>
<doc id="3876926" url="https://pl.wikipedia.org/wiki?curid=3876926" title="Josef Mayr-Nusser">
Josef Mayr-Nusser

Josef Mayr-Nusser (ur. 27 grudnia 1910 w Bolzano, zm. 24 lutego 1945 w Erlangen) – włoski świecki, męczennik za wiarę, błogosławiony Kościoła katolickiego.
Biografia.
W 1933 roku wstąpił do Akcji Katolickiej w Bolzano. 26 maja 1942 ożenił się z Hildegardą Straub (1907-1998) z którą miał syna Alberta. Został uwięziony po tym jak 4 października 1944 odmówił złożenia przysięgi Hitlerowi, a później trafił do obozu koncentracyjnego w Dachau. Zmarł 24 lutego 1945 z powodu wycieńczenia w wagonie.
Proces beatyfikacyjny.
W lipcu 2016 papież Franciszek podpisał dekret uznający jego męczeństwo. 18 marca 2017 w rodzinnym mieście został przez prefekta kongregacji ds. kanonizacyjnych beatyfikowany i ogłoszony błogosławionym Kościoła katolickiego.
Jego wspomnienie liturgiczne obchodzone jest 24 lutego (dies natalis).
Upamiętnienie.
W 2010 został mianowany honorowym obywatelem przez Radę Miasta Bolzano. Jego imieniem zostały nazwane ulice w Bolzano, Austrii, Merano, Niemczech, Ritten, Erlangen, Truden i Innsbrucku.

</doc>
<doc id="3876927" url="https://pl.wikipedia.org/wiki?curid=3876927" title="Superligaen (2014/2015)">
Superligaen (2014/2015)

Superligaen (2014/2015) – 103. edycja najwyższej klasy rozgrywkowej piłki nożnej w Danii. Liga liczyła 12 zespołów. Tytułu nie obroniła drużyna . Nowym mistrzem Danii, po raz pierwszy w historii został zespół .
Wyniki.
Kolejki 1–11.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Kolejki 12–33.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strzelcy.
"Stan na 7 czerwca 2015."

</doc>
<doc id="3876932" url="https://pl.wikipedia.org/wiki?curid=3876932" title="Arelaune-en-Seine">
Arelaune-en-Seine

Arelaune-en-Seine – gmina we Francji, w regionie Normandia, w departamencie Sekwana Nadmorska. W 2013 roku populacja ludności wynosiła 2599 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: La Mailleraye-sur-Seine oraz Saint-Nicolas-de-Bliquetuit. Siedzibą gminy została miejscowość La Mailleraye-sur-Seine.

</doc>
<doc id="3876940" url="https://pl.wikipedia.org/wiki?curid=3876940" title="Seria niefortunnych zdarzeń (serial telewizyjny)">
Seria niefortunnych zdarzeń (serial telewizyjny)

Seria niefortunnych zdarzeń (ang. "A Series of Unfortunate Events") – amerykański serial komediowy, emitowany przez platformę Netflix. Premiera pierwszego sezonu miała miejsce 13 stycznia 2017, drugiego 30 marca 2018, a trzeciego 1 stycznia 2019 roku. Jest drugą adaptacją filmową serii książek dla młodzieży pod tym samym tytułem autorstwa Daniela Handlera.
Fabuła.
Trójka wyjątkowo utalentowanego rodzeństwa, Wioletka, Klaus i Słoneczko pewnego dnia podczas pobytu na plaży otrzymuje wiadomość o śmierci rodziców. Zgodnie z ich testamentem, mają zostać oddane pod opiekę najbliższego krewnego. Omyłkowo dzieci trafiają do Hrabiego Olafa, marnego aktora i okrutnego człowieka, który planuje przejąć ich majątek. Dzieci nie wiedzą, że istnieje sekretna organizacja, która zrobi wszystko, by pokrzyżować plany ich nowego ojca.
Obsada.
Główna.
W rolach głównych występują:
Lista odcinków.
&lt;onlyinclude&gt;
&lt;/onlyinclude&gt;

</doc>
<doc id="3876942" url="https://pl.wikipedia.org/wiki?curid=3876942" title="Rezolucje Rady Bezpieczeństwa ONZ z roku 1978">
Rezolucje Rady Bezpieczeństwa ONZ z roku 1978

Stałe miejsca w Radzie Bezpieczeństwa ONZ posiadają:
W roku 1978 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1978:

</doc>
<doc id="3876945" url="https://pl.wikipedia.org/wiki?curid=3876945" title="Nikodem (arcybiskup Serbii)">
Nikodem (arcybiskup Serbii)

Nikodem I (serb. Никодим I Пећки) (ur. ?, zm. 1325) – serbski biskup prawosławny, dziesiąty w historii zwierzchnik Serbskiego Kościoła Prawosławnego z tytułem arcybiskupa serbskiego.
 Przetłumaczył na język serbski Typikon św. Sawy Uświęconego.
Prawdopodobnie wyjednał u Stefana II Milutina zgodę na powrót księcia Stefana Deczańskiego z wygnania w Konstantynopolu w 1320 (jest też możliwe, że mediatorem w tej sprawie był cesarz Andronik II i przedstawiciele duchowieństwa bizantyjskiego). Po śmierci Stefana II, wybuchła wojna domowa między dwoma synami Milutina: Stefanem Konstantynem, najprawdopodobniej przewidzianym przez ojca na następcę, i Stefanem Deczańskim (trzecią stroną był Władysław Dragutinowicz). Kościół poparł tego drugiego i 6 stycznia 1322 Nikodem koronował go na króla Serbii, a jego syna Stefana Duszana na „młodego króla” (była to pierwsza taka koronacja w historii Serbii). Koronacja nastąpiła najprawdopodobniej po pokonaniu i zabiciu Konstantyna w wojnie domowej.
W Kościele prawosławnym Nikodem jest uznawany za świętego i ma swoje wspomnienie 11/24 maja (zależnie od przyjętego kalendarza).

</doc>
<doc id="3876948" url="https://pl.wikipedia.org/wiki?curid=3876948" title="Jan Kozłowski (ekolog)">
Jan Kozłowski (ekolog)



</doc>
<doc id="3876950" url="https://pl.wikipedia.org/wiki?curid=3876950" title="Fire in the Rain">
Fire in the Rain

„Fire in the Rain” – singel szwedzkiego piosenkarza Månsa Zelmerlöwa, który promuje dwa jego wydawnictwa – komplikację "Perfectly Re:Damaged" oraz album "Chameleon". Jest to pierwszy singel z albumu wydanego w 2016 roku. Singel został wydany 4 maja 2016 roku oraz jako fizyczny singiel CD. Autorami tekstu do piosenki są Simon Strömstedt i Fredrik Sonefors. Singel został pokrył się platyną w Szwecji. W Polsce sprzedano 10 000 egzemplarzy tego singla i pokrył się on złotem.
Teledysk.
5 maja 2015 roku został opublikowany teledysk tekstowy, a 12 maja został opublikowany teledysk do singla.

</doc>
<doc id="3876961" url="https://pl.wikipedia.org/wiki?curid=3876961" title="Saint-Martin-de-l’If">
Saint-Martin-de-l’If

Saint-Martin-de-l’If – gmina we Francji, w regionie Normandia, w departamencie Sekwana Nadmorska. W 2013 roku populacja ludności wynosiła 1674 mieszkańców.
Gmina została utworzona 1 stycznia 2016 roku z połączenia czterech ówczesnych gmin: Betteville, La Folletière, Fréville oraz Mont-de-l’If. Siedzibą gminy została miejscowość Fréville.

</doc>
<doc id="3876962" url="https://pl.wikipedia.org/wiki?curid=3876962" title="Pleszka kaukaska">
Pleszka kaukaska

Pleszka kaukaska ("Phoenicurus erythrogastrus") – gatunek małego ptaka z rodziny muchołówkowatych (Muscicapidae). Występuje w środkowej Azji i na Kaukazie, gniazduje w wysokich górach.
Taksonomia.
Po raz pierwszy gatunek opisał Johann Anton Güldenstädt w 1775 na łamach "Novi Commentarii Academiae Scientiarum Imperialis Petropolitanae". Holotyp pochodził z Kaukazu. Autor nadał nowemu gatunkowi nazwę "Motacilla erythrogastra". Obecnie (2020) Międzynarodowy Komitet Ornitologiczny umieszcza pleszkę kaukaską w rodzaju "Phoenicurus". Wyróżnia dwa podgatunki – "P. e. erythrogastrus" i "P. e. grandis". Badane było zróżnicowanie w sekwencji genu cytochromu b u dwóch populacji: "P. e. erythrogastrus" i "P. e. grandis". Różnica wyniosła 2,3%.
Morfologia.
Długość ciała wynosi około 18 cm, masa ciała 21–29 g. Większa od pleszki zwyczajnej. Samiec z czarnym grzbietem, skrzydłami i gardłem, głowa również czarna z białą czapeczką. Na lotkach duże białe lusterko. Spód ciała i ogon rudoczerwone. Samica podobna do samicy pleszki zwyczajnej, rozróżnialna po większych rozmiarach ciała.
Podgatunki i zasięg występowania.
IOC wyróżnia dwa podgatunki:
Status.
IUCN uznaje pleszkę kaukaską za gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji nie została oszacowana, ale jej trend uznawany jest za stabilny.

</doc>
<doc id="3876965" url="https://pl.wikipedia.org/wiki?curid=3876965" title="Rezolucje Rady Bezpieczeństwa ONZ z roku 1966">
Rezolucje Rady Bezpieczeństwa ONZ z roku 1966

Stałe miejsca w Radzie Bezpieczeństwa ONZ posiadają:
 
W roku 1966 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1966: 

</doc>
<doc id="3876967" url="https://pl.wikipedia.org/wiki?curid=3876967" title="Saint Martin de l'If">
Saint Martin de l'If



</doc>
<doc id="3876974" url="https://pl.wikipedia.org/wiki?curid=3876974" title="Daniel Malescha">
Daniel Malescha

Daniel Malescha (ur. 28 kwietnia 1994 w Monachium) – niemiecki siatkarz, grający na pozycji atakującego. 
Ma starszego brata, który ma na imię Florian i również jest siatkarzem. W 2009 roku w Pucharze Świata do lat 19 wraz z Kielerem Hinrichsenem zajęli dziewiąte miejsce. Od 2014 roku razem z bratem bierze udział w turniejach siatkówki plażowej.
Sukcesy klubowe.
Superpuchar Niemiec:
Puchar Niemiec:
Liga niemiecka:
Sukcesy w siatkówce plażowej.
Mistrzostwa Niemiec U-18:

</doc>
<doc id="3876982" url="https://pl.wikipedia.org/wiki?curid=3876982" title="Debich">
Debich



</doc>
<doc id="3876988" url="https://pl.wikipedia.org/wiki?curid=3876988" title="Socjalistyczny system prawa">
Socjalistyczny system prawa

Socjalistyczny system prawa – system prawa, który obowiązywał na terenie ZSRR oraz państw tzw. demokracji ludowej od 1917 r.
Systemy prawa socjalistycznego były systemami prawa funkcjonującymi w państwach socjalistycznych. Ich podstawę stanowiła marksistowska teoria prawa oraz silna centralizacja i stopienie systemu prawnego z aparatem politycznym. Po zdobyciu władzy w danym kraju przez komunistów dotychczasowy system prawny był przekształcany w system socjalistyczny. Po rozpadzie bloku wschodniego systemy socjalistyczne powróciły do rodziny systemów prawa stanowionego.
Podstawy filozofii socjalizmu.
Socjalizm  [łac. socialis ‘społeczny’] jest to zbiór ideologii oraz ruchy społeczne powstałe w XIX w., dążące do stworzenia ładu społecznego który u swej podstawy ugruntowane były zasady wspólnoty, równości i racjonalnego zarządzania gospodarką; w myśli marksistowskiej faza rozwoju społecznego, następująca po kapitalizmie (termin używany zamiennie z terminem „komunizm”); określenie stosowane w charakterystyce ustroju społecznego tych krajów wysoko rozwiniętych (zwłaszcza europejskich), w których gospodarce rynkowej towarzyszy daleko posunięta redystrybucja dochodu narodowego i realizacja koncepcji państwa dobrobytu.
Powstanie systemu prawnego byłego ZSRR.
Rewolucja październikowa (1917) zapoczątkowała proces obalenia porządku prawnego i kulturowego panującego na terytorium Cesarstwa Rosyjskiego. Rewolucja miała na celu obalenia dotychczasowego porządku prawnego i stworzenia nowego, który miał powstać ex nihilo (potocznie : "z niczego"). Pierwszymi aktami prawnymi regulującymi podstawowe zasady powstałego systemu prawnego były trzy dekrety o sądzie Rady Komisarzy Ludowych (Zostały one zainicjowane przez W.I. Lenina). Pierwszy z nich - Dekret o sądzie nr 1 - został wydany w grudniu 1917 r. - który pozbawiał mocy prawnej prawa przedrewolucyjnego ale dopuszczał możliwość stosowania niektórych przepisów (dopuszczalność została zawarta w art. 5) jeżeli nie zostały uchylone przez rewolucję oraz nie sprzeciwiały się rewolucyjnemu sumieniu i rewolucyjnej świadomości prawnej. Natomiast Dekret o sądzie nr 3 z 3 lipca 1918 r. całkowicie zakazał stosowania prawa obalonej władzy. 
Kadra sądownicza została zmieniona - nacisk partii robotniczej sprawił, że palestra istniejąca przed rewolucją została wyeliminowana z funkcji jaką wcześniej pełniła - na rzecz nowej kadry która miała poglądy socjalistyczne.
Powstanie prawa krajów tzw. demokracji ludowej.
Państwa powstałe po drugiej wojnie światowej w Europie które zostały włączone do socjalistycznego systemu prawnego nie weszły jednocześnie i w ten sam sposób w system prawny panujący na ówczesnym terytorium ZSRR. Ze względu na stan legislacji, kultury i aspekty socjologiczne danego państwa ZSRR wybrała inne drogi wprowadzenia prawa socjalistycznego w danym państwie. Główne dwa sposoby transformacji ustrojowo-prawnej w tym systemie to : 
Ekonomia polityczna systemu.
Okres przejściowy od kapitalizmu do socjalizmu.
Punktem wyjścia i podstawowym warunkiem przekształcenia przedrewolucyjnych kapitalistycznych stosunków produkcji w socjalistyczne, zbudowanie socjalistycznej gospodarki, była zmiana charakteru państwa, przejęcie władzy przez robotników oraz sprzymierzone z nimi chłopstwo, stworzenie państwa socjalistycznego. Zwycięstwo rewolucji zależało od stopnia uświadomienia i organizacji klasy robotniczej, od istnienie partii która kierowała się marksistowsko-leninowską ideologią - podkreśla to klasowy charakter walki o dokonanie przemian socjalistycznych.
Początkowo najważniejszym zadaniem partii było przejęcie władzy w państwie dobrze rozwiniętym (którym było ówczesne cesarstwo rosyjskie) a następnie w kilkuletnich odstępach czasów w krajach słabiej rozwiniętych gospodarczo.
Okres, w którym nowa władza ludowa przekształca kapitalistyczny system ekonomiczny państwa w socjalistyczny, nazywamy okresem przejściowym. Jest to okres głębokich przemian ekonomicznych, społecznych i politycznych państwa oraz stopniowej likwidacji i przekształcania kapitalistycznych stosunków produkcji oraz budowy gospodarki socjalistycznej.

</doc>
<doc id="3876989" url="https://pl.wikipedia.org/wiki?curid=3876989" title="Wiersze nocy">
Wiersze nocy

Wiersze nocy (cz. "Básně noci") – tomik poetycki czeskiego poety Vítězslava Nezvala, uważany za jeden z najważniejszych w XX wieku. Ukazał się w 1930. Zostały w nim zebrane wiersze i poematy z końca lat dwudziestych, kiedy autor pozostawał pod wpływem poetyzmu. Zawiera utwory "Smuteční hrana za Otokara Březinu" ("Na śmierć Otokara Brzeziny rapsod żałobny", tłum. Anna Kamieńska), "Noci" ("Do nocy", tłum. Anna Kamieńska), "Podivuhodný kouzelník" ("Cudowny czarodziej", tłum. Andrzej Piotrowski), "Akrobat", "Edison" ("Edison", tłum. Kazimierz Andrzej Jaworski, Józef Waczków), "Signál času", "Silvestrovská noc", "Neznámá ze Seiny" ("Nieznajoma z Sekwany", tłum. Kazimierz Andrzej Jaworski, Józef Waczków, Adam Włodek).

</doc>
<doc id="3876990" url="https://pl.wikipedia.org/wiki?curid=3876990" title="Port-Jérôme-sur-Seine">
Port-Jérôme-sur-Seine

Port-Jérôme-sur-Seine – gmina we Francji, w regionie Normandia, w departamencie Sekwana Nadmorska. W 2013 roku populacja ludności wynosiła 9531 mieszkańców. 
Gmina została utworzona 1 stycznia 2016 roku z połączenia czterech ówczesnych gmin: Auberville-la-Campagne, Notre-Dame-de-Gravenchon, Touffreville-la-Cable oraz Triquerville. Siedzibą gminy została miejscowość Notre-Dame-de-Gravenchon.

</doc>
<doc id="3876991" url="https://pl.wikipedia.org/wiki?curid=3876991" title="Röa (Rapla)">
Röa (Rapla)

Röa – wieś w Estonii, w prowincji Rapla, w gminie Rapla.

</doc>
<doc id="3876992" url="https://pl.wikipedia.org/wiki?curid=3876992" title="Wiedeński Dom Mozarta">
Wiedeński Dom Mozarta

Wiedeński Dom Mozarta dawny "Dom Figara" – mieszkanie znajdujące się w Wiedniu w kamienicy przy Domgasse 5. Zajmowane w latach 1784-1787 przez kompozytora Wolfganga A. Mozarta i jego rodzinę. Wnętrze zachowane do obecnych czasów.
Spośród wszystkich wiedeńskich mieszkań kompozytora, w tym jego rodzina mieszkała najdłużej. Tutaj Wolfgang i Konstancja Mozartowie gościli ojca kompozytora, Leopolda Mozarta, który o mieszkaniu syna wypowiadał się pochlebnie. Tutaj przyjmowano Josepha Haydna i przypuszczalnie również Ludwiga van Beethovena. 
Druga nazwa nawiązuje do opery "Wesele Figara (KV 492)", którą Mozart komponował w tym wiedeńskim mieszkaniu. Powstało tutaj także z ważniejszych dzieł Mozarta: sześć koncertów smyczkowych dedykowanych Haydnowi, dziesięć koncertów fortepianowych "Maurerische Trauermusik" czy koncert na waltornię.
Dom przed jubileuszem 250. urodzin Mozarta przeszedł gruntowną renowację. Otwarty 27 stycznia 2006, na sześciu poziomach obejmujących około 1000 m2 (w tym dwa poziomy podziemne) mieści sale poświęcone upamiętnieniu Mozarta.
Czynny codziennie w godzinach 10:00-20:00.

</doc>
<doc id="3876993" url="https://pl.wikipedia.org/wiki?curid=3876993" title="12 Armia (ZSRR)">
12 Armia (ZSRR)

12 Armia () – związek operacyjny Armii Czerwonej z okresu II wojny światowej.
Historia.
Armia formowana trzykrotnie:
Skład.
22 czerwca 1941 roku:

</doc>
<doc id="3877002" url="https://pl.wikipedia.org/wiki?curid=3877002" title="Mieczysław Sędzimir Antoni Halik">
Mieczysław Sędzimir Antoni Halik



</doc>
<doc id="3877003" url="https://pl.wikipedia.org/wiki?curid=3877003" title="Rembrandt Harmenszoon van Rijn">
Rembrandt Harmenszoon van Rijn



</doc>
<doc id="3877004" url="https://pl.wikipedia.org/wiki?curid=3877004" title="Gamzigrad (stanowisko archeologiczne)">
Gamzigrad (stanowisko archeologiczne)

Gamzigrad (cyr. Гамзиград) – stanowisko archeologiczne niedaleko Zaječaru we wschodniej Serbii z zespołem budowli późnorzymskich – Felix Romuliana – wzniesionych na przełomie III i IV wieku przez cesarza Galeriusza (250–311), obejmującym ufortyfikowany pałac cesarski, świątynie, łaźnie, tetrapylon oraz mauzolea cesarza i jego matki.
W 2007 roku obiekt został wpisany na listę światowego dziedzictwa kulturowego UNESCO.
Historia.
System władzy w cesarstwie rzymskim wprowadzany stopniowo przez cesarza Dioklecjana od 286 roku – tetrarchia – polegał na równoczesnym panowaniu czterech władców: dwóch wyższej rangi "augustów" i dwóch niższej rangi "cezarów", przy czym "augustowie" mieli sprawować władzę przez 20 lat i abdykować na rzecz swych cezarów. Na okres po abdykacji cesarz miał wybudować sobie rezydencję w miejscu urodzenia.
Cesarz rzymski Galeriusz (250–311) zlecił budowę kompleksu jako swojej rezydencji po abdykacji z tronu cesarskiego, która miała nastąpić w 313 roku. Był to jedyny zespół tego typu wzniesiony na potrzeby władców w okresie tetrarchii. Kompleks powstał na przełomie III i IV wieku, a przy jego budowie pracowali legioniści, którymi Galeriusz dowodził podczas wyprawy na Bliski Wschód, kiedy w 297 roku pokonał Persów.
Kompleks został nazwany "Felix Romuliana" na cześć matki cesarza – Romuli. W 1986 roku na archiwolcie w południowo-zachodniej części zespołu odkryto napis FELIX ROMULIANA otoczony przez wieniec laurowy trzymany przez dwa pawie.
W drugiej połowie IV wieku kompleks popadł w ruinę, a po inwazji Gotów i Hunów powstała tu niewielka bizantyńska osada, która jest wzmiankowana jako "Romuliana" na liście osad odbudowanych przez cesarza Justyniana w VI wieku. W XI wieku znajdowała się tu osada słowiańska, nazwana przez Słowian Gamzigradem. Z czasem osada została opuszczona i zapomniana na prawie tysiąc lat – została odkryta dopiero w XIX wieku.
Prace archeologiczne prowadzone są systematycznie od 1953 roku. W 2007 roku obiekt został wpisany na listę światowego dziedzictwa kulturowego UNESCO.
Architektura.
Kompleks podzielony jest na dwie części – północną, gdzie znajdowała się rezydencja cesarza wraz z małą świątynią oraz południową z wielką świątynią, termami i mauzoleum. Pałac cesarski i wszystkie budynki w części północnej zorientowane są w stronę wzgórza w części południowej, gdzie wzniesiono mauzolea cesarza i jego matki. Części rozdziela droga, łącząca wschodnią i zachodnią bramę wjazdową. Na jej skrzyżowaniu z inną drogą, wiodącą na wzgórze, postawiono masywny tetrapylon. Kompleks otaczał podwójny system fortyfikacji, dwa pasy murów obronnych – starszy, wewnętrzny oraz wybudowany później w technice opus mixtum mur zewnętrzny.
Pałac cesarski.
Wejście do pałacu znajdowało się po stronie wschodniej. Podłogę hali wejściowej pokrywała mozaika z przedstawieniem labiryntu w części środkowej, której fragmenty zachowały się do dziś. Z hali prowadził korytarz do wielkiej sali zamkniętej od południa apsydą. Była to najprawdopodobniej sala tronowa. Do niej przylegało oktagonalne "apoditerium" z ogrzewaniem podłogowym, którego podłogę również pokrywała mozaika m.in. z przedstawieniami venatio. Z sali dwa wyjścia prowadziły do atrium z fontanną. Po północnej stronie atrium znajdowała się sala biesiadna – triclinium z ozdobną mozaiką podłogową z przedstawieniami zwierząt i ludzi; przy wejściu umieszczono scenę walki Dionizosa z leopardem. Środek sali był podwyższony i pokryty płytami z różnokolorowego marmuru ułożonymi w technice opus sectile.
Mauzolea.
Mauzoleum Romuli wzniesiono w 305 roku. Do dziś zachowały się jedynie fragmenty podium oraz pozostałości krypty grobowej. Po stronie południowo-zachodniej mauzoleum wzniesiono okrągły tumulus, a dalej na południe – tumulus Galeriusza.
Mauzoleum cesarza zostało wzniesione w 311 roku. Fundament zbudowano w formie pierścienia o średnicy zewnętrznej 5,65 m i wewnętrznej 2,28 m. W środku znajdowało się podium wraz z kryptą, w której spoczywał kamienny sarkofag.

</doc>
<doc id="3877009" url="https://pl.wikipedia.org/wiki?curid=3877009" title="Diecezja Danlí">
Diecezja Danlí

Diecezja Danlí – diecezja rzymskokatolicka w Hondurasie. Powstała w 2017. Pierwszym jej biskupem został José Antonio Canales Motiño.

</doc>
<doc id="3877013" url="https://pl.wikipedia.org/wiki?curid=3877013" title="Jacek Lang (prawnik)">
Jacek Lang (prawnik)

Jacek Marian Lang (ur. 1938) – polski prawnik, profesor nauk prawnych, profesor zwyczajny Uniwersytetu Warszawskiego, specjalista w zakresie prawa administracyjnego.
Życiorys.
W 2005 prezydent RP nadał mu tytuł naukowy profesora nauk prawnych. Został profesorem zwyczajnym Uniwersytetu Warszawskiego. Podjął także zatrudnienie jako nauczyciel akademicki Wyższej Szkoły Administracji Publicznej w Ostrołęce. .
W 2009 ukazała się na jego cześć publikacja pt. "Współczesne zagadnienia prawa i procedury administracyjnej : księga jubileuszowa dedykowana prof. zw. dr. hab. Jackowi M. Langowi", red. Marek Wierzbowski .

</doc>
<doc id="3877021" url="https://pl.wikipedia.org/wiki?curid=3877021" title="Phoenicurus erythrogastrus">
Phoenicurus erythrogastrus



</doc>
<doc id="3877028" url="https://pl.wikipedia.org/wiki?curid=3877028" title="Petit-Caux">
Petit-Caux

Petit-Caux – gmina we Francji, w regionie Normandia, w departamencie Sekwana Nadmorska. W 2013 roku populacja ludności wynosiła 9042 mieszkańców. 
Gmina została utworzona 1 stycznia 2016 roku z połączenia 18 ówczesnych gmin: Assigny, Auquemesnil, Belleville-sur-Mer, Berneval-le-Grand, Biville-sur-Mer, Bracquemont, Brunville, Derchigny, Glicourt, Gouchaupre, Greny, Guilmécourt, Intraville, Penly, Saint-Martin-en-Campagne, Saint-Quentin-au-Bosc, Tocqueville-sur-Eu oraz Tourville-la-Chapelle. Siedzibą gminy została miejscowość Saint-Martin-en-Campagne.

</doc>
<doc id="3877029" url="https://pl.wikipedia.org/wiki?curid=3877029" title="Rhinobatos horkelii">
Rhinobatos horkelii

Rhinobatos horkelii – gatunek ryby rajokształtnej z rodziny rochowatych (Rhinobatidae). Jest endemitem Brazylii, gdzie jej naturalnym środowiskiem są wody przybrzeżne szelfu kontynentalnego. Ryby tego gatunku są żyworodne, a ich ciąża trwa długo, sądząc po młodych rodzonych w lutym. W tym czasie ryby te są intensywnie poławiane, choć ich złowienia są coraz rzadsze, na skutek przełowienia. Ponieważ pozostało niewiele dojrzałych płciowo ryb, Międzynarodowa Unia Ochrony Przyrody nadała temu gatunkowi status krytycznie zagrożonego wyginięciem.
Taksonomia.
"Rhinobatos horkelii" został po raz pierwszy opisany przez Johannesa Petera Müllera i Jacoba Henle w 1841 roku. Nazwali oni nowy gatunek na cześć niemieckiego botanika, dr Johanna Horkela, profesor fizjologii roślin na Uniwersytecie w Berlinie, który wysłał autorom okaz ryby zakonserwowany w alkoholu.
Zasięg występowania i środowisko.
Gatunek subtropikalny. Występuje w południowo-zachodniej części Oceanu Atlantyckiego, od Rio de Janeiro po Argentynę.
Preferuje płytkie, przybrzeżne wody, do głębokości 100 m.
Morfologia.
Gatunek ten dorasta do długości 138 cm, jednak przeciętnie dorosłe osiągają około 60 cm. Ciało spłaszczone grzbietobrzusznie lub lekko wypukłe. Strona grzbietowa koloru oliwkowo-szarego lub brązowego. Na pysku występują ciemne plamy, nozdrza podłużne.
Ekologia.
"Rhinobatos horkelii" jest rybą żyworodną, o niskiej płodności. Gody odbywają się w marcu na wewnętrznej części szelfu kontynentalnego, po czym dorosłe osobniki oddalają się na zewnętrzne obszary szelfu. Jaja znajdujące się wewnątrz osłony pozostają w ciele samicy, dopóki nie powróci ona w listopadzie do ciepłych, płytkich wód wewnętrznej strefy szelfu kontynentalnego. Młode rozwijają się wewnątrz samicy, początkowo pozyskując pokarm z żółtka, a później z wydzielin macicy. Rosną się od długości około 1 cm w grudniu do około 29 cm w lutym, kiedy się rodzą. Samice osiągają dojrzałości płciowo po około 4 latach, a wielkość miotu waha się od 4 do 12 młodych, z tym że większe ryby osiągają większe mioty. W strefie wewnętrznej szelfu samice i młode są szczególnie narażone na wpadnięcie w niewód ciągnięty przez parę trawlerów. Większość schwytanych ryb to ciężarne samice. Później w ciągu roku, kiedy dorosłe osobniki rozpraszają się szerzej na wewnętrznym szelfie kontynentalnym, są poławiane na włoki.
Status.
Głównym zagrożeniem "R. horkelii" jest przełowienie. Ryba jest łowiona przez statki rybackie, niewody plażowe, czy sieci skrzelowe i tradycyjnie jest główną płaszczką łowioną wzdłuż wybrzeża południowej Brazylii. Główne porty, na którym zostaje wyładowywana to Rio Grande i Itajaí. W 1975 roku 842 tony zostały wyładowane w Rio Grande i do 1984 liczba ta wzrosła do 1804 ton. Od tego czasu wielkość połowów zmniejszyła się do 157 ton w 2002 roku i w dalszym ciągu spada. Wydaje się, że w wodach południowej Brazylii populacja tej ryby zmniejszyła się o ponad 80% od roku 1986. W oparciu o te materiały, Międzynarodowa Unia Ochrony Przyrody (IUCN) obawia się, że "Rhinobatos horkelii" może wyginąć w przeciągu około dziesięciu lat wskutek przełowienia i dlatego ocenia status gatunku jako krytycznie zagrożonego wyginięciem.

</doc>
<doc id="3877030" url="https://pl.wikipedia.org/wiki?curid=3877030" title="Don Kichot (serial animowany)">
Don Kichot (serial animowany)

Don Kichot / Don Kichote – zmyślny szlachcic z la Manchy (hiszp. "Don Quijote de la Mancha") – hiszpański serial animowany z 1979 roku oparty na motywach powieści Miguela De Cervantesa. W Polsce emitowany w 1993 roku na Polsacie pod nazwą "Don Kichot".
Wersja polska.
Dubbing.
Don Kichot (odc. 26–39) 
Źródło:
VHS.
Wersja wydana na VHS z hiszpańskim dubbingiem i polskim lektorem. Kilka odcinków zostało wydanych też na VHS w serii: "Bajkowy Kogel-Mogel".

</doc>
<doc id="3877050" url="https://pl.wikipedia.org/wiki?curid=3877050" title="Zamek w Dźwinogrodzie (obwód lwowski)">
Zamek w Dźwinogrodzie (obwód lwowski)



</doc>
<doc id="3877054" url="https://pl.wikipedia.org/wiki?curid=3877054" title="Studenckie Koło Aerodynamiki Pojazdów">
Studenckie Koło Aerodynamiki Pojazdów

Studenckie Koło Aerodynamiki Pojazdów (SKAP) – koło naukowe działające przy Wydziale Mechanicznym Energetyki i Lotnictwa Politechniki Warszawskiej, zajmujące się budową pojazdów o ekstremalnie niskim zużyciu paliwa. Koło działa od 2005 roku, a opiekunem naukowym jest prof. nzw. dr hab. inż. Janusz Piechna.
Działalność.
W Studenckim Kole Aerodynamiki Pojazdów działają osoby zainteresowane motoryzacją, mechaniką, projektowaniem, a przede wszystkim osoby chcące poszerzać swoje umiejętności w wymiarze praktycznym. Głównym celem koła jest rozwijanie pasji, zdobywanie umiejętności i nabieranie bezcennego dla przyszłego inżyniera doświadczenia w zarządzaniu projektami i obycia w pracach warsztatowych. SKAP zajmuje się projektowaniem oraz konstruowaniem pojazdów o ekstremalnie niskim zużyciu paliwa.
Koło może pochwalić się licznymi sukcesami na zawodach Shell Eco-maraton, pobiciem rekordu Polski w ilości przejechanych kilometrów na 1 litrze paliwa oraz wieloma przyznawanymi grantami (m.in. „Najlepsi z Najlepszych” przyznawane z Ministerstwa Nauki i Szkolnictwa Wyższego w 2016 roku czy nagroda premiera Donalda Tuska i minister Barbary Kudryckiej w ramach konkursu "Generacja Przyszłości"), medalami (np. złoty medal z wyróżnieniem podczas Warszawskiej Międzynarodowej Wystawy Wynalazków IWIS 2012 i 2016) i wyróżnieniami (m.in. wyróżnienie dla koła w kategorii NAJLEPSZE Koło Naukowe Roku StRuNa 2011 czy wyróżnienie za projekt: „PAKS – ekologiczny pojazd miejski” StRuNa 2011). Opiekun SKAP-u, prof. dr hab. inż. Janusz Piechna, otrzymał pierwszą nagrodę dla Najlepszego Opiekuna koła naukowego w Polsce (StRuNa 2011).
SKAP bierze też udział m.in. w Akademii Wynalazców im. Roberta Boscha, Techno-Warsztatach z Politechniką Warszawską, festiwalach, targach i piknikach naukowych.
Organizacja koła obejmuje trzyosobowy Zarząd z Prezesem, Sekretarzem i Skarbnikiem.
Projekty.
PAKS.
Grupa do pracy nad projektem koncepcyjnego pojazdu miejskiego PAKS została powołana w listopadzie 2009 roku. Stworzony do startu w zawodach Shell Eco-marathon w kategorii UrbanConcept (przypominających wyglądem, budową i funkcjonalnością małe auta miejskie).
Pojazd miejski, napędzany jednocylindrowym silnikiem marki Honda o mocy 4,5 konia mechanicznego, zasilany benzyną LO95. Zużycie paliwa wynosi 0,266 l/100 km. Układ kierowniczy zaprojektowany do zapewnienia maksymalnej kontroli nad pojazdem. Rama wykonana ze stopów aluminium, dzięki czemu masa pojazdu wynosi 124 kg.
Kropelka 2.0.
Druga generacja pojazdu o minimalnym zużyciu paliwa zaprojektowana i wykonana przez SKAP. Prace projektowe rozpoczęły się w 2012 roku, obejmowały zaprojektowanie całego pojazdu w tym m.in. nowego silnika. Prace nad budową pojazdu trwały 3 lata i zakończyły się debiutem pojazdu w 2015 roku na zawodach Shell Eco-marathon. Od tamtego czasu pojazd jest udoskonalany i przygotowywany do uzyskania przewidywanego wyniku 1000 km/l.
Pojazd trójkołowy o napędzie na tylne koło, napędzany jednocylindrowym silnikiem spalinowym KR-1 o mocy 1 KM. Jest to silnik czterosuwowy, zasilany etanolem, o pojemności 58 cm³ i stopniu sprężania regulowanym w zakresie 13:1 – 17:1. Szacowana sprawność całkowita to 30 do 35%.
Poszycie pojazdu wykonane jest z włókna węglowego miejscowo wzmacnianego m.in. włóknem szklanym oraz kevlarem. Dzięki wykorzystaniu kompozytów masa poszycia nie przekracza 4 kg zaś masa całego pojazdu mieści się w 35 kilogramach.
Orion.
Pojazd, który ma zastąpić PAKSa. Prace nad nim rozpoczęły się w roku 2016.
Hyperloop.
W 2016 roku członkowie koła wraz z Kołem Naukowym Pojazdów i Robotów Mobilnych oraz KNN MELprop stworzyli zespół Hyper Poland University Team i rozpoczęli projekt prototypowej kapsuły Hyperloop. W 2016 Hyper Poland University Team otrzymał nagrodę za najbardziej innowacyjne podejście do Building Information Modeling (BIM) podczas finału konkursu Build Earth Live: Hyperloop w Dubaju. Celem konkursu było zaprojektowanie w ciągu 48 godzin towarowych i pasażerskich pojazdów Hyperloop, tuneli oraz trzech dworców na trasie między Dubajem a Fudżajrą. W tym samym roku zespół wziął udział w konkursie Hyperloop Pod Competition II organizowanym przez SpaceX, firmę należącą do Elona Muska. Hyper Poland University Team był jednym z 24 zespołów, które dotarły do finału (zgłoszeń było niemal tysiąc) i pojechał zaprezentować projekt kapsuły Hyperloop do Los Angeles. W 2017 roku zespół został półfinalistą konkursu Global Challenge organizowanego przez Hyperloop One.
W 2017 roku członkowie zespołu założyli firmę Hyper Poland, której celem jest dalsze rozwijanie technologii hyperloop. Hyper Poland zatrudniał w tym czasie ponad 20 inżynierów. Większość z pracowników zespołu technicznego to absolwenci Politechniki Warszawskiej.
Projekty archiwalne.
Kropelka.
Pojazd skonstruowany od podstaw przez studentów zrzeszonych w Studenckim Kole Aerodynamiki Pojazdów. Zastąpiła ona pojazd Pac-Car w 2006 roku po 5 latach projektowania i budowy. Na jednym litrze benzyny może przejechać 659 kilometrów. Była to pierwsza tego typu konstrukcja na Politechnice Warszawskiej.
Pojazd napędzany był standardowym silnikiem Honda GX25 dopasowanym na potrzeby Kropelki.

</doc>
<doc id="3877056" url="https://pl.wikipedia.org/wiki?curid=3877056" title="Mistrzostwa Polski w piłce nożnej plażowej mężczyzn 2012">
Mistrzostwa Polski w piłce nożnej plażowej mężczyzn 2012

Mistrzostwa Polski w piłce nożnej plażowej 2012 – 1. edycja najwyższych w hierarchii rozgrywek ligowych polskiej klubowej piłki nożnej plażowej. W pierwszych dwóch turniejach Ekstraklasy rozegrano 6 kolejek spotkań, po których przeprowadzano finał Mistrzostw Polski. Tytuł obronił Grembach Łódź.
Pierwszą bramkę rozgrywek zdobył w meczu Hurtap Mat Łęczyca - Vacu Activ Słupsk zawodnik gospodarzy Tomasz Lenart (mecz zakończył się wynikiem po dogrywce 5:6).
Format rozgrywek.
W 2012 roku format rozgrywek piłki plażowej w Polsce uległ zmianie. Rozgrywki zostały utworzone na wzór Europejskiej Ligi Beach Soccera. Osiem najlepszych drużyn z rankingu z 2011 roku utworzyło pierwszy poziom ligowy. Pozostałe drużyny zgłoszone do rozgrywek utworzyły I ligę. 
Wyłonienie Mistrza Polski polegało na rozegraniu dwóch turniejów Ekstraklasy. Sześć najlepszych drużyn awansowało do finałowego turnieju rozgrywanego w Ustce, natomiast dwie najgorsze brały udział w turnieju barażowym rozgrywanym równolegle do finałów.
Drużyny.
Uwagi:
Awans i spadek.
W Ekstraklasie po turnieju barażowym utrzymała się drużyna Sport Pub Rapid Lublin. W miejsce Wodomexu Bojano awansowała Copacabana Gdańsk.

</doc>
<doc id="3877067" url="https://pl.wikipedia.org/wiki?curid=3877067" title="Shi Zhiyong">
Shi Zhiyong



</doc>
<doc id="3877070" url="https://pl.wikipedia.org/wiki?curid=3877070" title="Shi Zhiyong (ujednoznacznienie)">
Shi Zhiyong (ujednoznacznienie)



</doc>
<doc id="3877081" url="https://pl.wikipedia.org/wiki?curid=3877081" title="Poeci angielscy (antologia)">
Poeci angielscy (antologia)

Poeci angielscy. Wybór poezyi – antologia poezji angielskiej w wyborze i przekładzie Jana Kasprowicza, opublikowana we Lwowie w 1907, nakładem Księgarni H. Altenberga przy udziale firmy E. Wende i Spółka z Warszawy. W publikacji została zaprezentowana twórczość poetów od schyłku średniowiecza do początków XX wieku. Zamieszczone zostały utwory bądź fragmenty większych dzieł. Wśród przedstawionych autorów znaleźli się między innymi Geoffrey Chaucer, Philip Sidney, Edmund Spenser, Christopher Marlowe, William Szekspir, Joseph Addison, Thomas Chatterton, William Blake, Robert Burns, Thomas Moore, William Wordsworth, George Gordon Byron, Percy Bysshe Shelley, John Keats, Thomas Hood, Alfred Tennyson, Robert Browning, Dante Gabriel Rossetti, Algernon Charles Swinburne, Robert Bridges i Oscar Wilde. Kasprowicz uwzględnił też w swoim wyborze poetki, Felicię Hemans, Caroline Norton, Leticię Elizabeth Landon i Elizabeth Browning. W antologii znalazł się przekład "Pieśni o starym żeglarzu" Samuela Taylora Coleridge'a. Kasprowicz sięgnął też po największy renesansowy epos angielski, Królową wieszczek Spensera i przełożył fragmenty księgi pierwszej. Do najkrótszych włączonych do wyboru wierszy zalicza się "Spotkanie w nocy" Roberta Browninga:
Szara głąb morza, długi, ciemny ląd;
W piasku wilgotnym zgasł już jego prąd.
Potem ćwierć mili jeszcze brzegiem, wzdłuż;
I dwa wzajemnie biją serca już...
Szczególnie dużo miejsca Kasprowicz poświęcił Shelleyowi, z którego twórczości przedstawił sonet "Anglia w roku 1819", cykl sonetów "Oda do wiatru zachodniego", poematy "Alastor czyli duch samotności", "Epipsychidion" i elegię na cześć młodo zmarłego Johna Keatsa "Adonais". Natomiast z poezji tego ostatniego wybrał nieukończony epos Hyperion.
Wysiłek Kasprowicza w zakresie przyswajania poezji angielskiej został dostrzeżony w świecie anglosaskim. Josephine Nicoll, omawiając przekładowy dorobek poety, podkreśla szerokie ramy czasowe jego antologii w doborze autorów.
Kasprowicz przełożył wiele utworów o bardzo skomplikowanej budowie wersyfikacyjnej. Przetłumaczył między innymi poematy napisane strofą spenserowską i liczne sonety. Dokładnie tych samych form używał równolegle w swojej twórczości oryginalnej.

</doc>
<doc id="3877094" url="https://pl.wikipedia.org/wiki?curid=3877094" title="Jary OZ">
Jary OZ



</doc>
<doc id="3877103" url="https://pl.wikipedia.org/wiki?curid=3877103" title="Tommaso Ciampa">
Tommaso Ciampa

Tommaso Thomas Whitney (ur. 8 maja 1985 w Bostonie w Massachusetts) – amerykański wrestler, lepiej znany pod pseudonimem ringowym Tommaso Ciampa. Obecnie występuje w brandzie rozwojowym NXT federacji WWE, jest byłym posiadaczem tytułu NXT Championship, oraz byłym mistrzem NXT Tag Team.
Karierę wrestlera rozpoczął w 2005 roku. Przed podpisaniem kontraktu z WWE występował w Ring of Honor, gdzie stał się jednokrotnym posiadaczem ROH World Television Championship, oraz w federacjach niezależnych, takich jak Pro Wrestling Guerrilla (PWG) i Chaotic Wrestling (CW).
Kariera wrestlera.
Treningi i wczesna kariera (2005–2007).
Whitney trenował pod okiem WWE Hall of Famera Killera Kowalskiego i zadebiutował w styczniu 2005. Pracował dla kilku federacji niezależnych w stanie Massachusetts, takich jak Chaotic Wrestling czy Top Rope Promotions. Pierwszą walkę o mistrzostwo stoczył 22 maja 2005; zmierzył się o IWF Junior Heavyweight Championship z Seanem Royalem, lecz nie zdołał go pokonać. Tego samego dnia nie udało mu się też wygrać Battle Royalu o miano pretendenckie do IWF Heavyweight Championship.
W Chaotic Wrestling (CW) zadebiutował w 2005, jako „Tommy Penmanship”. 1 kwietnia przegrał walkę kwalifikacyjną do turnieju o CW Heavyweight Championship. Dwa miesiące później połączył siły z Archem Kincaidem i wraz z nim przegrał starcie drużynowe o CW Tag Team Championship. 5 sierpnia 2005 pokonał Chase’a Del Monte’a w pojedynku o CW New England Heavyweight Championship, stając się posiadaczem mistrzostwa po raz pierwszy. Bronił tytułu przez pół roku, po czym 3 lutego 2006 utracił je w walce z Psycho na gali "Cold Fury 5". Penmanship i Psycho połączyli siły i wygrali starcie drużynowe, kwalifikujące wygranych do wzięcia udziału w Battle Royalu o miano pretendenckie do CW Heavyweight Championship. Ostatecznie żaden z nich nie zdołał wygrać Battle Royalu, a na "Breaking Point 2006" Penmanship przegrał "Psycho Rules" match z rywalem. 19 maja 2006 Penmanship zdobył CW Heavyweight Championship w walce z Handsome Johnnym. Mistrzostwa bronił do lutego 2007, kiedy to poległ w "Loser Leaves CW" matchu z Brianem Milonasem.
WWE i Ohio Valley Wrestling (2005–2007).
14 lipca 2005 zadebiutował w WWE jako „Thomas Whitney, ESQ” – jeden z prawników Muhammada Hassana. Przeczytał oświadczenie swojego pracodawcy, po czym został zaatakowany przez rywalizującego z Hassanem The Undertakera. 25 sierpnia połączył siły z Kofim Kingstonem i przegrał drużynowy dark match z Trevorem Murdochem i Lance’em Cade’em przed nagraniami "WWE Heat".
Na początku 2007 roku Whitney podpisał kontrakt rozwojowy z WWE i został przypisany do ówczesnej szkółki federacji – Ohio Valley Wrestling (OVW). Zadebiutował 21 lutego i pokonał TJ’a Daltona. Pod koniec kwietnia doznał kontuzji, która wymusiła na nim przerwę od akcji w ringu. Powrócił do OVW jako „Dr. Tomas” – specjalista od technik radzenia sobie ze złością oraz manager Bolin Services (Charlesa Evansa i Justina LaRouche’a). 27 czerwca otrzymał nowy gimmick i ringname – The Prodigy, a także zaczął nosić maskę. 3 sierpnia przegrał walkę z Mikiem Mondo, a kilka dni później zakończył współpracę z OVW. Powrócił 17 grudnia 2008 i zmierzył się z Outlawem o OVW Television Championship; nie zdołał pokonać mistrza.
Scena niezależna (2007–2016).
W późnym 2007 Whitney powrócił na scenę niezależną, zaczął też używać pseudonimu Tommaso Ciampa. 29 września pokonał AJ’a Stylesa i Eddiego Edwardsa w trzyosobowym starciu o MWF Television Championship. We wrześniu 2008 zadebiutował w World League Wrestling (WLW). W październiku wziął udział w Battle Royalu o zawieszone WLW Heavyweight Championship. Dwukrotnie próbował zdobyć WLW Tag Team Championship: 22 listopada 2008, ze Stevem Anthonym jako tag team partnerem, oraz 21 marca 2009, wraz z Markiem Godekerem.
W latach 2009–2011 brał udział w dorocznym turnieju "Super 8 Tournament", organizowanym przez East Coast Wrestling Association. W 2011 roku pokonał Adama Cole’a w finale turnieju.
30 sierpnia 2013 dołączył do turnieju "Battle of Los Angeles" federacji Pro Wrestling Guerrilla (PWG); odpadł już w pierwszej rundzie, po przegranej walce z Brianem Cage'em.
Ring of Honor (2011–2015).
Whitney zadebiutował w Ring of Honor (ROH) 3 listopada 2006, na "Honor Reclaims Boston"; zawalczył w przegranym dark matchu u boku Alexa Payne’a i Erniego Osirisa przeciwko Bobby’emu Dempseyowi, Mitchowi Franklinowi oraz Rhettowi Titusowi. Pojawił się też na nagraniach odcinka ROH w listopadzie 2009, już jako Tommaso Ciampa.
W styczniu 2011 Ciampa rozpoczął regularne występy dla ROH. Dołączył do stajni The Embassy prowadzonej przez Prince’a Nanę. Na "Honor Takes Center Stage" wziął udział w wygranym przez Homicide’a Four Corners matchu. W następnym miesiącu pokonał Homicide’a dwukrotnie. 13 lipca Ring of Honor ogłosiło, że Ciampa podpisał stały kontrakt z federacją. 17 września na "Death Before Dishonor IX" Ciampa i Rhino pokonali Homicide’a oraz Jaya Lethala.
21 stycznia 2012 Ciampa pokonał ROH World Television Championa Jaya Lethala w zwykłym starciu, gwarantując sobie przyszłą walkę o mistrzostwo. 4 marca na "10th Anniversary Show" pojedynek Ciampy i Lethala zakończył się remisem. Rywale zmierzyli się więc jeszcze raz, na "Showdown In The Sun", skąd Lethal wyszedł zwycięsko dzięki interwencji Rodericka Stronga. 7 kwietnia Ciampa pokonał Lethala, Adama Cole’a oraz Mike’a Bennetta w czteroosobowym finale turnieju March Mayhem. 12 maja jego seria zwycięstw została zakończona przez Jaya Lethala. 24 czerwca na "Best in the World 2012: Hostage Crisis" otrzymał kolejną szansę zdobycia ROH World Television Championship, lecz przed wygraniem trzyosobowego starcia na zasadach eliminacji z Roderickiem Strongiem i Lethalem powstrzymała go interwencja Prince’a Nany. Po walce Ciampa odszedł z The Embassy i przyjął RD Evansa jako swojego nowego managera. Rywalizacja Ciampy z Lethalem zakończyła się na "Boiling Point" w sierpniu, gdzie Ciampa został pokonany przez rywala w 2-Out-Of-3 Falls matchu. Podczas walki Ciampa zerwał więzadło krzyżowe, co wykluczyło go z akcji w ringu na niemal rok.
Do ringu powrócił 4 maja 2013 na "Border Wars"; próbował zaatakować RD Evansa. W sierpniu dołączył do turnieju mającego wyłonić nowego posiadacza ROH World Championship; został wyeliminowany w półfinale przez Adama Cole’a. 13 grudnia na "Final Battle" Ciampa pokonał Matta Tavena w walce o ROH World Television Championship. Na "12th Anniversary Show" w lutym 2014 obronił tytuł w pojedynku z Hansonem. 4 kwietnia na "Supercard of Honor VIII" panowanie Ciampy zostało zakończone przez Jaya Lethala; w walkę interweniował Truth Martini.
Po przerwie od akcji w ringu Ciampa powrócił jako heel, 19 lipca 2014. 23 sierpnia przegrał walkę o ROH World Championship z Michaelem Elginem, a niedługo później został zawieszony przez ROH na czas nieokreślony za atak na pracowników federacji i komentatora. Do ringu wrócił dwa tygodnie później.
Na "13th Anniversary Show" w marcu 2015 Ciampa doznał złamania dwóch żeber, co wymusiło na nim ponowną przerwę. 29 marca ogłosił swoje odejście z Ring of Honor. Ostatnią walkę dla federacji stoczył 4 kwietnia; został pokonany przez Jaya Lethala.
Powrót do WWE.
NXT (od 2015).
2 września WWE ogłosiło, że niezakontraktowany Ciampa połączy siły z Johnnym Gargano i wraz z nim dołączy do turnieju . Ciampa i Gargano odpadli z turnieju w ćwierćfinale, po przegranej z Baronem Corbinem i Rhyno. W kwietniu ogłoszono, że Gargano i Ciampa podpisali stałe kontrakty z federacją. Obaj wzięli udział w Cruiserweight Classic i zmierzyli się ze sobą w pierwszej rundzie. Z walki zwycięsko wyszedł Gargano. 20 sierpnia 2016 na Gargano i Ciampa przegrali starcie z posiadaczami NXT Tag Team Championship – The Revival (Dashem Wilderem i Scottem Dawsonem). Gargano i Ciampa, już pod nazwą #DIY, zmierzyli się z The Revival jeszcze raz, 19 listopada 2016 na . Pokonali mistrzów w 2-out-of-3 falls matchu, zdobywając NXT Tag Team Championship po raz pierwszy w swoich karierach. Tytuły stracili na rzecz The Authors of Pain (Akama i Rezara) na gali z 28 stycznia 2017. Po porażce, Tommaso Ciampa zaatakował partnera tag teamowego i rozpoczęli oni kilkumiesięczny konflikt, podczas którego jedna z ich walk, która odbyła się 7 kwietnia 2018 na , została okrzyknięta 5-Star Matchem. W odcinku wyemitowanym 25 lipca 2018 zmierzył się on z mistrzem NXT, Aleistrem Black o główny tytuł rozwojówki. Podczas walki Ciampa zaatakował sędziego. Po tym incydencie na ring wbiegł Johnny Gargano, który zaatakował obu zawodników, lecz Ciampa wyrzucił go z ringu i przypinając Blacka stał się szesnastym mistrzem NXT.
Życie prywatne.
We wrześniu 2013 Whitney poślubił byłą wrestlerkę Jessie Ward. Do marca 2013 prowadził studio fitnessu; zamknął je, by skupić się na karierze wrestlerskiej.

</doc>
<doc id="3877113" url="https://pl.wikipedia.org/wiki?curid=3877113" title="Wipperfurth">
Wipperfurth



</doc>
<doc id="3877142" url="https://pl.wikipedia.org/wiki?curid=3877142" title="Wróblin Głogowski (Głogów)">
Wróblin Głogowski (Głogów)



</doc>
<doc id="3877143" url="https://pl.wikipedia.org/wiki?curid=3877143" title="Osiedle Biechów (Głogów)">
Osiedle Biechów (Głogów)



</doc>
<doc id="3877296" url="https://pl.wikipedia.org/wiki?curid=3877296" title="Graniczna Placówka Kontrolna Straży Granicznej w Lesznej Górnej">
Graniczna Placówka Kontrolna Straży Granicznej w Lesznej Górnej

Graniczna Placówka Kontrolna Straży Granicznej w Lesznej Górnej – zlikwidowana graniczna jednostka organizacyjna Straży Granicznej wykonująca kontrolę graniczną osób i środków transportu bezpośrednio w przejściach granicznych na granicy państwowej z Republiką Czeską.
Formowanie i zmiany organizacyjne.
Graniczna Placówka Kontrolna Straży Granicznej w Lesznej Górnej (GPK SG w Lesznej Górnej), z siedzibą w miejscowości Leszna Górna, została utworzona 1 marca 2000 roku, po wyłączeniu jej ze struktur Granicznej Placówki Kontrolnej Straży Granicznej w Cieszynie (GPK SG w Cieszynie) i weszła w struktury Śląskiego Oddziału Straży Granicznej w Raciborzu.
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego, 2 stycznia 2003 roku przejęła wraz z obsadą etatową pod ochronę odcinek, po zlikwidowanej Strażnicy SG w Lesznej Górnej.
Jako Graniczna Placówka Kontrolna Straży Granicznej w Zebrzydowicach funkcjonowała do 23 sierpnia 2005 roku i 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej... została przekształcona na Placówkę Straży Granicznej w Lesznej Górnej (PSG w Lesznej Górnej).
Ochrona granicy.
2 stycznia 2003 roku GPK SG w Lesznej Górnej przejęła pod ochronę, po zlikwidowanej Strażnicy SG w Lesznej Górnej odcinek granicy państwowej:

</doc>
<doc id="3877300" url="https://pl.wikipedia.org/wiki?curid=3877300" title="Magura (1416 m)">
Magura (1416 m)

Magura (1416, 1338 m) – dwuwierzchołkowy szczyt w zachodniej części Niżnych Tatr w tzw. Grupie Salatynów. Znajduje się w grzbiecie odbiegającym od Salatína na zachód. Południowe stoki obydwu wierzchołków opadają do doliny potoku Ráztočná. Od wyższego wierzchołka w południowo-zachodnim kierunku odbiega grzbiet łączący go z Červeną Magurą, w kierunku północnym od obydwu wierzchołków odbiegają dwa krótkie, skaliste grzbiety opadające w widły dwóch źródłowych cieków Ludrovčanki.
Masyw Magury zbudowany jest z wapieni i dolomitów. Niemal w całości porastają go lasy, ale w partiach grzbietowych między obydwoma wierzchołkami są trawiaste obszary, a wszystkie grzbiety są skaliste. W większości znajduje się w granicach Parku Narodowego Niżne Tatry, ponadto znaczna część podlega jeszcze bardziej ścisłej ochronie, należy bowiem do dużego rezerwatu przyrody Salatín. 
Przez Magurę nie prowadzi żaden szlak turystyczny.

</doc>
<doc id="3877301" url="https://pl.wikipedia.org/wiki?curid=3877301" title="Magura (1417 m)">
Magura (1417 m)



</doc>
<doc id="3877303" url="https://pl.wikipedia.org/wiki?curid=3877303" title="Cerkiew Narodzenia Najświętszej Maryi Panny w Niemstowie">
Cerkiew Narodzenia Najświętszej Maryi Panny w Niemstowie

Cerkiew Narodzenia Najświętszej Maryi Panny w Niemstowie – dawna cerkiew greckokatolicka, znajdująca się w Niemstowie, wzniesiona w latach 1910-1912.
Historia.
Po 1947 cerkiew przejęta przez kościół rzymskokatolicki. Od 1980 pełni funkcję kościoła parafialnego parafii w Niemstowie. 
Obiekt wpisany w 2003 do rejestru zabytków.

</doc>
<doc id="3877304" url="https://pl.wikipedia.org/wiki?curid=3877304" title="Sprężykokształtne">
Sprężykokształtne

Sprężykokształtne (Elateriformia) – infrarząd lub seria chrząszczy z podrzędu wielożernych (Polyphaga). 
Obejmuje około 43,5 tysiąca lub 42,2 tysiąca (po wyłączeniu Scirtoidea) opisanych gatunków. Nieznane są synapomorfie grupy. Cechują się różnorodną biologią. Larwy zasiedlają wodę, glebę, ściółkę i rośliny. Różne gatunki żywią się martwą materią organiczną, drewnem, aktywnie polują na żywe zwierzęta, a larwy Rhipiceridae są ektopasożytami cykad. Czasem imagines nie pobierają pokarmu. Znane są w tej grupie bioluminescencja, neotenia i nadprzeobrażenie.
Systematyka.
Systematyka sprężykokształtnych jest niestabilna. W 1955 Crowson używał w podobnym zakresie taksonu Dasciliiformia, natomiast w 1960 zastąpił go taksonem Elateriformia, wyłączając zeń goleńczykowate, Clambidae i Scirtidae. W systematyce Lawrence'a i Newtona z 1995 do Elateriformia zaliczone zostały 4 nadrodziny: Dascilloidea, Buprestoidea, Byrrhoidea i Elateroidea. W pracy Boucharda i innych z 2011 zaliczono doń także Scirtoidea. Według wyników analizy morfologicznej Lawrence'a i innych z 2011, obejmującej cechy larw i imagines, większość Scirtoidea tworzy wraz Derodontidae i Nosodendridae osobny klad, stąd autorzy sklasyfikowali tę nadrodzinę we własnej serii Scirtiformia. Wyniki analiz molekularnych Kurdaty i innych z 2014 wskazują, że Scirtoidea wraz z częścią Derodontoidea zajmują pozycję bazalną w obrębie chrząszczy wielożernych, odległą od Elateriformia, które były monofiletyczne po ich wyłączeniu. Same Elateriformia tworzą natomiast klad wraz ze Staphyliniformia, Scarabaeiformia i Bostrichiformia, dla tych ostatnich będąc grupą siostrzaną. Relacje pomiędzy poszczególnymi nadrodzinami Elateriformia pozostają niepewne.

</doc>
<doc id="3877305" url="https://pl.wikipedia.org/wiki?curid=3877305" title="Elateriformia">
Elateriformia



</doc>
<doc id="3877321" url="https://pl.wikipedia.org/wiki?curid=3877321" title="Prašivá (masyw w Niżnych Tatrach)">
Prašivá (masyw w Niżnych Tatrach)



</doc>
<doc id="3877351" url="https://pl.wikipedia.org/wiki?curid=3877351" title="Zygmunt Męski">
Zygmunt Męski

Zygmunt Franciszek Męski (ur. 16 sierpnia 1872 w Borku, zm. 5 października 1949 w Przemyślu) – duchowny rzymskokatolicki, kanonik, działacz społeczny, poseł do austriackiej Rady Państwa.
Życiorys.
Urodził się 16 sierpnia 1872 w Borku (obecnie Jedlicze) jako syn Jana (rządca w Zarszynie) i Julii z domu Wyrwa. W 1891 zdał egzamin dojrzałości w C. K. Gimnazjum Męskim w Sanoku.
Miał siostry Jadwigę Helenę (1874-1938, nauczycielka, której 17 sierpnia 1899 w Sanoku udzielił ślub z Józefem Tomasikiem, tamtejszym profesorem gimnazjalnym, Lucynę (ur. 1884, nauczycielka w szkole ludowej w Posadzie Olchowskiej pod Sanokiem, której 25 lutego 1911 w Sanoku udzielił ślub z Emilem Heimrothem, aspirantem na stacji kolejowej w Posadzie Chyrowskiej).
Po maturze podjął studia teologiczne w Seminarium Duchownym w Przemyślu, które ukończył w 1895. Otrzymał święcenia kapłańskie 9 lipca 1895. Od 1895 do 1895 pracował jako wikary w Głogowie Małopolskim, od 1896 do 1897 jako wikary w Dębowcu, po czym był administratorem tamtejszej Parafii Świętego Bartłomieja Apostoła do 1923. Podczas posługiwania w Dębowcu został radnym Rady Powiatowej w Jaśle, gdzie był członkiem wydziału. Pełnił funkcję prezesa Powiatowego Zarządu w Jaśle Towarzystwa Kółek Rolniczych we Lwowie (1914), przewodniczącego Rady Szkolnej. W Dębowcu dzięki jego inicjatywie i wsparciu wybudowano budynek banku spółdzielczego (późniejsza siedziba urzędu gminy), w 1903 wzniesiono gmach szkoły, w 1912 nowy budynek plebanii, zbudowano most na rzece Wisłoka. Sprawował mandat posła do austriackiej Rady Państwa w Wiedniu XI kadencji (1907–1911), wybrany w okręgu nr 49 Jasło-Gorlice-Biecz. Był politykiem partii Polskie Centrum Ludowe ks. Stanisława Stojałowskiego. W parlamencie był członkiem Koła Polskiego. Bez powodzenia kandydował na posła Sejmu Krajowego Galicji X kadencji (1913–1914) w okręgu 54 Jasło. W 1916 otrzymał przywilej noszenia rokiety i mantoletu. 
Od 1 czerwca 1923 do 18 lutego 1935 był proboszczem Parafii Bożego Ciała w Jarosławiu przy tamtejszej kolegiacie. W 1925 otrzymał godność podkomorzego tajnego Jego Świątobliwości Ojca św. Piusa XI. W 1925 za zgodą biskupa Anatola Nowaka założył bractwo straży honorowej Najświętszego Serca Jezusa. W kwietniu 1935 został mianowany kanonikiem gremialnym kapituły katedralnym obrządku łacińskiego w Przemyślu. Był członkiem Towarzystwa Bursy Mikołaja Kopernika w Jarosławiu. W 1935 został mianowany wizytatorem księży dziekanów. Od 1935 do 1949 był proboszczem Parafii Archikatedralnej Wniebowzięcia Najświętszej Maryi Panny i św. Jana Chrzciciela w Przemyślu. Pod koniec 1935 został mianowany egzaminatorem prosynodalnym, penitencjarzem kościoła katedralnego i dziekanem dekanatu przemskiego miejskiego. Pod koniec 1936 został mianowany asystentem Katolickiego Stowarzyszenia Mężow i Katolickiego Stowarzyszenia Kobiet. W 1947 otrzymał godność podkomorzego tajnego nadliczbowego Jego Świątobliwości Ojca św. Piusa XII. Był także dziekanem miasta, pełnił funkcję sędziego w sądzie biskupim, wizytatorem księży dziekanów i szkół średnich, egzaminatorem i patronem szkoły organistowskiej, penitencjarzem katedry.
Zmarł 5 października 1949 w Przemyślu. Został pochowany na Cmentarzu Głównym w Przemyślu (kwatera RI, rząd 3, miejsce 12).

</doc>
<doc id="3877362" url="https://pl.wikipedia.org/wiki?curid=3877362" title="Fort IX Twierdzy Przemyśl („Brunner”)">
Fort IX Twierdzy Przemyśl („Brunner”)



</doc>
<doc id="3877366" url="https://pl.wikipedia.org/wiki?curid=3877366" title="Fort XI Twierdzy Przemyśl („Duńkowiczki”)">
Fort XI Twierdzy Przemyśl („Duńkowiczki”)



</doc>
<doc id="3877372" url="https://pl.wikipedia.org/wiki?curid=3877372" title="Veľké Železné (szczyt)">
Veľké Železné (szczyt)

Veľké Železné (1294 m) – szczyt w zachodniej części Niżnych Tatr na Słowacji. Znajduje się w tzw. Grupie Salatynów ("Salatíny") w górnej części Doliny Lupczańskiej ("Ľupčianska dolina"), w sąsiedztwie szczytów Salatín i Tlstá. Jest środkowym, mało wybitnym wierzchołkiem grzbietu oddzielającego doliny potoków Malé Železné i Tlstý potok.
Jest całkowicie porośnięty lasem. Znajduje się w obrębie Parku Narodowego Niżne Tatry i nie prowadzi przez niego żaden szlak turystyczny.

</doc>
<doc id="3877373" url="https://pl.wikipedia.org/wiki?curid=3877373" title="Puchar Europy w narciarstwie dowolnym 2016/2017">
Puchar Europy w narciarstwie dowolnym 2016/2017

Puchar Europy w narciarstwie dowolnym 2016/2017 rozpoczął się 26 listopada 2016 r. w Stubai w Austrii, a zakończył się 23 kwietnia 2017 r. w szwajcarskiej Silvaplanie.

</doc>
<doc id="3877375" url="https://pl.wikipedia.org/wiki?curid=3877375" title="Mistrzostwa Świata Wojskowych w Zapasach 2016">
Mistrzostwa Świata Wojskowych w Zapasach 2016

XXXI Mistrzostwa Świata Wojskowych w zapasach w 2016 rozgrywane były między 19 a 25 września w macedońskim Skopje na terenie centrum sportowego imienia „Borisa Trajkowskiego”.

</doc>
<doc id="3877425" url="https://pl.wikipedia.org/wiki?curid=3877425" title="Malé Železné">
Malé Železné

Malé Železné – potok, lewy dopływ potoku Veľké Železné na Słowacji. Cała jego zlewnia znajduje się w górnej części Doliny Lupczańskiej ("Ľupčianska dolina") w Niżnych Tatrach.
Jest ciekiem wodnym V rzędu. Ma długość 3,5 km. Wypływa w leju źródliskowym na wschodnich stokach przełęczy Ráztocké sedlo. Spływa krętym korytem w kierunku północno-wschodnim i na wysokości około 850 m uchodzi do potoku Veľké Železné. Następuje to nieco powyżej Tajchu – miejsca w Dolinie Lupczańskiej, w którym zaczyna się niebieski szlak turystyczny. Zlewnia potoku obejmuje całkowicie porośniętą lasem dolinę wciosową między dwoma grzbietami. Orograficznie prawe zbocza tej doliny tworzy grzbiet Veľké Železné, lewe grzbiet Ramžené.

</doc>
<doc id="3877426" url="https://pl.wikipedia.org/wiki?curid=3877426" title="Antoni Pohlmann">
Antoni Pohlmann

Antoni Józef Pohlmann, także Pohlman (ur. 9 czerwca 1909 w Podhajcach, zm. 14 marca 1987 w Krakowie) – polski inżynier, wykładowca akademicki, specjalista w dziedzinie pojazdów szynowych.
Życiorys.
Antoni Pohlmann urodził się 9 czerwca 1909 w Podhajcach. Był synem Oskara Pohlmana, inżyniera budowniczego z Poznania. Miał brata Witolda Józefa (ur. 1908).
17 maja 1927 zdał egzamin dojrzałości w Państwowym Gimnazjum im. Królowej Zofii w Sanoku (w jego klasie był Stanisław Pilawski). Ukończył studia na Politechnice Lwowskiej z tytułem magistra inżyniera. Został pracownikiem naukowym na tej uczelni. Od 1938 do 1941 był asystentem w Katedrze Budowy Maszyn Kolejowych. Był zastępcą prof. Adolfa Langroda, a od 1964 kierownikiem Katedry Budowy Pojazdów Szynowych na Wydziale Mechanicznym Politechniki Krakowskiej. Później był starszym wykładowcą i kierownikiem powołanego w 1970 Zakładu Konstrukcji Pojazdów Szynowych na WM PK oraz pełnił funkcję zastępcy dyrektora Instytutu Pojazdów Szynowych. Pełnił stanowisko prodziekana. Był specjalistą w dziedzinie pojazdów szynowych. Był członkiem Stowarzyszenia Inżynierów i Techników Mechaników Polskich.
W latach 50. zamieszkiwał przy ówczesnej ulicy Bitwy pod Lenino 18. Zmarł 14 marca 1987. Został pochowany na Cmentarzu Rakowickim w Krakowie 20 marca 1987.

</doc>
<doc id="3877438" url="https://pl.wikipedia.org/wiki?curid=3877438" title="Pohlmann">
Pohlmann



</doc>
<doc id="3877439" url="https://pl.wikipedia.org/wiki?curid=3877439" title="Medal za Ofiarną Pracę w Wielkiej Wojnie Ojczyźnianej 1941-1945">
Medal za Ofiarną Pracę w Wielkiej Wojnie Ojczyźnianej 1941-1945



</doc>
<doc id="3877442" url="https://pl.wikipedia.org/wiki?curid=3877442" title="Medal 20-lecia Zwycięstwa w Wielkiej Wojnie Ojczyźnianej 1941-1945">
Medal 20-lecia Zwycięstwa w Wielkiej Wojnie Ojczyźnianej 1941-1945



</doc>
<doc id="3877444" url="https://pl.wikipedia.org/wiki?curid=3877444" title="Medal 30-lecia Zwycięstwa w Wielkiej Wojnie Ojczyźnianej 1941-1945">
Medal 30-lecia Zwycięstwa w Wielkiej Wojnie Ojczyźnianej 1941-1945



</doc>
<doc id="3877447" url="https://pl.wikipedia.org/wiki?curid=3877447" title="Medal 40-lecia Zwycięstwa w Wielkiej Wojnie Ojczyźnianej 1941-1945">
Medal 40-lecia Zwycięstwa w Wielkiej Wojnie Ojczyźnianej 1941-1945



</doc>
<doc id="3877449" url="https://pl.wikipedia.org/wiki?curid=3877449" title="Loty bojowe lotników polskich nad Niemcami (1941-1945)">
Loty bojowe lotników polskich nad Niemcami (1941-1945)



</doc>
<doc id="3877450" url="https://pl.wikipedia.org/wiki?curid=3877450" title="Loty bojowe i transportowe do Polski (1941-1945)">
Loty bojowe i transportowe do Polski (1941-1945)



</doc>
<doc id="3877453" url="https://pl.wikipedia.org/wiki?curid=3877453" title="Certyfikat SSL">
Certyfikat SSL



</doc>
<doc id="3877474" url="https://pl.wikipedia.org/wiki?curid=3877474" title="Veľké Železné">
Veľké Železné



</doc>
<doc id="3877476" url="https://pl.wikipedia.org/wiki?curid=3877476" title="Ramžené">
Ramžené



</doc>
<doc id="3877487" url="https://pl.wikipedia.org/wiki?curid=3877487" title="Jednostka geologiczna">
Jednostka geologiczna

Jednostka geologiczna – w geologii regionalnej fragment skorupy ziemskiej wykazujący pewien stopień wewnętrznej jedności wynikający z budowy geologicznej i historii, wyróżniający się od sąsiednich, często oddzielony wyraźnymi uskokami.
Wielkie jednostki – płyty tektoniczne, kratony, platformy, łańcuchy górskie (pasma orogeniczne) – dzielą się na mniejsze, a te na jeszcze mniejsze.
Regionalizacja geologiczna nie jest tak zaawansowana jak regionalizacja fizycznogeograficzna.

</doc>
<doc id="3877492" url="https://pl.wikipedia.org/wiki?curid=3877492" title="Frans Van der Steen">
Frans Van der Steen

Frans Van der Steen (ur. 14 czerwca 1911 r. w Lebbeke, zm. 27 września 1996 r. tamże) – belgijski lekkoatleta, biegacz długodystansowy, wielokrotny mistrz kraju w biegu na 10 000 metrów, uczestnik mistrzostw Europy.
W 1932 roku Van der Steen zdobył pierwsze mistrzostwo kraju w biegu na 10 000 metrów. Rok później obronił tytuł ustanawiając nowy rekord Belgii z czasem 32:27,2 . W latach 1934 i 1938 ponownie stanął na najwyższym stopniu podium. 
Belg biegał także w maratonach i półmaratonach. Podczas rozgrywanych w Turynie I Mistrzostw Europy w 1934 roku Van der Steen wystartował w biegu maratońskim, którego nie ukończył. W 1939 roku wygrał "Grand Fond", bieg półmaratoński rozgrywany pomiędzy miastami Ninove i Anderlecht (bieg miał rangę mistrzostw Belgii).

</doc>
<doc id="3877496" url="https://pl.wikipedia.org/wiki?curid=3877496" title="Prokuratoria Generalna Skarbu Państwa">
Prokuratoria Generalna Skarbu Państwa



</doc>
<doc id="3877499" url="https://pl.wikipedia.org/wiki?curid=3877499" title="UED">
UED



</doc>
<doc id="3877500" url="https://pl.wikipedia.org/wiki?curid=3877500" title="José María de Reart">
José María de Reart



</doc>
<doc id="3877501" url="https://pl.wikipedia.org/wiki?curid=3877501" title="José de Reart">
José de Reart



</doc>
<doc id="3877504" url="https://pl.wikipedia.org/wiki?curid=3877504" title="Ranunculus karelinii">
Ranunculus karelinii



</doc>
<doc id="3877510" url="https://pl.wikipedia.org/wiki?curid=3877510" title="Strategia na rzecz Odpowiedzialnego Rozwoju">
Strategia na rzecz Odpowiedzialnego Rozwoju

Strategia na rzecz Odpowiedzialnego Rozwoju (SOR), zwyczajowo Plan Morawieckiego – polski plan gospodarczy przygotowany w 2016 pod kierownictwem Mateusza Morawieckiego, ówczesnego wicepremiera RP, ministra rozwoju i finansów oraz przewodniczącego Komitetu Ekonomicznego Rady Ministrów w rządzie Beaty Szydło.
Założenia planu zostały przyjęte przez Radę Ministrów 16 lutego 2016 roku. Rok później przyjęto opracowaną na ich podstawie "Strategię na rzecz Odpowiedzialnego Rozwoju do roku 2020 (z perspektywą do 2030 r.)".
Geneza.
Plan ma być odpowiedzią na pięć pułapek rozwojowych w jakie wpadła polska gospodarka, zdefiniowanych przez Mateusza Morawieckiego:
Plan zakłada rozwinięcie własnego potencjału krajowego dla odpowiedzialnego rozwoju Polski i podniesienia jakości życia mieszkańców.
Działania naprawcze.
Działania naprawcze w myśl planu skoncentrować się mają na pięciu filarach:
Plan wymienia też fundamenty silnego państwa: administracja elektroniczna, „inteligentne zamówienia publiczne”, odejście od zjawiska „Polski resortowej” oraz bezpieczeństwo energetyczne uwzględniające dostępność i cenę energii.
Finansowanie.
Szacunkowo prawie połowa środków (480 miliardów PLN) wraz z wkładem własnym będzie pochodzić z funduszy unijnych. Na 75–150 miliardów PLN oceniono potencjał inwestycyjny spółek Skarbu Państwa, a do 230 miliardów PLN potencjał inwestycyjny polskich przedsiębiorstw w postaci środków na lokatach do częściowego wykorzystania przez przedsiębiorców. Potencjał inwestycyjny Polskiego Funduszu Rozwoju to 75–120 miliardów PLN, a programów rozwojowych BGK – 65–100 miliardów PLN. Nadpłynność systemu bankowego to rezerwa w wysokości około 90 miliardów PLN. Od 50 do 80 miliardów PLN winny zapewnić programy realizowane przy współpracy instytucji międzynarodowych, głównie banków.
Struktura planu.
Na plan Morawieckiego składają się następujące ustawy uchwalone przez Sejm VIII kadencji:

</doc>
<doc id="3877511" url="https://pl.wikipedia.org/wiki?curid=3877511" title="Yrjö Kivivirta">
Yrjö Kivivirta

Yrjö Kivivirta (ur. 2 sierpnia 1906, zm. ) – fiński skoczek narciarski. 
Wystartował w mistrzostwach świata w 1926, które odbywały się w Lahti. Zajął piąte miejsce po skokach na odległość 32 i 33,5 metra. Był najwyżej sklasyfikowanym skoczkiem narciarskim z Finlandii. 
Startował także w igrzyskach narciarskich w Lahti. W konkursie przeprowadzonym w 1927 zajął trzecie miejsce. Dwa lata później był siódmy, a w 1934 dopiero trzydziesty pierwszy. Poza tym w 1931 został mistrzem Finlandii w skokach.

</doc>
<doc id="3877515" url="https://pl.wikipedia.org/wiki?curid=3877515" title="Mistrzostwa Polski w piłce nożnej plażowej 2012">
Mistrzostwa Polski w piłce nożnej plażowej 2012



</doc>
<doc id="3877523" url="https://pl.wikipedia.org/wiki?curid=3877523" title="Na śmierć Otokara Brzeziny rapsod żałobny">
Na śmierć Otokara Brzeziny rapsod żałobny

Na śmierć Otokara Brzeziny rapsod żałobny (cz. "Smuteční hrana za Otokara Březinu") – wiersz czeskiego poety Vítězslava Nezvala z tomiku "Básně noci" ("Wiersze nocy"), opublikowanego w 1930.
Utwór pełni rolę dedykacji zbiorku, jest poświęcony wybitnemu czeskiemu poecie symboliście Otokarowi Březinie. Składa się z pięciu strof czterowersowych o kunsztownej budowie wersyfikacyjnej. Został napisany ściśle jambicznym aleksandrynem z męską średniówką i męską lub żeńską klauzulą. Cechą charakterystyczną są rymy wewnętrzne. W każdej strofie ten sam rym męski występuje sześciokrotnie, cztery razy w średniówce i dwa razy w klauzuli, a rym żeński dwa razy w klauzuli. Zwrotki rymuję się zatem a||a/a||b/a||a/a||b. Ukazany w wierszu pogrzeb Březiny jest wystylizowany na pogrzeb króla. Sam Březina jest nazwany królem, który nie ma następcy.
Wiersz Nezvala przełożyła na język polski, zachowując na ile tylko się dało jego rytmikę i rymowanie, Anna Kamieńska. Przekład został opublikowany w tomie "Cudowny czarodziej".

</doc>
<doc id="3877524" url="https://pl.wikipedia.org/wiki?curid=3877524" title="BLG-252">
BLG-252

BLG-252 – brazylijska bomba kasetowa zawierająca 248 ładunków o mieszanym zastosowaniu przeciwpancernym/miny.
Po zrzuceniu bomba otwiera swoje osłony. Otwarcie zachodzi w wyniku działania napędzanych mechanicznie zapalników czasowych, znajdujących się na głowicy i w ogonie. Rozproszenie subamunicji uzyskuje się w zależności od prędkości bomby, dzięki rotacji podczas uwalniania ładunków.
BLG-252 jest amunicją do wykorzystania na rozproszonej powierzchni, pozwala na zrzucenie bomb z niskiej lub wysokiej wysokości, przy wysokiej lub niskiej prędkości. BLG 252 mogą być stosowane w samolotach: AT-26, F-5E, A-1 i A/AT-29.

</doc>
<doc id="3877531" url="https://pl.wikipedia.org/wiki?curid=3877531" title="Signál času (poemat)">
Signál času (poemat)

Signál času – poemat czeskiego poety Vítězslava Nezvala z tomiku Básně noci (Wiersze nocy), opublikowanego w 1930. Utwór stanowi uzupełnienie wcześniejszego poematu Edison, tworząc z nim dylogię. Tak też jest wydawany. Oba utwory łączy osoba głównego bohatera, amerykańskiego wynalazcy Thomasa Alvy Edisona i forma wersyfikacyjna. Optymistycznej wymowie "Edisona" przeciwstawia się jednak elegijny charakter "Sygnały czasu", który jest elegią na śmierć inżyniera. Jest zarazem refleksją nad powszechnością i nieuchronnością śmierci, przed którą nie broni ani geniusz, ani własny wysiłek człowieka. Poeta pisze, że Edison umarł, a po nim umrą inni, za to życie pójdzie dalej. Utwór jest napisany sześciostopowym wierszem trocheicznym parzyście rymowanym.
Utwór nie był tłumaczony na język polski.

</doc>
<doc id="3877533" url="https://pl.wikipedia.org/wiki?curid=3877533" title="Single numer jeden w roku 2015 (Japonia)">
Single numer jeden w roku 2015 (Japonia)

Notowanie przedstawia najlepiej sprzedające się single w Japonii. Publikowane jest ono przez magazyn "Oricon Style", a dane kompletowane są przez Oricon w oparciu o cotygodniowe wyniki sprzedaży fizycznej singli. Poniżej znajdują się tabele prezentujące najpopularniejsze single w danych tygodniach w roku 2015.
Notowanie "Billboard" Japan Hot 100 przedstawia najpopularniejsze single w Japonii. Publikowane jest ono przez magazyn "Billboard" i Hanshin Contents Link, a dane kompletowane są w oparciu o sprzedaż CD singli (udostępniane przez SoundScan Japan), częstotliwość emitowania piosenek na antenach japońskich stacji radiowych (udostępniane przez firmę Plantech), dane sprzedaży w sklepach internetowych oraz dane sprzedaży z iTunes Japan. Od grudnia 2013 roku "Billboard" dodało dwa dodatkowe czynniki do listy Japan Hot 100: tweety odnoszące się do utworów z danych Twittera zebrane przez NTT DATA, jak również dane pochodzące z Gracenote – ile razy dana płyta zosbtała włożona do komputera.

</doc>
<doc id="3877537" url="https://pl.wikipedia.org/wiki?curid=3877537" title="Rów górnej Nysy Kłodzkiej">
Rów górnej Nysy Kłodzkiej

Rów górnej Nysy Kłodzkiej, rów górnej Nysy – niewielka jednostka geologiczna w centralnej części Sudetów. Położona jest między metamorfikiem bystrzycko-orlickim a metamorfikiem Lądka i Śnieżnika; na północy sąsiaduje z niecką śródsudecką; na południu, po stronie czeskiej jej przedłużeniem jest králický uval.
Ma kształt rowu – warstwy skalne leżą prawie poziomo. Wschodnia i zachodnia granica ma charakter uskoku. Południowa część leży w Czechach.
Rów górnej Nysy Kłodzkiej wypełniony jest skałami osadowymi powstałymi w górnej kredy. Są to przede wszystkim piaskowce i margle, podrzędnie zlepieńce, mułowce i łupki ilaste. Osady górnokredowe występują też wyżej, na obszarze Gór Bystrzyckich i Krowiarek, ale nie należą one do rowu górnej Nysy Kłodzkiej, stanowią co najwyżej kontynuację utworów wypełniających rów, oddzieloną od niego uskokami.
Podłoże rowu tworzą skały metamorficzne analogiczne do występujących w metamorfiku bystrzycko-orlickim i metamorfiku Lądka i Śnieżnika.
Najwyższe piętro tworzą utwory kenozoiczne.
Rów górnej Nysy Kłodzkiej buduje podłoże Rowu Górnej Nysy, a na południu Kralicke brázdy.

</doc>
<doc id="3877538" url="https://pl.wikipedia.org/wiki?curid=3877538" title="Cudowny czarodziej">
Cudowny czarodziej

Cudowny czarodziej (cz. "Podivuhodný kouzelník") – poemat Vítězslava Nezvala z 1922, stanowiący kluczowe dzieło poetyzmu. Dzieło jest zadedykowane poecie Jiřemu Mahenowi. W 1930 zostało włączone do tomiku "Wiersze nocy". Składa się z siedmiu części poprzedzonych "Przedśpiewem". Kolejne części noszą podtytuły: "Geneze podivuhodného kouzelníka", "Rodokmen kouzelníkových předků", "Jezerní dáma a kouzelníkovo mládí", "Revoluce", "Láska" "Pohroma Kouzelníkovy metamorfózy a transfigurace Vodotrysk", "Zavěr". Poemat jest napisany w większości wierszem wolnym.
Na język polski poemat przełożył Andrzej Piotrowski.

</doc>
<doc id="3877541" url="https://pl.wikipedia.org/wiki?curid=3877541" title="Michał Kulenty">
Michał Kulenty

Michał Piotr Kulenty (ur. 3 marca 1956 w Warszawie, zm. 3 stycznia 2017 tamże) – polski kompozytor, multiinstrumentalista i pedagog.
Życiorys.
Urodzony w 1956 r. w Warszawie. Ukończył filologię polską na Uniwersytecie Warszawskim oraz klasę saksofonu na Akademii Muzycznej im. Fryderyka Chopina w Warszawie. Pracował w Biurze Programowym Polskiego Radia. Brał udział w festiwalach muzyki współczesnej i jazzowej. Koncertował w Polsce i za granicą, m.in. w Japonii. W swoim dorobku fonograficznym nagrał ponad 40 płyt. Łączył jazz, polski folklor i liczne odwołania do religii.
Zmarł nad ranem 3 stycznia 2017 w wyniku choroby nowotworowej. Został pochowany 9 stycznia na Cmentarzu Wojskowym na Powązkach w kwaterze B/12 (1/5).

</doc>
<doc id="3877542" url="https://pl.wikipedia.org/wiki?curid=3877542" title="Akrobat (poemat)">
Akrobat (poemat)

Akrobat – poemat czeskiego poety Vítězslava Nezvala z 1927 roku, włączony później do tomiku "Básně noci" ("Wiersze nocy") z 1930. Został zadedykowany wybitnemu pisarzowi Vladislavovi Vančurze. Utwór jest napisany wierszem wolnym. Nie był tłumaczony na język polski.

</doc>
<doc id="3877545" url="https://pl.wikipedia.org/wiki?curid=3877545" title="Rajd Dakar 2017">
Rajd Dakar 2017

Rajd Dakar 2017 – 38. edycja Rajdu Dakar, która odbywała się pomiędzy 2 a 14 stycznia 2017 roku na terenie Paragwaju, Boliwii i Argentyny.
W rajdzie wystartowało 142 motocyklistów, 37 zawodników na quadach, 77 kierowców samochodów rajdowych, 10 kierowców UTV oraz 50 kierowców ciężarówek.

</doc>
<doc id="3877549" url="https://pl.wikipedia.org/wiki?curid=3877549" title="Cerkiew Opieki Matki Bożej w Tyraspolu (1813–1934)">
Cerkiew Opieki Matki Bożej w Tyraspolu (1813–1934)

Cerkiew Opieki Matki Bożej – wzniesiona w I połowie XIX w. i zniszczona w 1934 prawosławna cerkiew w Tyraspolu. 
Historia.
Cerkiew została wzniesiona w związku z rozbudową Tyraspola, powstałego kilka lat wcześniej jako przedmieście przy rosyjskiej twierdzy. Zgodę na budowę obiektu sakralnego wydał w 1798 metropolita noworosyjski i dnieprzański Gabriel. Pierwsza cerkiew Opieki Matki Bożej była budowlą drewnianą. Już w 1813 w jej sąsiedztwie rozpoczęto budowę nowej świątyni murowanej, ufundowanej przez kupca drugiej gildii Iwana Rastrygina, w stylu klasycystycznym. Do nowej świątyni przeniesiono antymins ze starszej cerkwi, pobłogosławiony przez metropolitę Gabriela, przekazano jej także zabytkowy antymins wyświęcony w 1600 przez metropolitę kijowskiego Józefa. Księgi liturgiczne przechowywane w cerkwi pochodziły z XVII w., zostały wydane w drukarniach moskiewskich w XVII w. oraz w drukarni bractwa lwowskiego w 1665. Budowla znajdowała się przy głównej ulicy miasta, która nosiła nazwę Pokrowskiej, nawiązując do wezwania świątyni. Świątynia należała do parafii jednowierczej i uczęszczali do niej zarówno prawosławni należący do Rosyjskiego Kościoła Prawosławnego, jak i staroobrzędowcy. Była centrum jednowierczego dekanatu. 
Po rewolucji październikowej w Tyraspolu zamknięte zostały trzy cerkwie wojskowe. Cerkiew Opieki Matki Bożej oraz najważniejszy w mieście sobór św. Mikołaja pozostały czynne do początku lat 30. XX wieku. W 1931 rząd Mołdawskiej Autonomicznej Socjalistycznej Republiki Radzieckiej zdecydował o rozbiórce świątyni. Ostatecznie zburzono ją w 1934, a na jej miejscu zbudowano teatr letni. Obecnie jest to skwer przed miejskim domem kultury.
Upamiętnienie.
Nowa cerkiew w Tyraspolu, wzniesiona w latach 1989–1993, nosi wezwanie Opieki Matki Bożej przez nawiązanie do nieistniejącej świątyni.
Na miejscu, gdzie znajdowała się świątynia, ustawiono w 1998 kamień pamiątkowy, odbywają się nabożeństwa, a eparchia tyraspolska i dubosarska stara się o wzniesienie kaplicy.

</doc>
<doc id="3877552" url="https://pl.wikipedia.org/wiki?curid=3877552" title="Narciarstwo alpejskie na Zimowych Igrzyskach Olimpijskich 1936 - kombinacja mężczyzn">
Narciarstwo alpejskie na Zimowych Igrzyskach Olimpijskich 1936 - kombinacja mężczyzn



</doc>
<doc id="3877553" url="https://pl.wikipedia.org/wiki?curid=3877553" title="Narciarstwo alpejskie na Zimowych Igrzyskach Olimpijskich 1936 - kombinacja kobiet">
Narciarstwo alpejskie na Zimowych Igrzyskach Olimpijskich 1936 - kombinacja kobiet



</doc>
<doc id="3877556" url="https://pl.wikipedia.org/wiki?curid=3877556" title="Branko Miljković">
Branko Miljković

Branko Miljković, cyr. Бранко Миљковић (ur. 29 stycznia 1934 w Niszu, zm. 12 lutego 1961 w Zagrzebiu) – poeta serbski. Był przedstawicielem neosymbolizmu, który stawiał sobie za cel połączenie w harmonijną całość klasycznego symbolizmu i współczesnego surrealizmu. Prawdopodobnie popełnił samobójstwo, ale ta kwestia nie została nigdy dostatecznie wyjaśniona.
Poeta jest autorem wieńca sonetów zatytułowanego "Tragični soneti" ("Sonety tragiczne").
Tom wierszy Branka Miljkovicia przełożyła na język polski Joanna Salamon.

</doc>
<doc id="3877558" url="https://pl.wikipedia.org/wiki?curid=3877558" title="Ponte dell’Ammiraglio">
Ponte dell’Ammiraglio

Ponte dell’Ammiraglio – średniowieczny, kamienny most w Palermo wzniesiony w XII w. nad rzeką Oreto; w 2015 r. wpisany na listę światowego dziedzictwa UNESCO; w języku polskim dosłownie: Most Admirała.
Historia.
Według legendy most powstał w miejscu, w którym archanioł Michał miał objawić się hrabiemu Rogerowi I i pomóc w zdobyciu mu muzułmańskiego wówczas Palermo. Most został zbudowany w pierwszej połowie XII w., postawiony na kamiennych filarach o różnej wysokości, w kształcie piramidy (z najwyższym punktem w środku, gdzie łączyły się rampy biegnące z dwóch brzegów). Pierwotnie łączył miasto z królewskimi ogrodami ponad rzeką Oreto. Jego budowa jest powszechnie łączona z osobą Jerzego z Antiochii, admirała w służbie króla Sycylii Rogera II, jednak nie jest to potwierdzone w źródłach.
27 maja 1860 r. most był miejscem bitwy pomiędzy „Czerwonymi koszulami” Garibaldiego i wojskami królestwa Obojga Sycylii w czasie „wyprawy tysiąca” – wojska Garibaldiego przełamawszy opór obrońców miasta w tym rejonie, zajęły Palermo.
Z powodu licznych powodzi powodowanych przez Oreto w 1938 r. zmieniono nurt rzeki; w miejscu gdzie wcześniej przebiegało koryto rzeki utworzono ogród.
W 2015 r. most, wraz z innymi 9 zabytkami Palermo i okolic, został wpisany na listę światowego dziedzictwa UNESCO.

</doc>
<doc id="3877560" url="https://pl.wikipedia.org/wiki?curid=3877560" title="Mehmet Konitsa">
Mehmet Konitsa

Mehmet Konitsa, także: Mehmet Konica (ur. 1881 w Konitsy, zm. 1948 w Rzymie) – albański polityk i dyplomata, w 1920 minister spraw zagranicznych, młodszy brat Faika Konicy.
Życiorys.
Urodził się w Konitsy, znajdującej się wówczas w wilajecie janińskim Imperium Osmańskiego. Pochodził z rodziny muzułmańskiej - był synem Shahina beja i Delviny. Uczył się w szkole Zosimaia w Janinie, w szkole Galatasaray w Stambule, a następnie w szkole Mekteb-i Mülkiye dla urzędników osmańskich. W wieku 22 lat objął stanowisko sekretarza prasowego w ministerstwie spraw zagranicznych. Pracował w osmańskiej dyplomacji, pełnił funkcję konsula osmańskiego w Trieście, w Rijece, na Korfu i w Warnie.
W 1913 wziął udział w londyńskiej Konferencji Ambasadorów, w czasie której podjęto decyzje o uznaniu niepodległości Albanii. W 1914 reprezentował Albanię w Atenach, a w czerwcu 1914 przez krótki czas pełnił funkcję ministra spraw zagranicznych. W 1918 przewodniczył obradom kongresu w Durrësie, w którym wzięli udział zwolennicy bliskiej współpracy Albanii z Włochami. W grudniu 1918 wyjechał do Paryża, jako przedstawiciel rządu Turhana Paszy Përmetiego, utworzonego w Durrësie.
W latach 1920-1922 zasiadał w parlamencie. W czasie obrad kongresu w Lushnji, na którym potwierdzono niepodległość Albanii został wybrany ministrem spraw zagranicznych w rządzie Sulejmana Delviny. Reprezentował Albanię na forum Ligi Narodów. Funkcję ministra wykonywał do listopada 1920. W marcu 1922 został mianowany ambasadorem Albanii w Wielkiej Brytanii, z akredytacją we Francji. W 1924 działał na rzecz uznania rządu rewolucyjnego Fana Noliego przez Wielką Brytanię. Misję zakończył w 1925, a rok później zaangażował się w negocjacje dotyczące układu albańsko-włoskiego. Był zwolennikiem ścisłej współpracy z Włochami, uznając zagrożenie greckie za znacznie poważniejsze dla Albanii. W 1931 reprezentował Albanię na konferencji państw bałkańskich.
Po agresji Włoch na Albanię w 1939 został internowany w Rzymie. W 1943, już w czasie niemieckiej okupacji Albanii otrzymał ofertę objęcia ponownie teki ministra spraw zagranicznych, ale stanowiska tego formalnie nie objął. Po zakończeniu wojny pozostał w Rzymie, gdzie zmarł.
Był żonaty (żona Edipe), miał dwie córki (Lavdi i Merushe).

</doc>
<doc id="3877561" url="https://pl.wikipedia.org/wiki?curid=3877561" title="Jan Stawarczyk">
Jan Stawarczyk

Jan Stawarczyk (ur. 31 marca 1887 w Bukowsku, zm. 26 czerwca 1944 w Otwocku) – polski duchowny rzymskokatolicki, doktor habilitowany i licencjat, profesor uniwersytecki filologii biblijnej, hebraista, judaista, semitysta.
Życiorys.
Urodził się 31 marca 1887 w Bukowsku. Był jednym z 12 dzieci Wincentego (tamtejszy rolnik, zm. przed 1900) i Katarzyny z domu Jadwisieńczyk. Kształcił się w C. K. Gimnazjum Męskim w Sanoku, gdzie w 1902 ukończył IV klasę. W tym czasie zamieszkiwał w mieście u Marcelego Tomżyńskiego (byłego powstańca styczniowego z 1863). Naukę kontynuował w C. K. I Gimnazjum w Przemyślu, gdzie w 1906 ukończył z odznaczeniem VIII klasę oraz z odznaczeniem zdał egzamin dojrzałości.
Ukończył studia w Seminarium Duchownym w Przemyślu. Otrzymał święcenia kapłańskie 29 czerwca 1910 i został duchownym rzymskokatolickim. Krótkotrwale pracował jako wikary w Odrzykoniu i od września do grudnia 1910 w parafii w Korczynie. Od stycznia 1911 studiował w Papieskim Instytucie Biblijnym w Rzymie, gdzie w 1914 uzyskał tytuł licencjata i profesora Pisma Świętego. W tym czasie został też mianowany kapelanem biskupim. Następnie kontynuował studia badawcze w Syrii, Egipcie, Palestynie. Po wybuchu I wojny światowej powrócił do Rzymu, a stamtąd do Galicji, gdzie do 1916 był kapelanem przy bp. J. S. Pelczarze, od 1916 do 1918 wikarym w parafii w Dębowcu u boku proboszcza ks. Zygmunta Męskiego.
Po odzyskaniu przez Polskę niepodległości od 1918 był pracownikiem naukowym na Wydziale Teologii Katolickiej Uniwersytetu Warszawskiego. W 1919 uzyskał habilitację, został docentem i prowadził wykłady języków: hebrajskiego, aramajskiego, syryjskiego, biblijnego i greckiego (Koine). W 1920 został mianowany profesorem filologii biblijnej. Zajmował się także badaniami literatury rabinistycznej, literatury neohebrajskiej, mistyką żydowską (Kabałą), zagadnieniem Mandaizmu, językiem i literaturą Karaimów. W roku akademickim 1924/1925 i 1929/1930 był członkiem Senatu UW, a w 1926/1927 pełnił stanowisko dziekana Wydziału Teologii Katolickiej. Był powoływany jako ekspert Ministerstwa Wyznań Religijnych i Oświecenia Publicznego. Pracował jako cenzor ksiąg wydawniczych w języku hebrajskim, i w języku jidisz. Należał do Polskiego Towarzystwa Orientalistycznego, Polskiego Towarzystwa Teologicznego. Zamieszkiwał przy ulicy Zajęczej w Warszawie. 
Zmarł 26 czerwca 1944 w Otwocku. Został pochowany w mogile zbiorowej księży emerytów Warszawskiej Kapituły Metropolitalnej na cmentarzu Powązkowskim w Warszawie (kw. 107–VI–23/30).
Jego siostrą była Maria, a siostrzeńcem Jan Radożycki (1911–2003, filolog klasyczny), którego wspierał po śmierci jego ojca, pokrywając koszty nauki szkolnej i uniwersyteckiej.

</doc>
<doc id="3877562" url="https://pl.wikipedia.org/wiki?curid=3877562" title="Aleksandr Majorow">
Aleksandr Majorow



</doc>
<doc id="3877565" url="https://pl.wikipedia.org/wiki?curid=3877565" title="CCTV-F">
CCTV-F



</doc>
<doc id="3877568" url="https://pl.wikipedia.org/wiki?curid=3877568" title="Milorad Mitrović">
Milorad Mitrović

Milorad Mitrović (ur. 1867, zm. 1907) – serbski poeta. Urodził się w Belgradzie. Z wykształcenia był prawnikiem. Pracował jako adwokat, a potem sędzia. Jako poeta pozostawał pod wpływem Vojislav Ilicia. Wydał między innymi tomiki "Knjiga ljubavi" ("Księga miłości", 1899) i "Prigodne pesme" ("Pieśni okazjonalne", 1903). Rozpoczął pracę nad eposem "Penelope", opowiadającym o serbskim powstaniu z 1806. Był zafascynowany dawną epiką i twórczością trubadurów. Jego wiersze mają często charakter pieśni albo ballad. Do jego najbardziej znanych utworów należy wiersz "Bila jednom ruza jedna", opowiadający o młodej dziewczynie, która wychodzi za mąż za podłego człowieka, który zamierza ją zdradzić.

</doc>
<doc id="3877569" url="https://pl.wikipedia.org/wiki?curid=3877569" title="Stanisław Majewski (1915-1985)">
Stanisław Majewski (1915-1985)



</doc>
<doc id="3877571" url="https://pl.wikipedia.org/wiki?curid=3877571" title="Marko Đorđević">
Marko Đorđević

Marko Đorđević, cyr. Марко Ђорђевић (ur. 6 września 1978 w Belgradzie) – serbski narciarz alpejski, olimpijczyk z Nagano i Salt Lake City, pięciokrotny medalista mistrzostw Jugosławii w narciarstwie alpejskim.
Wystąpił w zawodach olimpijskich w slalomie gigancie podczas igrzysk w Nagano oraz w slalomie i slalomie gigancie cztery lata później, na igrzyskach w Salt Lake City. W Nagano zajął 35. miejsce, a w Salt Lake City był 26. w slalomie i 41. w slalomie gigancie.
Wdziął udział w trzech edycjach mistrzostw świata w narciarstwie alpejskim w latach 1997–2001. Trzykrotnie został sklasyfikowany w tych zawodach. Najlepszy rezultat osiągnął w slalomie podczas mistrzostw w Sestriere w 1997 roku, kiedy był 32. W 2001 roku dwukrotnie wystartował w zawodach Pucharu Świata, jednak nie został w nich sklasyfikowany (w obu przypadkach nie ukończył pierwszego przejazdu w slalomie). W tym samym roku uczestniczył w uniwersjadzie w Zakopanem – zajął 43. miejsce w slalomie, natomiast w slalomie gigancie nie ukończył drugiego przejazdu i nie został sklasyfikowany.
W swojej karierze pięciokrotnie stawał na podium mistrzostw Jugosławii w narciarstwie alpejskim. W 1996 roku zdobył brązowy medal w slalomie gigancie podczas mistrzostw w Brezovicy. Trzy lata później w Kopaoniku został mistrzem kraju w slalomie gigancie i wicemistrzem w slalomie. Tytuł w slalomie gigancie obronił rok później, również w Kopaoniku. Ponadto został mistrzem w slalomie w 2001 roku w Bjelasicy.

</doc>
<doc id="3877572" url="https://pl.wikipedia.org/wiki?curid=3877572" title="Marko Djordjević">
Marko Djordjević



</doc>
<doc id="3877575" url="https://pl.wikipedia.org/wiki?curid=3877575" title="Tyrus Wong">
Tyrus Wong

Tyrus Wong (ur. jako Wong Gen Yeo; ; 25 października 1910, zm. 30 grudnia 2016) – amerykański artysta chińskiego pochodzenia, pracujący m.in. w wytwórni Walta Disneya (1938-1941) i Warner Bros (1941-1968). Najbardziej znany jako współtwórca filmu "Bambi" Walta Disneya. Wong nie tylko stworzył ten film od strony artystycznej, już jego wcześniejsze dzieła malarskiego były inspiracją dla Walta Disneya do powstania tej animacji.
Życiorys.
Urodzony jako Wong Gen Yeo w 1910 r. w południowo-zachodnich Chinach. Już jako dziecko przejawiał talent artystyczny, który rozwijał pod wpływem ojca. W wieku 10 lat wyemigrował wraz z ojcem do USA, przed wyjazdem był więziony. Ukończył studia jako grafik, od 1938 r. pracował w wytwórni Walta Disneya. Zaczynał jako szeregowy rysownik, ale zwrócił na siebie uwagę Disneya dzięki swoim szkicom do filmu "Bambi".
Po przejściu na emeryturę tworzył bambusowe latawce. Zmarł 30 grudnia 2016 roku.

</doc>
<doc id="3877579" url="https://pl.wikipedia.org/wiki?curid=3877579" title="Świtezianka (ballada)">
Świtezianka (ballada)

Świtezianka – ballada Adama Mickiewicza, opublikowana po raz pierwszy w zbiorze "Ballady i romanse", wydanym w 1822 w Wilnie jako część pierwszego tomu "Poezyj". Świteziankami nazywano legendarne nimfy wodne, żyjące jakoby w wodach jeziora Świteź (obecnie na Białorusi). 
Utwór opowiada o próbie, jakiej tytułowa świtezianka, występująca początkowo jako zwykła dziewczyna, poddaje zakochanego w niej młodzieńca. Ów chłopak, który zarzekał się, że nigdy jej nie zdradzi, zafascynowany urodą nieznajomej, zapomniał o swoich przyrzeczeniach. Wtedy jednak okazało się, że jego dziewczyna i świtezianka to ta sama osoba. Zdrada jednak została popełniona i młodzieniec został za nią ukarany wieczną tułaczką w miejscu jej popełnienia. Utwór został napisany strofą stanisławowską, składającą się z wersów dziesięciozgłoskowych i ośmiozgłoskowych, rymujących się abab. Składa się z trzydziestu ośmiu zwrotek.
&lt;poem&gt;
"Jakiż to chłopiec piękny i młody?"
"Jaka to obok dziewica?"
"Brzegami sinej Świtezi wody"
"Idą przy świetle księżyca."
&lt;/poem&gt;

</doc>
<doc id="3877585" url="https://pl.wikipedia.org/wiki?curid=3877585" title="Superjoint Ritual">
Superjoint Ritual



</doc>
<doc id="3877587" url="https://pl.wikipedia.org/wiki?curid=3877587" title="Konstantin Nikołajew">
Konstantin Nikołajew



</doc>
<doc id="3877590" url="https://pl.wikipedia.org/wiki?curid=3877590" title="John Neely Kennedy">
John Neely Kennedy

John Neely Kennedy (ur. 21 listopada 1951) – amerykański polityk, członek Partii Republikańskiej. Od 3 stycznia 2017 roku sprawuje urząd senatora z Luizjany.
Początkowo Kennedy był związany z Partią Demokratyczną. Z jej ramienia wybrany został w 1999 roku na stanowisko skarbnika stanu Luizjana. Funkcję tę pełnił aż do 2017 roku, będąc wybieranym ponownie w latach 2003, 2007, 2011 i 2015. W 2004 roku z niepowodzeniem po raz pierwszy wystartował w wyborach do Senatu. W 2007 roku zmienił partyjną przynależność i po raz kolejny starał się o wybór na senatora. Przegrał jednak z demokratką Mary Landrieu 46%-52%. 
Po raz trzeci w wyborach do Senatu wystartował w 2016 roku, gdy o reelekcję nie ubiegał się dotychczasowy senator David Vitter. W prawyborach, w których startowali wszyscy kandydaci obu partii, uzyskał 25% głosów i z pierwszego miejsca awansował do drugiej tury. W niej jego rywalem był demokrata Foster Campbell. Kennedy wygrał zdecydowanie uzyskując 60,7% głosów.
Nie jest spokrewniony z rodziną Kennedych, z której pochodzi m.in. 35. prezydent USA John F. Kennedy.

</doc>
<doc id="3877591" url="https://pl.wikipedia.org/wiki?curid=3877591" title="Mieczysław Kaczyński">
Mieczysław Kaczyński



</doc>
<doc id="3877595" url="https://pl.wikipedia.org/wiki?curid=3877595" title="C/2016 U1 (NEOWISE)">
C/2016 U1 (NEOWISE)

C/2016 U1 (NEOWISE) – kometa hiperboliczna, odkryta 21 października 2016 przez projekt NEOWISE, będący częścią misji teleskopu WISE. Projekt zajmuje się m.in. poszukiwaniem komet. Kometa była widoczna z Ziemi gołym okiem, miała maksymalną jasność ok. +6 (w pierwszym tygodniu roku 2017), natomiast w dniu 14 stycznia 2017 była najbliżej Słońca. Kometa przeleciała obok Ziemi w najmniejszej odległości 13 grudnia 2016 (106 milionów km); nie stanowi ona zagrożenia dla Ziemi.

</doc>
<doc id="3877596" url="https://pl.wikipedia.org/wiki?curid=3877596" title="Mistrzostwa Afryki w koszykówce kobiet">
Mistrzostwa Afryki w koszykówce kobiet

Mistrzostwa Afryki w koszykówce kobiet (oficjalna nazwa: FIBA Africa Women's Championship) – międzynarodowe rozgrywki koszykarskie z udziałem reprezentacji narodowych kontynentu afrykańskiego odbywające się pod patronatem FIBA Afryka, od 1966 roku. Są rozgrywane co dwa lata. Pełnią również rolę kwalifikacji do mistrzostw świata oraz igrzysk olimpijskich.
Wielokrotnie były rozgrywane w innym, niż dwuletnim odstępie czasu (1970–1974–1977, 1983–1984, 1986–1990–1993–1994–1997–2000–2003). 

</doc>
<doc id="3877597" url="https://pl.wikipedia.org/wiki?curid=3877597" title="AfroBasket Women">
AfroBasket Women



</doc>
<doc id="3877598" url="https://pl.wikipedia.org/wiki?curid=3877598" title="FIBA Africa Women's Championship">
FIBA Africa Women's Championship



</doc>
<doc id="3877601" url="https://pl.wikipedia.org/wiki?curid=3877601" title="Cezary Nowicki">
Cezary Nowicki



</doc>
<doc id="3877603" url="https://pl.wikipedia.org/wiki?curid=3877603" title="Władysław Gąsienica-Roj">
Władysław Gąsienica-Roj

Władysław Gąsienica-Roj (ur. 20 sierpnia 1933 w Zakopanem, zm. 22 grudnia 2016) – polski skoczek narciarski, kombinator norweski, sędzia narciarski oraz działacz sportowy.
Życiorys.
Był absolwentem Technikum Handlowego w Zakopanem (1952) oraz warszawskiej Szkoły Głównej Planowania i Statystyki (1957). Jeszcze podczas nauki w szkole średniej rozpoczął starty w zakopiańskich klubach: najpierw w HKS Zakopane (1949), a po jego likwidacji – w AZS Zakopane. Uprawiał skoki narciarskie oraz kombinację norweską, startując w zawodach o randze akademickich mistrzostw Polski (był złotym, srebrnym oraz brązowym medalistą mistrzostw) oraz świata (kombinacja norweska – złoto w 1957 w Oberammergau, srebro w 1956 w Zakopanem). Był również zapasowym zawodnikiem reprezentacji Polski na Zimowe Igrzyska Olimpijskie 1956 w Cortina d’Ampezzo.
Po zakończeniu kariery sportowej w 1963 roku pozostał w klubie AZS Zakopane, gdzie pracował przez cztery lata jako trener, a następnie jako działacz. Ponadto, w latach 1978-1991 był zastępcą dyrektora w Wytwórni Nart Szaflary „Polsport”.
Był wieloletnim członkiem Międzynarodowej Federacji Sportu Uniwersyteckiego (FISU) oraz międzynarodowym sędzią FIS skoków narciarskich i kombinacji norweskiej (czterokrotnie sędziował konkursy mistrzostw świata seniorów). Pełnił również następujące funkcje: wiceprezesa (1962-78) oraz prezesa (1978-1979) klubu AZS Zakopane, wiceprezesa Tatrzańskiego Okręgu Narciarskiego (1975-1979) oraz Tatrzańskiego Związku Narciarskiego (1994-2008), wiceprezesa Polskiego Związku Narciarskiego (1981-1984), przewodniczącego Komisji Kombinacji Norweskiej i Sportu Akademickiego (1983-1993) oraz członka Komisji Skoków FIS (1983-2006). Był również prezesem klubu olimpijczyka im. Stanisława Marusarza w Zakopanem oraz jednym z organizatorów Zimowej Uniwersjady 1993 w Zakopanem.
Po śmierci został pochowany na Nowym Cmentarzu w Zakopanem (kw. K4-A-16).
Nagrody i odznaczenia.
Za swe zasługi został uhonorowany Krzyżami: Komandorskim, Oficerskim i Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, Srebrną Odznaką „Zasłużony Działacz Kultury Fizycznej” oraz Złotymi Odznakami PZN i AZS. Był Honorowym Członkiem PZN i AZS oraz Honorowym Prezesem TZN. Otrzymał Dyplom MKOL2, przyznany mu przez Juana Antonio Samarancha oraz liczne dyplomy FIS.

</doc>
<doc id="3877605" url="https://pl.wikipedia.org/wiki?curid=3877605" title="Aleksiej Sokołow (funkcjonariusz)">
Aleksiej Sokołow (funkcjonariusz)



</doc>
<doc id="3877606" url="https://pl.wikipedia.org/wiki?curid=3877606" title="Aleksiej Rybakow">
Aleksiej Rybakow



</doc>
<doc id="3877607" url="https://pl.wikipedia.org/wiki?curid=3877607" title="2. Bundesliga austriacka w piłce nożnej">
2. Bundesliga austriacka w piłce nożnej



</doc>
<doc id="3877608" url="https://pl.wikipedia.org/wiki?curid=3877608" title="Czaty (ballada)">
Czaty (ballada)

Czaty (Ballada ukraińska) – ballada Adama Mickiewicza.
Dokładna data powstania ballady nie jest znana. Przyjmuje się najczęściej, że została zapisana w 1828. Niektórzy badacze przesuwali jej powstanie na rok 1827. W listopadzie 1828 przesłana została przez Mickiewicza do almanachu "Melitele" redagowanego przez Antoniego Odyńca. W tymże almanachu w styczniu 1829 ukazał się pierwodruk ballady zredagowany przez Odyńca. Dwa miesiące później ballada ukazała się w dwutomowym wydaniu petersburskim utworów Mickiewicza, tym razem w wersji zredagowanej przez samego autora.
Utwór opowiada o wojewodzie, który przyłapał swoją żonę na zdradzie. Wojewoda zabiera z sobą kozaka, imieniem Naum, i każe mu strzelić do kobiety, kiedy on sam wypali do jej kochanka. Kozak jednak wzdraga się przed popełnieniem zbrodni i strzela prosto w głowę wojewodzie. Utwór jest napisany anapestyczną strofą mickiewiczowską z rymami wewnętrznymi o strukturze 14(7a+7a)/10b/14(7a+7a)/10b. Ballada jest jednym z niewielu utworów Mickiewicza opartych na motywach ukraińskich.
&lt;poem&gt;
"Wyżej... w prawo... pomału, czekaj mego wystrzału,"
"Pierwej musi w łeb dostać pan młody"."
"Kozak odwiódł, wycelił, nie czekając wystrzelił"
"I ugodził w sam łeb - wojewody."
&lt;/poem&gt;
Balladę sparafrazował Aleksander Puszkin.

</doc>
<doc id="3877621" url="https://pl.wikipedia.org/wiki?curid=3877621" title="Kościół Matki Boskiej Częstochowskiej w Woli Michowej">
Kościół Matki Boskiej Częstochowskiej w Woli Michowej

Kościół Matki Boskiej Częstochowskiej w Woli Michowej – drewniany kościół filialny rzymskokatolicki, zbudowany w 2010 w Woli Michowej.
Kościół zastąpił wybudowaną w latach powojennych drewnianą kaplicę. Pełni funkcję kościoła filialnego parafii w Nowym Łupkowie. 

</doc>
<doc id="3877623" url="https://pl.wikipedia.org/wiki?curid=3877623" title="Dominic Comperatore">
Dominic Comperatore

Dominic Comperatore (ur. 29 maja 1969 w Filadelfii) – amerykański aktor filmowy i telewizyjny.
Rozpoczął karierę aktorską w Nowym Jorku, występując w off-broadwayowskich produkcjach i na Broadwayu w sztuce Arthura Millera "Widok z mostu" ("A View from the Bridge"), nagrodzonej Tony Award. Następnie zaczął brać udział w realizacjach filmowych i telewizyjnych w Los Angeles, w tym w dramacie wojennym Stevena Soderbergha "Dobry Niemiec" ("The Good German", 2006) u boku George'a Clooneya i Tobeya Maguire. Grywał główne role w kilku filmach niezależnych, w tym "Głowy i ogony" ("Heads and Tails", 1999), "Wszystko bez powodu" ("Everything for a Reason", 2000), "Sala 32" ("Room 32", 2002) i "Nigdy nie rozmawiaj z nieznajomym" ("Never, Never Talk to Strangers", 2010).

</doc>
<doc id="3877625" url="https://pl.wikipedia.org/wiki?curid=3877625" title="M-77 Oganj">
M-77 Oganj

M-77 Oganj (pol. "ogień"; ozn. NATO: YMRL-32) – samobieżna wieloprowadnicowa wyrzutnia rakietowa, produkcji jugosłowiańskiej, dla rakiet niekierowanych o kalibrze 128 mm.
Opracowana pod koniec lat 60. XX wieku. Prototyp został pokazany pierwszy raz publicznie w 1975. Weszła do służby w 1980. Nadal znajduje się na wyposażeniu armii państw byłej Jugosławii.
Wyrzutnia składa się z 32 prowadnic rakiet niekierowanych, z głowicami przeciwpancernymi lub przeciwpiechotnymi, o kalibrze 128 mm. Ładowanie automatyczne lub ręczne. Zasięg maksymalny powyżej 20 km. Cała salwa (trwająca 20 sekund) zapewnia pokrycie terenu o powierzchni od 0,36 do 1,1 hektara.
Podwozie stanowi ciężarówka FAP 2026, w układzie osi 6x6. Na dachu może zostać zamontowany karabin maszynowy kal. 12,7 mm.
Rakieta.
Dedykowana rakieta, o tej samej nazwie, ma kaliber 128 mm, długość 2600 mm, masę 67 kg (w tym 19,5 kg głowicy bojowej). Zestaw może być przystosowany do nowszych rakiet typu Grad-M i Grad-2000
Oganj-C.
Zestaw jest nadal produkowany przez serbską firmę HK “KRUŠIK”, jako Oganj-C. Jest to wersja 24 lub 32 prowadnicowa, z załogą 6 osobową, na podwoziu 
TAM 150T11 BV 6x6. Zasięg maksymalny rakiet wynosi 21,5 km. Szybkostrzelność: 2 rakiety/s. Zestaw może oddać dwie pełne salwy w ciągu 6,5 minuty, licząc od zatrzymania do ponownego ruchu, dzięki przenoszeniu pakietu rakiet gotowych do przeładowania. 

</doc>
<doc id="3877628" url="https://pl.wikipedia.org/wiki?curid=3877628" title="Odznaka „Za zasługi dla województwa warszawskiego”">
Odznaka „Za zasługi dla województwa warszawskiego”

Odznaka „Za zasługi dla województwa warszawskiego” – polskie odznaczenie samorządowe ustanowione 30 czerwca 1961 uchwałą warszawskiej WRN, nadawane w formie odznaki za wybitne zasługi osobom wyróżniającym się w działalności zawodowej oraz społeczno-politycznej dla rozwoju gospodarczego, kulturalnego i socjalnego województwa warszawskiego. Przyznawana była przez Prezydium Wojewódzkiej Rady Narodowej w Warszawie.
Odznaka podzielona była na trzy stopnie:
Odznaka miała kształt żetonu, którego głównym motywem była ośmiopromienna gwiazda o zmiennych promieniach, okalająca czworobok wydłużony, którego górną połowę stanowiła tarcza z orłem piastowskim na tle czerwonej emalii, a dolną połowę wypełniał napis w trzech wierszach „ZA ZASŁUGI DLA WOJEWÓDZTWA WARSZAWSKIEGO”. Boki pionowe czworoboku wieńczył wieniec laurowy. Odznaka powieszona była na zawieszce emaliowanej w kolorze białym i czerwonym. Na rewersie odznaki znajdował się napis w trzech wierszach „MAZOWSZE–KURPIE–PODLASIE”, ozdobiony listkami. Wykonana była z pozłacanego, posrebrzanego lub patynowanego tombaku, a jej wymiary to 38 × 32 mm (odznaka) i 34 × 13 mm (zawieszka).

</doc>
<doc id="3877629" url="https://pl.wikipedia.org/wiki?curid=3877629" title="Divizia B">
Divizia B



</doc>
<doc id="3877631" url="https://pl.wikipedia.org/wiki?curid=3877631" title="Za zasługi dla województwa warszawskiego">
Za zasługi dla województwa warszawskiego



</doc>
<doc id="3877635" url="https://pl.wikipedia.org/wiki?curid=3877635" title="László Makra">
László Makra

László Makra (ur. 5 czerwca 1952 w Siklós) – węgierski klimatolog, pracownik naukowo-dydaktyczny z tytułem profesora. Głównym obszarem jego badań jest klimatologia pyłków roślin, w tym przede wszystkim systematyka klimatyczna pyłków ambrozji bylicolistnej oraz związki między stężeniem pyłków roślin a chorobami układu oddechowego.
Życiorys.
W 1970 zdał maturę w Komló, w 1971 rozpoczął studia matematyki i geografii na Wydziale Nauk Przyrodniczych Uniwersytetu Attili Józsefa w Segedynie. W 1976 uzyskał dyplom. Pracował następnie jako asystent w Katedrze Klimatologii tejże uczelni, od 1996 roku z tytułem doktora habilitowanego. Od 2015 roku pracuje na Wydziale Rolniczym Uniwersytetu w Segedynie, w Instytucie Ekonomiki i Rozwoju Regionalnego w Hódmezővásárhely. Od 2016 z tytułem profesora.
W 1978 uzyskał tytuł doktora uniwersyteckiego (tzw. „mały doktorat”), w 1995 obronił dysertację doktorską, w 2004 uzyskał habilitację na Uniwersytecie w Debreczynie. Odbył kilkutygodniowe podróże badawcze do Indonezji (Yogyakarta, 1989), Chin Pekin, 1993; Guangzhou (Kanton), 1995] i Czech (Brno, 1996). Członek rad redakcyjnych kilku węgierskich periodyków; redaktor jednego oraz członek rad redakcyjnych siedmiu międzynarodowych czasopism, członek zarządu International Ragweed Society (2014- ).
Praca naukowa.
Głównym obszarem badań L. Makry są aerozole atmosferyczne i bioaerozole, w tym przede wszystkim systematyka klimatyczna pyłków roślin: klimatologia pyłków roślin. Dziedzina ta stanowi stosunkowo młodą dyscyplinę naukową w międzynarodowej literaturze fachowej, na Węgrzech zaś jest całkowitym novum. W ramach klimatologii pyłków roślin L. Makra zajmuje się badaniem statystycznym pyłków; modelowaniem procesów ich przemieszczania; prognozowaniem stężenia pyłków w powietrzu, jak również związkami pomiędzy stężeniem a chorobami układu oddechowego; analizą wrażliwości na klimat u różnorodnych taksonów oraz prognozowaniem stężenia pyłków w relacji ze zmianami klimatycznymi
Najważniejsze osiągnięcia naukowe.
Kierowanie zakończonymi powodzeniem badaniami terenowymi z użyciem specjalistycznej aparatury w Azji Środkowej (Chiny, Region Autonomiczny Sinciang-Ujgur, 1990; 1994), Indonezji (Jawa, Bali, 1996) i Ameryce Południowej (Brazylia, 1998) dla ustalenia składu pierwiastkowego aerozoli wtórnych w wymienionych rejonach. Zgromadzone próbki powietrza L. Makra i jego współpracownicy poddali analizie w debreczyńskim Instytucie Badań Jądra Atomowego Węgierskiej Akademii Nauk.
Klimatologia pyłów.
Twórca węgierskiej klimatologii pyłów roślin. Uznany na arenie międzynarodowej badacz przemieszczania się pyłów i bioaerozoli. Zlokalizował najważniejsze, odległe przestrzennie tereny, z których nad terytorium Kotliny Panońskiej przemieszczają się pyłki ambrozji bylicolistnej. Opracował procedurę badawczą, służącą rozróżnieniu pyłków ambrozji bylicolistnej pochodzących z odległych i bliskich terenów, określił elementy składowe przemieszczającej się masy i jej wartość netto w Kotlinie Panońskiej. Z pomocą węgierskich instytucji, zajmujących się opracowywaniem danych, stworzył największe w skali europejskiej bazy informacji na temat pyłków ambrozji bylicolistnej, stanowiące podstawę dla pierwszych przekrojowych i obejmujących cały kontynent badań tego zagadnienia. Skonstruował ze swoimi współpracownikami kilka modeli prognostycznych dziennej koncentracji pyłków ambrozji. W swojej pracy wykorzystywał naukowo nowatorskie procedury badań chorób dróg oddechowych, oparte na analizie zmiennych meteorologicznych, chemicznych i biologicznych. W publikacjach fachowych o międzynarodowym zasięgu określił, na podstawie prognozowanych zmian klimatycznych, u których taksonów należy oczekiwać rosnącej dyspersji pyłków w Kotlinie Panońskiej. Stworzył najbardziej przekrojowe i szczegółowe mapy parametrów ilościowych i fenologicznych pyłków ambrozji dla kontynentu europejskiego, przy czym w przypadku drugiego z wymienionych parametrów była to pierwsza tego typu mapa.
Autor lub współautor ponad trzystu publikacji naukowych.

</doc>
<doc id="3877639" url="https://pl.wikipedia.org/wiki?curid=3877639" title="Szelomo-Jisra'el Ben-Me'ir">
Szelomo-Jisra'el Ben-Me'ir



</doc>
<doc id="3877641" url="https://pl.wikipedia.org/wiki?curid=3877641" title="Cerber Motorsport">
Cerber Motorsport

Cerber Motorsport – polski zespół startujący w międzynarodowych zawodach Formula Student, tworzony przez studentów Wydziału Mechanicznego Politechniki Białostockiej. Pierwszy polski zespół, który zajął miejsce na podium zawodów Formula Student.
Historia zespołu.
Zespół Cerber Motorsport powstał w 2011 roku. Początkowo liczył 17 osób oraz zadebiutował na zawodach Formula Student Germany 2013. W następnym sezonie konstruktorzy zbudowali kolejne auto startując kolejno w zawodach w Wielkiej Brytanii, Włoszech, Czechach oraz na Węgrzech w 2014 roku. Na budowę trzeciego auta poświęcono dwa lata, aby dopracować wszystkie elementy. Przy projekcie aktywnie pracowało 27 osób, a auto CMS-03 wystartowało w roku 2016 w czterech krajach (Wielka Brytania), Włochy, Czechy oraz Węgry). Głównymi założeniami przy czwartym aucie było zmniejszenie masy pojazdu, przy zachowaniu jego niezawodności. Projekt ten był efektem rocznej pracy całego zespołu. W 2017 roku drużyna wystartowała na zawodach we Włoszech, Czechach i Węgrzech.
Struktura zespołu.
W skład zespołu wchodzą studenci Politechniki Białostockiej, których pasją jest motoryzacja. Obecnie liczy on 30 osób. Struktura zespołu Cerber Motorsport jest złożona z 5 działów, nad którymi nadzór sprawują Koordynator Projektu wraz z Koordynatorem Technicznym Projektu.
Działy:
Bolidy.
CMS-01.
Pierwsze auto, skonstruowane przez drużynę Cerber Motorsport, które w 2013 wystartowało w zawodach Formula Student Germany, gdzie zdobyło nagrodę Sportmanship Award 2013 oraz w Formula Student Hungary. Pojazd powstawał przez dwa lata. Głównym założeniem było zaprojektowanie auta i wystartowanie z nim na zawodach Formula Student. Konstrukcja pierwszego bolidu łączy prostotę z funkcjonalnością, co pozwoliło na łatwe wprowadzenie poprawek podczas okresu testów i zaowocowało dobrymi wynikami na zawodach.
CMS-02.
Drugie auto zespołu Cerber Motorsport, zaprojektowane oraz zbudowane zostało w ciągu 9 miesięcy. W trakcie fazy projektowej wykorzystano dużo bardziej zaawansowane oprogramowanie niż przy pierwszym bolidzie. Głównymi założeniami była redukcja masy i zmniejszenie spalania paliwa. Zespół wziął udział w zawodach Formula Student UK, Formula SAE Italy, Formula Student Czech Republic oraz Formula Student Hungary. Wiedza i doświadczenie zdobyte na czterech zawodach zaowocowały przy kolejnym projekcie.
CMS-03.
Trzecie auto, jest połączeniem dwóch wcześniejszych bolidów, z których wybrano najlepsze rozwiązania. Nowością było wykonanie poszycia z włókna węglowego typu pre-preg i udoskonalenie pakietu aerodynamicznego. Proces projektowania i budowy auta trwał dwa lata. Pozwoliło to zrealizować główne cele założone podczas fazy projektowej m.in.: obniżenie środka ciężkości, optymalizacja wszystkich systemów i poszczególnych elementów auta. Zespół wystartował w zawodach Formula Student UK, Formula SAE Italy &amp; Formula Electric Italy 2016, Formula Student Czech Republic oraz Formula Student Hungary. Jako pierwszy polski zespół zajął miejsce na podium, zajmując 2. miejsce na zawodach Formula SAE Italy &amp; Formula Electric Italy 2016. Na pozostałych zawodach drużyna uplasowała się na czołowych miejscach w poszczególnych konkurencjach.
CMS-04.
Czwarte auto to efekt niecałego roku pracy zespołu. Głównymi założeniami przy tym projekcie było zmniejszenie masy pojazdu oraz zwiększenie mocy, przy zachowaniu jego niezawodności. Aby zmniejszyć masę auta, zoptymalizowane zostało wiele komponentów, m.in. zastosowano autorski, tytanowy kolektor wydechowy oraz tłumik, co pozwoliło na zmniejszenie masy układu wydechowego o 60%. Powiększony został również pakiet aerodynamiczny, włókno węglowe zostało wykorzystane w szerszym zakresie w porównaniu z wcześniejszymi projektami. W czwartym aucie została również zaprojektowana i wykonana od podstaw kierownica wraz ze zintegrowaną elektroniką. W sezonie 2017 zespół wystartował w zawodach Formula SAE Italy &amp; Formula Electric Italy 2017, Formula Student Czech Republic oraz Formula Student Hungary, oraz Formula SAE Michigan.
CMS-05.
Piąte auto projektowane oraz budowane było 283 dni. Bolid CMS-05 jest rozwinięciem jego dwóch poprzedników, z których wykorzystane zostały ich najlepsze cechy i rozwiązania. Najbardziej innowacyjnym aspektem projektu jest zastosowanie kompozytowej konstrukcji samonośnej. Została wykonana z włókna węglowego oraz aluminiowej przekładki o strukturze plastra miodu, co pozwoliło na zredukowanie masy bolidu o ponad 6 kilogramów, przy jednoczesnym zwiększeniu sztywności skrętnej. Modyfikacji uległ też pakiet aerodynamiczny. Zostały dodane sekcje po bokach auta, oraz ulepszono konstrukcję tylnego skrzydła, które dzięki zastosowanemu systemowi DRS pozwala na położenie jego płatów, co skutkuje zmniejszeniem oporu powietrza na prostych odcinkach toru. Cały pakiet aerodynamiczny generuje docisk ponad 160kg przy 120km/h. Reformacji poddany został również tytanowy układ wydechowy, procedura startu wraz z kontrolą trakcji oraz autorska skrzynia biegów w połączeniu z elektro-pneumatycznym systemem zmiany biegów. Ulepszenia pozwoliły na osiągnięcie prędkości 100km/h w czasie 3,3s, a przeciążenia boczne podczas jazdy na torze w szczytowych wartościach osiągają nawet 3G. W sezonie 2018 zespół wystartował w zawodach Formula Student Italy, Formula Student Czech Republic, oraz Formula Student East. We Włoszech w klasyfikacji generalnej Cerber Motorsport zajął 6 miejsce, w Czechach 9 miejsce, oraz na Węgrzech 6 miejsce.

</doc>
<doc id="3877643" url="https://pl.wikipedia.org/wiki?curid=3877643" title="Śmierć komiwojażera (dramat)">
Śmierć komiwojażera (dramat)

Śmierć komiwojażera (ang. "Death of a Salesman") – sztuka amerykańskiego dramaturga Arthura Millera, opublikowana i wystawiona w 1949. Opowiada o ostatnim dniu życia Wlliama Lomana, wędrownego sprzedawcy, który dochodzi do wniosku, że przegrał własne życie. Osią kompozycyjną sztuki są relacje ojca i syna. Na język polski utwór przetłumaczyła Joanna Gorczycka, a później Anna Bańkowska.
Fabuła.
"Śmierć komiwojażera" opisuje konflikt między 63-letnim Williamem „Willym” Lomanem i jego 34-letnim synem Biffem. Willy Loman to człowiek rozdarty wewnętrznie, którego życie przebiega w świecie, gdzie mieszają się dla niego przeszłość i teraźniejszość (w kilku scenach rozmawia z osobami, które obecne są tylko w jego wyobraźni albo ukazane są retrospekcje, niekiedy te dwie rzeczy się przeplatają). Biff nigdy nie wybaczył ojcu tego, że kiedyś zdradził jego matkę z inną kobietą podczas podróży w interesach. Dlatego nie zdaje matury, nie idzie na studia i utrzymuje się z kiepskich, często zmienianych prac.
Przy końcu dramatu ich konflikt się zaostrza, aż wreszcie Biff pokazuje ojcu, jak bardzo go kocha. Nakłania go do akceptacji prawdy i rzeczywistości, a potem wyjeżdża na dłużej. Willy Loman decyduje się na samobójstwo, aby jego zubożała rodzina, przede wszystkim Biff, po rzekomym wypadku samochodowym mogła otrzymać wypłatę z jego ubezpieczenia na życie. Jego zmarły brat Ben, którego podziwia jak ojca, ale którego ledwie znał, i z którym wielokrotnie „rozmawia”, przypomina mu o jego zamiarze.
Dramat kończy się mszą za duszę Willy'ego; na pogrzebie jest niewielu żałobników – jego rodzina i jego zamożniejszy stary przyjaciel Charley. Zakończeniem jest ostatni monolog Lindy, wdowy po Willym, w którym opisuje koniec problemów z płaceniem rachunków i dziwi się, dlaczego Willy odebrał sobie życie.

</doc>
<doc id="3877648" url="https://pl.wikipedia.org/wiki?curid=3877648" title="Trafność eksperymentu">
Trafność eksperymentu

Trafność eksperymentu – termin odnosi się do badania eksperymentalnego, bądź quasi-eksperymentalnego, w dziedzinie psychologii. Według Campbella i Stanleya trafność należy rozpatrywać pod aspektem wewnętrznym oraz zewnętrznym.
Trafność wewnętrzna.
Występuje ona wtedy, kiedy zmienna niezależna X w efekcie manipulacji zadziałała na zmienną zależną Y, zgodnie z założeniami przyjętymi w hipotezie badawczej. Aby tak było, plan badania musi być adekwatny do hipotezy oraz czynniki wpływające na zachowanie się badanych (zmienne niezależne uboczne oraz zmienne zakłócające) w trakcie całego eksperymentu muszą być kontrolowane przez badacza. W zachowaniu trafności wewnętrznej niezbędna jest efektywna manipulacja zmienną niezależną-główną X. Plan badania musi eliminować alternatywne wyjaśnienia zmienności zmiennej zależnej Y, które mogą wynikać z czynników zewnętrznych (np. warunki pogodowe, poziom wyspania badanych). Dobrym sposobem maksymalizacji trafności wewnętrznej są Systematycznie Modyfikowane Autoreplikacje (SMAR). Przykładem takiego działania jest badanie Dolińskiego i Nawrata, którego celem było zbadanie zjawiska, jakim jest podatność na wpływy innych po nagłym ustąpieniu emocji strachu (huśtawka emocjonalna). Pierwszy eksperyment polegał na tym, że osoby próbujące przejść w nieoznakowanym miejscu słyszały gwizdek policyjny, co miało na celu wzbudzenie u nich strachu. Jednak zamiast policjanta pojawiała się młoda dziewczyna z kwestionariuszem. Mimo nieprzyjemnej pogody i warunków aż 59% osób wypełniało ankiety (w grupie kontrolnej, w której nie był zastosowany gwizdek – 46%). Aby zwiększyć trafność wewnętrzną następnego badania o tej samej tematyce, Doliński i Nawrat postanowili powtórzyć eksperyment przy zwiększeniu natężenia manipulacji eksperymentalnej oraz oczyszczenia jej z niepożądanych efektów. Autorzy wywnioskowali z wyników poprzedniego zadania brak jednoznacznego sygnału o ustąpieniu zagrożenia, dlatego w tym badaniu chcieli go ulepszyć. Tym razem badali kierowców parkujących w niedozwolonym miejscu. Kierowca, zbliżając się do auta, widział kartkę przypominającą mandat. Kiedy ją odwracał, okazywało się, że jest to jedynie reklama środka na porost włosów i w tym momencie pojawiała się studentka z kwestionariuszem. W tym przypadku zgodziło się aż 62% badanych (w grupie, w której "mandat" znajdywał się przy bocznej szybie tylko 37%, a w grupie bez "mandatu" – 36%). Dzięki ulepszeniu sposobu manipulowania stanem ulgi badacze dokonali maksymalizacji trafności wewnętrznej.
Według Campbella i Cooka czynniki zakłócające, wpływające na trafność wewnętrzną to:
Historia.
Czas pomiędzy pretestem Y, a posttestem Y powinien być jak najkrótszy. W innym wypadku dużym prawdopodobieństwem będzie zadziałanie czynnika poza eksperymentalnego (niedotyczącego hipotezy badawczej), który zakłóci jego trafność. Przykładowo, jeżeli badana jest skuteczność reklamy na odbiorcę, a w przerwie pomiędzy prestestem Y, a posttestem Y pojawi się reklama towaru o podobnym przeznaczeniu, bardziej atrakcyjna, badany mylnie dojdzie do wniosku, że reklama badana jest mało skuteczna.
Dojrzewanie.
Są to zmiany fizjologiczne i psychiczne osób badanych, które mogą mieć wpływ na badanie. Najczęściej problem ten pojawia się przy badaniach z udziałem dzieci. W celu zmniejszenia czynnika dojrzewania, czas pomiędzy pretestem, a posttestem powinien być jak najkrótszy.
Selekcja.
Osoby badane powinny być losowo przydzielane do grup eksperymentalnych (randomizacja 2. stopnia). W innym przypadku może dojść do poważnego zakłócenia trafności badania. Przykładowo, jeżeli w badaniu dotyczącym kształtowania postaw do grupy eksperymentalnej dobierzemy osoby o poglądach rasistowskich, a do grupy kontrolnej osoby ze stowarzyszenia walczącego z rasizmem, efekt badania będzie fałszywie silny. Aby tego uniknąć, należy skorzystać z randomizacji.
Testowanie.
Aby zbadać „wyjściowy” poziom zmiennej zależnej u badanych dokonuje się jej pomiaru (pretest Y). W niektórych przypadkach (np. przy pomiarach postaw za pomocą kwestionariusza) to właśnie pretest wpływa na zmienną zależną, a nie postępowanie eksperymentalne. Wyeliminowanie efektu testowania jest możliwe jedynie poprzez zastosowanie planu wg Solomona (por. Brzeziński, 1996).
Instrumentacja.
Czynnik związany jest ze zmianami narzędzi pomiarowych, procedurą, metodą obliczania wyników, doświadczeniem osób dokonujących pomiarów. Aby zminimalizować to zakłócenie, nie wolno zmieniać osób kodujących oraz należy przeprowadzić z nimi trening.
Regresja statystyczna.
Jest to związane z tendencją do obniżania bardzo wysokich wyników eksperymentu oraz do podwyższania bardzo niskich , co prowadzi do uśredniania się ich. Osoby o niskich, bądź wysokich wynikach, które zostały przydzielone na ich podstawie do grup, podwyższają/obniżają wyniki posttestu. Aby wykluczyć ten czynnik, nie należy prowadzić badań na osobach o takich wynikach w preteście.
Utrata osób badanych.
Jeżeli okres prowadzenia badania jest długi, możliwa jest utrata osób badanych. Jeżeli są to osoby o wysokich/niskich wynikach, może dojść do zafałszowania wyników, na których badacz odrzuci lub przyjmie swoją hipotezę.
Interakcja selekcji z historią, dojrzewaniem lub instrumentacją.
Zdarza się, że czynnik selekcji zbiega się z trzema wymienionymi powyżej. Może to prowadzić do różnicy wzrostu w wynikach posttestu zmiennej Y. Aby tego uniknąć, należy indywidualnie eliminować każdy z tych czynników.
Przenikanie informacji związanych z postępowaniem eksperymentalnym między grupami.
Czynnik występuje głównie wtedy, kiedy eksperyment przeprowadzany jest w warunkach naturalnych. Kontakt między grupą kontrolną, a eksperymentalną może prowadzić do poważnych zakłóceń. W wyniku może dojść do zatarcia różnic między grupami. Może być to spowodowane, między innymi, chęcią grupy, aby jak najlepiej wykonać zadanie.
Kompensujące, programowe zróżnicowanie grup porównawczych, wyrównanie ich traktowania.
Ten czynnik również dotyczy głównie badań przeprowadzanych w warunkach naturalnych. Jeżeli badacz wprowadza szczególną manipulację odbiegającą od innych warunków eksperymentalnych dla jednej z grup, inne grupy mogą podejmować próbę zatarcia różnic międzygrupowych, co prowadzi do sfałszowanych wyników.
Kompensowanie mniej pożądanych warunków i spowodowane nim rywalizacyjne zachowanie się osób badanych.
Również dotyczy warunków naturalnych eksperymentu. Jeżeli eksperyment wydaje się atrakcyjny i wyróżniający badanych z grupy eksperymentalnej, może to prowadzić do rywalizacji między nią, a grupą kontrolną. Powoduje to, jak w punkcie wyżej, zatarcie różnic międzygrupowych.
Obrażanie się osób badanych.
Badani z grupy kontrolnej, jeżeli znalazły się w gorszych warunkach, mogą „manifestować” swoje niezadowolenie poprzez obniżenie swoich możliwości. Prowadzi to do sztucznego zwiększenia różnicy między grupami, a zarazem do nieprawdziwych wyników, które sprawiają wrażenie przychylnych dla akceptacji hipotezy badanej.

</doc>
<doc id="3877658" url="https://pl.wikipedia.org/wiki?curid=3877658" title="Veľké Železné (potok)">
Veľké Železné (potok)

Veľké Železné – potok, lewy dopływ potoku Ľupčianka na Słowacji. Cała jego zlewnia znajduje się w górnej części Doliny Lupczańskiej ("Ľupčianska dolina") w Niżnych Tatrach. Ma źródło na wysokości około 1100 m u północno-zachodnich podnóży szczytu Senná kopa. Przepływa przez osadę Železné i w miejscu o nazwie Tajch (u północnych podnóży Hliniska), na wysokości około 820 m uchodzi do Ľupčianki. Posiada dwa dopływy, obydwa lewoboczne: Tlstý potok i Malé Železné.
Cała zlewnia potoku Veľké Železné znajduje się w granicach Parku Narodowego Niżne Tatry i z wyjątkiem terenów osady Železné obejmuje to porośnięte lasem góry.

</doc>
<doc id="3877660" url="https://pl.wikipedia.org/wiki?curid=3877660" title="Reprezentacja ZSRR w piłce nożnej mężczyzn">
Reprezentacja ZSRR w piłce nożnej mężczyzn



</doc>
<doc id="3877665" url="https://pl.wikipedia.org/wiki?curid=3877665" title="Mistrzostwa Europy U-21 w piłce nożnej 1990">
Mistrzostwa Europy U-21 w piłce nożnej 1990



</doc>
<doc id="3877666" url="https://pl.wikipedia.org/wiki?curid=3877666" title="Jochanan Bader">
Jochanan Bader

Jochanan Bader, Jan Bader (hebr.: יוחנן בדר, ang.: "Yohanan Bader", ur. 19 sierpnia 1901 w Krakowie, zm. 16 czerwca 1994 w Ramat Ganie) – polski i izraelski prawnik, dziennikarz i polityk, w latach 1949–1977 poseł do Knesetu z list ugrupowań prawicowych Herutu, Gahalu i Likudu. Doktor nauk prawnych, współautor metody Badera-Ofera – stosowanej od 1973 do podziału mandatów pomiędzy izraelskim partiami wyborczymi, które przekroczyły próg wyborczy.
Życiorys.
Urodził się 9 sierpnia 1901 w Krakowie, należącym wówczas do Austro-Węgier jako Jan Bader.
W Polsce.
Uczęszczał do krakowskiego państwowego gimnazjum, a następnie, w niepodległej już Polsce podjął studia prawnicze na Uniwersytecie Jagiellońskim, zakończone uzyskaniem doktoratu.
Od młodości działał w organizacjach syjonistycznych – był członkiem młodzieżowej organizacji Ha-Szomer Ha-Cair oraz Powszechnego Żydowskiego Związku Robotniczego na Litwie, w Polsce i Rosji (Bund). Od 1925 związany z nurtem rewizjonistycznego syjonizmu – przystąpił do Unii Syjonistów Rewizjonistów Ze’ewa Żabotyńskiego. Pracował jako prawnik, był także autorem tekstów, redaktorem, a przez pewien czas również redaktorem naczelnym polskojęzycznego tygodnika „Trybuna Narodowa”. Organ rewizjonizmu syjonistycznego wydawanego w Krakowie, Warszawie i Lwowie przez Unię Syjonistów Rewizjonistów Małopolski Zachodniej i Śląska (Brit ha-Cohar). Po odłączeniu się rewizjonistów od Organizacji Syjonistycznej i stworzeniu Nowej Organizacji Syjonistycznej został jednym z liderów partii obok Józefa Szofmana i Ja’akowa Kohena.
II wojna światowa.
Po wybuchu drugiej wojny światowej uciekł na wschód Polski i znalazł się na terenach zajętych przez Związek Radziecki. W 1940 został aresztowany i skazany na katorgę – trafił do łagru na północy ZSRR. W wyniku wejścia w życie układu Sikorski-Majski i ogłoszeniu amnestii dla obywateli polskich został zwolniony, a w sierpniu 1942 dołączył do Polskich Sił Zbrojnych w ZSRR generała Władysława Andersa. Wraz z Armią Andersa opuścił Związek Radziecki i przez Iran i Irak dotarł w grudniu 1943 do Palestyny, gdzie, jak wielu innych Żydów, opuścił polskie wojsko. Natychmiast przyłączył się do, powstałej z inspiracji Żabotyńskiego, organizacji paramilitarnej Irgun, którą dowodził w tym czasie Ja’akow Meridor. W 1945 został aresztowany przez władze brytyjskie i umieszczony w obozie na wzgórzu Latrun, gdzie pozostawał uwięziony do maja 1948.
W Izraelu.
Po wyjściu na wolność, w niepodległym już Izraelu, wraz z innymi członkami Irgunu i przedstawicielami nurtu rewizjonistycznego syjonizmu założył ruch Herut (pol. "Wolność"), którego przewodniczącym został Menachem Begin. Został także redaktorem naczelnym gazety „Cherut”, publikował również w innych pismach – „Hajom” (pol. Dziś) czy „Ma’ariw”.
W pierwszych wyborach parlamentarnych w Izraelu w 1949 z sukcesem kandydował z listy Herutu do izraelskiego parlamentu. W pierwszym Knesecie zasiadał w komisjach regulaminowej, konstytucyjnej oraz finansów. W wyborach w 1951 ponownie został wybrany posłem. W drugim Knesecie był członkiem komisji: konstytucyjnej, prawa i sprawiedliwości, spraw zagranicznych i obrony, finansów oraz interpelacji. W 1955 uzyskał reelekcję. W Knesecie trzeciej kadencji zasiadał w komisjach konstytucyjnej, prawa i sprawiedliwości, finansów oraz budownictwa. W latach 1957–1977 był rzecznikiem gospodarczym Herutu, a następnie Gahalu i Likudu. W wyborach w 1959 po raz czwarty zdobył mandat poselski, a w czwartym Knesecie zasiadał w komisjach finansów, budownictwa oraz spraw zagranicznych i obrony. W 1961 uzyskał reelekcję. W piątej kadencji Knesetu doszło do połączenia Herutu i Partii Liberalnej w Blok Herutu i Liberałów, zwany w skrócie Gahal. Bader był członkiem komisji finansów oraz spraw zagranicznych i obrony. W wyborach w 1965 startując z listy Gahalu kolejny raz zdobył mandat poselski, a w szóstym Knesecie zasiadał w komisji finansów. Z sukcesem kandydował także w wyborach w 1969, a w Knesecie siódmej kadencji zasiadał w komisjach spraw gospodarczych, finansów, interpelacji. Wraz z Awrahamem Oferem z Koalicji Pracy opracował metodę podziału mandatów pomiędzy izraelskimi partiami wyborczymi, które przekroczyły próg wyborczy. Była to lokalna wariacja metody D’Hondta, która weszła w życie od wyborów w 1973. Od nazwisk twórców nazywana jest "metodą Badera-Ofera".
Przed wyborami w 1973 doszło do połączenia Gahalu i La’am (czyli sojuszu Wolnego Centrum, Listy Państwowej i pozaparlamentarnego Ruchu na rzecz Wielkiego Izraela) i powstania Likudu. Jochanan Bader po raz ósmy znalazł się w Knesecie, pozostał rzecznikiem gospodarczym ruchu, a w ósmym Knesecie kierował komisją kontroli państwowej i był członkiem komisji finansów. Nie kandydował w kolejnych wyborach, w których Likud odniósł sukces i po raz pierwszy w historii Izraela doszedł do władzy.
Podczas swojej kariery politycznej był także członkiem rady doradczej Banku Izraela. W 1979 opublikował w języku hebrajskim książkę „Kneset i ja”. Zmarł 16 czerwca 1994 w Izraelu, w Ramat Ganie.
Życie prywatne.
Był żonaty i miał dwoje dzieci.
Upamiętnienie.
Jego imieniem nazwane są ulice w Ramat Ganie i Beer Szewie.

</doc>
<doc id="3877667" url="https://pl.wikipedia.org/wiki?curid=3877667" title="The Most Beautiful Moment in Life, Part 1">
The Most Beautiful Moment in Life, Part 1

The Most Beautiful Moment in Life, Part 1 (Hangul: 화양연화 pt.1 "Hwayang Yeonhwa pt. 1") – trzeci minialbum południowokoreańskiej grupy BTS, wydany 29 kwietnia 2015 roku. Jest to pierwsza część projektu grupy, skupiając się na „młodzieży”. Album został wydany w dwóch wersjach i zawiera 9 utworów, głównym singlem jest „I NEED U”. W czerwcu BTS kontynuowali działania promocyjne z singlem „Dope”. Sprzedał się w nakładzie egzemplarzy w Korei Południowej (stan na grudzień 2017 r.).
Kayōnenka pt. 1.
16 września 2015 roku płyta została wydana ponownie, pod tytułem , jako pierwszy japoński minialbum. Osiągnął 9 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy.

</doc>
<doc id="3877668" url="https://pl.wikipedia.org/wiki?curid=3877668" title="Johanan Bader">
Johanan Bader



</doc>
<doc id="3877669" url="https://pl.wikipedia.org/wiki?curid=3877669" title="Yohanan Bader">
Yohanan Bader



</doc>
<doc id="3877676" url="https://pl.wikipedia.org/wiki?curid=3877676" title="U ime naroda">
U ime naroda

U ime naroda – pierwszy album koncertowy serbskiego zespołu Riblja Čorba. Album ukazał się 2 lipca 1982 nakładem wytwórni PGP RTB. Materiał został zarejestrowany 11 kwietnia 1982 roku podczas koncertu grupy w belgradzkiej hali Pionir. W 1998 album został sklasyfikowany na 85. miejscu listy 100 najlepszych rockowych i popowych albumów wydanych w byłej Jugosławii, opublikowanym w książce YU 100: najbolji albumi jugoslovenske rok i pop muzike (YU 100: najlepsze albumy jugosłowiańskiej rock i pop muzyki).
Linki zewnętrzne.
Okładka

</doc>
<doc id="3877679" url="https://pl.wikipedia.org/wiki?curid=3877679" title="Aharon-Ja’akow Greenberg">
Aharon-Ja’akow Greenberg



</doc>
<doc id="3877693" url="https://pl.wikipedia.org/wiki?curid=3877693" title="Moret-Loing-et-Orvanne">
Moret-Loing-et-Orvanne

Moret-Loing-et-Orvanne – gmina we Francji, w regionie Île-de-France, w departamencie Sekwana i Marna. W 2013 roku populacja ludności wynosiła 7563 mieszkańców. 
Gmina została utworzona 1 stycznia 2016 roku z połączenia trzech ówczesnych gmin: Épisy, Montarlot oraz Orvanne. Siedzibą gminy została miejscowość Moret-sur-Loing. Następnie 1 stycznia 2017 roku połączono dwie wcześniejsze gminy: Moret-Loing-et-Orvanne oraz Veneux-les-Sablons. Siedzibą nowej gminy została miejscowość Moret-Loing-et-Orvanne, a gmina przyjęła jej nazwę.

</doc>
<doc id="3877694" url="https://pl.wikipedia.org/wiki?curid=3877694" title="Moret Loing et Orvanne">
Moret Loing et Orvanne



</doc>
<doc id="3877704" url="https://pl.wikipedia.org/wiki?curid=3877704" title="That’s the Spirit">
That’s the Spirit

That's the Spirit – piąty album brytyjskiego zespołu Bring Me The Horizon. Został on wydany 11 września 2015. Słyszymy w nim odejście zespołu od korzeni metalcore, na rzecz mniej agresywnego rockowego stylu.
Album w Polsce uzyskał status złotej płyty.
Lista utworów.
Autorem tekstów jest Oliver Sykes, muzykę komponowali Bring Me The Horizon.

</doc>
<doc id="3877714" url="https://pl.wikipedia.org/wiki?curid=3877714" title="Orvanne">
Orvanne

Orvanne – dawna gmina we Francji, w regionie Île-de-France, w departamencie Sekwana i Marna. W 2008 roku populacja ludności wynosiła 7211 mieszkańców. 
Gmina istniała zaledwie rok. Została utworzona 1 stycznia 2015 roku z połączenia dwóch ówczesnych gmin: Écuelles oraz Moret-sur-Loing. Siedzibą gminy została miejscowość Moret-sur-Loing. Jednak już 1 stycznia 2016 roku z połączenia trzech ówczesnych gmin – Épisy, Montarlot oraz Orvanne – utworzono nową gminę Moret-Loing-et-Orvanne. Siedzibą gminy została miejscowość Moret-sur-Loing.

</doc>
<doc id="3877715" url="https://pl.wikipedia.org/wiki?curid=3877715" title="Lehua">
Lehua

Lehua – wysepka w kształcie półksiężyca, leżąca w archipelagu Hawajów. Należy do hrabstwa Kauaʻi, części stanu Hawaje.
Geografia.
Wyspa znajduje się około kilometr na północ od północnego cypla większej wyspy Niʻihau. Ma kształt półksiężyca otwartego ku północy, z niskimi rogami, wznoszącego się do ok. n.p.m. w środkowej części. W zachodniej części wyspy znajduje się naturalny łuk skalny. Wyspa stanowi szczyt zerodowanego wulkanicznego stożka tufowego, który jest częścią znacznie większego wulkanu tarczowego tworzącego wyspę Niʻihau. Był on aktywny 4,89 ± 0,11 miliona lat temu (pliocen).
Jest to największa przybrzeżna wysepka w archipelagu Hawajów, około dwukrotnie większa niż następna w kolejności Kaʻula. Z powodu erozji wyspa powoli się zmniejsza; jej powierzchnia to ok. 111 ha. W klifach wyspy znajdują się jaskinie morskie, w tym Anakukaiaiki, w wierzeniach Hawajczyków stanowiąca siedzibę Kukaiaiki, syna boga rekinów Kūhaimoana. Lehua jest niezamieszkana, ale rybacy, nurkowie i obserwatorzy ptaków często pływają wokół niej. Do lądowania wymagana jest zgoda Straży Wybrzeża Stanów Zjednoczonych.
Przyroda.
Na wyspie gnieździ się około 25 tysięcy par ptaków morskich należących do 11 gatunków. Najpospolitsze są burzyki klinosterne, ale na wyspie znajduje się największa na Hawajach kolonia głuptaków białobrzuchych i druga co do wielkości kolonia głuptaków czerwononogich. Gnieżdżą się tam albatros czarnonogi i albatros ciemnolicy, widziany był także nawałnik białorzytny i burzyk hawajski. Na wyspie stwierdzono występowanie 60 gatunków owadów. Z tej liczby 11 jest endemicznych dla Hawajów, ale większość stanowią obce gatunki, jak mrówka "Pheidole megacephala" i szarańczak "Schistocerca nitens". Opady na wyspie są niskie i roślinność usycha w porze suchej, aby odrosnąć z nadejściem zimowych deszczów. Na wyspie rosną 22 gatunki roślin, z czego 9 endemitów.
Ekosystem wyspy zaburzyły obce, inwazyjne gatunki ssaków: szczur polinezyjski i królik europejski. Króliki zjadały rodzime gatunki flory i konkurowały z ptakami o nory; udało się je wytępić dzięki odstrzałom w 2005 i 2006 roku. Wszystkożerne szczury oprócz zjadania miejscowych roślin stanowią bezpośrednie zagrożenie dla ptasich jaj i piskląt; w 2009 rozpoczęto program deratyzacji. Obcym gatunkiem, który zagraża miejscowym ptakom, jest także sowa płomykówka zwyczajna.
Historia.
Wyspa, choć niezamieszkana, była dobrze znana Hawajczykom i często wymieniana w przekazach ustnych. Nie ma na niej pozostałości domów, ale znajdują się tam kamienne konstrukcje o znaczeniu kultowym ("heiau").
Lehua była jedną z pierwszych pięciu wysp, które w 1778 roku jako pierwszy Europejczyk zobaczył kapitan James Cook; zapisał jej nazwę jako „Oreehoua”. Na szczycie znajduje się latarnia morska "Lehua Rock Light", na wysokości n.p.m.

</doc>
<doc id="3877718" url="https://pl.wikipedia.org/wiki?curid=3877718" title="Metoda Hare'a">
Metoda Hare'a



</doc>
<doc id="3877719" url="https://pl.wikipedia.org/wiki?curid=3877719" title="Metoda Hare'a-Niemeyera">
Metoda Hare'a-Niemeyera



</doc>
<doc id="3877729" url="https://pl.wikipedia.org/wiki?curid=3877729" title="Stefan Hula (ojciec)">
Stefan Hula (ojciec)



</doc>
<doc id="3877731" url="https://pl.wikipedia.org/wiki?curid=3877731" title="Stefan Hula (syn)">
Stefan Hula (syn)



</doc>
<doc id="3877734" url="https://pl.wikipedia.org/wiki?curid=3877734" title="Leon Maria z Alaquàs">
Leon Maria z Alaquàs



</doc>
<doc id="3877744" url="https://pl.wikipedia.org/wiki?curid=3877744" title="Puchar Ameryki Północnej w narciarstwie dowolnym 2016/2017">
Puchar Ameryki Północnej w narciarstwie dowolnym 2016/2017

Puchar Ameryki Północnej w narciarstwie dowolnym 2016/2017 rozpoczął się 17 grudnia 2016 roku w amerykańskim Utah Olympic Park, a zakończył się 9 marca 2017 roku w kanadyjskim ośrodku narciarskim Blue Mountain.
W tym roku najlepszym zawodnikiem w klasyfikacji generalnej okazał się ponownie Amerykanin Troy Tully, zaś najlepszą zawodniczką okazała się również Amerykanka Madison Varmette.

</doc>
<doc id="3877745" url="https://pl.wikipedia.org/wiki?curid=3877745" title="Jezus, Syn jedyny Ojca">
Jezus, Syn jedyny Ojca

Jezus, Syn jedyny Ojca - poemat teologiczny średniowiecznego ormiańskiego duchownego i poety, katolikosa (patriarchy) Nersesa IV Šnorhalego, zwanego Wdzięcznym, znanego jako pioniera ekumenizmu. Poemat składa się z trzech ksiąg i ogółem liczy dwa tysiące dystychów.
Utwór jest jednym z niewielu zabytków dawnej literatury ormiańskiej przełożonych na język polski. Całość poematu przełożył ks. Marek Starowieyski, a fragmenty Jerzy Litwiniuk.

</doc>
<doc id="3877759" url="https://pl.wikipedia.org/wiki?curid=3877759" title="Stefan Hula (kombinator norweski)">
Stefan Hula (kombinator norweski)



</doc>
<doc id="3877773" url="https://pl.wikipedia.org/wiki?curid=3877773" title="Puchar Sześciu Narodów 2007">
Puchar Sześciu Narodów 2007

Puchar Sześciu Narodów 2007 (2007 Six Nations Championship, a także od nazwy sponsora turnieju, Royal Bank of Scotland – 2007 RBS 6 Nations) – ósma edycja Pucharu Sześciu Narodów, corocznego turnieju w rugby union rozgrywanego pomiędzy sześcioma najlepszymi zespołami narodowymi półkuli północnej. Turniej odbył się pomiędzy 3 lutego a 17 marca 2007 roku.
Wliczając turnieje w poprzedniej formie, od czasów Home Nations Championship i Pucharu Pięciu Narodów, była to 113. edycja tych zawodów. W turnieju brały udział reprezentacje narodowe Anglii, Francji, Irlandii, Szkocji, Walii i Włoch.
Rozkład gier opublikowano na początku maja 2006 roku, sędziowie zawodów zostali natomiast wyznaczeni na początku grudnia 2006 roku.
Z powodu zaplanowanej budowy nowego obiektu w miejscu Lansdowne Road Irish Rugby Football Union zwrócił się z prośbą o użyczenie będącego własnością Gaelic Athletic Association stadionu Croke Park. Z uwagi na zasady GAA dotyczące zakazu uprawiania "obcych sportów" na obiektach należących do tego związku odbyły się burzliwe debaty, lecz ostatecznie zgoda została udzielona.
Trzy zespoły przystępowały do ostatniej kolejki z sześcioma punktami za trzy zwycięstwa i porażkę – uszeregowane według ówczesnej różnicy punktów były to Francja, Irlandia i Anglia. Zwycięstwo którejkolwiek z nich przy porażce pozostałych dawało jej zwycięstwo w turnieju, w przypadku gdy zwycięstwa odniosłyby dwie lub wszystkie trzy, o tytule decydowałaby różnica punktów, a przy braku rozstrzygnięcia większa liczba zdobytych przyłożeń. Czysto matematyczne szanse zachowali też Włosi, którym do triumfu potrzebne byłoby wysokie zwycięstwo nad Irlandią przy porażkach pozostałych dwóch faworytów
. W turnieju triumfowała ostatecznie Francja, bowiem zwycięstwo Irlandczyków okazało się za niskie, zaś Anglicy przegrali swój pojedynek.
Najwięcej punktów w zawodach zdobył Ronan O’Gara, który wraz z Jasonem Robinsonem zwyciężył także w kategorii przyłożeń, Brian O’Driscoll został dodatkowo wybrany drugi rok z rzędu najlepszym graczem turnieju. IRB opublikowała następnie podsumowanie statystyczno-analityczne tej edycji.
Uczestnicy.
W turnieju uczestniczyły:

</doc>
<doc id="3877793" url="https://pl.wikipedia.org/wiki?curid=3877793" title="Tadeusz Wiśniewski (piłkarz)">
Tadeusz Wiśniewski (piłkarz)

Tadeusz Wiśniewski (ur. 3 stycznia 1960 w Bydgoszczy) – polski piłkarz, grający na pozycji obrońcy.
Kariera.
Jest wychowankiem Zawiszy Bydgoszcz. W seniorskiej kadrze tego klubu zadebiutował 1 listopada 1977 roku w meczu Zawiszy z Polonią Bytom. W 1979 roku zajął z reprezentacją Polski czwarte miejsce na mistrzostwach świata U-20. W 1980 roku został piłkarzem Lecha Poznań. W sezonie 1981/1982 zdobył z tym klubem Puchar Polski, a sezon później został mistrzem kraju. W sezonie 1983/1984 zdobył mistrzostwo oraz Puchar Polski. W 1984 roku przeszedł do Zagłębia Lubin. Na początku roku 1988 został zawodnikiem Piasta Nowa Ruda, a pół roku później przeszedł do Chrobrego Głogów, gdzie zakończył karierę w 1989 roku.

</doc>
<doc id="3877795" url="https://pl.wikipedia.org/wiki?curid=3877795" title="Dragoslav Ražnatović">
Dragoslav Ražnatović

Dragoslav Ražnatović (cyr. Драгослав Ражњатовић; ur. 19 kwietnia 1941 we Vranju) – serbski koszykarz, w barwach Jugosławii srebrny medalista olimpijski z Meksyku.
Był zawodnikiem klubu Radnički Beograd i reprezentacji Jugosławii. Srebro igrzysk w 1968 jest jego największym sportowym sukcesem (brał udział także w igrzyskach w 1964 – siódme miejsce), choć miał w dorobku również srebro mistrzostw świata (1963 i 1967) oraz dwa medale mistrzostw Europy.

</doc>
<doc id="3877799" url="https://pl.wikipedia.org/wiki?curid=3877799" title="Sucha (dopływ Szprotawy)">
Sucha (dopływ Szprotawy)

Sucha – prawy dopływ Szprotawy, uchodzący do niej we wsi Sucha Dolna.
Według klasycznego podziału to ciek IV rzędu, o długości ok. 15 km. Jego źródliska znajdują się na mokradłach pomiędzy wsiami Borowina i Siecieborzyce w gminie Szprotawa (powiat żagański). Przepływa po rubieżach miejscowości: Borowina, Długie, Międzylesie, Gościeszowice, Dzikowice i Sucha Dolna. Przecina drogę wojewódzką nr 297. Miejscami jego bieg pokrywa się z granicą pomiędzy gminami Szprotawa a Niegosławice.
W dniu 30 kwietnia 2019 odcinki potoku leżące na terenie gminy Szprotawa zostały objęte uchwałą Rady Miejskiej w Szprotawie prawną ochroną, tworząc odtąd Zespół przyrodniczo-krajobrazowy "Potok Sucha".
Fauna.
Potok Sucha charakteryzuje się unikalnym naturalnym meandrującym przebiegiem koryta, który w większości nie został przekształcony przez gospodarkę melioracyjną. Jego przebieg przez tereny leśne spowodował, że sam potok w połączeniu z terenami leśnymi, jest swoistą ostoją dla rzadkich i chronionych gatunków zwierząt. W przełomie potoku miejsca do żerowania znalazł cenny gatunek ptaka bocian czarny "(Ciconia nigra)", którego w pobliżu potoku znajdują się dwa stanowiska lęgowe. Kolejnym rzadkim gatunkiem ornifauny jest pliszka górska "(Motacilla cinerea)", która na nizinach jest ptakiem bardzo rzadkim. Strome brzegi cieku stały się ważnym miejscem lęgowym zimorodka "(Alcedo atthis)", którego populację można oszacować na ponad 20 par lęgowych. Nad brzegami potoku często obserwowany jest brodziec samotnik "(Tringa ochropus)", który gniazduje w podmokłych olsach i łęgach zasilanych wodami potoku. W zakolach potoku i aluwiach (mielizny piaszczyste) często spotykany jest kuliczek piskliwy "(Actitis hypoleucos)".
Wody Suchej są siedliskiem chronionej wydry "(Lutra lutra") oraz z gatunku ryjówki rzęsorka rzeczka "(Neomys fodiens)". Nurt potoku zasiedlony jest przez rzadkie gatunki ryb i minogów, tj. kiełbia białopłetwego "(Romanogobio albipinnatus)", piskorza "(Misgurnus fossilis)" oraz strzeblę potokową "(Phoxinus phoxinus)". Wody Potoku Sucha są schronieniem i miejscem rozrodu dla chronionych płazów: traszki zwyczajnej "(Lissotriton vulgaris)" i traszki grzebieniastej "(Triturus cristatus)".
Etymologia nazwy.
Potok Sucha to nazwa nadana po 1945 roku. Wcześniej ciek nazywał się po niem. "Zauche Graben", w tłumaczeniu na pol. "Rów Zauche". Najprawdopodobniej to właśnie od nazwy potoku wzięto nazwę dla wsi Sucha Dolna (niem. "Nieder Zauche"), gdzie ciek ma swój dolny bieg i wpada do Szprotawy.
Potocznie tłumaczy się, że potok nazwano Suchą, bo okresowo wysycha. Nie jest jednak pewne, że "zauche" (czawche) to rzeczywiście "sucha".
W Spreewaldzie w Niemczech występuje stara nazwa miejscowa "Alt Zauche", którą wywodzi się z języka dolnoserbskiego i tłumaczy jako "Stara Niwa". Z kolei niwa to - "co przylega do pola", w systemie wiejskiej gospodarki feudalnej jednostka służąca celom obrachunkowym i ewidencyjnym. Niwami określano pasy ziemi (łany) często o granicach naturalnych w postaci rowów, łąk, lasów, co jakże dobitnie odczytujemy również w przebiegu Potoku Sucha. Może był to więc zwyczajnie "rów niwa", stanowiący naturalną granicę dla pól i lasów przynależnych do wiejskich włości.
Ścieżka przyrodniczo-leśna.
W celu wyeksponowania walorów zespołu, w latach 2020-2021 zaprojektowano i wykonano ścieżkę przyrodniczo-leśną "Potok Sucha". Ścieżka ma długość 4 km. Jej początek przewidziano przy przystani kajakowej "Wiechlice", a metę przy puncie dydaktycznym nad potokiem. Najważniejsze obiekty ścieżki: mała elektrownia wodna na rzece Szprotawa wraz z infrastrukturą turystyczno-rekreacyjną, bukowy wąwóz ze źródełkiem, zabytkowe kamienne drogowskazy z XIX w., zabytkowy trakt szprotawsko-głogowski, aleja starych czereśni, aleja starych dębów, dawny las miejski "(Sprottauer Stadt-Forst)", Potok Sucha, różne typy siedlisk leśnych, skrytki do gry Geocaching. Ścieżkę zaprojektowali Maciej Boryna i Jan Ryszawy z Urzędu Miejskiego w Szprotawie. Oznakowanie trasy - zielony bóbr na białym polu. 

</doc>
<doc id="3877800" url="https://pl.wikipedia.org/wiki?curid=3877800" title="Tlstý potok">
Tlstý potok

Tlstý potok – potok, lewy dopływ potoku Veľké Železné na Słowacji. Cała jego zlewnia znajduje się w górnej części Doliny Lupczańskiej ("Ľupčianska dolina") w Niżnych Tatrach.
Potok wypływa dwoma ciekami na wschodnich zboczach szczytów Tlstá i Klin. Od wysokości około 1150 m płynie już jednym, krętym korytem w kierunku południowo-wschodnim. Na wysokości około 980 m, nieco poniżej osady Železné uchodzi do potoku Veľké Železné. 
Cała zlewnia potoku znajduje się w granicach Parku Narodowego Niżne Tatry i obejmuje to porośnięte lasem góry.

</doc>
<doc id="3877802" url="https://pl.wikipedia.org/wiki?curid=3877802" title="Kryzys sejmowy">
Kryzys sejmowy



</doc>
<doc id="3877810" url="https://pl.wikipedia.org/wiki?curid=3877810" title="Lej Mały">
Lej Mały

 
Lej Mały – geologiczny twór przyrody, w południowo-zachodniej Polsce w Sudetach Wschodnich, w Masywie Śnieżnika.
Lej Mały, położony jest w Sudetach Wschodnich, na terenie Śnieżnickiego Parku Krajobrazowego w środkowo-wschodniej części Masywu Śnieżnika, około 2,1 km, na północny wschód od Śnieżnika. Po południowej stronie od wzniesienia Płaczka.
Charakterystyka.
Słabo wykształcona nisza niwalna w kształcie leja, wcinająca się w północno- wschodnie zbocze Śnieżnika, zwanym "Czarci Gon", zbudowane z gnejsowych skał, metamorfiku Lądka i Śnieżnika. Oś leja rozciąga się na kierunku NE-SW. Lej stanowi naturalne obniżenie zbocza, powstałe w okresie ostatniego zlodowacenia i wyrzeźbiona przez schodzące w zimie lawiny. W obecnym okresie lawiny nie są aktywne.
Stoki leja porośnięte są rzadkim dolnoreglowym lasem świerkowym z domieszką buka, jodły, sosny. Las w latach 80. XX w. podczas klęski ekologicznej został częściowo zniszczony. Lejem płynie bezimienny górski potok dopływ Kamienicy, którego źródła położone są poniżej szczytu Śnieżnika, w południowej części wschodniego zbocza zwanym "Czarci Gon"na wysokości 1000 m n.p.m.
Inne.
Na południowym stoku leja na wysokości ok. 850 m n.p.m. znajdują się pozostałości po wyrobiskach poszukiwawczych należących do sztolni „Śnieżnik”. W latach 60. XX wieku prowadzono prace poszukiwawcze uranu.

</doc>
<doc id="3877811" url="https://pl.wikipedia.org/wiki?curid=3877811" title="Kaplica Narodzenia Bogurodzicy w Mochnaczce Niżnej">
Kaplica Narodzenia Bogurodzicy w Mochnaczce Niżnej

Kaplica Narodzenia Bogurodzicy w Mochnaczce Niżnej – dawna kaplica greckokatolicka, wzniesiona w 1787 w Mochnaczce Niżnej. 
Świątynia pierwotnie po wybudowaniu służyła jako cerkiew greckokatolicka. Po 1947 po wysiedleniach, przejęta i użytkowana przez kościół rzymskokatolicki jako kaplica, parafii w Mochnaczce Niżnej.
Obiekt wpisano na listę zabytków w 1964.

</doc>
<doc id="3877822" url="https://pl.wikipedia.org/wiki?curid=3877822" title="Sherlock">
Sherlock



</doc>
<doc id="3877826" url="https://pl.wikipedia.org/wiki?curid=3877826" title="Celia Dropkin">
Celia Dropkin

Celia Dropkin (ur. 5 grudnia 1887 w Bobrujsku, zm. 18 sierpnia 1956) – poetka i pisarka z XX wieku tworząca w języku jidysz.
Życiorys.
Dropkin (Tsylie Levine) urodziła się 5 grudnia, 1887 w Bobrujsku, mieście należącym wtedy do zaboru rosyjskiego, w zasymilowanej żydowskiej rodzinie. Ojciec Celii, leśniczy Yoysef-Yona Levine, zmarł na gruźlicę, gdy miała ona zaledwie kilka lat. Celia wraz z jej matką i siostrą zostały przygarnięte przez bogatych krewnych. Do ósmego roku życia była uczennicą rebbetzin (żona rabina), u której otrzymywała tradycyjne wykształcenie, a następnie uczęszczała do lokalnego gimnazjum i do liceum w mieście sąsiednim. Po ukończeniu szkoły średniej przez krótki okres była nauczycielką w Warszawie. Następnie wyjechała do Kijowa, aby kontynuować naukę, tam też poznała Uriego Nissana Gnessina, jednego z najwybitniejszych żydowskich pisarzy literatury nowohebrajskiej. Ich przyjaźń miała ogromny wpływ na twórczość Celii, gdyż to właśnie on zachęcał ją do pisania. Wraz z Gnessinem, Celia udała się ponownie do Warszawy i tam mieszkała przez kilka miesięcy, a w styczniu 1909 powróciła do rodzimego miasta i wyszła za mąż za Samuela Dropkina, aktywnego działacza Bundu, związku robotniczego działającego na Litwie, w Polsce i w Rosji. W 1910 Samuel z powodu działalności politycznej zmuszony został opuścić kraj. Wyjechał do Stanów Zjednoczonych a Celia i ich pierwszy syn dołączyli do niego dwa lata później. W Nowym Jorku, Celia Dropkin urodziła pięcioro innych dzieci. Jedna córka, Tamara, zmarła w 1924 lub 1925 roku, jako niemowlę. Jej ocalałe dzieci to John (ur. 1910), Esther (ur. 1913), Lillian (ur. 1917), Henry (ur. 1921) i Eva (ur. 1926). Podczas wielkiego kryzysu rodzina Dropkin niejednokrotnie przemieszczała się w poszukiwaniu pracy. Żyli przez kilka lat w stanie Wirginia, a później w Massachusetts, a do Nowego Jorku powrócili pod koniec 1930. W 1943 umarł Samuel i od tego momentu Celia porzuciła pisanie i zaczęła zajmować się malarstwem, jej obrazy wygrały kilka konkursów amatorskich. Celia Dropkin zmarła na raka w 1956 i została pochowana na cmentarzu Mount Lebanon Cemetery.
Twórczość.
Celia Dropkin jest jedną z najbardziej kontrowersyjnych poetek kultury żydowskiej XX wieku. Rozpoznawana jest głównie za jej wiersze poruszające takie tematy jak seks, miłość czy śmierć. Tematy które w kulturze żydowskiej w większości są tematami tabu. Dropkin jednak odważnie opisuje kobiecą cielesność, relacje między kobietą a mężczyzna oraz role kobiety w intymnej sferze życia. W wierszach kobieta przestaje być cichą istotą zamkniętą w zasadach obyczajowych społeczeństwa, w którym się znajduje oraz ograniczoną oczekiwaniami jakie to społeczeństwo ma wobec niej; jest zatem ukazana jako aktywny element życia seksualnego i może ona ukrywać w sobie odważnie i erotyczne marzenia, pragnienia i fantazje.
Twórczość Celii Dropkin nie ograniczała się jednak jedynie do sfery seksualności i intymności. Wiele z jej wierszy opisywało naturę, miejsca które odwiedziła, a także jej dzieciństwo. W Nowym Jorku jej twórczość znacznie ewoluowała. Zaczęła obracać się w nowojorskich kręgach pisarzy jidysz i zaczęła cieszyć się coraz większym uznaniem. Dropkin początkowo pisała wiersze jedynie w języku rosyjskim, w 1917 roku niektóre z jej wierzy zostały przetłumaczone na język jidysz, w tym „The Kiss”, które Gnessin przetłumaczył na język hebrajski. Jej pierwsze publikacje, pojawiły się w Di Naye Velt i Inzikh (1920). Przez okres między 1920 a 1930, wiersze Dropkin pojawiały się także w innych publikacjach awangardowych żydowskich ruchów literackich takich jak Yunge i Introspectivists: Onheyb, Poezye i Shriftn. Do pisania zachęcali ją także bardziej uznani pisarze jidysz, tacy jak Avraham Liessin, redaktor Cukunft. Jej twórczość zaczęła być rozpoznawana w Nowym Jorku, ale nie tylko, gdyż jej wiersze, historie i piosenki znane są również w innych częściach świata. Pomimo tego, za jej życia został wydany tylko jeden tom z jej wybranymi wierszami "In Heysn Vin" (W gorącym wietrze), który ukazał się w roku 1935.

</doc>
<doc id="3877831" url="https://pl.wikipedia.org/wiki?curid=3877831" title="Miloje Vasić">
Miloje Vasić

Miloje Vasić, cyr. Милоје Васић (ur. 3 września 1869 w Veliko Gradište, zm. 4 listopada 1956 w Belgradzie) – serbski archeolog, pionier archeologii w Serbii,
odkrywca stanowiska kultury Vinča w 1908 roku.
Życiorys.
Miloje Vasić urodził się 3 września 1869 roku w Veliko Gradište w rodzinie krawca Milojko Vasića. Z jedenaściorga dzieci Vasića, dzieciństwo przeżyło troje: Miloje i jego dwie siostry. Jako jedynemu synowi, rodzina zapewniła najlepszą edukację. W latach 80. XIX wieku Vasić studiował filologię klasyczną i historię w Wyższej Szkole w Belgradzie. Po studiach pracował jako nauczyciel gimnazjalny w rodzinnym mieście i w Negotinie. W 1895 roku, dyrektor Muzeum Narodowego Serbii Mihajlo Valtrović (1839–1915) zatrudnił Vasicia jako swojego asystenta. W kolejnym roku Vasić uzyskał stypendium na studia archeologiczne w Berlinie. Do Berlina wyjechał w 1898 roku a następnie studiował w Monachium pod kierunkiem niemieckiego archeologa Adolfa Furtwänglera (1853–1907) i w 1899 roku uzyskał tytuł doktora.
Po powrocie do Serbii, od 1904 roku, wykładał archeologię na uniwersytecie w Belgradzie i prowadził prace badawcze, w tym badania terenowe, a rezultaty swojej pracy publikował w uznanych europejskich czasopismach naukowych, m.in. "Jahreshefte des Österreichischen Archäologischen Instituts", "Römische Mitteilungen", "Archiv für Anthropologie", "Revue archeologique", "Prähistorische Zeitschrift", "The Annual of the British School at Athens", "Jahrbuch des deutschen Archäologischen Insituts".
W 1908 roku odkrył stanowisko kultury Vinča – w miejscu wielu znalezisk przedmiotów historycznych rozpoczął systematyczne wykopaliska i badania osadnictwa. Początkowo uważał, że odkryta osada była z okresu neolitu – stanowisko to podziela większość archeologów do dziś. Jednak z czasem stał się zwolennikiem teorii osadnictwa z późniejszego okresu – osada miała być założona przez Greków jońskich, którzy przybyli tu w poszukiwaniu rudy metali.
Na uniwersytecie w Belgradzie pracował do 1955 roku. Vasić zmarł 4 listopada 1956 roku w Belgradzie.

</doc>
<doc id="3877835" url="https://pl.wikipedia.org/wiki?curid=3877835" title="Argentonnay">
Argentonnay

Argentonnay – gmina we Francji, w regionie Nowa Akwitania, w departamencie Deux-Sèvres. W 2013 roku populacja ludności wynosiła 3287 mieszkańców. 
Gmina została utworzona 1 stycznia 2016 roku z połączenia sześciu ówczesnych gmin: Argenton-les-Vallées, Le Breuil-sous-Argenton, La Chapelle-Gaudin, La Coudre, Moutiers-sous-Argenton oraz Ulcot. Siedzibą gminy została miejscowość Argenton-les-Vallées.

</doc>
<doc id="3877839" url="https://pl.wikipedia.org/wiki?curid=3877839" title="Ptasi Schron">
Ptasi Schron

Ptasi Schron – jaskinia w Dolinie Kościeliskiej w Tatrach Zachodnich. Ma dwa otwory wejściowe znajdujące się w Wąwozie Kraków, w dolnej części Płaśni między Progi, w pobliżu odgałęzienia Żlebu Trzynastu Progów, na wysokości 1305 metrów n.p.m. Jaskinia jest pozioma, a jej długość wynosi 8 metrów.
Opis jaskini.
Jaskinię stanowi poziomy korytarz zaczynający się w niewielkiej sali przy otworze większym (wschodnim), który zakręca w prawo i dochodzi do otworu mniejszego (zachodniego). W pobliżu położonych obok siebie otworów znajduje się jeszcze krótki i ciasny korytarzyk łączący je ze sobą.
Przyroda.
W jaskini brak jest nacieków. Ściany są wilgotne, rosną na nich mchy, glony i porosty. 
Historia odkryć.
Jaskinia była znana od dawna. Pierwszy jej plan i opis sporządzili E. Kuźniak, P. Herzyk oraz R. i R. M. Kardasiowie w 1977 roku. Przy jednym z otworów znaleźli ptasie gniazdo, stąd nazwa jaskini.

</doc>
<doc id="3877845" url="https://pl.wikipedia.org/wiki?curid=3877845" title="Železné (Partizánska Ľupča)">
Železné (Partizánska Ľupča)

Železné – osada należąca do słowackiej miejscowości Partizánska Ľupča. Położona jest na wysokości 970 m w górnej części Doliny Lupczańskiej ("Ľupčianska dolina") w Niżnych Tatrach. Można do niej samochodem dojechać drogą z miejscowości Partizánska Ľupča lub z miejscowości Liptovská Lúžna przez przełęcz Prievalec. Wjazd na teren osady jest zabroniony.
Dawniej była to osada górników, którzy od średniowiecza po początki XX w. wydobywali rudy metali w górnej części Doliny Lupczańskiej. Obecnie są tutaj domy, uzdrowisko dziecięce, pomnik i źródło wody mineralnej. Osada jest dobrym punktem startowym do pieszych wycieczek na główną grań Niżnych Tatr i na Salatyny. Zimą są tutaj dobre warunki do uprawiania narciarstwa biegowego. W niedużej odległości i jeszcze wyżej znajduje się druga osada – Magurka, która jest najwyżej położoną stale zamieszkałą osadą na Słowacji.

</doc>
<doc id="3877847" url="https://pl.wikipedia.org/wiki?curid=3877847" title="Egzekucje uliczne w Białej Podlaskiej (1943)">
Egzekucje uliczne w Białej Podlaskiej (1943)

Egzekucje uliczne w Białej Podlaskiej (1943) – dwie publiczne egzekucje obywateli polskich, członków zbrojnego podziemia, dokonane przez okupantów niemieckich w dniu 13 listopada 1943 i 23 listopada 1943 r. w Białej Podlaskiej. Obie egzekucje, jak również kolejne dwie publiczne egzekucje w Leśnej Podlaskiej (17 grudnia 1943 r.) i Wisznicach (2 marca 1944 r.) wykonane zostały na rozkaz Maksa Kubina, ówczesnego kierownika ekspozytury policji i służby bezpieczeństwa w Białej Podlaskiej.
Egzekucja z 13 listopada.
Pierwsza egzekucja odbyła się dnia 13 listopada 1943 r. o godz. 12 na Placu Wolności w Białej Podlaskiej. Najpierw wiadomość o tym ogłoszono przez megafon, następnie przemocą spędzono na miejsce rozstrzelania przechodniów z pobliskich ulic, a plac został otoczony kordonem niemieckiej policji i żandarmerii. Więźniów w liczbie 10 ludzi przywieziono samochodem ciężarowym. Mieli oni zawiązane usta, na oczy nałożono im czarne opaski. W dwóch grupach, po pięciu więźniów, podprowadzono ich pod ścianę domu obok budynku poczty i rozstrzelano. Po egzekucji jeden z oficerów niemieckiej policji podszedł do każdego z rozstrzelanych z osobna i oddał strzał z pistoletu w głowę. W tym dniu zginęli:
Wszyscy rozstrzelani byli czynnymi działaczami ruchu oporu.
Egzekucja z 23 listopada.
Następną egzekucję, poprzedziły ciemnoczerwone plakaty w języku polskim i niemieckim. Odbyła się w tym samym miejscu na Placu Wolności dnia 23 listopada 1943 r. Obok Schutzpolitzei brali w niej udział również funkcjonariusze Kripo. Rozstrzelano wówczas 16 mieszkańców powiatu bialskiego:
Upamiętnienie.
Miejsce egzekucji zostało upamiętnione przez bialskich rzemieślników już w 1945 r. Zabezpieczono ślady kul na ceglanym murze, ujmując to miejsce zaszkloną metalową ramą z umieszczonym na środku wieńcem laurowym z ryngrafem orła białego i wizerunkiem Matki Boskiej. W latach 50. XX w. wydzieloną cześć chodnika ulicznego przy ścianie budynku ogrodzono symbolicznie metalowymi słupkami i połączono grubym łańcuchem. Dodano również otwartą księgę z datą 1943-1958 i ustawiono przed ryngrafem znicz. Po 1989 r. na ścianie pod tablicami z czarnego marmuru, pojawiły się tabliczki z nazwiskami rozstrzelanych. Miejsce, w którym stali rozstrzeliwani obłożono polerowanymi płytami z szarego granitu. Orły na słupkach dźwigających łańcuch otrzymały korony.

</doc>
<doc id="3877851" url="https://pl.wikipedia.org/wiki?curid=3877851" title="Trajko Rajković">
Trajko Rajković

Trajko Rajković (cyr. Трајко Рајковић; ur. 7 grudnia 1937, zm. 28 maja 1970) – serbski koszykarz, w barwach Jugosławii srebrny medalista olimpijski z Meksyku.
Był zawodnikiem OKK Belgrad i włoskich oraz reprezentacji Jugosławii. Srebro igrzysk w 1968 jest jego największym sportowym sukcesem (brał udział także w igrzyskach w 1964 - siódme miejsce), choć miał w dorobku również złoto (1970) i srebro mistrzostw świata (1963 i 1967) oraz trzy medale mistrzostw Europy. Zmarł kilka dni po mistrzostwach świata w 1970, na skutek wady serca.

</doc>
<doc id="3877855" url="https://pl.wikipedia.org/wiki?curid=3877855" title="Brandon Keener">
Brandon Keener

Brandon James Keener (ur. 1 października 1974 w Fort Smith) – amerykański aktor filmowy. Ukończył University of Arkansas.

</doc>
<doc id="3877862" url="https://pl.wikipedia.org/wiki?curid=3877862" title="Zachariasz Abadía Buesa">
Zachariasz Abadía Buesa



</doc>
<doc id="3877867" url="https://pl.wikipedia.org/wiki?curid=3877867" title="Vlad Alexandrescu">
Vlad Alexandrescu

Vlad Alexandrescu (ur. 22 czerwca 1965 w Bukareszcie) – rumuński filolog, historyk idei, nauczyciel akademicki, dyplomata i polityk, w latach 2015–2016 minister kultury.
Życiorys.
W 1989 ukończył filologię francuską i niemiecką na Uniwersytecie Bukareszteńskim. Kształcił się następnie w paryskiej École des hautes études en sciences sociales, doktoryzując się w 1995. W 2014 obronił habilitację. Jako nauczyciel akademicki związany głównie z macierzystą uczelnią, gdzie doszedł do stanowiska profesora. W pracy naukowej zajął się w szczególności zagadnieniami z zakresu historii idei w wiekach XVI–XVIII oraz filologii francuskiej.
W latach 2006–2011 był ambasadorem Rumunii w Luksemburgu. W 2012 został współredaktorem naczelnym periodyku „Journal of Early Modern Studies”.
W listopadzie 2015 w technicznym rządzie, na czele którego stanął Dacian Cioloș, objął stanowiska ministra kultury. Został odwołany z tej funkcji w maju 2016. Dołączył następnie do Związku Zbawienia Rumunii, z ramienia tego ugrupowania w grudniu 2016 wybrano go w skład Senatu.

</doc>
<doc id="3877872" url="https://pl.wikipedia.org/wiki?curid=3877872" title="Vicente Gay Zarzo (1885-1936)">
Vicente Gay Zarzo (1885-1936)



</doc>
<doc id="3877873" url="https://pl.wikipedia.org/wiki?curid=3877873" title="Modest Maria z Torrentu">
Modest Maria z Torrentu



</doc>
<doc id="3877878" url="https://pl.wikipedia.org/wiki?curid=3877878" title="Dziura pod Wantą">
Dziura pod Wantą

Dziura pod Wantą – jaskinia, a właściwie schronisko, w Dolinie Kościeliskiej w Tatrach Zachodnich. Ma dwa otwory wejściowe znajdujące się w Wąwozie Kraków, w dolnej części Upłazkowej Turni, w pobliżu Jaskini pod Okapem, na wysokościach 1286 i 1290 metrów n.p.m. Długość jaskini wynosi 8 metrów, a jej deniwelacja 4 metry.
Opis jaskini.
Przy wejściu znajdują się zaklinowane bloki skalne (wanty) między którymi znajdują się dwa otwory przez które można dostać się do jaskini – dolny (większy) i górny (mały i ciasny). Jaskinię stanowi niewielka sala zaczynająca się zaraz za leżącymi wantami.
Przyroda.
W jaskini brak jest nacieków. Ściany są wilgotne, rosną na nich mchy, porosty i śluzowce.
Historia odkryć.
Jaskinia była znana od dawna. Pierwszą informację o niej opublikował Z. Wójcik w 1966 roku.

</doc>
<doc id="3877883" url="https://pl.wikipedia.org/wiki?curid=3877883" title="Večeras vas zabavljaju muzičari koji piju">
Večeras vas zabavljaju muzičari koji piju

Večeras vas zabavljaju muzičari koji piju – piąty studyjny album serbskiego zespołu Riblja čorba. Album ukazał się 14 marca 1984 roku nakładem wytwórni Jugoton. W 1998 album został sklasyfikowany na 80. miejscu listy 100 najlepszych rockowych i popowych albumów wydanych w byłej Jugosławii, opublikowanej w książce "YU 100: najbolji albumi jugoslovenske rok i pop muzike" (YU 100: najlepsze albumy jugosłowiańskiej rock i pop muzyki).
Linki zewnętrzne.
Okładka

</doc>
<doc id="3877893" url="https://pl.wikipedia.org/wiki?curid=3877893" title="Gliwice Sośnica">
Gliwice Sośnica



</doc>
<doc id="3877898" url="https://pl.wikipedia.org/wiki?curid=3877898" title="Wina serbskie">
Wina serbskie

Wina serbskie – wina tłoczone na terytorium Serbii. 
Uprawy skupiają się w dolinach dużych rzek: Dunaju i Morawy. Archeolodzy znajdowali liczne dowody na uprawę winorośli na terytorium Serbii już w epoce brązu. Winnice były karczowane w okresie, gdy Serbia wchodziła w skład Imperium Osmańskiego. Później panujący Habsburgowie popierali winiarstwo. Inaczej niż w innych państwach wchodzących w skład byłej Jugosławii, winnice serbskie nie ucierpiały znacząco w działaniach wojennych podczas rozpadu Jugosławii, gdyż walki toczyły się poza Serbią.
Osiem regionów winiarskich skupia ok.  ha winnic. Historycznie w skład Serbii wchodzi Kosowo, lecz niejasny status polityczny regionu utrudnia klasyfikację. Kosowo było znane z lekkiego wina pod marką Amselfelder ("Amselfeld" – niemiecka nazwa Kosowego Pola), które w latach 60. było najpopularniejszym winem w Zachodnich Niemczech. Importer zrezygnował z kontraktu dopiero na początku XXI wieku ze względu na problematyczny status regionu.
Ważną rolę odgrywa rodzima odmiana winorośli prokupac, mieszana z pinot noir ("crni burgundac") i gamay (pod nazwą "gamé"). Prokupac prawdopodobnie pochodzi z Serbii i był na jej terenach na pewno uprawiany już w średniowieczu. W Serbii jest podstawową odmianą o ciemnej skórce.
Wysoko oceniane są wina z odmiany sauvignon blanc, zwłaszcza z okolic Kruševaca, a dobrze dostosowane do uprawy w dorzeczu Morawy Południowej są odmiany bordoskie (cabernet sauvignon, merlot). W Wojwodinie, na północy kraju, popularne są odmiany kojarzone z Węgrami, np. ezerjó, kadarka, traminer. O wpływach węgierskich świadczy również popularność słodkich win białych oraz odmiany pinot noir.
Kilkanaście komercyjnie uprawianych odmian winorośli jest wymienianych jako pochodzące z Serbii. W kilku niepewnych przypadkach w grę wchodzą również Rumunia i Węgry.

</doc>
<doc id="3877899" url="https://pl.wikipedia.org/wiki?curid=3877899" title="Rezolucje Rady Bezpieczeństwa ONZ z roku 1979">
Rezolucje Rady Bezpieczeństwa ONZ z roku 1979

Stałe miejsca w Radzie Bezpieczeństwa ONZ posiadają:
W roku 1979 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1979:

</doc>
<doc id="3877900" url="https://pl.wikipedia.org/wiki?curid=3877900" title="Hementyna">
Hementyna

Hementyna () – naturalnie występujący, proteolityczny enzym (proteaza) o właściwościach przeciwzakrzepowych i fibrynolitycznych, produkowany w gruczołach ślinowych żyjących w Amazonii pijawek należących do gatunków ' oraz '.
Można ją scharakteryzować jako metaloproteinę regulowaną jonami wapnia.
Molekularny mechanizm działania.
Hementyna przecina łańcuchy alfa, beta i gamma fibrynogenu w pozycjach Asn-121, Lys-160 i Pro-120.
Przecina także włókna fibryny.
Zaburza proces krzepnięcia krwi na poziomie uaktywnienia protrombiny w trombinę (które zachodzi zarówno w zewnątrz-, jak i wewnątrzpochodnym szlaku krzepnięcia krwi).
Charakterystyka chemiczna działania.
Hementyna jest najbardziej aktywna w pH pomiędzy 5,5 a 11.
Jest najsilniej aktywna w 37 °C. Aktywność metaloproteinazy spada wraz ze spadkiem temperatury (26% aktywności w 24 °C, 0% w 0 °C). Ulega denaturacji po 15-minutowym traktowaniu temperaturą 60 °C. Dane dotyczą sytuacji, w której inne czynniki (np. pH) są zachowane na poziomie panującym w fizjologicznych przestrzeniach wodnych człowieka.
Regulacja enzymatyczna działania.
Właściwości hamujące działanie hementyny wykazują takie substancje jak EDTA czy cysteina. Hementyna jest aktywna tylko w stężeniu chlorku sodu powyżej 0,15 M. W niższym stężeniu tej soli hementyna opóźnia procesy krzepnięcia, jednak efekt ten jest na poziomie kilku sekund.
Synteza hementyny.
Hementyna jest syntezowana przez gruczoły ślinowe pijawek amazońskich z gatunków ' oraz '. Większość substancji jest produkowana w dwóch gruczołach tylnych. Potem podlega oczyszczeniu i trafia do przewodów ślinianek. Substancja produkowana w przednich gruczołach różni się nieznacznie od tej produkowanej w tylnych.

</doc>
<doc id="3877903" url="https://pl.wikipedia.org/wiki?curid=3877903" title="Odznaka Honorowa „Zasłużony dla Mazowsza”">
Odznaka Honorowa „Zasłużony dla Mazowsza”

Odznaka Honorowa „Zasłużony dla Mazowsza” – polskie odznaczenie samorządowe, nadawane w formie odznaki honorowej będącej zaszczytnym, honorowym wyróżnieniem za szczególne zasługi dla Województwa Mazowieckiego.
Historia.
Pierwotny projekt odznaki, uchwalonej 9 czerwca 2005 uchwałą Sejmiku Województwa Mazowieckiego, nie uzyskał akceptacji Biura Kadr i Odznaczeń Kancelarii Prezydenta Rzeczypospolitej Polskiej Aleksandra Kwaśniewskiego, a po ustanowieniu nowego wzoru Herbu Województwa, odznaka została ostatecznie ustanowiona w swojej aktualnej formie 10 lipca 2006, po zaaprobowaniu przez ministra właściwego do spraw administracji publicznej (był nim wówczas minister spraw wewnętrznych i administracji Ludwik Dorn).
Charakterystyka.
Odznakę nadaje się osobom fizycznym, osobom prawnym, podmiotom nie posiadającym osobowości prawnej, obywatelom lub instytucjom innych państw, które w istotny sposób przyczyniły się do rozwoju Województwa Mazowieckiego, powiatu, gminy lub miejscowości w której działają, wzbogacając dorobek Województwa Mazowieckiego. Może być nadana temu samemu podmiotowi tylko raz, również pośmiertnie. Osoba lub podmiot uhonorowany odznaką ma prawo do używania tytułu „Zasłużony dla Mazowsza”, wpisu do „Księgi Zasłużonych dla Mazowsza” i uczestniczenia na prawach honorowego gościa w uroczystych sesjach Sejmiku Województwa Mazowieckiego.
Odznakę nosi się na lewej stronie piersi po odznaczeniach państwowych i
odznakach resortowych.
Wygląd.
Odznakę stanowi okrągły medal o średnicy 34 mm, w kolorze srebrnym, wykonany w metalu, mający u góry uszko i kółko, do zawieszenia na wstążce. Pośrodku awersu, na czerwono emaliowanym polu znajduje się wizerunek orła z Herbu Województwa Mazowieckiego pokryty białą emalią. Wizerunek orła okolony jest otokiem, o wypukłych krawędziach, w którym u góry znajduje się napis „ZASŁUŻONY DLA MAZOWSZA”, natomiast na dole półwieniec ze stylizowanych liści wawrzynu. Na rewersie, w otoku o wypukłych krawędziach, pośrodku znajduje się monogram „WM”, a poniżej wyodrębnione pole na numer kolejnego nadania. Odznaka zawieszona jest na wstążce o szerokości 35 mm, wykonanej z czerwonego rypsu.
Odznaczeni.
Osoby fizyczne:
Inne podmioty:

</doc>
<doc id="3877911" url="https://pl.wikipedia.org/wiki?curid=3877911" title="Złota Odznaka ZNP">
Złota Odznaka ZNP

Złota Odznaka ZNP – najwyższe odznaczenie Związku Nauczycielstwa Polskiego.
Odznaka jest wyróżnieniem jednostopniowym i może być przyznana tylko raz. Jest nadawana przez Zarząd Główny ZNP "za szczególne osiągnięcia w działalności związkowej, społecznej, oświatowej i naukowej". Stanowi kontynuację Złotej Odznaki ZNP, która została wydana z okazji jubileuszu 50-lecia ZNP. Zasadniczo odznaka jest nadawana członkowi ZNP, jednak w szczególnych przypadkach wyróżniona może zostać osoba nienależąca do tej organizacji. Odznaczona może zostać także organizacja społeczna i instytucja.
Znowelizowany Regulamin Złotej Odznaki ZNP został podpisany przez prezesa ZNP, Sławomira Broniarza, i wszedł w życie dniem 1 lipca 2007.

</doc>
<doc id="3877919" url="https://pl.wikipedia.org/wiki?curid=3877919" title="Zespół Nevo">
Zespół Nevo

Zespół Nevo (, ', ') – genetycznie uwarunkowany zespół wad wrodzonych, dziedziczony autosomalnie recesywnie. Charakteryzuje się nadmiernym rozwojem zarówno w okresie prenatalnym, jak i po urodzeniu, nadmierną elastycznością stawów, kifozą, hipotonią mięśniową oraz niepełnosprawnością intelektualną.
Zespół został po raz pierwszy opisany w 1974 przez izraelską lekarz Sarę Nevo. . Zespół spowodowany jest uszkodzeniem genu "PLOD1" zlokalizowanego na ramieniu krótkim chromosomu 1 w regionie p36.
Obecnie zespół ten jest uważany za kifoskoliotyczną postać zespołu Ehlersa-Danlosa (dawniej typ VI lub VIa).

</doc>
<doc id="3877922" url="https://pl.wikipedia.org/wiki?curid=3877922" title="Málaga CF w europejskich pucharach">
Málaga CF w europejskich pucharach



</doc>
<doc id="3877924" url="https://pl.wikipedia.org/wiki?curid=3877924" title="Pole minowe (film)">
Pole minowe (film)

Pole minowe (duń. "Under sandet") – duńsko-niemiecki dramat wojenny z 2015 w reżyserii Martina Zandvlieta o młodych niemieckich żołnierzach odminowujących zachodnie plaże Danii po II wojnie światowej.
Nagrody.
W 2016 autorka zdjęć, Camilla Hjelm Knudsen, otrzymała Nagrodę im. Carlo Di Palmy dla europejskiego operatora roku (Europejska Nagroda Filmowa). Członkowie Europejskiej Akademii Filmowej przyznali filmowi również nagrody w kategoriach: najlepsza europejska charakteryzacja i fryzury, najlepszy europejski operator roku (Camilla Hjelm Knudsen) oraz najlepszy europejski twórca kostiumów (Stefanie Bieker). Duńska Akademia Filmowa uhonorowała film Zandvliety w 2016, przyznając mu Nagrody Roberta w kategoriach: dla najlepszego filmu, dla najlepszego reżysera, za najlepszy scenariusz oryginalny, za najlepsze zdjęcia, za najlepszy montaż oraz nagrodę publiczności.
Fabuła.
Dania roku 1945. Duńskie władze wojskowe przymusiły po kapitulacji III Rzeszy młodych jeńców niemieckich do rozminowywania plaż nad Morzem Północnym. Grupa młodych niemieckich żołnierzy trafia pod komendę sierżanta Carla Rasmussena. Dowódca przeżywa swego rodzaju transformację, przebywając z młodzieżą każdego dnia. Szereg niewprawnych saperów ginie.
Obsada.
W filmie wystąpili:

</doc>
<doc id="3877926" url="https://pl.wikipedia.org/wiki?curid=3877926" title="Rezolucje Rady Bezpieczeństwa ONZ z roku 1980">
Rezolucje Rady Bezpieczeństwa ONZ z roku 1980

Stałe miejsca w Radzie Bezpieczeństwa ONZ posiadają:
W roku 1980 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1980:

</doc>
<doc id="3877931" url="https://pl.wikipedia.org/wiki?curid=3877931" title="Piesza pielgrzymka na Jasną Górę">
Piesza pielgrzymka na Jasną Górę



</doc>
<doc id="3877938" url="https://pl.wikipedia.org/wiki?curid=3877938" title="Ulaş Kıyak">
Ulaş Kıyak

Ulaş Kıyak (ur. 11 sierpnia 1981 w Samsun) – turecki siatkarz, reprezentant kraju, grający na pozycji rozgrywającego.
Sukcesy klubowe.
Mistrzostwo Szwajcarii:
Puchar CEV:
Mistrzostwo Turcji:
Superpuchar Turcji:
Puchar Turcji:
Sukcesy reprezentacyjne.
Letnia Uniwersjada:
Liga Europejska:

</doc>
<doc id="3877966" url="https://pl.wikipedia.org/wiki?curid=3877966" title="Medal Pamiątkowy za Wojnę 1918-1921">
Medal Pamiątkowy za Wojnę 1918-1921



</doc>
<doc id="3877981" url="https://pl.wikipedia.org/wiki?curid=3877981" title="Trzęsienie ziemi w dolinie Czongkemin w 1911">
Trzęsienie ziemi w dolinie Czongkemin w 1911



</doc>
<doc id="3877986" url="https://pl.wikipedia.org/wiki?curid=3877986" title="Bo Svenson">
Bo Svenson

Bo Svenson, właściwie Boris Lee Holder Svenson (ur. 13 lutego 1941 w Göteborgu) – szwedzko-amerykański aktor filmowy i telewizyjny.
Życiorys.
Wczesne lata.
Urodził się w Göteborg w Szwecji jako syn Żydówki rosyjskiego pochodzenia Loli Iris Violi (z domu Johansson), liderki big-bandu, aktorki i piosenkarki, i Szweda Birgera Ragnara Svensona, osobistego kierowcy, sportowca i ochroniarza króla Szwecji. W 1958 roku wraz z rodziną wyemigrował do Stanów Zjednoczonych. W latach 1958–59 był profesjonalnym hokeistą. Kiedy miał 17 lat dołączył do United States Marine Corps, służąc aż sześć lat (1959-65). Uczęszczał na University of Meiji w Tokio (1960-63). Zdobył również czarny pas w judo czwartego stopnia (Yondan) i pierwszego stopnia (shodan) pas na Kōdōkan w Japonii, a w 1961 był mistrzem Far East Judo Champion w wadze ciężkiej. Studiował na wydziale metafizyki klasycznej na University of California, Los Angeles (1969–75). W latach 1965–70 był profesjonalnym kierowcą wyścigowym i sprzedawcą ubezpieczeń Northwestern Mutual Life Insurance Company.
Kariera.
W 1968 roku trafił na mały ekran w seryjnym westernie ABC "Here Come the Brides" jako Lumberjack Olaf 'Wielki Szwed' Gustavsen. Po imponującym debiucie kinowym jako profesjonalny koszykarz Jack Twyman w dramacie sportowym Daniela Manna "Maury" ("Big Mo", 1974), zagrał lotnika Axela Olssona w dramacie George’a Roya Hilla "Wielki Waldo Pepper" ("The Great Waldo Pepper", 1973) u boku Roberta Redforda. Gdy Joe Don Baker, gwiazdor filmu "Z podniesionym czołem", odrzucił propozycję zagrania w kontynuacji, Svenson przejął rolę szeryfa Buforda Pussera w sequelu "Część 2: Walking Tall" ("Part 2: Walking Tall", 1975) i "Ostatni rozdział: Walking Tall" ("Walking Tall: Final Chapter", 1977), a następnie w siedmioodcinkowym serialu NBC "Walking Tall" (1981).
W dramacie kryminalnym Boba Clarka "Breaking Point" (1976) był świadkiem morderstwa, w dramacie sensacyjnym Clinta Eastwooda "Wzgórze złamanych serc" ("Heartbreak Ridge", 1986) wystąpił jako Roy Jennings, właściciel Palace Bar. W filmie akcji Dolpha Lundgrena "Icarus" (2010) pojawił się jako Vadim.
W latach 1984–94 pełnił funkcję dyrektora generalnego i prezesa zarządu Motion Picture Group of America, a od roku 1994 został dyrektorem naczelnym i prezesem MagicQuest Entertainment.
30 grudnia 1966 poślubił Lise Hartmann-Berg, z którą ma trzy córki: Pia, Maję i Marię.

</doc>
<doc id="3877991" url="https://pl.wikipedia.org/wiki?curid=3877991" title="Cristian Ghinea">
Cristian Ghinea

Cristian Ghinea (ur. 20 lipca 1977 w Bukareszcie) – rumuński polityk, publicysta i politolog, w 2016 minister ds. funduszy europejskich, poseł do Parlamentu Europejskiego IX kadencji, od 2020 do 2021 minister inwestycji i projektów europejskich.
Życiorys.
Z wykształcenia politolog, w 2000 ukończył studia w Școala Națională de Studii Politice și Administrative. W latach 2007–2008 kształcił się w London School of Economics. Pracował w rumuńskich mediach i organizacjach pozarządowych. Został publicystą tygodnika „Dilema veche”, a w 2009 współzałożycielem i dyrektorem think tanku Centrul Român de Politici Europene.
W listopadzie 2015 powołany na doradcę premiera Daciana Cioloșa do spraw europejskich. W kwietniu 2016 objął stanowisko ministra ds. funduszy europejskich w rządzie tegoż premiera. Zrezygnował z tej funkcji w październiku 2016 w związku z zaangażowaniem się w kampanię wyborczą Związku Zbawienia Rumunii. W grudniu 2016 z ramienia tego ugrupowania wybrano go w skład Izby Deputowanych.
W 2019 z ramienia koalicji USR i PLUS uzyskał mandat posła do Parlamentu Europejskiego IX kadencji. W grudniu 2020 został ministrem inwestycji i projektów europejskich w gabinecie Florina Cîțu. Ustąpił z tej funkcji we wrześniu 2021 w trakcie kryzysu koalicyjnego.

</doc>
<doc id="3878001" url="https://pl.wikipedia.org/wiki?curid=3878001" title="Real Sociedad w europejskich pucharach">
Real Sociedad w europejskich pucharach

Występy w europejskich pucharach hiszpańskiego klubu piłkarskiego Real Sociedad.

</doc>
<doc id="3878005" url="https://pl.wikipedia.org/wiki?curid=3878005" title="Martin Zandvliet">
Martin Zandvliet

Martin Pieter Zandvliet (ur. 1971 we Fredericii) – duński reżyser, scenarzysta i montażysta filmowy.
Kariera.
Początkowo Zandvliet, który nie ukończył szkoły filmowej, współpracował z twórcami filmów dokumentalnych, jako montażysta. W 2002 Duńska Akademia Filmowa nagrodziła nakręcony przez Zandvlietę film dokumentalny "Angels of Brooklyn", przyznając mu Roberta. W 2009 zadebiutował filmem fabularnym "Poklask", który nagrodzono na Festiwalu w Karlowych Warach (nagroda dla Papriki Steen oraz nagroda specjalna dla reżysera). Odtwórczynię głównej roli nagrodzili również filmowcy z Duńskiej Akademii Filmowej, przyznając jej Roberta w 2010. Sam obraz był nominowany do nagrody dla najlepszego filmu. W następnym roku nagrodzono w Danii filmową wersję biografii legendy duńskiej sceny kabaretowej i filmowej, Dircha Passera, pt. "Dirch", którą reżyser nakręcił, obsadzając w głównej roli Nikolaja Lie Kaasa. Rok 2012 przyniósł nagrody dla filmu "Misiaczek" (org. Teddy Bear), dla którego Zandvlieta był współtwórcą scenariusza. Kolejnym nagradzanym filmem Zandvliety było "Pole minowe" z 2015, w którym w rolę duńskiego oficera wcielił się Roland Møller.

</doc>
<doc id="3878013" url="https://pl.wikipedia.org/wiki?curid=3878013" title="Portret Ferdinanda Guillemardeta, ambasadora francuskiego w Hiszpanii">
Portret Ferdinanda Guillemardeta, ambasadora francuskiego w Hiszpanii

Portret Ferdinanda Guillemardeta, ambasadora francuskiego w Hiszpanii lub Ferdinand Guillemardet (hiszp. "Retrato de Ferdinand Guillemardet") – obraz olejny hiszpańskiego malarza Francisca Goi (1746–1828). Portret przedstawia Ferdinanda Guillemardeta (1765–1809), francuskiego lekarza, dyplomatę i ambasadora w Hiszpanii. Obecnie znajduje się w Luwrze, jest pierwszym dziełem Goi, które trafiło do kolekcji muzeum. Sam malarz był z niego wyjątkowo zadowolony, miał go nazwać „najlepszym, jaki namalował”.
Okoliczności powstania.
Ferdinand Guillemardet przyjechał do Madrytu w 1798, aby przez następne dwa lata sprawować urząd ambasadora Francji. Stosunki pomiędzy młodą republiką francuską i monarchią hiszpańską były napięte. Ambasador został mianowany przez Konwent Narodowy odpowiedzialny za zniesienie monarchii we Francji i skazanie na śmierć Ludwika XVI, kuzyna hiszpańskiego króla Karola IV Burbona. Możliwe, że Mariano Luis de Urquijo, sekretarz stanu hiszpańskiego rządu tymczasowego i jednocześnie dyrektor Królewskiej Akademii Sztuk Pięknych św. Ferdynanda przedstawił mu Goyę, aby ten namalował portret ambasadora w geście przyjaźni wobec Francji. Artysta był już wtedy wziętym malarzem o ustalonej renomie wśród arystokracji i na dworze, cenionym szczególnie za portrety, jednak po raz pierwszy portretował cudzoziemca. Guillemardet znał także oświeceniowego polityka Gaspara de Jovellanosa, który podobnie jak Urquijo był frankofilem i protektorem Goi.
Guillemardet był jedną z pierwszych osób, które nabyły zestaw satyrycznych i krytycznych rycin Goi pt. "Kaprysy". Zabrał je ze sobą do Francji, a jego dzieci pokazały je swojemu przyjacielowi malarzowi Delacroix, który wykonał ich kopie. Prawdopodobnie to Guillemardet udostępnił Goi pomieszczenie na strychu ambasady, gdzie malarz wydrukował odbitki rycin.
Opis obrazu.
Guillemardet siedzi na krześle w nieco wymuszonej pozycji ze skrzyżowanymi nogami i jedną ręką opartą na udzie, obrócony w kierunku widza. Na jego twarzy wyróżniają się inteligentne oczy i orli nos. Postać jest elegancka i beztroska, może wydawać się zarozumiała, podobnie jak jeden z braci na obrazie "Portret lordów Johna i Bernarda Stuartów" Van Dycka, który Goya mógł znać ze sztychu. Oficerski mundur, który Guillemardet ma na sobie, zaprojektował oficjalny malarz I Republiki, Jacques-Louis David. Czarny surdut ozdobiony jest złotymi guzikami. 
Na przykrytym złotawym materiałem stole leżą bikorn, dokumenty i przybory do pisania – typowe elementy pojawiające się na portretach polityków i intelektualistów. Goya zastosował zielonkawoszare, cieniowane tło (jaśniejsze w górnym i dolnym obszarze) nadające kompozycji głębię. Ciemny mundur i buty oraz głowa modela wyróżniają się na jaśniejszej części tła.
Ambasador jest przedstawicielem nowego porządku, jego postać jest uosobieniem silnej i pewnej siebie francuskiej republiki. Kolory francuskiej flagi zostały kilkakrotnie zaznaczone: na przewiązanej w pasie szarfie, piórach kapelusza i kokardzie narodowej. Nonszalancka poza ambasadora może także wyrażać stosunek rewolucyjnej Francji do monarchistycznej Hiszpanii. 
Proweniencja.
Obraz został zaprezentowany w 1799 na rokrocznej wystawie Akademii św. Ferdynanda. Kiedy pod koniec 1799 Napoleon został konsulem Francji, Guillemardet został wezwany do ojczyzny i w 1800 wyjechał zabierając portret ze sobą. Obraz należał do spadkobierców Guillemardeta, aż do 1865, kiedy jego syn Louis Guillemardet przekazał go do Luwru.

</doc>
<doc id="3878015" url="https://pl.wikipedia.org/wiki?curid=3878015" title="Ozór">
Ozór

Ozór – pojęcie z zakresu technologii żywności, oznaczające język zwierzęcy jako element podrobów. Razem z wszystkimi podrobami zaliczany jest do ubocznych artykułów poubojowych. Nazwą tą określa się także dania przyrządzone z języków zwierzęcych. 
Język wołowy.
Podczas podziału tuszy wołowej, język jest odcinany wraz z mięśniami podjęzykowymi od krtani i żuchwy.
Wymagania jakościowe precyzują, że powinien być on gruby i jędrny, o ostrym końcu i brzegach, ze znacznym zgrubieniem w części grzbietowej. Kolor powinien być czerwony, z dopuszczalną ciemnoczerwoną barwą części lub całości powierzchni. Wał językowy powinien być obsuszony lub lekko wilgotny i chropowaty na powierzchni. Obecność łoju jest niedopuszczalna. Mięso powinno być ścisłe i jędrne.
Średnio ozór wołowy stanowi około 0,5% masy poubojowej ciepłej.
Język cielęcy.
Podczas podziału półtuszy cielęcej język odcina się analogicznie jak w wypadku języka wołowego.
Również kształt i charakterystyka języka cielęcego są analogiczne jak w przypadku wołowego, jedynie kolor powinien być jaśniejszy. Nie dopuszcza się obecności skrzepów.
Średnio ozór cielęcy stanowi około 0,5% masy poubojowej ciepłej.
Język wieprzowy.
Inaczej niż w przypadku wołowiny i cielęciny, podroby wieprzowe nie zawierają wyodrębnionego języka, który jest traktowany łącznie z elementami układu oddechowego, przełykiem i częścią przepony brzusznej jako tak zwany ośrodek wieprzowy.
Wymagania jakościowe wobec języka wieprzowego są podobne jak w przypadku języka wołowego.
Ozór stanowi średnio tylko 0,15% masy poubojowej ciepłej wieprzowiny.
Inne ozory.
Ozór pozyskuje się także przy rozbiorze półtusz baranich i końskich.
Ozór w polskiej sztuce kulinarnej.
Ozory były znane, przyrządzane na wiele sposobów i jadane w kuchni polskiej od dawna. W pierwszej polskiej książce kucharskiej „Compendium Ferculorum albo zebranie potraw” z roku 1682, autorstwa Stanisława Czernieckiego, kuchmistrza wojewody krakowskiego Aleksandra Michała Lubomirskiego, znajduje się przepis na ozór gotowany z sardelami. Jak podaje Łukasz Gołębiowski w książce „Domy i dwory”, powołując się na tegoż Czernieckiego, w 1681 roku podczas uroczystości weselnych Felicjana Potockiego i córki Jerzego Lubomirskiego jako wędliny podano „szynek 60, ozorów wędzonych 200, salcesonów kamień”. 
Książka kucharska „Kucharz doskonały” Wojciecha Wielądki z 1783 zawiera liczne przepisy na przyrządzane z nich potrawy: 6 przepisów na ozór wołowy, 7 przepisów na ozory baranie oraz 2 zdawkowe przepisy na ozory wieprzowe.
Anonimowa książka kucharska „Nowa kuchnia warszawska czyli Wykład smacznego i oszczędnego przyrządzania potraw oraz zastawiania i ubierania stołów, usługi stołowej, utrzymania win, robienia ciast, konfitur, soków, syropów itd.” z 1838 roku zawiera 8 przepisów na dania z różnych ozorów.
„Mała encyklopedia sztuki kulinarnej” podaje, że najsmaczniejsze są ozory wołowe i cielęce. Nadają się na potrawki, do gotowania, można je podawać z pikantnymi sosami, w tym na zimno z sosem winegret. Ozór wołowy można także wędzić.
Ozory wieprzowe mogą stanowić surowiec do produkcji wędlin. Salceson ozorkowy wiejski produkowany w Wąchocku został wpisany przez Ministerstwo Rolnictwa i Rozwoju Wsi na listę produktów tradycyjnych w województwie świętokrzyskim dnia 26 lipca 2010, natomiast wędlina o nazwie salceson ozorkowy z Górek / presswurst ozorkowy z Górek w dniu 6 lutego 2007.

</doc>
<doc id="3878054" url="https://pl.wikipedia.org/wiki?curid=3878054" title="August von Senarclens de Grancy">
August von Senarclens de Grancy

August Ludwig von Senarclens de Grancy (ur. 19 sierpnia 1794 w Vaud, Szwajcaria, zm. 3 października 1871 w Jugenheim) – niemiecko-szwajcarski arystokrata, baron.
Jest uważany za długoletniego kochanka wielkiej księżnej Hesji, Wilhelminy Badeńskiej oraz biologicznego ojca czwórki ostatnich dzieci księżnej, co czyniłoby go przodkiem licznych europejskich rodzin królewskich.
Życiorys.
Urodził się jako "Auguste Louis de Senarclens de Grancy" na zamku d'Etoy (siedzibie rodu de Loriol) w szwajcarskim kantonie Vaud jako pierworodny syn spośród 3 braci i 4 sióstr małżeństwa Cesara Augusta, barona von Senarclens de Grancy (ur. 1763) i Élizabeth Claudine Marie-Rose de Loriol (ur. 1773).
Książę Hesji Ludwik II uczynił go swym koniuszym. Małżeństwo księcia Ludwika i księżnej Wilhelminy trwało w kryzysie. Ostatnie dziecko pary książęcej urodziło się w 1809. W 1820 doszło do separacji księcia i jego małżonki. Księżna Wilhelmina przeprowadziła się do zakupionego przez męża zamku Heiligenberg. Jednocześnie August został jego szambelanem. Mimo separacji pary książęcej w ciągu 4 kolejnych lat księżna urodziła czwórkę dzieci:
Mimo uznania potomstwa przez wielkiego księcia podejrzenia o ojcostwo Senarclensa pojawiały się dosyć powszechnie u jemu współczesnych m.in. w korespondencji dyplomatycznej oraz monarszej królowej Wiktorii oraz cara Mikołaja I.
Gdy w 1836 zmarła wielka księżna Wilhelmina, w tym samym roku August poślubił Luizę Wilhelminę Kamillę von Otting und Fünfstetten (ur. 24 maja 1810 – 1876), uznawaną za morgantyczną potomkinię książąt Palatynatu Dwóch Mostów oraz margrabiów Badenii Durlach
Małżeństwo doczekało się sześciorga dzieci:

</doc>
<doc id="3878057" url="https://pl.wikipedia.org/wiki?curid=3878057" title="Mistrzostwa Świata Juniorów Grupy B w Curlingu 2017">
Mistrzostwa Świata Juniorów Grupy B w Curlingu 2017

Mistrzostwa Świata Juniorów Grupy B w Curlingu 2017 – turniej curlingowy odbywający się między 3 a 10 stycznia 2017 w szwedzkim Östersund. Trzy najlepsze drużyny żeńskie i męskie zakwalifikowały się do Mistrzostw Świata Juniorów 2017, odbywających się w lutym w Pjongczangu.
W rywalizacji kobiet triumfowały Szkotki (Sophie Jackson), które w finale pokonały 7:4 Turczynki (Dilsat Yildiz). Brązowe medale zdobyły Japonki (Misaki Tanaka), pokonując w ostatnim meczu 6:3 Chinki (Zhang Lijun).
Pierwsze miejsce pośród drużyn męskich zajęli Chińczycy (Wang Zhiyu), w finale wynikiem 5:2 byli lepsi od Turków (Ugurcan Karagoz). Kwalifikację do lutowych mistrzostw świata wywalczyli również Włosi (Marco Onnis).
W turnieju wystąpiły reprezentacje Polski. Zespół kobiecy dowodzony przez Anetę Lipińską zakończył występ meczem kwalifikacyjnym do fazy play-off. Polski zostały sklasyfikowane na 9. miejscu. Drużyna męska – skip Konrad Stych – dotarła do ćwierćfinałów.
Round Robin.
Sesja 1..
3 stycznia 2017; 8:00
Sesja 2..
3 stycznia 2017; 12:00
Sesja 3..
3 stycznia 2017; 16:00
Sesja 4..
3 stycznia 2017; 20:00
Sesja 5..
4 stycznia 2017; 12:00
Sesja 6..
4 stycznia 2017; 16:00
Sesja 7..
4 stycznia 2017; 20:00
Sesja 8..
5 stycznia 2017; 8:00
Sesja 9..
5 stycznia 2017; 12:00
Sesja 10..
5 stycznia 2017; 16:00
Sesja 11..
5 stycznia 2017; 20:00
Sesja 12..
6 stycznia 2017; 12:00
Sesja 13..
6 stycznia 2017; 20:00
Sesja 14..
7 stycznia 2017; 8:00
Sesja 15..
7 stycznia 2017; 12:00
Sesja 16..
7 stycznia 2017; 16:00
Sesja 17..
7 stycznia 2017; 20:00
Sesja 18..
8 stycznia 2017; 8:00
Sesja 19..
8 stycznia 2017; 12:00
Sesja 20..
8 stycznia 2017; 16:00
Sesja 21..
8 stycznia 2017; 20:00
Tie-breaker.
9 stycznia 2017; 8:00
Play-off.
Mecz kwalifikacyjny.
9 stycznia 2017; 12:00
Ćwierćfinały.
9 stycznia 2017; 16:00
Półfinały.
10 stycznia 2017; 9:00
Mały finał.
10 stycznia 2017; 14:00
Finał.
10 stycznia 2017; 14:00
Mężczyźni.
Round Robin.
Sesja 1..
3 stycznia 2017; 8:00
Sesja 2..
3 stycznia 2017; 12:00
Sesja 3..
3 stycznia 2017; 16:00
Sesja 4..
3 stycznia 2017; 20:00
Sesja 5..
4 stycznia 2017; 8:00
Sesja 6..
4 stycznia 2017; 12:00
Sesja 7..
4 stycznia 2017; 16:00
Sesja 8..
4 stycznia 2017; 20:00
Sesja 9..
5 stycznia 2017; 8:00
Sesja 10..
5 stycznia 2017; 12:00
Sesja 11..
5 stycznia 2017; 16:00
Sesja 12..
5 stycznia 2017; 20:00
Sesja 13..
6 stycznia 2017; 8:00
Sesja 14..
6 stycznia 2017; 12:00
Sesja 15..
6 stycznia 2017; 16:00
Sesja 16..
6 stycznia 2017; 20:00
Sesja 17..
7 stycznia 2017; 8:00
Sesja 18..
7 stycznia 2017; 12:00
Sesja 19..
7 stycznia 2017; 16:00
Sesja 20..
7 stycznia 2017; 20:00
Sesja 21..
8 stycznia 2017; 8:00
Sesja 22..
8 stycznia 2017; 12:00
Sesja 23..
8 stycznia 2017; 16:00
Sesja 24..
8 stycznia 2017; 20:00
Tie-breaker.
9 stycznia 2017; 8:00
Play-off.
Mecz kwalifikacyjny.
9 stycznia 2017; 12:00
Ćwierćfinały.
9 stycznia 2017; 16:00
Półfinały.
10 stycznia 2017; 9:00
Mały finał.
10 stycznia 2017; 14:00
Finał.
10 stycznia 2017; 14:00

</doc>
<doc id="3878081" url="https://pl.wikipedia.org/wiki?curid=3878081" title="Wilhelm Ludwig Schlesinger">
Wilhelm Ludwig Schlesinger

Wilhelm Ludwig Schlesinger (ur. 16 listopada 1887 w Koźlu, zm. w 1942 w getcie warszawskim) – niemiecki architekt żydowskiego pochodzenia czynny we Wrocławiu.
Życiorys.
Pochodził z żydowskiej rodziny osiadłej we Wrocławiu blisko związanej z rodziną Hadda, z której wywodził się Moritz Hadda, jeden z czołowych wrocławskich architektów dwudziestolecia międzywojennego. W latach 1917−1928 prowadził z Moritzem Haddą wspólną firmę Hadda &amp; Schlesinger, z tego okresu pochodzą jego najlepsze projekty wykonane w większości we współpracy z wspólnikiem:
Schlesinger po rozstaniu z Haddą prowadził we Wrocławiu własną pracownię architektoniczną, na stałe mieszkał w Cieplicach Śląskich. Po dojściu nazistów do władzy w latach trzydziestych został pozbawiony możliwości wykonywania zawodu. 
Na początku II wojny światowej przebywał w Berlinie, skąd został wywieziony do warszawskiego getta, gdzie zmarł lub został zamordowany. Okoliczności i dokładna data jego śmierci nie są znane. 
Na nowym cmentarzu żydowskim we Wrocławiu na grobowcu rodzinnym znajduje się tablica poświęcona jego pamięci.

</doc>
<doc id="3878083" url="https://pl.wikipedia.org/wiki?curid=3878083" title="FC Nantes w europejskich pucharach">
FC Nantes w europejskich pucharach

Występy w europejskich pucharach francuskiego klubu piłkarskiego FC Nantes.

</doc>
<doc id="3878086" url="https://pl.wikipedia.org/wiki?curid=3878086" title="Koncert skrzypcowy">
Koncert skrzypcowy

Koncert skrzypcowy – utwór muzyczny na skrzypce (czasem na dwoje lub więcej skrzypiec) i zespół orkiestralny (kameralny lub symfoniczny). Jako solowa forma instrumentalna, koncert skrzypcowy został zapoczątkowany przez Giovanniego Battistę Bononciniego (1677). Następnie chętnie podjęty i rozwijany w warstwie wirtuozowskiej przez takich kompozytorów jak Antonio Vivaldi, Francesco Maria Veracini, Giuseppe Tartini, Pietro Locatelli.
Koncert skrzypcowy ma zazwyczaj klasyczną budowę trzyczęściową, opartą na cyklu sonatowym, z opuszczeniem menueta lub scherza. Pod koniec jednej z części (zwykle pierwszej) znajduje się wirtuozowska partia solisty, zwana kadencją. W muzyce współczesnej zdarzają się koncerty czteroczęściowe, np. Dmitrija Szostakowicza, Igora Strawińskiego, czy nawet dwuczęściowe, jak u dodekafonisty Albana Berga.
Słynne koncerty skrzypcowe.
Najsłynniejsze koncerty skrzypcowe są dziełami Vivaldiego, Beethovena, Mozarta, Mendelssohna, Brahmsa, Czajkowskiego i Sibeliusa. Kompozycje te można określić jako kanon repertuaru skrzypcowego. Są one najczęściej wykonywanymi dziełami tego gatunku podczas koncertów filharmonicznych.
Dziesięć najbardziej znanych koncertów skrzypcowych wg angielskiego miesięcznika Gramophone to:

</doc>
<doc id="3878087" url="https://pl.wikipedia.org/wiki?curid=3878087" title="Roberto Azevêdo">
Roberto Azevêdo

Roberto Carvalho de Azevêdo (ur. 3 października 1957 w Salvadorze) – brazylijski dyplomata i urzędnik państwowy, w latach 2006–2008 wiceminister spraw zagranicznych, od 2013 do 2020 dyrektor generalny Światowej Organizacji Handlu (WTO).
Życiorys.
Absolwent elektrotechniki na Universidade de Brasília oraz stosunków międzynarodowych w brazylijskiej szkole dyplomatycznej Instituto Rio Branco. W 1984 został zatrudniony w służbie dyplomatycznej. Pracował m.in. na placówkach w Waszyngtonie, Montevideo i Genewie, a także w centrali resortu spraw zagranicznych, gdzie m.in. kierował departamentem stosunków gospodarczych. Zajął się także działalnością akademicką i publicystyczną. W latach 2006–2008 pełnił funkcję wiceministra spraw zagranicznych, odpowiadając za sprawy stosunków gospodarczych i technologicznych. W 2008 powołany na stałego przedstawiciela Brazylii przy Światowej Organizacji Handlu, a także innych międzynarodowych organizacjach gospodarczych (UNCTAD, WIPO i ITU).
W maju 2013 ogłoszono jego nominację na dyrektora generalnego WTO. Stanowisko to objął we wrześniu tegoż roku w miejsce Pascala Lamy'ego. Ustąpił w 2020 na rok przed końcem drugiej kadencji, dołączając następnie do koncernu PepsiCo.

</doc>
<doc id="3878094" url="https://pl.wikipedia.org/wiki?curid=3878094" title="Chanat ujgurski">
Chanat ujgurski

Kaganat ujgurski

</doc>
<doc id="3878116" url="https://pl.wikipedia.org/wiki?curid=3878116" title="Toulouse FC w europejskich pucharach">
Toulouse FC w europejskich pucharach



</doc>
<doc id="3878120" url="https://pl.wikipedia.org/wiki?curid=3878120" title="Kościół św. Jana Chrzciciela w Krerowie">
Kościół św. Jana Chrzciciela w Krerowie

Kościół św. Jana Chrzciciela – zabytkowy kościół parafialny, zlokalizowany w południowej części Krerowo (powiat poznański). Stanowi najstarszą budowlę we wsi.
Historia.
Kościół zbudował we wsi Jan IV z Kępy w 1344. Kościół w stylu gotyckim wzniesiono w XVI wieku. W kolejnych wiekach ulegał renowacjom i przebudowom - najpoważniejszym w 1677, kiedy to groził ruiną i w wieku XIX. Podczas II wojny światowej wnętrze zostało doszczętnie wypalone. Zagładzie uległo praktycznie całe wyposażenie. Prace nad rekonstrukcją obiektu zakończyły się w 1960. 
Architektura i otoczenie.
Obiekt jest murowany (czerwona cegła), jednonawowy. Otoczony ceglanym murem. Wewnątrz muru stare lipy i XIX-wieczna dzwonnica z sygnaturką.
Cmentarz.
Wewnątrz murów zlokalizowany jest stary cmentarz, na którym pochowano m.in.:

</doc>
<doc id="3878127" url="https://pl.wikipedia.org/wiki?curid=3878127" title="Seli-Nurme">
Seli-Nurme

Seli-Nurme – wieś w Estonii, w prowincji Rapla, w gminie Rapla.

</doc>
<doc id="3878130" url="https://pl.wikipedia.org/wiki?curid=3878130" title="Plan Junckera">
Plan Junckera

Plan Junckera ("Plan Inwestycyjny dla Europy", ang. "European Commission Investment Plan for Europe") – przygotowany przez Komisję
Europejską i Europejski Bank Inwestycyjny plan pobudzenia inwestycji w gospodarce europejskiej w dwóch obszarach: szeroko rozumianej infrastrukturze i sektorze małych i średnich przedsiębiorstw.
Plan powstał w czerwcu 2015 z inicjatywy Jeana-Claude'a Junckera, przewodniczącego Komisji Europejskiej. Był odpowiedzią na spowolnienie gospodarcze Europy wywołane kryzysem gospodarczym i finansowym, które przyczyniły się do spadku poziomu inwestycji w Unii Europejskiej o ok. 15% w stosunku do 2007. Celem planu jest spowodowanie wzrostu inwestycji europejskich w sektorze badań i rozwoju, infrastruktury, wzrost konkurencyjności, zwiększenie liczby miejsc pracy oraz ożywienie gospodarcze w sektorze małych i średnich przedsiębiorstw.
Wsparcie w ramach planu mogą uzyskać przedsięwzięcia z następujących sektorów: energetyki, infrastruktury transportowej, technologii informatycznych, ochrony środowiska, kapitału ludzkiego, kultury i zdrowia oraz badań i innowacji. Najważniejszym filarem planu jest Europejski Fundusz na rzecz Inwestycji strategicznych, o początkowej wielkości 21 miliardów euro. Ta suma pozwolić ma na wygenerowanie puli dodatkowych środków na inwestycje, którymi zarządzać będzie Europejski Bank Inwestycyjny w zakresie wsparcia infrastruktury i przedsiębiorstw oraz Europejski Fundusz Inwestycyjny w zakresie wsparcia sektora małych i średnich firm.

</doc>
<doc id="3878132" url="https://pl.wikipedia.org/wiki?curid=3878132" title="Wincenty (Brylejew)">
Wincenty (Brylejew)

Wincenty, imię świeckie Wiaczesław Władimirowicz Brylejew (ur. 20 listopada 1979 w Benderach) – rosyjski biskup prawosławny.
Życiorys.
Ukończył szkołę średnią w Benderach, od dzieciństwa był prisłużnikiem (ministrantem) w soborze Przemienienia Pańskiego w Benderach. Od 1995 nauczał przedmioty „Podstawy prawosławia” w początkowych klasach szkoły nr 15 w tym samym mieście. 3 stycznia 1997 został postrzyżony na mnicha przez biskupa dubosarskiego Justyniana i przyjął imię zakonne Wincenty na cześć św. Wincentego z Saragossy. Dzień później ten sam hierarcha wyświęcił go na hierodiakona. W listopadzie 1997 został skierowany do służby duszpasterskiej w cerkwi Opieki Matki Bożej w Tyraspolu. Dwa lata później przeniesiono go do służby w soborze Narodzenia Pańskiego w tym samym mieście. W latach 1999–2005 zaocznie uczył się w seminarium duchownym w Moskwie.
Od 2001 do 2007 był spowiednikiem uczniów prawosławnego gimnazjum „Tałant” w Tyraspolu oraz nauczycielem w tejże szkole. W 2002 podjął również pracę wykładowcy w szkole duchownej w Benderach. 7 kwietnia 2004 biskup tyraspolski i dubosarski Justynian wyświęcił go na hieromnicha. W tym samym roku, nadal pracując w szkołach, hieromnich Wincenty został proboszczem parafii Opieki Matki Bożej w Tyraspolu, a rok później – kapelanem organizacji Kozaków Czarnomorskich w Naddniestrzu. W 2005 otrzymał godność ihumena. W 2007 ukończył w trybie zaocznym studia na Państwowym Uniwersytecie Mołdawii.
W 2007 został przeniesiony do eparchii saratowskiej i podjął pracę duszpasterską w cerkwi Opieki Matki Bożej w Saratowie. W 2009 ukończył Kijowską Akademię Duchowną i został zatrudniony jako wykładowca seminarium duchownego w Saratowie. Od 2010 był również kapelanem organizacji kozackich.
W 2011 przeszedł do służby w eparchii włodzimierskiej i został proboszczem parafii Podwyższenia Krzyża Pańskiego w Kostieriewie. W 2013, gdy parafia ta znalazła się w granicach nowo powstałej eparchii aleksandrowskiej, został w niej przewodniczącym wydziału liturgicznego oraz komisji historyczno-archiwalnej. W 2015 rozpoczął zaoczne studia na Państwowym Uniwersytecie Pedagogicznym im. Minina w Niżnym Nowogrodzie.
W 2016 został przeniesiony do eparchii czelabińskiej, gdzie służył w soborze Narodzenia Pańskiego w Czelabińsku. W tym samym roku został nominowany na biskupa złatoustowskiego i satkińskiego, pierwszego ordynariusza nowo erygowanej eparchii. W tym samym roku otrzymał godność archimandryty. W 2017 został wyświęcony na biskupa przez patriarchę moskiewskiego i całej Rusi Cyryla.

</doc>
<doc id="3878136" url="https://pl.wikipedia.org/wiki?curid=3878136" title="26 Armia (ZSRR)">
26 Armia (ZSRR)

26 Armia (ros. 26-я армия) – związek operacyjny Armii Czerwonej z okresu II wojny światowej.
Historia.
Armia formowana czterokrotnie:
Skład.
22 czerwca 1941 roku:

</doc>
<doc id="3878137" url="https://pl.wikipedia.org/wiki?curid=3878137" title="Subfyla czońska">
Subfyla czońska

Subfyla czońska – jedna z gałęzi językowej fyli andyjskiej złożona z praktycznie wymarłej rodziny czońskiej i języka mapucze.

</doc>
<doc id="3878138" url="https://pl.wikipedia.org/wiki?curid=3878138" title="Frans Vandersteen">
Frans Vandersteen



</doc>
<doc id="3878139" url="https://pl.wikipedia.org/wiki?curid=3878139" title="Cerkiew św. Dymitra w Lazarevacu">
Cerkiew św. Dymitra w Lazarevacu

Cerkiew św. Dymitra – prawosławna cerkiew-pomnik w Lazarevcu (dzielnicy Belgradu), nosząca wezwanie św. Dymitra, w jurysdykcji eparchii szumadijskiej Serbskiego Kościoła Prawosławnego.
Historia.
Cerkiew została wzniesiona w latach 1938–1941 według projektu Ivana Riki. Zbudowano ją w celu upamiętnienia żołnierzy serbskich poległych w bitwie nad Kolubarą w 1914. Ideę budowy obiektu wspierał osobiście patriarcha serbski Barnaba, który jednak nie dożył ukończenia budowy. Podczas II wojny światowej, 7 czerwca 1941, budynek został uszkodzony wskutek bombardowania, a po zakończeniu działań wojennych odbudowany. W latach 1960–1961 architekci Pavlović, Tadić i Hrabovski zbudowali nową kryptę, w której pochowani są serbscy żołnierze. W krypcie znajdują się brązowe płaskorzeźby Mihaily Tomicia przedstawiające sceny bitwy z 1914 oraz marmurowe tablice z nazwami pułków walczących w niej. W podziemiu cerkwi pochowano 20 tys. serbskich żołnierzy. W 2004 rozpoczęto nadal nieukończony remont obiektu. Od 1981 cerkiew wpisana jest do serbskiego rejestru zabytków o szczególnym znaczeniu.

</doc>
<doc id="3878141" url="https://pl.wikipedia.org/wiki?curid=3878141" title="Języki czońskie">
Języki czońskie

Języki czońskie – autochtoniczna południowoamerykańska rodzina językowa właściwie wymarłych języków używanych na terenie Chile i Argentyny, głównie na obszarze Patagonii.

</doc>
<doc id="3878142" url="https://pl.wikipedia.org/wiki?curid=3878142" title="Stowarzyszenie rodzimowierców Serbii „Staroslavci”">
Stowarzyszenie rodzimowierców Serbii „Staroslavci”

Stowarzyszenie rodzimowierców Serbii „Staroslavci” – stowarzyszenie serbskich rodzimowierców, powstałe w Belgradzie w 2012 roku. „Staroslavci” są pierwszym i jedynym dotychczas zarejestrowanym stowarzyszeniem rodzimowierców w Serbii. Oficjalna data założenia stowarzyszenia to 22 września 2012 roku – równonoc jesienna. Rozpoczęcie działalności nastąpiło 22 grudnia 2012, w dzień po Szczodrych Godach – przesileniu zimowym. „Staroslavci” promują w Serbii idee powrotu do rodzimowierstwa słowiańskiego.
Cele.
Do celów stowarzyszenia „Staroslavci” należą:
Struktura stowarzyszenia.
Stowarzyszeniem zarządza Rada, złożona z dziesięciu członków. Szef Rady pełni funkcję prezesa stowarzyszenia. Członkowie Rady wybierani są raz w roku w drodze głosowania przez Wiec, w którym uczestniczą wszyscy członkowie Stowarzyszenia. Członkiem „Staroslavci” może się stać każda osoba dorosła, która podpisze wniosek wraz z zobowiązaniem do przestrzegania statutu i regulaminu stowarzyszenia.
Działalność.
„Staroslavci” w roku 2015 zorganizowało 11 spotkań rodzimowierców. Największe wiece odbyły się podczas równonocy (jesienią i wiosną) oraz przesileń, świąt, które dla dawnych Słowian były najważniejsze. W największym wiecu „Staroslavci” uczestniczyło kilkaset osób.
Stowarzyszenie wydaje pierwszy rodzimowierczy kalendarz w Serbii.
W styczniu 2013 roku ukazała się książka jednego z członków „Staroslavci”, Vesna Kakaševskiego, pod tytułem „Rodna vera - zbornik radova o staroj veri Slovena i njenoj obnovi”.
W czerwcu 2013 roku „Staroslavci” współorganizowali pokojowe protesty przeciwko wycięciu siedemsetletniego dębu „Zapisa” w miejscowości Savinac.
W listopadzie 2013 roku „Staroslavci” rozpoczęli akcję zalesiania Serbii pod nazwą „Sadi, ne seci”. W jej trakcie posadzono dotąd wielką liczbę młodych dębów. W tym samym miesiącu z inicjatywy Stowarzyszenia ukazało się pierwsze serbskie czasopismo rodzimowiercze „Slava!”.
„Staroslavci” organizowali pomoc dla poszkodowanych podczas powodzi, które dotknęły Serbię w 2014 roku.
We wrześniu 2014 roku miał miejsce pierwszy rodzimowierczy ślub w Serbii, zorganizowany przez stowarzyszenie.
Czasopismo „Slava!”.
Czasopismo „Slava!” jest organem prasowym Stowarzyszenia rodzimowierców Serbii „Staroslavci”. Funkcję redaktora naczelnego pełni Vesna Kakaševski. Pierwszy numer magazynu pojawił się w listopadzie 2013 roku, zaś po ukazaniu się dwóch pierwszych numerów spotkał się z zainteresowaniem ze strony miłośników mitologii słowiańskiej i rodzimowierstwa, jak również samej społeczności rodzimowierców. Drugi numer magazynu zszedł z prasy w czerwcu 2014 roku, zaś trzeci w marcu 2016. Czasopismo zostało skatalogowane w publikacji Biblioteki Narodowej Serbii.

</doc>
<doc id="3878144" url="https://pl.wikipedia.org/wiki?curid=3878144" title="Maksym Życzykow">
Maksym Życzykow

Maksym Serhijowycz Życzykow, ukr. Максим Сергійович Жичиков (ur. 7 listopada 1992 we wsi Krasnopawliwka, w obwodzie charkowskim, Ukraina) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Szkoły Sportowej w Charkowie, barwy której bronił w juniorskich mistrzostwach Ukrainy (DJuFL). Karierę piłkarską rozpoczął 17 lipca 2009 w drużynie rezerw Szachtara Donieck, a od 2011 występował w drużynie młodzieżowej Szachtara. Latem 2013 został wypożyczony do Zorii Ługańsk, jednak również nie wychodził na boisko w podstawowym składzie ługańskiego klubu. Latem 2013 został wypożyczony do pierwszoligowego FK Sumy, gdzie zagrał 16 spotkań. W sezonie 2015/16 był zawodnikiem Illicziwca Mariupol. W lipcu 2016 przeniósł się do FK Ołeksandrija, w którym grał do końca grudnia 2016. 3 stycznia 2017 znów został piłkarzem Illicziwca. 22 lipca 2017 przeszedł do litewskiego FK Jonava, ale już we wrześniu 2017 został piłkarzem MFK Mikołajów. W lutym 2018 przeniósł się do FK Połtawa. 4 sierpnia 2018 podpisał kontrakt z fińskim Kokkolan Palloveikot. 22 lutego 2019 zasilił skład Arsenału Kijów. 17 sierpnia 2019 przeszedł do FK Mynaj.
Kariera reprezentacyjna.
Występował w juniorskich reprezentacjach Ukrainy U-17 i U-19. Potem bronił barw młodzieżówki.

</doc>
<doc id="3878146" url="https://pl.wikipedia.org/wiki?curid=3878146" title="Języki keczumarańskie">
Języki keczumarańskie

Subfyla keczumarańska – jedna z gałęzi językowych fyli andyjskiej, składająca się z dwóch bogatych populacyjnie, endogennych rodzin językowych Ameryki Południowej, tj. keczua i ajmara.

</doc>
<doc id="3878162" url="https://pl.wikipedia.org/wiki?curid=3878162" title="Katastrofa lotnicza w Batumi">
Katastrofa lotnicza w Batumi

Katastrofa lotnicza w Batumi – katastrofa samolotu Iljuszyn Ił-18, należącego do Sił Powietrznych Federacji Rosyjskiej, do której doszło 25 października 2000 roku w pobliżu portu lotniczego w Batumi w Gruzji. W wyniku katastrofy śmierć poniosły 84 osoby (73 pasażerów i 11 członków załogi) – wszyscy na pokładzie.
Statek powietrzny.
Samolot Iljuszyn Ił-18 o znakach rejestracyjnych RA-74295 (nr seryjny 106-02) został wyprodukowany w grudniu 1968 roku i od początku był eksploatowany przez rosyjskie siły powietrzne. Po 1993 roku samolot był wypożyczany cywilnym liniom lotniczym jako samolot pasażerski Do chwili wypadku wylatał 15256 godzin i wykonał 7694 loty. Feralnego dnia kapitanem statku powietrznego był Aleksandr Kotow, a drugim pilotem był Oleg Urin.
Przebieg lotu.
Samolot odbywał lot z Moskwy do Batumi. Na jego pokładzie znajdowało się 45 żołnierzy oraz ich rodziny, w tym 7 dzieci. Gdy samolot podchodził do lądowania w Batumi, nad miastem przechodziła burza. Piloci podchodzili do lądowania od strony Morza Czarnego, ale ograniczona widoczność spowodowała, że postanowili okrążyć lotnisko i podejść do lądowania od strony pasma górskiego. Z powodu błędu nawigatora, samolot zboczył z kursu. Niestety, kontroler lotu nie zauważył tego faktu i nie nawiązał kontaktu z załogą. Iljuszyn rozbił się o zalesione zbocze góry Mtirala na wysokości 1336 m n.p.m. W katastrofie zginęły wszystkie osoby przebywające na pokładzie.
Po katastrofie.
Po katastrofie władze Rosji zadecydowały o wycofaniu z użytku wszystkich Iłów-18.

</doc>
<doc id="3878169" url="https://pl.wikipedia.org/wiki?curid=3878169" title="Opis podróży (Wilhelm z Rubruk)">
Opis podróży (Wilhelm z Rubruk)

Opis podróży – dzieło kronikarskie Wilhelma z Rubruk. Stanowi ono zapis doświadczeń i obserwacji z podróży do Mongolii na dwór tamtejszego chana. Autor był zakonnikiem, franciszkaninem i udał się do Azji w misji dyplomatycznej na polecenie papieża. Dzieło jest najobszerniejszym sporządzonym w średniowieczu opisem kultury mongolskiej, jaki zachował się do naszych czasów. Jest on wcześniejszy od relacji Marco Polo. Jest zarazem bardziej szczegółowy od przekazów Jana Carpiniego i Benedykta Polaka, zwłaszcza, gdy chodzi o kwestie związane z religią. Utwór przełożył na język polski Mikołaj Olszewski.
Utwór Wilhelma z Rubruk zawiera elementy fantastyczne, typowe dla średniowiecznych opowieści. Autor wspomina między innymi o psiogłowcach.

</doc>
<doc id="3878170" url="https://pl.wikipedia.org/wiki?curid=3878170" title="Jefferson Louis">
Jefferson Louis

Jefferson Lee Louis (ur. 22 lutego 1979 w Harrow (Londyn), Wielka Brytania) – dominicki piłkarz, grający na pozycji napastnika.
Kariera piłkarska.
Kariera klubowa.
Karierę piłkarską rozpoczął w klubie Risborough Rangers F.C. Potem występował w ponad 30 klubach z English Football League oraz nizszych angielskim lig.
Kariera reprezentacyjna.
W 2008 rozegrał jeden mecz w narodowej reprezentacji Dominiki.

</doc>
<doc id="3878173" url="https://pl.wikipedia.org/wiki?curid=3878173" title="Ahonen">
Ahonen

Ahonen – fińskie nazwisko

</doc>
<doc id="3878188" url="https://pl.wikipedia.org/wiki?curid=3878188" title="Języki keczua">
Języki keczua

Języki keczua (keczuańskie, kiczuańskie) (oryg. "runa simi", czyli „język ludowy”) – duża autochtoniczna rodzina językowa Ameryki Południowej złożona z 44 etnolektów, używana przez indiańskie plemiona Keczua zamieszkujące głównie krainę Andów na obszarach Peru, Boliwii i Ekwadoru. 

</doc>
<doc id="3878206" url="https://pl.wikipedia.org/wiki?curid=3878206" title="Kosmos 108">
Kosmos 108

Kosmos 108 – radziecki satelita badawczy typu DS-U1-G, będący częścią programu Dniepropetrowsk Sputnik (DS). Służył do badania interakcji pomiędzy aktywnością słoneczną a górnymi warstwami ziemskiej atmosfery. Satelita został zbudowany przez zakłady KB Jużnoje. Został wyniesiony na niską orbitę okołoziemską przez rakietę nośną Kosmos 63S1 startującą z kosmodromu Kapustin Jar 11 lutego 1966 roku. Po znalezieniu się na orbicie otrzymał oznaczenie COSPAR 1966-011A. Satelita zakończył swoją misję 26 lutego 1966 roku i spłonął w górnych warstwach atmosfery 21 listopada tego samego roku.

</doc>
<doc id="3878215" url="https://pl.wikipedia.org/wiki?curid=3878215" title="Uri-Cewi Grinberg">
Uri-Cewi Grinberg

Uri-Cewi Grinberg (hebr.: אורי צבי גרינברג, ang.: "Uri Zvi Greenberg", ur. jako Tur Malka 10 stycznia 1894 lub 1895 lub 1896 w Białym Kamieniu w Galicji, zm. 8 maja 1981 w Izraelu) – izraelski poeta i polityk. Jeden z pionierów ekspresjonizmu w literaturze jidysz, uznawany za jednego z największych poetów literatury hebrajskiej. W latach 1949–1951 poseł do Knesetu z listy prawicowej partii Herut.
Życiorys.
Urodził się jako Tur Malka w Białym Kamieniu w Galicji, w ówczesnych Austro-Węgrzech (obecnie Ukraina) 10 stycznia 1894 lub 1895 lub 1896. Był synem chasydzkiego rabina, we Lwowie odebrał tradycyjne wykształcenie. Od 1912 publikował wiersze w języku jidysz, w 1915 wydał swój pierwszy tomik poetycki. W tym samym roku został wcielony do armii austro-węgierskiej, w której służył podczas I wojny światowej do 1918, kiedy to zdezerterował i powrócił do Galicji. Po zakończeniu wojny mieszkał w Warszawie, gdzie od 1920 był współwydawcą ekspresjonistycznego czasopisma wydawanego w jidysz. Przez jakiś czas mieszkał w Berlinie
Związał się z najbardziej prawicowym skrzydłem rewizjonistycznego syjonizmu. W 1924 wyemigrował do stanowiącej brytyjski mandat Palestyny. Pracował w Dolinie Jezreel i Petach Tikwie. Następnie powrócił do Polski, gdzie w latach 1931–1935 był redaktorem warszawskiej rewizjonistycznej gazety wydawanej w języku jidysz. W przededniu II wojny światowej ponownie wyjechał, tym razem na stałe, do Palestyny.
W 1947 po raz pierwszy otrzymał literacką Nagrodę Bialika.
W pierwszych izraelskich wyborach parlamentarnych w 1949 dostał się do izraelskiego parlamentu z listy prawicowego Herutu. W Knesecie I kadencji zasiadał w komisji edukacji i kultury. W kolejnych wyborach stracił miejsce w parlamencie.
W 1954 po raz drugi otrzymał Nagrodę Bialika, w 1957 został laureatem Nagrody Izraela. W 1976 został uhonorowany przez Kneset na specjalnej sesji parlamentarnej. W 1977 po raz trzeci został laureatem Nagrody Bialika.
Zmarł 8 maja 1981 w Izraelu w wieku osiemdziesięciu siedmiu lat.
Był szwagrem Szemu’ela Tamira.
Twórczość.
Tworzył w jidysz oraz po hebrajsku. Był jednym z pionierów ekspresjonizmu w literaturze jidysz. W latach 1918–1919 współpracował z Samuelem Jakubem Imberem, Melechem Rawiczem, Dawidem Kenigsbergiem i Jakubem Mestelem w redakcji miesięcznika literackiego „Najland”. Już w 1922 ostrzegał przed Holocaustem, w takich utworach jak "In malkhus fun tselem". Jego wczesna poezja pozostawała pod widocznym wpływem twórczości Walta Whitmana. Po emigracji do Palestyny tworzył już tylko w języku hebrajskim. Od lat trzydziestych jego twórczość stała się niezwykle upolityczniona. Wykorzystywał poezję, by łączyć religijno-mistyczne podejście do syjonizmu z podejściem skrajnie nacjonalistycznym, charakterystycznym dla rewizjonistycznego syjonizmu.
Jest uważany za jednego z najwybitniejszych poetów tworzących w języku hebrajskim.

</doc>
<doc id="3878216" url="https://pl.wikipedia.org/wiki?curid=3878216" title="Uri-Cewi Greenberg">
Uri-Cewi Greenberg



</doc>
<doc id="3878217" url="https://pl.wikipedia.org/wiki?curid=3878217" title="Uri-Zvi Greenberg">
Uri-Zvi Greenberg



</doc>
<doc id="3878218" url="https://pl.wikipedia.org/wiki?curid=3878218" title="Uri Zvi Greenberg">
Uri Zvi Greenberg



</doc>
<doc id="3878219" url="https://pl.wikipedia.org/wiki?curid=3878219" title="Uri Zwi Greenberg">
Uri Zwi Greenberg



</doc>
<doc id="3878222" url="https://pl.wikipedia.org/wiki?curid=3878222" title="Szemu’el Kac">
Szemu’el Kac



</doc>
<doc id="3878223" url="https://pl.wikipedia.org/wiki?curid=3878223" title="Shmuel Katz">
Shmuel Katz



</doc>
<doc id="3878224" url="https://pl.wikipedia.org/wiki?curid=3878224" title="Szemuel Kac">
Szemuel Kac



</doc>
<doc id="3878225" url="https://pl.wikipedia.org/wiki?curid=3878225" title="Szmuel Katz">
Szmuel Katz



</doc>
<doc id="3878226" url="https://pl.wikipedia.org/wiki?curid=3878226" title="Szemu’el Katz">
Szemu’el Katz



</doc>
<doc id="3878227" url="https://pl.wikipedia.org/wiki?curid=3878227" title="Szemu'el Kac">
Szemu'el Kac



</doc>
<doc id="3878228" url="https://pl.wikipedia.org/wiki?curid=3878228" title="Szemuel Katz">
Szemuel Katz



</doc>
<doc id="3878231" url="https://pl.wikipedia.org/wiki?curid=3878231" title="Szemu’el Kac (polityk)">
Szemu’el Kac (polityk)

Szemu’el Kac (hebr.: שמואל כץ, ang.: "Shmuel Katz", ur. 9 grudnia 1914 w Johannesburgu, zm. 9 maja 2008 w Tel Awiwie) – izraelski pisarz, dziennikarz, wydawca i polityk, sekretarz Ze’ewa Żabotyńskiego, w latach 1949–1951 poseł do Knesetu z listy Herutu.
Życiorys.
Urodził się jako Samuel Katz 9 grudnia 1914 w Johannesburgu w ówczesnym brytyjskim dominium – Związku Południowej Afryki. Był synem Alexandra i Luby Katzów. W wieku 16 lat przetłumaczył z jidysz na angielski historię Legionu Żydowskiego napisaną przez jednego z jego liderów, Ze’ewa Żabotyńskiego. W 1930 przystąpił do prawicowej syjonistycznej organizacji młodzieżowej Betar, od 1932 był związany z ruchem odnowy kultury hebrajskiej w Johannesburgu, a w latach 1932–1934 należał do kierownictwa młodzieżówki Światowej Organizacji Syjonistycznej w Południowej Afryce. Studiował na uniwersytecie, ale studiów nie ukończył, gdyż w 1936 wyemigrował do Palestyny, gdzie zmienił imię na hebrajskie Szemu’el.
W 1937 został członkiem Irgunu. Został sekretarzem przywódcy i ideologa ugrupowania Ze’ewa Żabotyńskiego. W 1939 na żądanie Żabotyńskiego przeprowadził się do Londynu, gdzie mieszkał w czasie II wojny światowej. Założył reprezentujący syjonizm rewizjonistyczny tygodnik „The Jewish Standard” i był jego redaktorem naczelnym w latach 1939–1941. W latach 1943–1944 był redaktorem brytyjskiej gazety „Daily Express”, w 1945 powrócił do kierowania „The Jewish Standard”. W 1946 powrócił do Palestyny i wszedł do kierownictwa Irgunu jako odpowiedzialny za kampanię informacyjną w Europie. W 1948 brał udział w przygotowaniu transportu broni dla organizacji, która zakończyła się konfrontacją z Siłami Zbrojnymi Izraela (tzw. sprawa Altaleny).
Współpracował z Menachemem Beginem i jak większość kierownictwa Irgunu w 1948 był jednym z założycieli Herutu i członkiem jego komitetu wykonawczego do 1951. W pierwszych wyborach parlamentarnych w Izraelu 1949 dostał się do izraelskiego parlamentu. W Knesecie pierwszej kadencji zasiadał w komisjach: spraw zagranicznych i obrony; budownictwa oraz konstytucyjnej, prawa i sprawiedliwości.
W kolejnych wyborach nie kandydował. Odszedł od czynnej polityki zawiedziony marginalną rolą Herutu w izraelskiej polityce. Poświęcił się założonemu przez siebie wydawnictwu. W 1966 ukazała się jego książka wspomnieniowa o Irgunie, przez kolejne trzydzieści lat napisał jeszcze kilka książek historycznych i biograficznych. W 1967 był jednym z założycieli i członkiem zarządu Ruchu na rzecz Wielkiego Izraela oraz stałym publicystą w wydawanym przez ruch czasopiśmie „Zot Ha’Aretz”. W 1973 Ruch wraz z Herutem i innymi ugrupowaniami stał się częścią Likudu. Po pierwszych wygranych przez izraelską prawicę wyborach (1977) Kac został doradcą premiera Menachema Begina do spraw polityki informacyjnej. W imieniu premiera spotykał się z wieloma zagranicznymi politykami, w tym z prezydentem Stanów Zjednoczonych Jimmym Carterem, starając się zmienić postrzeganie Begina jako terrorysty i reakcjonisty. W 1978 roku zrezygnował jednak w proteście przeciwko izraelskim ustępstwom, głównie terytorialnym, wobec Egiptu i planom zwrotu Synaju, do których ostatecznie doszło zgodnie z podpisanym we wrześniu 1979 Porozumieniem z Camp David. Pokój z Arabami uważał za iluzoryczny, sprzeciwiał się oddawaniu Ziemi Izraela. W 1978 Kac opuścił również Herut. Mimo to podczas przeprowadzonych w 1979 wyborów przewodniczącego partii, wygranych po raz trzynasty przez Begina, jedyne głosy, których nie dostał premier, otrzymał Kac.
W 1995 napisał biografię Żabotyńskiego – "Jabo". Był cenionym pisarzem historycznym, do jego najbardziej znanych publikacji należy także "".
Zmarł w Tel Awiwie 9 maja 2008 w wieku dziewięćdziesięciu trzech lat.
Życie prywatne.
Miał syna Juwala.
Publikacje.
Wszystkie publikacje pierwotnie po hebrajsku, większość doczekała się angielskich tłumaczeń, angielskie tytuły za anglojęzycznymi źródłami:

</doc>
<doc id="3878233" url="https://pl.wikipedia.org/wiki?curid=3878233" title="Hillel Kook">
Hillel Kook

Hillel Kook, pseud. Peter H. Bergson (hebr.: הלל קוק, ur. 24 lipca 1915 na Litwie, zm. 18 sierpnia 2001) – izraelski polityk, w latach 1949–1951 poseł do Knesetu z listy Herutu. Przywódca Grupy Bergsona
W wyborach parlamentarnych w 1949 po raz pierwszy i jedyny dostał się do izraelskiego parlamentu.

</doc>
<doc id="3878234" url="https://pl.wikipedia.org/wiki?curid=3878234" title="Peter H. Bergson">
Peter H. Bergson



</doc>
<doc id="3878235" url="https://pl.wikipedia.org/wiki?curid=3878235" title="Peter Bergson">
Peter Bergson



</doc>
<doc id="3878238" url="https://pl.wikipedia.org/wiki?curid=3878238" title="Carriers at War (gra komputerowa)">
Carriers at War (gra komputerowa)



</doc>
<doc id="3878242" url="https://pl.wikipedia.org/wiki?curid=3878242" title="Elżbieta Wittelsbach">
Elżbieta Wittelsbach



</doc>
<doc id="3878243" url="https://pl.wikipedia.org/wiki?curid=3878243" title="Mistrzostwa Świata Wojskowych w Zapasach 2014">
Mistrzostwa Świata Wojskowych w Zapasach 2014

XXIX Mistrzostwa Świata Wojskowych w zapasach w 2014 rozgrywane były w dniach 1–8 października na terenie bazy wojskowej Joint Base McGuire–Dix–Lakehurst, w okolicach Trenton w amerykańskim stanie New Jersey.

</doc>
<doc id="3878244" url="https://pl.wikipedia.org/wiki?curid=3878244" title="Enoch Seeman">
Enoch Seeman



</doc>
<doc id="3878245" url="https://pl.wikipedia.org/wiki?curid=3878245" title="Figura św. Jana Nepomucena w Nowej Rudzie">
Figura św. Jana Nepomucena w Nowej Rudzie



</doc>
<doc id="3878251" url="https://pl.wikipedia.org/wiki?curid=3878251" title="Gerard II">
Gerard II



</doc>
<doc id="3878252" url="https://pl.wikipedia.org/wiki?curid=3878252" title="Grandpaparapa">
Grandpaparapa



</doc>
<doc id="3878264" url="https://pl.wikipedia.org/wiki?curid=3878264" title="Metro (zespół muzyczny)">
Metro (zespół muzyczny)

Metro – jugosłowiańska i serbska grupa wykonująca muzykę z pogranicza heavy metalu i hard rocka, założona w 1981 roku w Jagodinie.
Historia zespołu.
Zespół sformowany został we wrześniu 1981 roku – założyli go bracia Ivan (gitarzysta) i Petar Maksimović (gitarzysta basowy). W oryginalnym składzie zespołu znaleźli się również perkusista Zdravko Lalić, klawiszowiec Saša Krstić oraz główny wokalista grupy, Branko Savić. Jeszcze przed nagraniem pierwszej płyty zespół aktywnie udzielał się na jugosłowiańskiej scenie muzycznej, organizując liczne koncerty. Grupa zyskała szerszy rozgłos w 1982 roku, gdy podczas Festiwalu Omladina w Suboticy zdobyła drugą nagrodę publiczności. Rok później, nakładem państwowej wytwórni PGP-RTB, ukazał się debiutancki album grupy, "Čupave glave". Pierwsze wydanie albumu obejmowało 3000 egzemplarzy. W okresie od stycznia do marca 1983 roku zespół grał jako support brytyjskiej grupy Saxon podczas koncertów tejże w Belgradzie i Zagrzebiu. Po dłuższym braku aktywności zespołu ukazał się drugi album grupy, "Eksplozija". Album ten, wydany w 1995 roku nakładem wytwórni ITMM, nagrany został w nowym składzie; z poprzedniego składu w nagraniach do nowej płyty udział wziął tylko wokalista Branko Savić. Wkrótce pojawiły się plany wydania nowej płyty, zamysł ten nie został jednak zrealizowany, a sam zespół pozostał nieaktywny aż do roku 2010, gdy ukazał się nowy singiel grupy, "Ona je kao zver".

</doc>
<doc id="3878275" url="https://pl.wikipedia.org/wiki?curid=3878275" title="Feldflieger-Abteilung 44">
Feldflieger-Abteilung 44

Feldflieger-Abteilung Nr. 44 – FFA 44 (Polowy oddział lotniczy nr 44) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w drugim miesiącu I wojny światowej, w dniu 13 września 1914 roku z Festtungsfliegerabteilung 1 i weszła w skład większej jednostki 2 kompanii Batalionu Lotniczego nr 4 w Metz. Jednostka uczestniczyła w walkach na froncie zachodnim.
11 stycznia 1917 roku jednostka została przeformowana i zmieniona we Fliegerabteilung 44 – (FA 44).
W jednostce służył m.in. późniejszy as Jagdstaffel 5 Karl Treiber.

</doc>
<doc id="3878279" url="https://pl.wikipedia.org/wiki?curid=3878279" title="Feldflieger-Abteilung 45">
Feldflieger-Abteilung 45

Feldflieger-Abteilung Nr. 45 – FFA 45 (Polowy oddział lotniczy nr 45) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w drugim miesiącu I wojny światowej, w dniu 13 września 1914 roku z Festtungsfliegerabteilung 5 i weszła w skład większej jednostki 3 kompanii Batalionu Lotniczego nr 2 w Królewcu. Jednostka uczestniczyła w walkach na froncie wschodnim. 
11 stycznia 1917 roku jednostka została przeformowana i zmieniona w Fliegerabteilung 1 - (FA 1).

</doc>
<doc id="3878297" url="https://pl.wikipedia.org/wiki?curid=3878297" title="Motherwell F.C. w europejskich pucharach">
Motherwell F.C. w europejskich pucharach



</doc>
<doc id="3878301" url="https://pl.wikipedia.org/wiki?curid=3878301" title="Feldflieger-Abteilung 46">
Feldflieger-Abteilung 46

Feldflieger-Abteilung Nr. 46 – FFA 46 (Polowy oddział lotniczy nr 46) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona w drugim miesiącu I wojny światowej, w dniu 17 września 1914 roku w Fliegerersatz Abteilung Nr. 4 i weszła w skład większej jednostki Batalionu Lotniczego nr 2. Jednostka uczestniczyła w walkach na froncie wschodnim. 
11 stycznia 1917 roku jednostka została przeformowana i zmieniona w Fliegerabteilung 2 - (FA 2).

</doc>
<doc id="3878311" url="https://pl.wikipedia.org/wiki?curid=3878311" title="Nazwa geograficzna">
Nazwa geograficzna



</doc>
<doc id="3878331" url="https://pl.wikipedia.org/wiki?curid=3878331" title="Sprężyki">
Sprężyki

Sprężyki (Elateroidea) – nadrodzina chrząszczy z podrzędu wielożernych i serii sprężykokształtnych.
Grupa zróżnicowana. U Cerophytidae, goleńczykowatych, podrywkowatych i sprężykowatych wyrostek przedpiersia i bruzda na śródpiersiu tworzą mechanizm sprężynujący, umożliwiający podskakiwanie po przewróceniu na grzbiet. Pojawił się on niezależnie przynajmniej dwa razy. Larwy większości gatunków żywią się martwym drewnem, pozostałych korzeniami lub są drapieżne. Rodziny kantaroidalne, jak omomiłkowate, karmazynkowate i świetlikowate, cechują miękkie ciała, narządy gębowe przystosowane do pokarmu płynnego, a te aktywne w dzień zwykle także ubarwienie ostrzegawcze. W wielu grupach pojawiła się niezależnie neotenia u samic, np. u Omalisidae, Phengodidae, Rhagophthalmidae, świetlikowatych oraz plemion Cebrionini i Drilini ze sprężykowatych. W rodzinach świetlikowatych, Phengodidae, Rhagophthalmidae i sprężykowatych znana jest zdolność do bioluminescencji.
Systematyka i filogeneza.
Należą tu ponad 24 tysiące opisanych gatunków. Początkowo klasyfikowane były one w trzech nadrodzinach: Artematopoidea, Cantharoidea i Elateroidea s.str.. O możliwej konieczności połączenia ich w jedną nadrodzinę wspominał już Crowson w 1955 roku, a dokonali tego w 1995 Lawrence i Newton. Monofiletyzm tak definiowanych Elateroidea potwierdzony został m.in. analizami molekularnymi Bocakovej i innych z 2007 oraz Kundraty i Bocáka z 2011 oraz morfologiczną Lawrence'a i innych z 2011 (z wyłączeniem Rhinothipidae). W analizie Lawrence'a Elateroidea jawiły się jako grupa siostrzana Psephenoidea, natomiast w analizie Kundraty i Bocáka oraz Kundraty i innych z 2014 jako siostrzane dla Byrrhoidea.
W obrębie sprężyków pozycję bazalną zajmują Artematopodidae lub klad obejmujący Artematopodidae, Telegeusidae i Omethidae. Badania molekularne wskazują, że rodziny Eucnemidae, Cerophytidae i Throscidae, które dawniej uważane były za pokrewne sprężykowatym, są z nimi dalej spokrewnione niż np. omomiłkowate. Rodziny Lycidae, Lampyridae, Cantharidae, Omalisidae, Rhagophthalmidae, Phengodidae i Elateridae tworzą klad określany jako „wyższe sprężyki”, w którym pierwsza z wymienionych zajmuje według analizy Kundraty i innych pozycję bazalną.
W systemie Boucharda i innych z 2011 do sprężyków zaliczono 19 rodzin:
Badania molekularne wskazują jednak, że ślimacznikowate należy klasyfikować w obrębie sprężykowatych (zaliczone jako plemię do Agrypinae), a Telegeusidae w obrębie Omethidae.

</doc>
<doc id="3878332" url="https://pl.wikipedia.org/wiki?curid=3878332" title="Elateroidea">
Elateroidea



</doc>
<doc id="3878335" url="https://pl.wikipedia.org/wiki?curid=3878335" title="Prievalský potok">
Prievalský potok

Prievalský potok – potok, lewy dopływ potoku Ľupčianka na Słowacji. Cała jego zlewnia znajduje się w górnej części Doliny Lupczańskiej ("Ľupčianska dolina") w Niżnych Tatrach. Potok wypływa na wysokości około 1250 m na północnych stokach szczytu Latiborská hoľa. Początkowo spływa w kierunku północnym, potem zakręca na wschód i nieco poniżej leśniczówki Kapustisko, na wysokości około 895 m uchodzi do Ľupčianki.
Cała zlewnia potoku znajduje się w granicach Parku Narodowego Niżne Tatry i obejmuje tereny grzbietowych hal i północne stoki Niżnych Tatr porośnięte kosodrzewiną i lasem. Pod względem administracyjnym są to tereny miejscowości Partizánska Ľupča.

</doc>
<doc id="3878338" url="https://pl.wikipedia.org/wiki?curid=3878338" title="Viedenka">
Viedenka

Viedenka – potok, lewy dopływ potoku Ľupčianka na Słowacji. Cała jego zlewnia znajduje się w górnej części Doliny Lupczańskiej ("Ľupčianska dolina") w Niżnych Tatrach. Wypływa na wysokości około 1480 m na północnych stokach w dolince wcinającej się między szczyty Ďurková (1750 m) i Magurka. Spływa w kierunku północnym i w osadzie Magurka na wysokości około 1040 m uchodzi do Ľupčianki.
Viedenka to bardzo krótki potok. Cała jego zlewnia znajduje się w granicach Parku Narodowego Niżne Tatry i obejmuje tereny grzbietowych hal i północne stoki Niżnych Tatr porośnięte kosodrzewiną i lasem.

</doc>
<doc id="3878346" url="https://pl.wikipedia.org/wiki?curid=3878346" title="BLG-120">
BLG-120

BLG-120 – brazylijska bomba kasetowa o wadze 120 kg opracowana przez firmę Target Engenharia et Comércio Ltda i produkowana przez Avribras Aeroespacial SA.
Może zawierać ładunki przeciwpiechotne, przeciwpancerne i odłamkowe. Jest ona stosowana przeciwko celom rozproszonym na powierzchni. Atak może zostać przeprowadzony z różnej wysokości i z różną prędkością. Ładunek składa się z 86 subamunicji.
Po zrzuceniu bomba otwiera swoje osłony. Otwarcie zachodzi w wyniku działania napędzanych mechanicznie zapalników czasowych, znajdujących się na głowicy i w ogonie. Rozproszenie subamunicji uzyskuje się w zależności od prędkości bomby, dzięki rotacji podczas uwalniania ładunków.
Bomby te są przenoszone przez Embraer EMB 312 Tucano, ale mogą być stosowane w Aermacchi MB-326, Embraer EMB 314 Super Tucano, Northrop F-5 Freedom Fighter, AMX International AMX.

</doc>
<doc id="3878361" url="https://pl.wikipedia.org/wiki?curid=3878361" title="Jan Wilhelm">
Jan Wilhelm



</doc>
<doc id="3878363" url="https://pl.wikipedia.org/wiki?curid=3878363" title="Ukrajinśkyj istorycznyj żurnał">
Ukrajinśkyj istorycznyj żurnał

Ukrajinśkyj istorycznyj żurnał () – ukraińskie czasopismo naukowe poświęcone tematyce historycznej, wydawane (obecnie 6 razy w roku) w Kijowie regularnie od lipca 1957 roku przez Instytut Historii Ukrainy oraz Instytut Nauk Politycznych i Etnicznych imienia I. Kurasa Narodowej Akademii Nauk Ukrainy.
Historia.
Ukazuje się w Kijowie od lipca 1957 roku (w latach 1960-1980 raz w miesiącu, w latach 90. i do chwili obecnej – 6 razy w roku). Wydawany jest w języku ukraińskim.
Do 1997 roku ukazało się ponad 410 numerów pisma. Autorami publikacji są znani specjaliści od historii Ukrainy i historii świata. Są wśród nich nie tylko znani badacze z Ukrainy, ale także naukowcy z zagranicy, w szczególności z USA, Kanady, Francji, Niemiec, Wielkiej Brytanii, Czech, Słowacji, Bułgarii, Polski, Rosji, Białorusi itd.
Magazyn poświęca wiele uwagi problematyce historii Ukrainy, historii świata, a także treści i metod nauczania historii w placówkach oświatowych kraju. Materiały publikowane w czasopiśmie w ostatnich latach są prezentowane w kontekście nowej interpretacji historii narodu ukraińskiego. Artykuły naukowe i materiały dokumentalne obejmują głównie te strony historii, które przez długi czas, ze względów ideologicznych, były traktowane fasadowo, tłumione lub celowo zniekształcone.
W czasopiśmie publikowane są materiały do dyskusji, których omówienie pomaga określić dokładniejsze linie koncepcyjne w odniesieniu do całego kierunku historii Ukrainy.
Magazyn posiada stałe działy: artykuły, wiadomości, notatki, które pomagają nauczycielom historii, przegląd źródeł i literatury, kronikę, informacje itd.
Ukrajinśkyj istorycznyj żurnał jest dystrybuowany w ponad 70 krajach na całym świecie. Redakcja magazynu znajduje się w Kijowie.
Rada naukowa.
Byli członkowie rady: Jarosław Isajewycz, Jurij Łeweneć, Pawło Sochań, Petro Trońko, Lubomyr Wynar

</doc>
<doc id="3878367" url="https://pl.wikipedia.org/wiki?curid=3878367" title="Ramžené (szczyt)">
Ramžené (szczyt)

Ramžené (1157 m) – szczyt w zachodniej części Niżnych Tatr na Słowacji. Znajduje się w tzw. Grupie Salatynów ("Salatíny") w górnej części Doliny Lupczańskiej ("Ľupčianska dolina"), po wschodniej stronie Salatína (1630 m). Jego południowe stoki opadają do doliny potoku Malé Železné, we wschodnim kierunku ciągnie się grzbiet tworzący lewe zbocza tego potoku. Grzbiet ten kończy się wybitnym wzniesieniem Červený grúň.
Jest całkowicie porośnięty lasem. Znajduje się w obrębie Parku Narodowego Niżne Tatry i nie prowadzi przez niego żaden szlak turystyczny.

</doc>
<doc id="3878370" url="https://pl.wikipedia.org/wiki?curid=3878370" title="Walram">
Walram

Walram – imię męskie.
Imię to nosili m.in.:

</doc>
<doc id="3878379" url="https://pl.wikipedia.org/wiki?curid=3878379" title="Wilhelm August">
Wilhelm August



</doc>
<doc id="3878381" url="https://pl.wikipedia.org/wiki?curid=3878381" title="Iberdrola">
Iberdrola

Iberdrola () – hiszpańskie przedsiębiorstwo produkujące energię elektryczną, z siedzibą w Bilbao w kraju Basków. Przedsiębiorstwo zatrudnia około 27 169 pracowników (2015) w 12 krajach, na czterech kontynentach i obsługuje 31,67 mln klientów. Spółki stowarzyszone znajdują się w Szkocji (Scottish Power), USA (Avangrid) i wśród innych również firma Elektro w Brazylii. Największym akcjonariuszem spółki w 2013 roku była spółka Katar Investment Holding, a głównymi udziałowcami są ACS, Kutxabank i Bankia.
Realizując plan wzrostu i ekspansji międzynarodowej z 2001 roku, spółka Iberdrola stała największym hiszpańskim koncernem energetycznym o największej wartości giełdowej i światowym liderem w dziedzinie energetyki wiatrowej. Spółka jest notowana na giełdzie Euro Stoxx 50.
Historia.
Iberdrola została utworzona 1 stycznia 1992 roku w wyniku połączenia między "Hidroeléctrica Espanola" i "Iberduero". "Hidroeléctrica Espanola", znana również jako "Hidrola" rozpoczęła działalność w 1907 roku, podczas gdy "Iberduero" powstał w 1944 roku w wyniku połączenia między "Hidroeléctrica Iberia" (1901) i "Saltos del Duero".
Geneza Iberdroli ma związek z hiszpańską industrializacją na początku 20 wieku, kiedy "Hidroeléctrica" została utworzona na Półwyspie Iberyjskim. Według stanu na rok 2011 po zjednoczeniu ze Scottish Power i Energy East (obecnie przemianowana na "Iberdrola USA"), przedsiębiorstwo stało się dużą międzynarodową grupą.
W 1840 roku grupa amerykańskich przedsiębiorców stworzyła "Hartford City Light Company", która włączyła w swoje struktury firmę "East Energy" znajdującą się na wschodnim wybrzeżu Stanów Zjednoczonych a znacznie później przekształciła się w Iberdrolę USA. Tymczasem, tysiące kilometrów dalej w Hiszpanii, miał miejsce podobny proces. W 1901 roku w Bilbao, grupa przedsiębiorców na czele z inżynierem Juana de Urrutia stworzyła "Hidroeléctrica" na Półwyspie Iberyjskim. W 1907 roku, akcjonariusze spółki "Hidroeléctrica" stworzyli "Hidroeléctrica Espanola", aby zaopatrywać w energię Madryt i Walencję. Dziesięć lat później spółka "Saltos del Duero" została założona, otwierając w 1935 roku pierwszą w kraju elektrownię wodną zwaną Elektrownią "Ricobayo".
I wojna światowa zmusiła zakłady przemysłowe do szukania nowych źródeł energii i tworzenia dużych sieci dystrybucji. Na tle ogromnej niestabilności, przedsiębiorstwa energetyczne w Stanach Zjednoczonych zaczęły łączyć wysiłki, żeby stać się wystarczająco silne, aby oprzeć ekonomicznej i finansowej niepewności. Jednak nikt nie przewidział skali krachu na giełdzie w 1929 roku, który doprowadził te nowe grupy na skraj ruiny. W Hiszpanii, która przeżywała okres wzrostu gospodarczego na początku XX wieku, przemysł poniósł poważną porażkę w 1936 roku, której skutek był odczuwalny w ciągu najbliższych dwóch dekad. Wojna domowa gwałtownie zatrzymała rozwój, zostało zniszczonych wiele obiektów a utrzymanie pozostałego sprzętu było bardzo trudne.
Hiszpania ucierpiała z powodu izolacji na arenie międzynarodowej w latach 1940 i miała trudności w dostępie do technologii i materiałów, których ceny szybko rosły. Przyczyny te doprowadziły do połączenia "Hidroeléctrica" i "Saltos del Duero" w jedną spółkę zwaną "Iberduero".
W 1955 roku w Szkocji powstała spółka "the South of Scotland Electricity Board(SSEB)", która zapoczątkowała drogę do stworzenia szkockiej firmy "Scottish Power" cztery dekady później, w 1990 roku. Dwa lata później, "Hidroeléctrica Espanola" i "Iberduero"[4] połączyły się, tworząc "Iberdrolę". W ostatnich latach XX wieku, "Iberdrola" rozpoczęła ekspansję w Ameryce Łacińskiej, głównie w Meksyku i Brazylii.
Ze "Scottish Power" i Iberdrola, które są europejskimi firmami, powstała nowa spółka o nazwie "Energy East Corporation" w 1998 w USA. W skład tej spółki weszły "New York State Electric &amp; Gas acquisition of Central Maine Power, Southern Connecticut Gas Company, Connecticut Natural Gas Company, Berkshire Gas Company and RGS Energy Group". W następstwie wizyty Jose Ignacio Sanchez Galan w 2001 roku Iberdrola zaczęła skupiać się na odnawialnych źródłach energii. W 2007 roku firma rozszerzyła swoją międzynarodową ekspansję, zwiększając swoją obecność w Wielkiej Brytanii i USA poprzez integrację z "Scottish Power" i "Energy East". Iberdrola podejmowała wiele prób stworzenia fuzji i przejęcia innych firm.
Kierunki działalności.
Wolnorynkowa działalność gospodarcza.
Działalność gospodarcza "Iberdroli" jest wolnorynkowa i obejmuje wytwarzanie energii, a także dystrybucję energii elektrycznej i gazu. Spółka posiadała aktywa i zdolność produkcyjną do wytworzenia 46.471 MW na koniec 2015 roku. Firma ta zarządza swoimi produkcyjnymi zasobami, w skład których wchodzą elektrownie wodne, atomowe, elektrociepłownie, zakłady ko generacyjne, które są zlokalizowane w 40 krajach świata, głównie w Europie, Ameryce Północnej i Ameryce Łacińskiej. Produkcja energii elektrycznej w Hiszpanii wyniosła 58,076 GWh w 2013 roku, z których 14,795 GWh zostało wyprodukowane w elektrowniach wodnych. W rezultacie tego, 79% produkcji "Iberdroli" w Hiszpanii było wolne od emisji CO2.
Działalność gospodarcza regulowana przez państwo.
"Iberdrola" świadczy usługi dla ponad 32,26 mln osób. W Hiszpanii istnieje ponad 10,91 mln odbiorców, a całkowita ilość dystrybuowanej energii wynosi 92,676 GWH. W Wielkiej Brytanii, partner "Scottish Power Group" ma ponad 3,51 mln klientów. Ilość energii która jest tam dostarczana wynosi 36.213 GWH. W USA, "Avangrid" ma 2,2 mln punktów zasilania energii elektrycznej i 0,99 mln punktów dostarczania gazu. Ilość dostarczanej energii wynosi 31.337 GWh. W Brazylii "Iberdrola" wyprodukowała w sumie 29.941 GWh w 2015 roku przy liczbie klientów 13,1 mln.
Odnawialne źródła energii.
Na koniec 2015 roku zdolność produkcyjna "Iberdroli" wynosiła 14 184 MW (14 049 w 2014), a całkowita produkcja to 31 228 GWH rocznie (32 062 w 2014).
Główne filie.
Scottish Power.
W Wielkiej Brytanii jest to czwarty co do wielkości dostawca energii elektrycznej, który w całym kraju ma 5,79 mln klientów i 7380 pracowników. Jego aktywa służące do wytwarzania energii obejmują elektrownie wodne, cieplne oraz systemy kogeneracji, a sieci dystrybucji składają się z 65,000 km podziemnych kabli i 47000 km linii napowietrznych. Scottish Power uczestniczy w projektach w Glasgow i Liverpoolu i jako członek Glasgow konsorcjum instaluje punkty ładowania samochodów elektrycznych, a także projektuje te samochody. Zdolność produkcyjna tej firmy w Wielkiej Brytanii osiągnęła 6,342 MW a produkcja 19,936 GWh w 2013 roku.
Iberdrola USA.
Iberdrola USA, która stała się częścią spółki we wrześniu 2008 roku zajmuje się dystrybucją energii elektrycznej i gazu do 2,44 mln klientów w stanach Maine i Nowy Jork. Posiada także biura znajdujące się w jego głównych centrach dystrybucyjnych w tych dwóch stanach. W Nowym Jorku, firma jest współzarządzana przez dwa podmioty New York State Electric &amp; Gas (NYSEG) i Rochester Gas and i Electric (RG &amp; E) których siedzibą główna jest Rochester. W stanie Maine firma Central Maine Power (CMP) ma siedzibę w Augusta. Firma NYSEG obsługuje 878,000 odbiorców energii elektrycznej i 261.000 odbiorców gazu ziemnego na obszarze 40% północnej części stanu Nowy Jork. Spółka RG &amp; E obsługuje 367.000 odbiorców energii elektrycznej i 303.000 gazu ziemnego dziewięciu hrabstwach wokół miasta Rochester. CMP jest największym dostawcą energii w stanie Maine obsługującym ponad 600.000 klientów.
Iberdrola USA podejmuje ważne projekty dotyczące infrastruktury zarówno w stanie Maine, jak i w stanie Nowy Jork. W Maine, CMP rozpoczął we wrześniu 2010 roku w Maine projekt zwany Maine Power Reliability (MPRP), którego koszt wynosi 1,4 mld $ i ma na celu modernizację państwowej sieci przesyłowej, która przyczyni się do poprawy połączeń sieciowych do Kanady. Firma ta zajmuje się także planem instalacji ‘inteligentnych liczników’ (dzięki którym dane są automatycznie przesyłane do dystrybutora) dla 625.000 klientów w Maine. W stanie Nowy Jork, ważne projekty infrastrukturalne zostały podjęte w Ithaca i Corning Valley.
Iberdrola Ingeniería.
Iberdrola Ingenieria realizuje projekty w ponad 30 krajach w Europie, Azji, Afryce i Ameryce Północnej i Południowej, które obejmują budownictwo, dostawy, budowę i uruchomienie, projekty pod klucz oraz wsparcie operacyjne. W dziedzinie badań i rozwoju, jest opracowanie projektu ITER.
Iberdrola Inmobiliaria.
Iberdrola Inmobiliaria oferuje szereg nieruchomości, ze szczególnym uwzględnieniem nieruchomości mieszkalnych, a także domy wypoczynkowe, biura, pomieszczenia fabryczne i centra handlowe.
Aktywa w Hiszpanii.
Iberdrola jest także właścicielem elektrowni wodnych, szczególnie w dorzeczu rzeki Duero (wybudowana przez Iberduero) oraz na rzekach Tajo i Segura (wybudowane przez Hidroeléctrica Española).
Zakończyła się budowa elektrowni wodnej La Muela o mocy 848MW (w Cortes de Pallas, Walencja) oraz San Esteban o mocy 175MW na rzece Sil.
Elektrownie jądrowe.
Iberdrola eksploatuje pięć elektrowni jądrowych samodzielnie lub wspólnie z innymi firmami:
Elektrownie cieplne.
Iberdrola posiada również trzy konwencjonalne elektrownie cieplne głównie węglowe, choć mogą również używać oleju napędowego, benzyny i oleju. Są to:

</doc>
<doc id="3878382" url="https://pl.wikipedia.org/wiki?curid=3878382" title="Helota">
Helota



</doc>
<doc id="3878402" url="https://pl.wikipedia.org/wiki?curid=3878402" title="BLG-204">
BLG-204

BLG-204 – brazylijska bomba kasetowa o wadze 300 kg. Może zawierać ładunki przeciwpiechotne lub przeciwpancerne. Jest ona stosowana przeciwko celom rozproszonym na powierzchni. Atak może zostać przeprowadzony z różnej wysokości i z różną prędkością. Ładunek składa się ze 183 subamunicji. Po zrzuceniu aktywowany jest spadochron. Układ elektroniczny kontroluje wyrzucenie spadochronu oraz rozdzielenie 9 części subamunicji na obszarze 30 x 400 m. Bomby mogą być wykorzystane przez Northrop F-5 Freedom Fighter, AMX International AMX.

</doc>
<doc id="3878404" url="https://pl.wikipedia.org/wiki?curid=3878404" title="Szumanie-Bakalary">
Szumanie-Bakalary

Szumanie-Bakalary – część wsi Stropkowo w Polsce, położona w województwie mazowieckim, w powiecie sierpeckim, w gminie Zawidz.
W latach 1975–1998 Szumanie-Bakalary administracyjnie należały do województwa płockiego.

</doc>
<doc id="3878412" url="https://pl.wikipedia.org/wiki?curid=3878412" title="Chao Yao-tung">
Chao Yao-tung

Chao Yao-tung (; ur. 29 września 1916 w Szanghaju, zm. 20 sierpnia 2008 w Tajpej) – tajwański polityk i ekonomista.
Ukończył studia na uniwersytecie w Wuhanie oraz Massachusetts Institute of Technology. W latach 1949-1970 piastował stanowiska kierownicze w kilku wielkich firmach tekstylnych, m.in. Jong-Been Textile, Vietnam Textile i Singapore Textile Industries. Był współzałożycielem powołanej w 1971 roku China Steel Corporation, w latach 1978–1981 zajmując posadę jej dyrektora.
W latach 1981–1984 pełnił urząd ministra gospodarki Republiki Chińskiej, następnie od 1984 do 1988 roku był ministrem stanu oraz przewodniczącym Komisji Planowania Gospodarczego i Rozwoju. Później, do 1999 roku, był doradcą prezydenta. Uznawany jest za jednego z ekonomistów związanych z tajwańskim cudem gospodarczym.

</doc>
<doc id="3878415" url="https://pl.wikipedia.org/wiki?curid=3878415" title="Puchar Ameryki Południowej w narciarstwie dowolnym 2016">
Puchar Ameryki Południowej w narciarstwie dowolnym 2016

Puchar Ameryki Południowej w narciarstwie dowolnym 2016 rozpoczął się 5 sierpnia 2016 w La Parva. Tegoroczny puchar zakończył się 11 września 2017 w argentyńskim Cerro Catedral.
Puchar Ameryki Południowej został rozegrany w 2 krajach i 3 miastach.

</doc>
<doc id="3878426" url="https://pl.wikipedia.org/wiki?curid=3878426" title="Cerkiew Opieki Bogurodzicy w Nižnym Komárniku">
Cerkiew Opieki Bogurodzicy w Nižnym Komárniku

Cerkiew Opieki Bogurodzicy w Nižnym Komárniku – drewniana greckokatolicka cerkiew filialna zbudowana w 1938 w Nižnym Komárniku.
Należy do parafii w Krájnej Bystrej, dekanatu Svidník w archieparchii preszowskiej Kościoła katolickiego obrządku bizantyjsko-słowackiego. W latach 1950-68 była użytkowana przez prawosławnych. Od 1968 posiada status Narodowego Zabytku Kultury.
Historia.
Cerkiew powstała w 1938 w pobliżu starszej osiemnastowiecznej świątyni, której pozostałości zachowały się do lat 70. XX w. Zbudowana według projektu znanego ukraińskiego architekta i badacza architektury drewnianej Włodzimierza Siczynskiego. Była remontowana w 1945 i 1969.
Architektura i wyposażenie.
Jest to budowla drewniana konstrukcji zrębowej, orientowana, trójdzielna. Wszystkie trzy człony na planie kwadratów, nakryte ośmiobocznymi zrębowymi kopułami. Prezbiterium i babiniec o zbliżonej wielkości mniejsze od nawy. Dachy kryte gontem, zwieńczone wieżyczkami z blaszanymi hełmami i kutymi żelaznymi krzyżami. Główne wejście od frontu poprzedza portyk, wsparty na czterech słupach. 
Wnętrze obszerne bez polichromii. Kompletny, bogato zdobiony złotym roślinnym ornamentem ikonostas pochodzi z czasów budowy świątyni. Rząd proroków i Ukrzyżowanie umieszczono na kopule nawy. W nawie chór muzyczny wsparty na słupach. W babińcu malowana tablica fundacyjna.
Otoczenie.
Obok cerkwi dzwonnica drewniana konstrukcji słupowej, zbudowana na planie kwadratu. Zwieńczona blaszanym hełmem namiotowym z kopułą i wieżyczką.

</doc>
<doc id="3878428" url="https://pl.wikipedia.org/wiki?curid=3878428" title="Gospodarka Serbii">
Gospodarka Serbii

Gospodarka Serbii – jest gospodarką mieszaną. Przechodzi transformację z centralnie kierowanej (socjalistycznej) w gospodarkę rynkową (kapitalistyczną) po rozpadzie Jugosławii.
Historia.
Serbia była jedną z najbardziej rozwiniętych gospodarczo republiką dawnej Jugosławii. Wojny domowe 1990–95 (wojna w Chorwacji, wojna w Bośni i Hercegowinie), w tym embarga nałożone przez ONZ, spowodowały głęboki kryzys gospodarczy – straty i koszt szacowany był na 30–50 mld USD. Naloty lotnictwa NATO w 1999 zniszczyły część infrastruktury przemysłowej.
Dzięki reformom wolnorynkowym w 2001 roku stabilnie rozwijała się do 2008 roku, ze średnim tempem 5,9%. Dynamiczny rozwój zmniejszył presję reformatorką na rządzących, przez co większość problemów nie została rozwiązana.
Ustrój gospodarczy.
Gospodarka Serbii opiera się na zasadach rynkowych (z zachowaniem dialogu społecznego między związkami zawodowymi a pracodawcami), swobodzie prowadzenia działalności gospodarczej, niezależności i samodzielności podmiotów gospodarczych oraz na równoprawności wszystkich form własności. Swoboda prowadzenia działalności gospodarczej może być ograniczona ustawą, np. w celu ochrony zdrowia publicznego czy w celu ochrony środowiska naturalnego. Co do zasady zakazane są działania ograniczające konkurencję i sprzyjające powstawaniu monopoli.
Wszystkie podmioty działające na rynku (krajowe i zagraniczne) mają jednakowy status prawny. Zagraniczne osoby prawne i fizyczne, zgodnie z ustawą lub odpowiednią umową międzynarodową, mogą nabywać nieruchomości na własność. Obcokrajowcy mają prawo do ubiegania się o koncesje na korzystanie z bogactw naturalnych i dóbr użytku publicznego.
Obszar kraju jest jednolitym rynkiem towarowym, pracy, kapitału i usług.
Środkiem płatniczym jest dinar serbski, którego emitentem jest Narodowy Bank Serbii.
Ogólna charakterystyka sytuacji gospodarczej.
Od roku 2008 gospodarka Serbii znajduje się w cyklu rozwoju i regresu. Według danych Krajowego Urzędu Statystycznego produkt krajowy brutto na koniec 2012 r. zmniejszył się o 1,7%. Kluczowym problemem serbskiej gospodarki jest narastanie deficytu finansów publicznych (finansowanego emisją obligacji i podwyżkami podatków, np. w 2012 pięciokrotnie dokonano podwyżek akcyzy na paliwa oraz podwyższono podatek VAT o 2 punkty procentowe) i przerost sektora publicznego (ok. 1/3 zatrudnienia pochłaniającego 60% przychodów państwa). Kolejne rządy odkładają niezbędne reformy, obawiając się niezadowolenia społecznego.
Bezrobocie.
Bezrobocie osiągnęło szczytową wartość 22,5% w 2012 roku, po czym zaczęło powoli spadać. W 2016 wynosiło ok. 16%.
Główne sektory gospodarki.
Największy udział w gospodarce mają: rolnictwo (udział 7,4% PKB w 2016), budownictwo (4,8%), przemysł (20,9%), sektor publiczny (12,7%), usługi (15,3%).
Rolnictwo.
Użytki rolne obejmują ok. 70% powierzchni Serbii, z czego 55% to grunty orne.
Dominuje uprawa kukurydzy, jęczmienia, buraków cukrowych, i pszenicy. Hoduje się trzodę chlewną, bydło, drób, owce i kozy.
Przemysł.
Do głównych gałęzi przemysłu należy przemysł metalurgiczny, maszynowy, spożywczy, chemiczny, włókienniczy, odzieżowy, skórzany i elektrotechniczny.
W przemyśle wydobywczym dominuje wydobycie lignitu. Eksploatuje się złoża rud miedzi, cynku, ołowiu, żelaza, chromu, molibdenu, magnezytu, manganu, i boksytów.
Infrastruktura.
Połączenia lądowe obejmują prawie 43 tys. km dróg i 4100 km linii kolejowych.
Główne miasta (Nowy Sad, Belgrad, Nisz) połączone są autostradami.
Międzynarodowe połączenia lotnicze istnieją na lotniskach w Belgradzie i Niszu.
Główne rzeki (Dunaj, Sawa, Cisa) są żeglowne i połączone kanałami. Główne porty rzeczne znajdują się w Belgradzie, Smederevie i Nowym Sadzie.
W 2016 roku zliberalizowano towarowy rynek kolejowy, dzięki czemu w połowie 2016 roku ruszyło pierwsze niezależnie połączenie kolejowe zorganizowane przez Kombinovani Prevoz.
Uczestnictwo w organizacjach i porozumieniach.
Serbia jest członkiem wielu organizacji o charakterze ekonomicznym:
Stara się również o członkostwo w takich organizacjach jak:
Serbia ma umowy o wolnym handlu z Rosją, Białorusią, Kazachstanem i Turcją.
Handel zagraniczny.
Gospodarka Serbii charakteryzuje się niskim poziomem eksportu i wysokim deficytem w handlu zagranicznym. Głównym partnerem handlowym jest Unia Europejska (63% eksportu i 62% importu).
Relacje gospodarcze z Chinami.
Serbia stara się utrzymywać Chiny jako partnera strategicznego (prócz USA, Rosji i UE), ze względów gospodarczych i politycznych (kwestia Kosowa). Chiny chcą przez Serbię budować południową odnogę Nowego Jedwabnego Szlaku – między portem Pireus a Europą Środkową.
W latach 2005–2015 Chiny zainwestowały w Serbii 125 mln euro. W 2016 największą chińską inwestycją było przejęcie huty w Smederevie za 46 mln euro. Za 608 mln USD kredytu z chińskiego banku Eximbank budowany jest (w połowie przez firmy chińskie) nowy blok elektrownic w Kostolac.
Relacje gospodarcze z Polską.
1 czerwca 2011 roku rządy Polski i Serbii podpisały umowy o współpracy ekonomicznej.
Na koniec 2012 roku wymiana towarowa między Polską a Serbią wyniosła 469,3 mln euro, w tym eksport z Polski 362,2 mln euro, a import z Serbii 107,1 mln euro. W tym samym roku inwestycje polskie w Serbii wyniosły 0,734 mln euro.

</doc>
<doc id="3878431" url="https://pl.wikipedia.org/wiki?curid=3878431" title="Nunzio Sulprizio">
Nunzio Sulprizio

Nunzio Sulprizio (ur. 13 kwietnia 1817 w Pescosansonesco, zm. 5 maja 1836 w Pescara) – włoski święty Kościoła katolickiego.
Życiorys.
Nunzio Sulprizio był synem szewca Domenica Sulprizio i Rosy Luciany. Gdy miał cztery miesiące w sierpniu 1817 zmarł jego ojciec, po czym jego matka ponownie wyszła za mąż, lecz zmarła 5 maja 1823, po jej śmierci jego wychowaniem zajęła się babka, która zmarła 4 kwietnia 1826. W 1831 trafił do szpitala w L’Aquili z powodu choroby kości piszczelowej. Rok później w 1832 jego wuj wysłał go do Neapolu wraz z pułkownikiem Felice Wochinger, który traktował go jak syna. W 1835 lekarze zadecydowali o amputacji nogi. Zmarł 5 maja 1836 w wieku 19 lat. Jego szczątki spoczywają w kościele San Domenico Soriano.
W 1859 został ogłoszony czcigodnym przez papieża Piusa IX. Następnie Jan XXIII zatwierdził dekrety o cudach przypisywane jego wstawiennictwu. Beatyfikował go papież Paweł VI 1 grudnia 1963 w czasie trwania Soboru Watykańskiego II.
8 czerwca 2018 został podpisany przez papieża Franciszka dekret uznający cud za wstawiennictwem błogosławionego Nunzio Sulprizio, co otwarło drogę do ogłoszenia go świętym, które nastąpiło 14 października 2018.

</doc>
<doc id="3878433" url="https://pl.wikipedia.org/wiki?curid=3878433" title="Instytut Medycyny Pracy im. prof. dra med. Jerzego Nofera w Łodzi">
Instytut Medycyny Pracy im. prof. dra med. Jerzego Nofera w Łodzi

Instytut Medycyny Pracy im. prof. dra med. Jerzego Nofera w Łodzi – placówka naukowo-badawcza zajmująca się problematyką zdrowia publicznego, zdrowia środowiskowego oraz wszelkimi dziedzinami związanymi z szeroko rozumianą medycyną pracy. Celem działalności Instytutu jest zapewnienie jak najlepszych praktycznych rozwiązań systemowych poprawiających warunki życia i pracy. Dzięki wysokim standardom prowadzonych badań Instytut jest jednym z głównych ośrodków naukowo-badawczych w kraju. Zatrudnia wyspecjalizowaną kadrę, wśród której znajdują się wysokiej rangi specjaliści pracujący innymi jako konsultanci krajowi i wojewódzcy.
Współpraca.
W dziedzinie medycyny pracy i zdrowia środowiskowego Instytut współpracuje z placówkami o podobnym profilu, w tym także z wieloma organizacjami o zasięgu międzynarodowym: Międzynarodową Organizacją Pracy (International Labour Organization – ILO), Międzynarodową Komisją Zdrowia Pracujących (International Commission on Occupational Health – ICOH) oraz Światową Organizacją Zdrowia (World Health Organization – WHO) uczestnicząc w międzynarodowych programach badawczych i spotkaniach naukowych. Instytut jest członkiem prestiżowego Konsorcjum EIT Health, skupiającego 140 instytucji naukowo-badawczych z całego świata.
W kraju, w realizacji swych zadań Instytut współpracuje z Polską Akademią Nauk, szkołami wyższymi, instytutami badawczymi i innymi jednostkami naukowymi, stowarzyszeniami naukowymi i zawodowymi, organizacjami pozarządowymi oraz zakładami opieki zdrowotnej.
Działalność naukowa.
Do podstawowej działalności Instytutu należy prowadzenie badań naukowych, prac wdrożeniowych i ekspertyzowych w zakresie środowiskowych zagrożeń dla zdrowia oraz bezpieczeństwa ludzi, szczególnie ze strony czynników występujących w środowisku pracy.
Działalność kliniczna.
Działalność kliniczna Instytutu obejmuje świadczenia w zakresie rozpoznawania i leczenia chorób zawodowych i zatruć, chorób alergicznych i skutków zdrowotnych spowodowanych działaniem czynników środowiskowych oraz zaburzeń słuchu i głosu.
Działalność szkoleniowa.
Instytut zajmuje się edukacją lekarzy i pracowników służby zdrowia, a także promocją zdrowia i popularyzacją zdrowego stylu życia. Prowadzi liczne szkolenia i programy edukacyjne.
Działalność wydawnicza.
Instytut Medycyny Pracy imienia prof. dra med. Jerzego Nofera w Łodzi wydaje dwa czasopisma naukowe w modelu Open Access – „Medycyna Pracy” oraz „International Journal of Occupational Medicine and Occupational Health”, które indeksowane są w bazie Journal Citation Reports (posiadają wskaźnik IF) oraz są punktowane w części A listy Ministra Nauki i Szkolnictwa Wyższego.
Akredytacje.
Jakość badań prowadzonych w Instytucie potwierdzają uzyskane i systematycznie rozszerzane akredytacje na określone rodzaje badań i wzorcowań takie jak: akredytacje Polskiego Centrum Akredytacji oraz certyfikaty Dobrej Praktyki Wytwarzania (Good Manufacturing Practice – GMP) i Dobrej Praktyki Laboratoryjnej (Good Laboratory Practice – GLP).

</doc>
<doc id="3878438" url="https://pl.wikipedia.org/wiki?curid=3878438" title="Wielkie sny">
Wielkie sny

Wielkie Sny – debiutancki album solowy polskiego rapera Sitka. Płyta miała premierę 2 grudnia 2016 roku nakładem własnym w dystrybucji J&amp;P. Album został udostępniony do zamówienia 21 października 2016 roku na stronie Hustla Music, a od 2 grudnia został udostępniony do ogólnopolskiej sprzedaży.
Płyta "Wielkie Sny" otrzymała generalnie pozytywne opinie krytyków i została dobrze przyjęta przez słuchaczy, debiutując na 5. miejscu Polskiej listy przebojów – OLiS i utrzymując się na niej przez 9 tygodni.
"Wielkie Sny" rozeszły się w Polsce w ponad 40 000 kopii (w tym 15 tysięcy sprzedaży fizycznej oraz 25 tys. ze streamingu) i uzyskały status platynowej płyty.
Materiał promowany był ośmioma singlami – „Pomóż mi wstać”, „Trudny charakter”, „Chodź ze mną”, „Chcę tylko moich ludzi”, „Chcemy być wyżej”, „Moja Natura”, „Im więcej” oraz „Hephaistos”. Sitek promował utwory w trasie koncertowej pt. "Wielkie Sny Tour" na przestrzeni 2017 roku.
Tło.
Pierwsza zapowiedź albumu pojawiła się 28 sierpnia 2011 roku wraz z debiutancką piosenką rapera pt. „Ból” z gościnnym udziałem Ero, wydanym w wytwórni Lucky Dice Music. 30 listopada 2012 roku ta sama wytwórnia poinformowała, że debiutancki album rapera ukaże się w 2013 roku. 21 lutego 2014 roku ukazał się drugi singiel Sitka pt. „Pomóż mi wstać” wraz z teledyskiem również w wytwórni Lucky Dice Music, w którym możemy usłyszeć jak raper Sokół chwali artystę. Utwór został mieszanie przyjęty przez środowisko, część chwaliła artystę, w tym raper Kajman, a inni zarzucali, że brzmi podobnie do VNM, negatywnie o utworze wypowiedział się również raper Szad. 30 grudnia 2014 wyszedł trzeci singiel promujący płytę artysty pt. „Trudny charakter”, jednocześnie miał się znajdować na składance "Lucky Dice Radio vol.1" ale ostatecznie się tam nie ukazał z niewyjaśnionych powodów. Jest to ostatni singiel, który ukazał się nakładam wytwórni Lucky Dice Music. 20 marca 2015 wytwórnia Lucky Dice Music, ogłosiła koniec działalności z powodów niewyjaśnionych, tym samym zostawiając rapera bez wydanej płyty. Sitek ogłosił, że nic go już nie łączy z wytwórnią, zapowiadając następny singiel we własnym wydaniu. 3 października 2015 raper wydaje czwarty singiel promujący płytę, pt. „Chodź ze mną” we własnym nakładzie.
12 stycznia 2016 roku wyszedł singiel, pt. „Chcę tylko moich ludzi” wraz z nim raper ogłosił, że jego płyta pt. "Wielkie Sny" premierę będzie miała 2016 roku. Raper pobił rekord Abradaba, „Ból”, jako pierwszy singiel promujący płytę, wyszedł 2011, tym samym "Wielkie sny" to najdłużej zapowiadany album w polskim rapie. 5 września 2016 roku ukazał się singiel, pt. „Chcemy być wyżej” z teledyskiem nagranym w Nicei i Monako. Singiel okazał się wielkim hitem komercyjnym sprzedając się w liczbie 80 000, zdobywając status czterokrotnej platyny. W październiku 2016 roku raper ujawnił, że premiera odbędzie się 2 grudnia 2016 roku. 3 listopada 2016 roku wyszedł singiel promujący płytę pt. „Moja Natura” wraz z Tede. Tego samego dnia ruszyła przedsprzedaż płyty, została ujawniona okładka edycji limitowanej oraz tracklista, na której nie pojawił się pierwszy singiel „Ból”. W ramach promocji raper wydał też limitowaną serie odzieży wzorowanych na motywach płyty. 23 listopada 2016 roku ukazał się kolejny singiel promujący płytę, pt. „Im więcej” z gościnnym udziałem Paluch i Białas. 28 listopada 2016 roku ukazał się ostatni singiel promujący płytę pt. „Hephaistos”, w tej wersji bez gościnnej zwrotki Potery. Następnie raper ruszył w dwuletnią trasę koncertową nazwaną "Wielkie Sny Tour", odwiedzając m.in. Szczecin, Wrocław czy Furth, gdzie zaprezentował nagrania pochodzące z albumu.
Nagrywanie i produkcja.
Numery na album nagrywane były w latach 2011–2016 we Wrocławiu w Dobre Ucho Studio. Gościnnie w nagraniach wzięli udział: Tede, Białas, Paluch, ReTo, Sztoss, Potera i JNR. Za produkcje nagrań na albumie odpowiedzialny przede wszystkim jest JNR, oprócz niego udzielili się tacy producenci jak SoDrumatic, L-Pro, Deemz, Henson, Essex, Gedz, Sergiusz, Enzu, Jorguś Killer i Bejotka. Natomiast za mix i mastering na płycie odpowiedzialny jest Grrraczu. Producent wykonawczy płyty to Piotr „PJ” Jędrzejczuk. Za produkcje singla „Ból”, który nie pojawił się na albumie odpowiedzialny natomiast jest Buszu.
Przyjęcie.
Krytyczny.
Album otrzymał generalnie pozytywne opinie. Krytyk muzyczny Marcin Flint z redakcji Interia.pl dał albumowi ocenę 7/10, pisząc: „Dostajemy produkt do fury, na melanż, rzecz nieadekwatną do czasu, który jej poświęcono. Ale i tak spełniającą swoją funkcję”. Natomiast portal GlamRap.pl przyznał płycie 8,5/10 gwiazdki nazywając ją przyjemną do słuchania, lecz też prostą. Rapnews.eu wypowiedział się pozytywnie na temat płyty, pisząc, że Sitek spełnił postawione przed nim zadanie. Portal Noisey.com również wypowiedział się przychylnie na temat albumu, mówiąc, że raper dał z siebie to co najlepsze.
Komercyjny.
Płyta "Wielkie Sny" zadebiutowała na 5. miejscu Polskiej listy przebojów – OLiS, spadając na 28. miejsce w drugim tygodniu. Łącznie płyta spędziła 9 tygodni na liście OLiS. Przez 9 tygodni album sprzedał się w nakładzie ponad 40 000 kopii uzyskując status platynowej płyty. Single na albumie takie jak „Pomóż mi wstać” oraz „Chodź ze mną” sprzedały się w nakładzie ponad 20 000 kopii osiągając status platynowy. Singiel „Chcemy być wyżej” rozszedł się w nakładzie ponad 80 000 kopii tym samym osiągnął status czterokrotnej platyny w Polsce. Singiel „Chodź ze mną” zadebiutował na liście "Gorącej 20" Radia Eska. Singiel „Moja Natura” z gościnną zwrotką Tedego dotarł do 1. miejsca na kanale Hip-Hop.tv stacji Eska TV. Płyta otrzymała ponadto nominację do "Polskiej Rap Płyty Roku 2016" w plebiscycie audycji Polskiego Radia Szczecin – WuDoo oraz branżowego portalu Hip-hop.pl, zaś singiel „Hephaistos” otrzymał nominacje do "Polskiego Singla Roku 2016" w tym samym plebiscycie. Album był umieszczany na listach „Najbardziej oczekiwanych albumów 2016 roku” według serwisów Codziennej Gazety Muzycznej – CGM i Glamrap.pl.
Lista utworów.
Opracowano na podstawie materiału źródłowego oraz książeczki dodanej do płyty.
Twórcy.
Opracowano na podstawie materiału źródłowego.
Sprzedaż.
Pozycje w notowaniach OLiS.
OLiS jest ogólnopolskim notowaniem, tworzonym przez agencję TNS Polska na podstawie sprzedaży albumów muzycznych na nośnikach fizycznych (nie uwzględnia zatem informacji o pobraniach w formacie digital download czy odtworzeniach w serwisach streamingowych).
Certyfikaty ZPAV.
Certyfikaty sprzedaży są wystawiane przez Związek Producentów Audio-Video za osiągnięcie określonej liczby sprzedanych egzemplarzy, obliczanej na podstawie kupionych kopii fizycznych i cyfrowych, a także odtworzeń w serwisach streamingowych.

</doc>
<doc id="3878457" url="https://pl.wikipedia.org/wiki?curid=3878457" title="Červený grúň (Niżne Tatry)">
Červený grúň (Niżne Tatry)

Červený grúň (1181 m) – szczyt w zachodniej części Niżnych Tatr na Słowacji. Znajduje się w tzw. Grupie Salatynów ("Salatíny") w środkowej części Doliny Lupczańskiej ("Ľupčianska dolina"). Jest to niewysoki szczyt, ale dobrze wyodrębniony i wybitny, wszystkie jego stoki opadają bowiem bezpośrednio i stromo do koryt opływających go potoków. Tylko w kierunku południowo-zachodnim łączy się grzbietem ze szczytem Ramžené, ale i tutaj jego wysokość względna nad przełęczą wynosi 240 m. Stoki południowo-wschodnie, wschodnie i północno-wschodnie opadają do doliny potoku Ľupčianka, północno-zachodnie i południowe do dolinek jego dopływów.
Červený grúň jest całkowicie porośnięty lasem. Miejscami na stokach występują partie skalne. U południowych podnóży znajduje się polana Slatvinské, Poniżej polany, przy drodze wiodącej dnem Doliny Luczańskiej jest kilka domów. Kilkaset metrów niżej przy drodze jest leśniczówka Lovnáč.
Znajduje się w obrębie Parku Narodowego Niżne Tatry i nie prowadzi przez niego żaden szlak turystyczny.

</doc>
<doc id="3878464" url="https://pl.wikipedia.org/wiki?curid=3878464" title="Zenon Kohut">
Zenon Kohut

Zenon Jewhen Kohut, ukr. "Зенон-Євген Когут", ang. Zenon Eugene Kohut (ur. 18 stycznia 1944 w Janowie) – kanadyjski historyk pochodzenia ukraińskiego, członek rady naukowej czasopisma "Ukrajinśkyj istorycznyj żurnał" (Ukraińskie Czasopismo Historyczne), "doctor honoris causa" Charkowskiego Uniwersytetu Narodowego.
Życiorys.
Po zakończeniu II wojny światowej jego rodzice wyemigrowali, jako uchodźcy polityczni, do Stanów Zjednoczonych i zamieszkali w Filadelfii, gdzie później Kohut studiował w La Salle College (licencjat, kierunek humanistyczny 1966) i na Uniwersytecie Pensylwanii (magister, kierunek humanistyczny, 1970, doktorat 1975). Po stworzeniu Harvard Ukrainian Research Institute (HURI), redagował jej "Minutes of the Seminar in Ukrainian Studies… and Recenzija: A Review of Soviet Ukrainian Scholarly Publications" (1971–1975). W latach 1973–1975 i 1977–1978 Kohut był pracownikiem naukowym w HURI and Harvard University’s Russian Research Center. Uczył historii rosyjskiej i ukraińskiej na Uniwersytecie Pensylwanii (1975–1976), Uniwersytecie Michigan (1979–1980), Uniwersytecie Yale i w Harvard Ukrainian Summer Institute, zanim został redaktorem amerykańskiej Bibliografii Europy Wschodniej i Sowietów (1980–1984), starszym analitykiem w Bibliotece Kongresu (1984–1989), analitykiem ds. polityki radzieckiej w Departamencie Obrony Stanów Zjednoczonych (1990–1992). Od 1992 do 2014 Kohut pracował na Uniwersytecie Alberty w Kanadyjskim Instytucie Studiów Ukraińskich (CIUS) jako pierwszy szef "Stasiuk Program for the Study of Contemporary Ukraine" i redaktor "Journal of Ukrainian Studies" (1990–1992). Był długoletnim dyrektorem Instytutu Studiów Ukraińskich (1993–2012); badał rozwój działalności przedsiębiorstw i inwestowania na Ukrainie, zwłaszcza przez "Program for the Study of Eastern Ukraine", który założył w 1998.
Kohut jest uznanym ekspertem w dziedzinie historii Kozaków, zwłaszcza hetmanatu w XVIII wieku.

</doc>
<doc id="3878466" url="https://pl.wikipedia.org/wiki?curid=3878466" title="Andrzej Wyka">
Andrzej Wyka

Andrzej Wyka (ur. 23 października 1876 w Wilczej Woli, zm. 28 maja 1948 w Krakowie) – polski nauczyciel.
Życiorys.
Urodził się 23 października 1876 w Wilczej Woli. Ukończył studia filozoficzne w zakresie historii i geografii.
13 września 1905 został mianowany zastępcą nauczyciela w C. K. Gimnazjum Polskiego w Tarnopolu. Uczył tam historii, geografii oraz historii kraju rodzinnego. Egzamin zawodowy złożył 7 listopada 1906. Reskryptem C. K. Rady Szkolnej Krajowej z 30 lipca 1907 został mianowany nauczycielem rzeczywistym w C. K. Gimnazjum Męskim w Sanoku. W tej szkole w kolejnych latach uczył historii krajowej, dziejów ojczystych, geografii, kaligrafii, od roku szkolnego 1916/1917 także języka polskiego. Reskryptem C. K. Rady Szkolnej Krajowej z 15 marca 1911 został zatwierdzony w zawodzie nauczycielskim i otrzymał tytuł c. k. profesora. Po wybuchu I wojny światowej jako c. k. profesor w roku szkolnym 1915/1916 odbywał służbę wojskową w c. i k. armii do 3 stycznia 1916, po czym nadal nauczał w sanockim gimnazjum. Rozporządzeniem z 14 września 1917 Ministra Wyznań i Oświecenia został awansowany do VIII rangi w zawodzie od 1 października 1917. Rozporządzeniem Rady Szkolnej Krajowej z 13 września 1919 został zwolniony z pracy w sanockim gimnazjum celem objęcia obowiązków nauczycielskich w Wielkopolsce. Tuż po odzyskaniu przez Polskę niepodległości znalazł się w grupie kilku sprawdzonych profesorów sanockiego gimnazjum, których skierowano do pracy w polskich szkołach na obszarze byłego zaboru pruskiego.
W Sanoku działał społecznie. 29 marca 1909 został ponownie wybrany członkiem wydziału sanockiego koła Towarzystwa Nauczycieli Szkół Wyższych. Był członkiem i działaczem sanockiego gniazda Polskiego Towarzystwa Gimnastycznego „Sokół”, w 1908 wybrany do wydziału, 1 kwietnia 1909 sekretarzem wydziału. Był działaczem Towarzystwa Szkoły Ludowej; w kwietniu 1910 został wybrany członkiem wydziału koła TSL, od 8 grudnia 1910 był zastępcą sekretarza założonego wówczas sanockiego związku okręgowego kół TSL, w 1912 wybrany wydziałowym, od 1913 skarbnikiem, był delegatem związku okręgowego TSL na walny zjazd TSL w dniach 28–29 września 1912 we Lwowie. W wyborach do rady miejskiej w Sanoku pod koniec 1910 został wybrany zastępcą radnego, został także radnym pierwszej powojennej kadencji w 1919. Został członkiem Komitetu Opieki nad Żołnierzem Polskim w Sanoku, zawiązanego w połowie 1919 z inicjatywy ppłk. Gustawa Truskolaskiego i starosty sanockiego Tadeusza Wrześniowskiego. Był działaczem Towarzystwa dla Popierania Nauki Polskiej we Lwowie, na przełomie 1918/1919 jako delegat TPNP działał w Sanoku na rzecz jednania członków, a następnie został członkiem czynnym zwyczajnym towarzystwa w Poznaniu. Po odzyskaniu przez Polskę niepodległości pozostawał nauczycielem w okresie II Rzeczypospolitej. Urlopowany z X Państwowego Gimnazjum im. Henryka Sienkiewicza we Lwowie od 1 marca 1926 pełnił funkcję dyrektora Prywatnego Gimnazjum Koedukacyjnego w Kolbuszowej, gdzie uczył historii i geografii. Stanowisko pełnił do 1937, gdy przeszedł na emeryturę.
Był żonaty, miał synów. Zmarł 28 maja 1948 w Krakowie. Został pochowany na tamtejszym Cmentarzu Rakowickim 1 czerwca 1948 (pas 44).
Osobę Andrzeja Wyki przywoływali przychylnie w wydanych w 1958 wspomnieniach z gimnazjum w Sanoku Jan Ciałowicz i Józef Stachowicz.
Odznaczenia.
austro-węgierskie

</doc>
<doc id="3878467" url="https://pl.wikipedia.org/wiki?curid=3878467" title="Zoran Knežević">
Zoran Knežević

Zoran Knežević (cyr. "Зоран Кнежевић"; ur. 23 sierpnia 1949 w Osijeku, obecnie Chorwacja) – serbski astronom, odkrył jedną planetoidę.
Życiorys.
Od 1973 roku pracował w Belgradzkim Obserwatorium Astronomicznym, w 2002 roku został jego dyrektorem. W 1989 uzyskał stopień doktora na Uniwersytecie w Belgradzie. Jego praca badawcza dotyczyła głównie planetoid – określania ich orbit, mas, wieku rodzin planetoid, analizy statystycznej planetoid itp. Pracował także jako nauczyciel i wykładowca astronomii, a od 1996 roku jako profesor na Uniwersytecie w Belgradzie. W 2016 roku przeszedł na emeryturę.
Jest członkiem Serbskiej Akademii Nauk i Sztuk, Międzynarodowej Unii Astronomicznej i kilku innych organizacji międzynarodowych i serbskich.
W uznaniu jego pracy jedną z planetoid nazwano (3900) Knežević.

</doc>
<doc id="3878471" url="https://pl.wikipedia.org/wiki?curid=3878471" title="Adam Krzeptowski">
Adam Krzeptowski

Adam Krzeptowski (ur. 17 lipca 1898 w Zakopanem, zm. 12 lutego 1961 w Katowicach) – polski fotograf i reżyser filmowy, brat Andrzeja Krzeptowskiego I.
Życiorys.
Ukończył krakowskie szkoły: Państwową Szkołę Przemysłową oraz I Wyższą Szkołę Realną, w której w 1916 zdał maturę. Następnie wyjechał do Wiednia, gdzie uczył się sztuk plastycznych. W 1917 roku został powołany do armii austro-węgierskiej. Po przeniesieniu do rezerwy powrócił do Krakowa, gdzie studiował na Wyższym Studium Handlowym. W 1922 roku przeniósł się do Zakopanego, gdzie otworzył zakład fotograficzny. Wówczas to zainteresował się filmem. Początkowo realizował krótki filmy dokumentalne ("Z Tatr" 1930, "Zima w Zakopanem" 1931), by następnie zrealizować dwa filmy długometrażowe: "Biały ślad" w 1932 oraz "Zamarłe echo" w 1934. W filmach tych zagrali m.in. Andrzej Krzeptowski I, Stanisław Marusarz, Bronisław Czech, Stanisław Gąsienica-Sieczka, Zbigniew Staniewicz oraz górale - aktorzy niezawodowi. Film "Biały ślad" był pokazywany na I Międzynarodowym Festiwalu Filmowym w Wenecji. Adam Krzeptowski uprawiał również narciarstwo i był członkiem Polskiego Towarzystwa Gimnastycznego „Sokół”.&lt;br&gt;
Po wybuchu II wojny światowej jego zakład fotograficzny został zamknięty. Sam Krzeptowski związał się ze środowiskami Goralenvolku. Od 1940 roku nauczał "języka góralskiego" w zakopiańskiej Państwowej Szkole Przemysłu Drzewnego, przemianowanej na "Berufsfachschule fur Goralische Volkskunst". Pod koniec okupacji wyjechał z Zakopanego i osiadł w Piechowicach koło Jeleniej Góry.&lt;br&gt;
W 1946 roku został aresztowany przez UB i przewieziony do Krakowa. W wyniku prowadzonego w latach 1945-1949 śledztwa przeciw organizatorom "Goralenvolku" został ostatecznie uniewinniony. Powrócił do Piechowic, a w 1955 roku przeniósł się do Płazy koło Chrzanowa, gdzie mieszkał do końca życia.

</doc>
<doc id="3878487" url="https://pl.wikipedia.org/wiki?curid=3878487" title="Kryteria oceny stanu ekologicznego wód powierzchniowych w Polsce">
Kryteria oceny stanu ekologicznego wód powierzchniowych w Polsce

Kryteria oceny stanu ekologicznego wód powierzchniowych w Polsce – dające się zmierzyć parametry środowiska wodnego, które są stosowane w monitoringu jakości wód w Polsce do oceny ich stanu ekologicznego, czyli do klasyfikacji ich jakości. Początkowo były to kryteria dopuszczalnych poziomów zanieczyszczenia wody, następnie kryteria wyznaczające granice trzech klas czystości wód, a od czasu przyjęcia przez Polskę ramowej dyrektywy wodnej pięciu klas jakości, czyli poziomów stanu ekologicznego we współczesnym znaczeniu.
Kryteria ogólne.
W czasach, gdy Polska wchodziła w skład Rady Wzajemnej Pomocy Gospodarczej, organizacja ta rekomendowała trzy rodzaje kryteriów:
Konkretne wskaźniki podzielono na kilka grup (ogólne fizyczne i chemiczne nieorganiczne, chemiczne organiczne, zanieczyszczenia nieorganiczne przemysłowe, zanieczyszczenia organiczne przemysłowe, biologiczne oraz specyficzne). System ten jednak nie został przyjęty w Polsce.
Kryteria oceny stanu ekologicznego zostały w ogólny sposób opisane w Załączniku V do Ramowej dyrektywy wodnej. Stan bardzo dobry jest opisany jako warunki niezakłócone lub prawie niezakłócone, a kolejne stany są opisane jako postępujące stopnie przekształcenia warunków naturalnych. Elementy podlegające ocenie podzielono na następujące grupy:
Elementy podlegające ocenie ze względu na stan ekologiczny, jak i konkretne wskaźniki przeznaczone do stosowania w Polsce od 2022 roku z podziałem na zakres obowiązywania (typ wód, akwen) przedstawiają poniższe tabele.

</doc>
<doc id="3878489" url="https://pl.wikipedia.org/wiki?curid=3878489" title="Pfalz-Zweibrücken">
Pfalz-Zweibrücken



</doc>
<doc id="3878511" url="https://pl.wikipedia.org/wiki?curid=3878511" title="Gowork">
Gowork

GoWork.pl – polski serwis pracy z siedzibą w Warszawie. Według badania Megapanel PBI/Gemius portal jest jednym z największych serwisów pracy w Polsce, który miesięcznie odwiedza prawie 2,5 mln osób – lepszy wynik notuje tylko Pracuj.pl.
Firma rozpoczęła walkę z mobbingiem, patologiami w firmach, przy pomocy komentarzy na temat pracodawców, użytkownicy mogą ostrzegać się przed firmami, które łamią prawo bądź nie dbają o pracowników.
Przedsiębiorstwo powstało w 1990 roku, jako firma zajmująca się pośrednictwem pracy na rynki zachodnie. 
Serwis posiada 14 placówek w 13 największych miastach w Polsce oraz 8 oddziałów szkoły policealnej, które umożliwiają zdobycie praktycznej wiedzy na 35 kierunkach, kształcąc jednocześnie 4000 uczniów i mając już 60 000 absolwentów. Roczne przychody firmy wyniosły w 2018 75 mln zł, a lista pracowników i współpracowników GoWork obejmowała 2300 osób.
W 2005 roku serwis uruchomił forum opinii o pracodawcach, który zgromadził dotychczas ponad 3 mln komentarzy dotyczących warunków pracy w poszczególnych przedsiębiorstwach.
Serwis GoWork.pl wyszedł z inicjatywą „Zero tolerancji dla mobbingu, krzyku, płaczu w firmie”, która oddaje do dyspozycji pracowników i pracodawców narzędzie do dialogu między nimi, a także cenną bazę danych dla dziennikarzy śledczych, szukających potwierdzonych informacji dotyczących mobbingu w firmach.
W roku 2018 portal rozpoczął działalność międzynarodową pod domeną GoWork.com. Jest dostępny w kilkunastu wersjach językowych, natomiast rynkami, na których kierownictwo firmy rozwija ją w pierwszej kolejności są Hiszpania, Francja, Niemcy, Włochy oraz Wielka Brytania.
Kontrowersje.
W Internecie pojawiły się sugestie, że firmy oceniane w serwisie GoWork, płacą za usuwanie niepochlebnych o nich opinii.

</doc>
<doc id="3878518" url="https://pl.wikipedia.org/wiki?curid=3878518" title="Andromeda (zespół muzyczny)">
Andromeda (zespół muzyczny)



</doc>
<doc id="3878526" url="https://pl.wikipedia.org/wiki?curid=3878526" title="Cerkiew Świętych Apostołów Piotra i Pawła w Jarosławiu (park Pietropawłowski)">
Cerkiew Świętych Apostołów Piotra i Pawła w Jarosławiu (park Pietropawłowski)

Cerkiew Świętych Apostołów Piotra i Pawła – prawosławna cerkiew w Jarosławiu, w jurysdykcji eparchii jarosławskiej Rosyjskiego Kościoła Prawosławnego.
Historia.
Cerkiew została ufundowana przez Iwana Zatrapieznowa na terenie manufaktury tekstylnej. Wzniesiono ją według projektu Domenica Trezziniego, według którego wcześniej powstał sobór Świętych Apostołów Piotra i Pawła w Twierdzy Pietropawłowskiej. Według tradycji car Piotr podarował fundatorowi świątyni ikonę Zmartwychwstania Pańskiego wykutą w kości słoniowej. Świątynia jest dwupozioma: w pierwszej kolejności ukończono i wyświęcono cerkiew Świętych Symeona i Anny (1737), a w 1744 górną cerkiew Świętych Piotra i Pawła. Fundator zmarł przed ukończeniem prac budowlanych i został pochowany w 1741 w pobliżu wejścia do budynku sakralnego. W 1835 we wnętrzu niższej cerkwi ustawiono nowy ikonostas i urządzono dwa ołtarze boczne św. Sawy i Opieki Matki Bożej. W 1880 cerkiew została odremontowana ze środków Andrieja Karzinkina i Nikołaja Igumowa, właścicieli manufaktury. W czasie renowacji pozłocono ikonostas, wstawiono do wnętrza nowe ikony, wyposażono cerkiew w srebrne naczynia liturgiczne, panikadiło i nowe szaty kapłańskie, a także pomalowano ściany. Odnowiono również iglicę świątyni, uszkodzoną podczas burzy w 1884. W latach 1887–1888 malarze Jegorow i Katasiew wykonali freski w górnej cerkwi. Od 1871 przy cerkwi działały szkoła, szpital i instytucje udzielające pomocy ubogim.
W 1929 władze radzieckie zamknęły cerkiew i zaadaptowały ją na klub oraz kino, a następnie kawiarnię. Rosyjski Kościół Prawosławny odzyskał obiekt w 1997.

</doc>
<doc id="3878532" url="https://pl.wikipedia.org/wiki?curid=3878532" title="Ołtarz św. Katarzyny">
Ołtarz św. Katarzyny

Ołtarz św. Katarzyny – tryptyk niemieckiego malarza Lucasa Cranacha starszego, znajdujący się obecnie w Państwowych Zbiorach Sztuki w Dreźnie.
Etymologia.
Pod koniec 1504 roku Cranach udał się do Wittenbergi, na dwór Fryderyka Mądrego, gdzie został nadwornym malarzem. Jedną z pierwszych jego prac wykonanych na zlecenie elektora był tryptyk świętej Katarzyny.
Główną postacią tryptyku jest św. Katarzyna Aleksandryjska. Jej historię opisywał Jakub de Voragine w "Legenda aurea". Według tego przekazu była córką króla Aleksandrii, gorliwą chrześcijanką, biegłą w sztukach wyzwolonych, która sprzeciwiała się prześladowaniom religijnym cesarza Maksymiana. Po dyspucie religijnej, podczas której nawróciła na chrześcijaństwo pięćdziesięciu mędrców i po nawróceniu cesarzowej, została skazana na śmierć na kolczastym kole. Jej modlitwy doprowadziły do zniszczenia narzędzia tortur przez anioła oraz do śmierci czterech tysięcy wyznawców cesarza Maksymiana. Katarzyna ostatecznie została ścięta mieczem.
Opis obrazu.
Mnogość postaci pozwoliła Cranachowi zaprezentować szereg portretów znamienitych osób, m.in. Fryderyka Mądrego, Jana Niezłomnego czy Hansa von Schwarzenberga. Postacie zostały przybrane w bogato zdobione stroje, zwłaszcza sylwetki świętych ukazanych na dwóch skrzydłach. O dworskim zamówieniu tryptyku świadczy pejzaż widoczny w środkowej kwaterze. Jak twierdzi Wolfgang Hütt: Tryptyk "Męczeństwa św. Katarzyny" jest pierwszym z serii ołtarzy, w którym zostali przedstawieni dwaj bracia: Fryderyk Mądry i Jana Niezłomny; pojawiają się oni jako postacie portretowane w towarzystwie wizerunków świętych lub jako fundatorzy, ukazani w półpostaci.
Tryptyk po otwarciu.
W kwaterze środkowej Cranach przedstawia scenę poświęconą martyrologii św. Katarzyny – "Męczeństwo św. Katarzyny". Zajmuje ona centralną część kompozycji, ukazana została w pozycji klęczącej, z dłońmi złożonymi do modlitwy. Ubrana jest w wystawną, kosztowną szatę dworu saskiego. Na jej twarzy widoczny jest wyjątkowy spokój; czeka cierpliwie na cios kata. Ten stoi za nią i wydobywa miecz z pochwy. Z prawej strony, na drugim planie Cranach przedstawia charakterystyczne elementy związane z legendą o świętej Katarzynie: z ciemnego, zachmurzonego nieba padają błyskawice i deszcz, a wraz z nim opadają bezwładnie w pobliże połamanego koła głowy symbolizujące zmarłych wyznawców cesarza Maksymiana. Po lewej stronie obrazu młody parobek z lancą i dwóch konnych ze stoicyzmem przyglądają się egzekucji. W ukazanych postaciach można rozpoznać m.in. elektora Fryderyka i jego brata Jana. Ponad nimi widoczny jest jeden z zamków Saksonii. W środku kompozycji, pomiędzy katem a Katarzyną, widoczna jest podobizna humanisty Hansa von Schwarzenberga.
Na prawym skrzydle Cranach przedstawił trzy święte: św. Barbarę, św. Urszulę i św. Małgorzatę wraz z ich atrybutami: hostią, strzałą i smokiem. Dodatkowo św. Małgorzata trzyma w dłoni gałązkę palmową wysadzaną perłami. Postacie umieszczone są na tle zamku w Coburgu. Na lewym skrzydle znajdują się wizerunki św. Doroty z koszem kwiatów jako atrybutem, św. Agnieszki z barankiem z nimbem i św. Kunegundy z rozżarzonym lemieszem.
Po zamknięciu ołtarza na lewym skrzydle ukazuje się św. Genowefa z Paryża trzymająca świecę. Na jej szyi widoczny jest znak Alfa i Omega, symbol wszechmocy Boga Stwórcy. Obok stoi św. Apolonia z Aleksandrii trzymająca w dłoniach obcęgi z wyrwanym zębem, symbolizujące tortury, jakim była poddana.
Na prawym skrzydle znajduje się św. Krystyna stojąca na kamieniu młyńskim, który według legendy został przywiązany do jej szyi, a ona wrzucona do wody. Obok niej stoi św. Otylia w stroju opatki benedyktyńskiej, z księgą reguł zakonnych, na której Cranach namalował dodatkowo oczy, symbolizujące jej ślepotę.
Wszystkie postacie świętych nie są ze sobą powiązane. Wydaje się, że głównym celem Cranacha było ukazanie bogactwa i różnorodności strojów zgodnych z ówczesną modą panującą na dworze saskim.
Proweniencja.
Ołtarz św. Katarzyny nie przetrwał w całości do obecnych czasów. Został zamówiony przez Fryderyka III dla Kościoła Wszystkich Świętych w Wittenberdze. Przed rokiem 1586 ołtarz został przeniesiony do Zamku Hartenfels w Torgau. W 1738 roku nadworny malarz Bonaventura Rossi przeniósł ołtarz do Drezna. W XVIII wieku dzieło Cranacha zostało podzielone na pięć osobnych obrazów. Od tego momentu losy poszczególnych skrzydeł były różne.
Skrzydło lewe ze świętą Dorotą zostało sprzedane na aukcji w 1797/1798 roku i trafiło prawdopodobnie najpierw do kolekcji malarza drezdeńskiego Ferdinanda Hartmanna, a następnie do biznesmena i kolekcjonera z Lipska Heinricha Wilhelma Campe jako obraz Hansa Baldunga. W dniu 24 września 1827 roku skrzydło zostało wystawione na aukcji i zakupione przez Maximiliana von Sternburg Speck; w 1931 roku na stałe wypożyczone do muzeum drezdeńskiego. Podczas II wojny światowej skrzydło zostało zrabowane przez wojska radzieckie. W 1955 roku dzieło powróciło do Drezna, a w roku 1996 zostało zakupione przez Gemäldegalerie w Dreźnie. Kwatera środkowa wraz z prawym skrzydłem (ze św. Barbarą) nie zostały sprzedane na aukcji w 1797 roku, pozostały w Dreźnie. W pierwszym katalogu Galerii Obrazów Starych Mistrzów z 1835 roku oba panele widniały jako dzieła nieznanego autorstwa.
Panele zewnętrzne zostały również oddzielone od ołtarza w XVIII wieku. 24 września 1827 roku, wraz z lewym skrzydłem, zostały wystawione i sprzedane na aukcji. Pod numerami 286 i 287 widniały jako prace Hansa Holbeina Starszego. W 1827 roku oba skrzydła zewnętrzne zostały zakupione przez anonimowego kupca ‘v.d. Laar’, prawdopodobnie niemieckiego artystę Ferdinanda von Laer. W 1875 roku prace znajdowały się w zbiorach bankiera i powiernika National Galery, Samuela Loyda, 1. barona Overstone. Od tego czasu obrazy pozostawały w kolekcjach Loyda, aż w roku 1987, kiedy to zostały sprzedane na prywatnej aukcji londyńskiej National Gallery.

</doc>
<doc id="3878536" url="https://pl.wikipedia.org/wiki?curid=3878536" title="Most Trajana">
Most Trajana

Most Trajana – niezachowany rzymski most spinający brzegi Dunaju koło współczesnych miejscowości Drobeta-Turnu Severin w Rumunii i Kladovo w Serbii, pierwszy most w dolnym biegu Dunaju. 
Został wzniesiony w II wieku, z rozkazu cesarza Trajana. Częściowa rozbiórka tej konstrukcji nastąpiła już za rządów jego następcy, Hadriana. Ostatecznie most został zniszczony, z polecenia cesarza Aureliana w III stuleciu. Do XXI wieku zachowały się ruiny jednego filaru.
Historia.
Most wzniesiono z rozkazu cesarza Trajana (53–117), by umożliwić przemarsz wojsk rzymskich podczas II wojny dackiej (101–105). W 104 roku Trajan zlecił jego budowę rzymskiemu architektowi Apollodorosowi z Damaszku (60–130). Jego budowa trwała podobno rok. Był to pierwszy most w dolnym biegu Dunaju. Apollodoros miał napisać traktat o jego budowie, który jednak zaginął. Most został uwieczniony na reliefie kolumny Trajana (również zaprojektowanej przez Apollodorosa), wzniesionej w 113 roku w Rzymie na Forum Trajana dla upamiętnienia zwycięstw cesarza nad Dakami. Na jednej z płaskorzeźb przedstawione jest bóstwo, personifikujące rzekę Dunaj, przypatrujące się żołnierzom rzymskim przechodzącym przez most. Fragmentaryczne przedstawienie tej konstrukcji mogło zdobić rewers monety okolicznościowej Trajana, wybitej dla upamiętnienia jej budowy. Na początku III w. most opisał rzymski historyk Kasjusz Dion (163/164–235), chociaż sam go nigdy nie widział. Dion pisał, że drewniane przęsła mostu zostały rozebrane z rozkazu cesarza Hadriana (76–138), który obawiał się kontrataków Daków. Ostatecznie zburzył go cesarz Aurelian (214–275) po wycofaniu wojsk z Dacji. 
Pozostałości mostu zostały odkryte w XIX wieku. Do XXI w. zachowały się ruiny jednego filaru, które mają status zabytku o szczególnym znaczeniu.
Opis.
Według Diona most miał spoczywać na dwudziestu kamiennych filarach, wysokich na ponad 45 m i szerokich na ponad 18 m, rozstawionych w odstępach ok. 52 m, mierzonych od środka filaru i ok. 32,5 m mierzonych od ściany filaru. Na tej podstawie długość mostu została obliczona na 1032 m. Według innych źródeł rozstępy między filarami wynosiły 35-38 m, długość mostu ponad 1100 m, a szerokość od 13 do 19 m. Filary spoczywały na wypełnionych betonem skrzyniach, licowanych kamieniem. Przyczółki mostowe murowane były z cegły i łączone mocno wiążącą zaprawą.
Relief na kolumnie Trajana przedstawia pięć z dwudziestu filarów mostu, połączonych płaskimi drewnianymi przęsłami wraz z drogą z bali drewnianych, pokrytych najprawdopodobniej betonem lub gliną, ograniczoną balustradą. Uważa się, że pomost mostowy wykonano z drewna na specjalne żądanie Trajana, aby w razie niespodziewanego ataku nieprzyjaciela można go było szybko zniszczyć, a następnie ewentualnie odbudować.

</doc>
<doc id="3878543" url="https://pl.wikipedia.org/wiki?curid=3878543" title="Pleurobranchia pileus">
Pleurobranchia pileus



</doc>
<doc id="3878548" url="https://pl.wikipedia.org/wiki?curid=3878548" title="Cerkiew Świętych Kosmy i Damiana w Vyšnym Komárniku">
Cerkiew Świętych Kosmy i Damiana w Vyšnym Komárniku

Cerkiew Świętych Kosmy i Damiana w Vyšnym Komárniku – drewniana greckokatolicka cerkiew filialna zbudowana w 1924 w Vyšnym Komárniku.
Należy do parafii w Krájnej Bystrej, dekanatu Svidník w archieparchii preszowskiej Kościoła katolickiego obrządku bizantyjsko-słowackiego.
Architektura i wyposażenie.
Cerkiew postawiona w 1924, na miejscu poprzedniej. Data budowy nad wejściem do babińca.
Jest to budowla drewniana konstrukcji zrębowej, trójdzielna, orientowana. Prezbiterium, nawa i babiniec na planach kwadratów. Od zachodu wieża słupowo-ramowa, podzielona daszkami na trzy kondygnacje, zwieńczona izbicą i baniastym hełmem. Nad nawą i prezbiterium dach jednokalenicowy, kryty gontem z dwiema wieżyczkami.
Wewnątrz kopuły zrębowe nad trzema częściami. Brak polichromii. Ołtarz główny w prezbiterium. W nawie ikonostas, z okresu budowy świątyni, w części górnej ozdobiony bogatym złotym ornamentem roślinnym.

</doc>
<doc id="3878549" url="https://pl.wikipedia.org/wiki?curid=3878549" title="Anna Nowakowska">
Anna Nowakowska



</doc>
<doc id="3878553" url="https://pl.wikipedia.org/wiki?curid=3878553" title="Chłop Rybka">
Chłop Rybka

Chłop Rybka – pół-legendarna postać wzmiankowana m.in. przez Walentego Roździeńskiego, Józefa Lompę oraz Jana Nowaka, która około 1490 roku (lub w 1519 roku) podczas prac w polu w okolicy dzisiejszych Starych Tarnowic miała rzekomo wyorać pierwszą bryłę srebronośnego kruszcu, co zapoczątkowało wydobycie tego surowca na masową skalę i dało impuls do założenia miasta Tarnowskie Góry.
Walenty Roździeński w swoim poemacie "Officina ferraria" wydanym w 1612 roku, odkrycie kruszcu na terenie ziemi tarnogórskiej opisał słowami:
Domniemanym miejscem tego zdarzenia jest teren, na którym obecnie stoi budynek pierwszego tarnogórskiego ratusza (tzw. Dom Florczaka) przy ulicy Gliwickiej 6. Potwierdzeniem ma być wmurowana w latach międzywojennych w ścianę na wysokości pierwszego piętra od strony zachodniej bryła kruszcu widoczna jako rdzawa plama tuż nad pamiątkową tablicą z 1930 roku opisującą dzieje budynku. Również dawniej występująca na opisywanym obszarze odkrywka dolomitów kruszconośnych uwiarygadniałaby powyższą teorię.
W innej, bardziej fantastycznej, wersji legendy autorstwa niemieckiego pisarza, urodzonego w Bytomiu , podczas jednej z nocy spędzonych w lesie, chłopu Rybce ukazać się miały krasnoludki-górnicy o srebrnych brodach, tańczące wokół świerku, rozkopujące ziemię, z której rozbłyskały srebrne skarby. Rybka zasnął, nim podjął jakąkolwiek akcję, jednak wkrótce zaczął kopać w poszukiwaniu skarbów w miejscu, gdzie widział krasnoludki, niestety bezskutecznie. Jakiś czas później jego trzy krowy wpadły do bagna nieopodal świerku na polanie. Gdy je wyciągnął, zobaczył, że rogi zwierząt są całe posrebrzone.
Pod koniec lat 80. XX wieku w wyniku badań przeprowadzonych przez Bernarda Szczecha, opublikowano tekst nieznanego wcześniej "Rejestru wolnych chłopów (urbarza) ziemi bytomskiej" datowanego na 1498 rok, w którym pojawiają się imiona i nazwiska szesnastu zamieszkujących wówczas Tarnowice wolnych chłopów; wśród nich "Jan Rypka". Najprawdopodobniej był on pierwowzorem postaci z legendy.
Chłop Rybka stał się – obok króla Jana III Sobieskiego, królowej Marysieńki, górniczej braci oraz przedstawicieli cechów rzemieślniczych – jedną z centralnych postaci organizowanych od września 1957 roku Gwarków, czyli dni miasta Tarnowskie Góry. Postać Rybki, ubrana w biały płaszcz, ze słomianym kapeluszem na głowie, bierze udział w gwarkowskim pochodzie, pchając drewnianą sochę ciągniętą przez wołu prowadzonego przez osobę odgrywającą starszego syna Rybki (lub przez samego Rybkę). Przed nimi idzie dziecko trzymające w dłoniach symboliczną bryłę kruszcu srebra.

</doc>
<doc id="3878562" url="https://pl.wikipedia.org/wiki?curid=3878562" title="Han Lih-wu">
Han Lih-wu

Han Lih-wu (; ur. 26 stycznia 1903, zm. 26 lutego 1991) – tajwański polityk i dyplomata.
Pochodził z prowincji Anhui. Ukończył studia na Uniwersytecie Nankińskim (1924), University of London (1927) i University of Wisconsin-Madison (1928). W latach 1929–1931 był dziekanem Wydziału Nauk Politycznych Uniwersytetu Nankińskiego, następnie w latach 1931–1946 przewodniczył Brytyjsko-Chińskiemu Towarzystwu Edukacyjnemu. W latach 1944–1948 pełnił urząd wiceministra, a następnie 1949–1950 ministra edukacji Republiki Chińskiej. Podczas ewakuacji rządu kuomintangowskiego na Tajwan nadzorował wywóz z Chin kontynentalnych zabytków i dzieł sztuki, które później znalazły się w kolekcji Narodowego Muzeum Pałacowego w Tajpej.
W latach 1950–1956 był doradcą prezydenta Czang Kaj-szeka. Był delegatem na 2. (1947), 15. (1968) i 16. (1970) sesję UNESCO. W latach 1956–1964 był ambasadorem Republiki Chińskiej w Tajlandii, od 1962 roku z jednoczesną akredytacją w Laosie. Następnie pełnił urząd ambasadora na Filipinach (1964–1968) i w Grecji (1968–1972). W 1968 roku otrzymał doktorat honoris causa Uniwersytetu De La Salle w Manili. Od 1979 roku był przewodniczącym Chińskiej Fundacji Praw Człowieka.

</doc>
<doc id="3878567" url="https://pl.wikipedia.org/wiki?curid=3878567" title="Dom samotnej matki">
Dom samotnej matki

Dom samotnej matki – niezależny ośrodek oferujący nieodpłatną pomoc dla samotnych matek z dziećmi oraz kobiet w ciąży znajdujących się trudnej sytuacji życiowej. Zakres oferowanej pomocy zakłada oprócz pomocy materialnej, także pomoc psychologa oraz prawną. Celem takich ośrodków jest kierowanie pomocy do kobiet, które nie radzą sobie finansowo lub z problemami osobistymi, ale także promocja ochrony życia poczętego oraz dyskretna opieka nad kobietami w ciąży, które planują oddanie dziecka do adopcji, poprzez pomoc psychologiczną, opiekę nad matką przed oraz po porodzie i współpracę z ośrodkami adopcyjnymi. Ośrodki oferują pomoc także samotnym ojcom z małoletnimi dziećmi oraz innym opiekunom. 
Aspekty prawne funkcjonowania domów samotnej matki regulują ustawia z dn. 12 marca 2004 r. o pomocy społecznej oraz rozporządzenie Ministra Polityki Społecznej z dnia 8 marca 2005 r. w sprawie domów dla matek z małoletnimi dziećmi i kobiet w ciąży. 
Statystyka.
W Polsce fundacja Caritas, organizacje pro-life oraz zakony żeńskie prowadzą co najmniej 40 tego typu placówek. Także stowarzyszenie Monar oraz inne organizacje pozarządowe zajmują się prowadzeniem licznych domów dla samotnych matek. 
W Polsce w 2017 roku, wedle serwisu "WP Parenting" organizacje katolickie prowadziły 32% domów samotnej matki, a Stowarzyszenie MONAR/MARKOT - 29%, spośród ogólnej liczby 62. 
Według danych katolickiego portalu Deon za rok 2015, ponad połowę ze 109 domów prowadzonych wówczas w Polsce, prowadziły instytucje kościelne. 

</doc>
<doc id="3878569" url="https://pl.wikipedia.org/wiki?curid=3878569" title="Nezavertailovca">
Nezavertailovca

Nezavertailovca (ros. Незавертайловка, ukr. Незавертайлівка) – wieś w Mołdawii, faktycznie na terenie nieuznawanego międzynarodowo Naddniestrza, w rejonie Slobozia. 
Położenie.
Wieś znajduje się w odległości 36 kilometrów na południowy wschód od Tyraspola, położone między Dnestrovskiem, z którym bezpośrednio sąsiaduje, a Turunczukiem. Do wsi należy również północna część wyspy na Turunczuku; niezagospodarowana część południowa należy do Ukrainy.
Historia.
W połowie XV w. na miejscu Nezavertailovki znajdowała się tatarska osada Kajaklia. Wzmianka o niej pochodzi z 1541. Z kolei informacje o wsi noszącej współczesną nazwę pochodzą z 1789. Na temat nazwy miejscowości istnieją dwie legendy. Według pierwszej Nezavertailovkę założyli Kozacy zaporoscy, którzy opuścili Sicz po jej likwidacji i musieli w tym miejscu zatrzymać się, gdyż drogę odciął im wezbrany Dniestr. Nazwa miejscowości sugeruje według tej legendy, że jej założyciele nie mogli powrócić (od ukr. повертатися, "powertatysja" - wracać). Drugie wyjaśnienie nazwy wsi odwołuje się do ukazu Katarzyny II, która pozwoliła zbiegłym chłopom-mieszkańcom strefy pogranicznej, gdzie znajdowała się wieś, nie powracać do swoich panów. 
Niezawiertajłowka znajdowała się w ujeździe tyraspolskim guberni mikołajowskiej, od 1803 - chersońskiej. W końcu XVIII i XIX w. wieś szybko rozwijała się dzięki napływowi ludności mołdawskiej. W 1799 żyło w niej 499 Mołdawian, w połowie kolejnego wieku - już 1135. 
W Związku Radzieckim Nezavertailovca znalazła się w granicach rejonu słobodziejskiego (Slobozia) Mołdawskiej Autonomicznej Socjalistycznej Republiki Radzieckiej, następnie, po przyłączeniu Mołdawii, w Mołdawskiej SRR. We wsi utworzony został kołchoz im. Karola Marksa, wzniesiono też jego pomnik. 
Po II wojnie światowej władze radzieckie zamknęły działającą we wsi cerkiew, w której otwarto kino, a następnie przekazano dyrekcji kołchozu i bibliotece. Sąsiadujący z cerkwią cmentarz został zniszczony, na jego miejscu zbudowano stadion. Obecnie (2016) w miejscowości działa prawosławna parafia Zaśnięcia Matki Bożej, należąca do dekanatu słobodziejskiego eparchii tyraspolskiej i dubosarskiej, która nie posiada cerkwi, a jedynie domową kaplicę. 
W 1960 we wsi powstało muzeum regionalne. W Nezavertailovce znajduje się również pomnik marszałka Gieorgija Żukowa oraz mogiła żołnierzy armii radzieckiej z pomnikiem ich pamięci. 
Znaczące przemiany w miejscowości wywołała budowa i oddanie do użytku elektrowni cieplnej w Dnestrovscu nad Cuciurganem. 
Mieszkańcy wsi pracują w rolnictwie (uprawa warzyw i owoców, w tym winorośli), a także w rybołówstwie. 
Demografia.
W 1997 w Nezavertailovce żyło 6048 mieszkańców. Dane spisu powszechnego w Naddniestrzu z 2004 wskazują natomiast 4742 osoby, z czego:

</doc>
<doc id="3878570" url="https://pl.wikipedia.org/wiki?curid=3878570" title="Akademickie Mistrzostwa świata w futbolu amerykańskim">
Akademickie Mistrzostwa świata w futbolu amerykańskim



</doc>
<doc id="3878571" url="https://pl.wikipedia.org/wiki?curid=3878571" title="Olga Kozierowska">
Olga Kozierowska

Olga Kordys Kozierowska (ur. 1976) – polska dziennikarka biznesowa, działaczka społeczna, mówczyni, pisarka, mentorka i aktorka teatralna. Założycielka pierwszej w Polsce organizacji działającej na rzecz przedsiębiorczości kobiet i promocji ich sukcesów w biznesie pod nazwą Sukces Pisany Szminką.
Życiorys.
Ukończyła Szkołę Muzyczną II stopnia im. Fryderyka Chopina w Warszawie oraz University of Plymouth i Amsterdam School of Business otrzymując tytuł MAIB (2000). Studiowała też na Uniwersytecie Warszawskim na kierunku Zarządzanie i Marketing. Do 2009 roku związana była m.in. z międzynarodowymi korporacjami KLM, Unilever, DPD i GeoPost.
Od 2008 do 2014 roku pracowała w Radio PiN. W latach 2010–2012 związana była z TVN24, gdzie prowadziła autorski program „Sukces Pisany Szminką”, a w latach 2014–2015 z TVP2 (Pytanie na śniadanie), gdzie prowadziła cykl aktywizujący zawodowo kobiety. Od 2014 roku była związana z grupą Eurozet, gdzie emitowane były jej dwa programy „Sukces Pisany Szminką” i „Stand Up Start Up”. Obecnie autorka podcastów "Update" oraz "Sukces Pisany Szminką" dystrybuowanych na czołowych platformach takich jak Audioteka, Spotify czy Apple Podcasts. Od 2018 roku prowadzi autorski program DNA SuXesu na Youtube.
Jest pomysłodawczynią ogólnopolskiego konkursu Sukces Pisany Szminką Bizneswoman Roku, który od ponad 11 lat nagłaśnia i nagradza kobiety oraz mężczyzn w Polsce. Przewodniczącą jury konkursu jest Dr Irena Eris. W 2016 roku Honorową Ambasadorką konkursu była Noreena Hertz.
W 2015 roku premierę miał jej autorski projekt „Power Show” – połączenie monodramu z mową motywacyjną, stand-upem oraz inspiracją muzyczną. Od 2016 roku jest prezeską Fundacji Sukcesu Pisanego Szminką, która prowadzi w Polsce program aktywizacji zawodowej kobiet „Sukces to ja". Pomysłodawczyni aplikacji MyOla, mobilnej przyjaciółki, mentorki i doradcy biznesowego w jednym. Zainicjowała powstanie Klubu Champions of Change działającego na rzecz rozwoju i wdrażania polityki diversity&amp;inclusion w największych korporacjach w Polsce. 
W 2014 roku trafiła do grona "25 liderów Polski na przyszłe 25 lat""." W 2017 roku zdobyła tytuł "Inspiratorki Biznesu" w konkursie organizowanym przez Agencję Informacyjną Newseria, a w 2018 otrzymała prestiżową nagrodę "Women’s Tertiary European Award". W 2012 roku zdobyła statuetkę w konkursie "Pozytywista Roku" organizowanym przez Fundację Wokulski.
Absolwentka Warszawskiego Studium Aktorskiego m. Lucyny Kobierzyckiej. Autorka scenariusza i odtwórczyni głównej roli w spektaklu "Wysokie C", którego premiera odbyła się w maju 2020. 
Jest mężatką i matką trójki dzieci.

</doc>
<doc id="3878576" url="https://pl.wikipedia.org/wiki?curid=3878576" title="Cerkiew Opieki Bogurodzicy w Korejovcach">
Cerkiew Opieki Bogurodzicy w Korejovcach

Cerkiew Opieki Bogurodzicy w Korejovcach – drewniana greckokatolicka cerkiew filialna zbudowana w 1764 w Korejovcach.
Należy do parafii w Krájnej Bystrej, dekanatu Svidník w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury.
Historia.
Cerkiew wzniesiona w 1764 (data na belce nawy). Znacznie zniszczona podczas działań wojennych w 1944, została odnowiona w 1947. W latach 2000–2002 wykonano remont kapitalny świątyni.
Architektura i wyposażenie.
Jest to budowla drewniana konstrukcji zrębowej, nie orientowana, dwudzielna. Nawa na rzucie wydłużonego prostokąta, z wyodrębnionym wewnętrznie babińcem. Prezbiterium węższe kwadratowe. Niewielka wieża słupowo-ramowa o prostych ścianach posadowiona na zrębie babińca zwieńczona dachem namiotowym i baniastym hełmem z banią. Dachy namiotowe z wieżyczkami nad nawą i prezbiterium. Dachy kryte gontem, ściany oszalowane. Okna w nawie bliźniacze w fazowanych drewnianych obramieniach.
Wewnątrz stropy: w nawie kopuła namiotowa spojona ściągiem krzyżowym, na którym wyrzeźbiony geometryczny ornament, w prezbiterium sklepienie kolebkowe i w babińcu strop płaski. W prezbiterium w ołtarzu głównym niewielka ikona Matki Bożej Hodegetrii. W 2000 skomponowano ikonostas barokowy z nieistniejącej świątyni z Krajnej Bystrej z XVII w. i miejscowych ikon. Wstawiono do niego ikonę Matki Bożej w typie Eleusa z połowy XVIII w., dwie ikony namiestne Michała Archanioła i św. Onufrego oraz carskie wrota z końca XVII w.
Otoczenie.
Przy cerkwi stoi drewniana dzwonnica zbudowana w 1949 na planie kwadratu i zwieńczona gontowym dachem namiotowym, z trzema dzwonami z XVIII i XIX w. 

</doc>
<doc id="3878586" url="https://pl.wikipedia.org/wiki?curid=3878586" title="Raphael Cotoner">
Raphael Cotoner

Fra' Raphael Cotoner (Rafael Cotoner i d'Olesa) – 60. Wielki Mistrz Zakonu Rycerzy Szpitalników Świętego Jana Jerozolimskiego, zwanego w tym czasie Zakonem Maltańskim, służąc na tym stanowisku od 5 czerwca 1660 (po krótkich rządach swego poprzednika Annet de Clermont-Gessanta) do swojej śmierci 20 października 1663 roku.
Wczesne lata życia.
Raphael urodził się około roku 1600 (nie znamy dokładnej daty) na Majorce. Jego ojcem był Marc Antoni Cotoner i de Santmartí, matką – Juana de Oleza i Campfullos, bratem zaś – jego następca na tronie Wielkich Mistrzów – Nicolas Cotoner.
Wiadomo, że w roku 1644 Raphael dowodził galerą Zakonu "St. Laurence", która brała udział w ataku na statki tureckie, nieopodal wyspy Rodos. Akcja ta stała się powodem rozpoczęcia wojny, zwanej kandyjską.
W roku 1660 był baliwem Majorki.
Wielki Mistrz.
Został wyniesiony do godności Wielkiego Mistrza w dniu 5 czerwca 1660 roku, jako następca zmarłego zaledwie po niecałych czterech miesiącach rządów Annet de Clermont-Gessanta. Ustalona reputacja odważnego i religijnego Rycerza Zakonu, była jednym z jego atutów. Podczas stosunkowo krótkich rządów cieszył się dużą popularnością ze względu na dobre zarządzanie Zakonem, a także z powodu swej codziennej uprzejmości.
W czasie trzyletnich rządów Cotonera została wysłana ekspedycja na pomoc Wenecjanom, obleganym przez Turków w Kandii. Ich chwalebne czyny podniosły, i tak wysoką, renomę Rycerzy w Europie. W dowód wdzięczności za pomoc, i aby uhonorować rycerzy Zakonu za męstwo podczas całego oblężenia, Senat Wenecji uchwalił bezprecedensowy dekret, zezwalający członkom Zakonu Kawalerów Maltańskich na noszenie broni wewnątrz posiadłości Republiki.
Przedłużająca się wojna kandyjska w żaden sposób nie przerwała udanych wypraw morskich Zakonu, które były postrachem dla „niewiernych” i przyczyniły się do rozkwitu wyspy.
W czasie panowania tego Wielkiego Mistrza, włoski malarz Mattia Preti, zwany "Calabrese", rozpoczął wykonywanie wspaniałych malunków w konkatedrze św. Jana w Valletcie. Jako rekompensatę za jego wspaniałe usługi, przyjęto go w szeregi Zakonu.Na początku rządów Rafaela Cotonera założone zostały Upper Barrakka Gardens.
Śmierć.
Niestety, rozległe plany na przyszłość zostały brutalnie zniweczone przez niespodziewaną chorobę i zgon Wielkiego Mistrza, w wieku 63 lat. Raphael Cottoner zmarł 20 października 1663 roku, po zaledwie trzech latach panowania, w następstwie złośliwej gorączki, która objęła swym zasięgiem całą wyspę. Pochowany został w Katedrze św. Jana w Valletcie.

</doc>
<doc id="3878603" url="https://pl.wikipedia.org/wiki?curid=3878603" title="Predrag Marković (piłkarz)">
Predrag Marković (piłkarz)

Predrag Marković (ur. 1 sierpnia 1930, zm. 19 grudnia 1979) – serbski (jugosłowiański) piłkarz występujący podczas kariery zawodniczej na pozycji napastnika.
W reprezentacji jedyny raz wystąpił 17 października 1954 roku w meczu z Turcją (5:1) i zdobył jedną bramkę. Był wówczas zawodnikiem OFK Beograd, w barwach tego klubu w sezonie 1954/1955 był królem strzelców ligi z 20 bramkami na koncie (ex aequo z Kostą Tomaševiciem i Bernardem Vukasem). Grał również m.in. w FK Crvena zvezda i FK Budućnost.

</doc>
<doc id="3878611" url="https://pl.wikipedia.org/wiki?curid=3878611" title="Caragaș">
Caragaș

Caragaș (ros., ukr. Карагаш) – wieś w Mołdawii, faktycznie na terenie nieuznawanego międzynarodowo Naddniestrza, w rejonie Slobozia.
Położenie.
Wieś znajduje się w odległości 4 kilometrów na północny zachód od Slobozii. 
Historia.
Wieś założyli w XVIII w. mołdawscy uchodźcy z prawego brzegu Dniestru, z Budziaku. W 1798 żyło w niej 175 mieszkańców. W XIX w. wieś szybko się rozwijała; w połowie stulecia w Caragașu żyło 867 osób, natomiast w końcu wieku - 2132. We wsi funkcjonowała cerkiew, zaś od 1912 szkoła, której budynek zajmuje obecnie (pocz. XXI w.) muzeum. W Caragașu funkcjonuje cerkiew Kazańskiej Ikony Matki Bożej, należąca do dekanatu słobodziejskiego eparchii tyraspolskiej i dubosarskiej.
W centrum wsi znajduje się mogiła żołnierzy armii radzieckiej z pomnikiem wzniesionym w 1953.
Demografia.
Według danych spisu ludności w Naddniestrzu w 2004 we wsi żyło 4766 osób, w tym:

</doc>
<doc id="3878622" url="https://pl.wikipedia.org/wiki?curid=3878622" title="Kocham, czekam. Lena">
Kocham, czekam. Lena

Kocham, czekam. Lena (org. "Люблю. Жду. Лена") – melodramat radziecki z 1983 roku w reżyserii Siergieja Nikonienki, na motywach noweli Władimira Dietkowa „Trzy słowa”.

</doc>
<doc id="3878626" url="https://pl.wikipedia.org/wiki?curid=3878626" title="Mistrzostwa Azji w koszykówce kobiet">
Mistrzostwa Azji w koszykówce kobiet

Mistrzostwa Azji w koszykówce kobiet (oficjalna nazwa: FIBA Asia Women's Championship) – międzynarodowe rozgrywki koszykarskie z udziałem reprezentacji narodowych kontynentu azjatyckiego odbywające się pod patronatem FIBA Azja, od 1965 roku. Są rozgrywane co dwa lata. Pełnią również rolę kwalifikacji do mistrzostw świata oraz igrzysk olimpijskich.
Wielokrotnie były rozgrywane w innym, niż dwuletnim odstępie czasu (1965–1968, 1994–1995, 2001–2004–2005).

</doc>
<doc id="3878628" url="https://pl.wikipedia.org/wiki?curid=3878628" title="FIBA Asia Women's Championship">
FIBA Asia Women's Championship



</doc>
<doc id="3878647" url="https://pl.wikipedia.org/wiki?curid=3878647" title="Refa’el Basz">
Refa’el Basz

Refa’el Basz (hebr.: רפאל בש, ang.: "Rafael Bash" lub "Refael Bash", ur. 8 stycznia 1913 na Łotwie, zm. 10 marca 2000) – izraelski polityk, w 1951 poseł do Knesetu z listy Mapai.
W wyborach parlamentarnych w 1949 nie dostał się do izraelskiego parlamentu, jednak 21 maja 1951 objął mandat poselski po rezygnacji Josefa-Micha’ela Lamma. Nigdy więcej nie zasiadał w Knesecie.

</doc>
<doc id="3878649" url="https://pl.wikipedia.org/wiki?curid=3878649" title="Refael Bash">
Refael Bash



</doc>
<doc id="3878650" url="https://pl.wikipedia.org/wiki?curid=3878650" title="Refael Basz">
Refael Basz



</doc>
<doc id="3878651" url="https://pl.wikipedia.org/wiki?curid=3878651" title="Rafael Bash">
Rafael Bash



</doc>
<doc id="3878652" url="https://pl.wikipedia.org/wiki?curid=3878652" title="Rafael Basz">
Rafael Basz



</doc>
<doc id="3878653" url="https://pl.wikipedia.org/wiki?curid=3878653" title="Dunfermline Athletic F.C. w europejskich pucharach">
Dunfermline Athletic F.C. w europejskich pucharach



</doc>
<doc id="3878656" url="https://pl.wikipedia.org/wiki?curid=3878656" title="Rafael Eitan (generał)">
Rafael Eitan (generał)



</doc>
<doc id="3878657" url="https://pl.wikipedia.org/wiki?curid=3878657" title="Rafael Eitan">
Rafael Eitan



</doc>
<doc id="3878661" url="https://pl.wikipedia.org/wiki?curid=3878661" title="Ralf Demolka">
Ralf Demolka



</doc>
<doc id="3878665" url="https://pl.wikipedia.org/wiki?curid=3878665" title="Obsideo">
Obsideo

Obsideo – siódmy i ostatni album studyjny holenderskiego zespołu muzycznego Pestilence. Wydawnictwo ukazało się 11 listopada 2013 roku nakładem wytwórni muzycznej Candlelight Records. Był to jedyny album formacji zarejestrowany z niemieckim basistą Georgiem Maierem oraz australijskim perkusistą Davidem Haleyem. Na płycie znalazło się dziesięć autorskich utworów, które wyprodukował lider zespołu Patrick Mameli.
Lista tworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="3878666" url="https://pl.wikipedia.org/wiki?curid=3878666" title="Maria Concepción od św. Magdaleny Rodríguez Fernández">
Maria Concepción od św. Magdaleny Rodríguez Fernández



</doc>
<doc id="3878669" url="https://pl.wikipedia.org/wiki?curid=3878669" title="Bitwa o Mosul (2016)">
Bitwa o Mosul (2016)



</doc>
<doc id="3878670" url="https://pl.wikipedia.org/wiki?curid=3878670" title="Giovanni Battista Ercolani">
Giovanni Battista Ercolani

Giovanni Battista Ercolani (ur. 1817, zm. 1883) – włoski lekarz weterynarii, profesor Uniwersytetu Bolońskiego. Założył muzeum anatomii oraz patologii weterynaryjnej w Turynie. Był autorem dzieł z zakresu weterynarii oraz z historii weterynarii.

</doc>
<doc id="3878671" url="https://pl.wikipedia.org/wiki?curid=3878671" title="Concepción Odriozola Zabalia de San Ignacio">
Concepción Odriozola Zabalia de San Ignacio



</doc>
<doc id="3878673" url="https://pl.wikipedia.org/wiki?curid=3878673" title="Cerkiew Opieki Bogurodzicy w Hunkovcach">
Cerkiew Opieki Bogurodzicy w Hunkovcach

Cerkiew Opieki Bogurodzicy w Hunkovcach – drewniana greckokatolicka cerkiew filialna zbudowana w 1799 w Hunkovcach.
Należy do parafii w Hunkovcach, dekanatu Svidník w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury.
Historia.
Cerkiew zbudowano w końcu XVIII w. Była kilkakrotnie remontowana między innymi w 1922 i 1947 lub 1949. W latach 90. XX w. wymieniono pokrycie blaszane na gontowe. Od wielu lat nie jest użytkowana kultowo ponieważ we wsi znajduje się druga murowana cerkiew.
Architektura i wyposażenie.
Jest to budowla drewniana konstrukcji zrębowej, nie orientowana, o nietypowej architekturze, bo dwudzielna. Brak oddzielnego zrębowego babińca. Prezbiterium i większa nawa na planie kwadratów. Słupowo-ramowa wieża z izbicą od frontu, zwieńczona gontowym hełmem ze ślepą latarnią postawiona na ziemi i otoczona zachatą. Nad prezbiterium i nawą dachy namiotowe zwieńczone pokaźnych rozmiarów hełmami.
Wewnątrz w nawie strop płaski, w prezbiterium kopuła namiotowa. Cerkiew pozbawiona wyposażenia. Ikony św. Jerzego z XVII w., Matki Bożej Hodegetrii z około 1780 i Mandylion z 1671 pochodzące z tej cerkwi znajdują Muzeum Szaryskim Bardejowie. Zachowana drewniana brama wejściowa zwieńczona daszkiem gontowym. 

</doc>
<doc id="3878677" url="https://pl.wikipedia.org/wiki?curid=3878677" title="Crescencio García Pobo">
Crescencio García Pobo



</doc>
<doc id="3878679" url="https://pl.wikipedia.org/wiki?curid=3878679" title="Błogosławiony Krescencjusz">
Błogosławiony Krescencjusz



</doc>
<doc id="3878680" url="https://pl.wikipedia.org/wiki?curid=3878680" title="Bł. Krescencjusz">
Bł. Krescencjusz



</doc>
<doc id="3878683" url="https://pl.wikipedia.org/wiki?curid=3878683" title="Szłojme Etinger">
Szłojme Etinger

Szłojme Etinger (; ur. ok. 1800, może w 1803, w Warszawie, zm. 1856 w Zamościu) – żydowski poeta i dramatopisarz tworzący w języku jidysz, pionier haskali, lekarz. Był pierwszym twórcą nowoczesnej literatury żydowskiej w Polsce. Pisał m.in. wierszowane bajki, ballady, epigramaty, dramaty. W jego twórczości widoczne są wyraźne elementy satyryczne.
Życiorys.
Urodził się prawdopodobnie w roku 1803 w Warszawie. Został wcześnie osierocony i jego wychowaniem zajął się wuj Mendel Etinger, będący rabinem w Łęcznej. W wieku 15 lat ożenił się z czternastoletnią wówczas Goldą Gold, przenosząc się jednocześnie do domu teściów w Zamościu. Żona, z którą miał w sumie siedmioro dzieci, prowadziła sklep z wyrobami szklanymi, ale interes nie szedł zbyt dobrze. Etinger próbował sił w handlu w Odessie, ale bez powodzenia, przeniósł się zatem do Lwowa.
We Lwowie studiował w latach 1825–1830 medycynę. Tam też wykształcił się ostatecznie jego talent literacki i malarski, choć pierwsze próby artystyczne podejmował już wcześniej. Po powrocie do Zamościa bezskutecznie starał się nostryfikować w Rosji swój dyplom. Mimo to wyłącznie w trakcie epidemii cholery w 1831 roku pozwolono mu praktykować, poza tym czynił to półlegalnie.
Wyjazdy do Warszawy (1833) i Charkowa (1846) przyniosły mu tylko dalsze rozczarowania. Jednak wśród pacjentów i przyjaciół zyskał rozgłos ze względu na swój humor, dobre serce i skłonność do opowiadania dowcipów.
W roku 1846 wyjechał z Zamościa i przeniósł się do pobliskiego Żdanowa, gdzie bez powodzenia próbował gospodarować na roli. Spędził tam ostatnie lata swojego życia. Zmarł w Zamościu 31 grudnia 1856 roku.
Twórczość literacka.
Pierwsze próby pisarskie Etingera pochodzą jeszcze sprzed jego pobytu we Lwowie, ale to dopiero tam ujawnił się jego talent. To podczas studiów właśnie zaczął pisać bajki oraz swój najsłynniejszy utwór – dramat "Serkele" (, "Sarusia"). W roku 1837 i 1847 podjął Etinger próby publikacji swoich utworów, uzyskał nawet zgodę cenzury, ale ze względu na konieczność sporych skreśleń zrezygnował z druku. Ostatecznie za jego życia nie ukazała „ani jedna linijka jego twórczości”, utwory jego krążyły co najwyżej w odpisach (często niedokładnych) oraz w wersjach ustnych.
Dorobek pisarski Ettingera, niemal w całości w języku jidysz, obejmuje bajki, opowiastki, ballady, satyry, wiersze, epigramaty. Widoczne są w nim wpływy literatury oświecenia (m.in. G. E. Lessinga, N. Lenaua, J. de La Fontaine’a), a ponadto – po raz pierwszy w literaturze jidysz – wpływy polskie (m.in. I. Krasickiego). Najważniejszym i najbardziej znanym jego utworem jest wspomniana komedia "Serkele".
„Dzieła zebrane” Etingera zawierają oprócz utworów jidyszowych także trzy krótkie wiersze po niemiecku.

</doc>
<doc id="3878684" url="https://pl.wikipedia.org/wiki?curid=3878684" title="LFG Roland D.VI">
LFG Roland D.VI

LFG Roland D.VI – niemiecki dwupłatowy samolot myśliwski z okresu I wojny światowej, zbudowany w berlińskiej wytwórni Luft-Fahrzeug-Gesellschaft.
Historia i użycie.
Samolot myśliwski LFG Roland D.II nie był w pełni udaną maszyną i służył głównie do zaawansowanego treningu. Wytwórnia LFG zbudowała następnie serię prototypów, ale dopiero samolot Roland D.VI wszedł do seryjnej produkcji. Na początku 1918 roku jego prototyp (będący tysięczną maszyną tego producenta) uczestniczył w konkursie na nowy niemiecki myśliwiec. Współzawodnictwo wygrał Fokker D.VII, ale Roland był wystarczająco udany, by lotnictwo niemieckie zamówiło krótszą serię, na wypadek kłopotów z produkcją Fokkerów.
Podobnie jak inne samoloty Roland, D.VI miał dopracowaną aerodynamicznie sylwetkę, głęboki kadłub zapewniał miejsce na stosunkowo obszerną kabinę, dzięki czemu pilot mógł się dość swobodnie obracać i rozglądać, co było ważne dla myśliwca. Widoczność była dobra, a samolot miał dobre charakterystyki lotne: krótki start, niską prędkość lądowania, lepszą manewrowość od porównywalnych maszyn. Przy dużych obrotach silnika miał lekką tendencję do zadzierania dzioba (zwiększania kąta natarcia), a przy niskich – do opuszczania go, co było zachowaniem typowym.
Samolot osiągał 200 km/h na poziomie morza, ale na wysokości 2000 m prędkość maksymalna spadała do 182 km/h. Ogólnie maszyna była bardzo udana, a głównym problemem była skomplikowana i pracochłonna technologia produkcji kadłuba. Z punktu widzenia pilota, samolot miał równie dobrą manewrowość co Fokker D.VII, a mniejsze siły na sterach; wąski rozstaw kół nieco utrudniał kołowanie.
Produkowany w dwóch wersjach silnikowych w stosunkowo niewielkiej liczbie, służył jako uzupełnienie stanu eskadr na froncie zachodnim; wszedł do służby w maju 1918 – do końca czerwca było ich na froncie 55 sztuk; do sierpnia doszło kolejnych 70. Większość służyła do ochrony baz morskich przed atakami wodnosamolotów. Poza marynarką wojenną głównym użytkownikiem była Jasta 23; innymi użytkownikami były eskadry Jasta 32b, Jasta 33 i Jasta 35b. Łącznie wyprodukowano 359 maszyn obu wersji.
Konstrukcja.
Samolot był w pełni drewniany; miał nietypową konstrukcję kadłuba – LFG odeszło od skorupowej budowy stosowanej w maszynach C.II na rzecz półskorupowej, „klinkierowej” ("Klinkerrumpf"), zbliżonej do kadłuba łodzi. Podłużne listwy świerkowe były przymocowane do lekkiej konstrukcji ze świerkowych wzdłużnic i sklejkowych grodzi; listwy zachodziły jedna na drugą, ale były tak wyprofilowane, by zewnętrzna powierzchnia była gładka. Inną charakterystyczną cechą D.VI było zamontowanie dolnego płata na „kilu”, stanowiącym integralną część kadłuba.
Silnik Benz D.III był opływowo wbudowany w kadłub, z boku osłonięty metalowymi panelami ułatwiającymi doń dostęp. Rura wydechowa skierowana w dół, na prawą burtę. Ten rzędowy, sześciocylindrowy silnik o mocy 200 KM był podstawową jednostką napędową, a wersja weń wyposażona określana była D.VIb. Pierwsza seria, D.VIa, używała 160-konnego silnika Mercedes D.III (część – wersji o mocy 180 KM), ale wobec ich niedoboru, zmieniono jednostkę napędową, co spowodowało przekonstruowanie przodu kadłuba. Wedle powojennych testów amerykańskich silniki Benz miały lekką tendencją do przegrzewania się, jeśli wloty powietrza były w pełni przymknięte. Zapas paliwa wynosił 85 litrów.
Płaty drewniane o kształcie prostokątnym, bez skosu, pokryte płótnem, umieszczone dokładnie jedno nad drugim, połączone były ze sobą parą pojedynczych słupków i usztywnione cięgnami stalowymi. Dolne skrzydło o niewielkim (3°) wzniosie, było nieco węższe (122 wobec 140 cm wg Lambertona), za czym szło węższe położenie dźwigarów, co z kolei powodowało lekką zbieżność słupków międzyskrzydłowych. Dolny płat był nieco krótszy – W.M. Lamberton podaje rozpiętość 940 cm dla górnego i 850 cm; odległe od siebie były o 147 cm. Opierały się na dwóch dźwigarach o skrzynkowej konstrukcji, połączonych żebrami; usztywnione były rurkami metalowymi. Górny płat podparty był zastrzałami ze stalowych rurek; wmontowana weń była opływowa chłodnica, przesunięta lekko w lewo. Lotki kryte płótnem, uruchamiane przez obrotową rurkę metalową, sterowaną dźwigniami z wnętrza kadłuba.
Obie (górna i dolna) powierzchnie drewnianego statecznika pionowego były zintegrowane z kadłubem.
Powierzchnie sterowe (poziome i pionowe) z rurek metalowych, kryte płótnem. Podwozie klasyczne, z rur stalowych, amortyzowane sznurem gumowym.
Uzbrojenie: dwa zsynchronizowane karabiny maszynowe LMG 08/15 Spandau.
Zachowany kadłub samolotu LFG Roland D.VI znajduje się w zbiorach krakowskiego Muzeum Lotnictwa Polskiego. Jest to jeden z prototypów tego samolotu, uczestniczących w konkursie z 1918 roku i jedyny zachowany D.VI na świecie.

</doc>
<doc id="3878689" url="https://pl.wikipedia.org/wiki?curid=3878689" title="Give Me Ed... ’Til I’m Dead Tour">
Give Me Ed... ’Til I’m Dead Tour

Give Me Ed... ‘Til I’m Dead Tour – trasa koncertowa grupy Iron Maiden, która rozpoczęła się 23 maja 2003 zaś zakończyła 30 sierpnia 2003 roku. W trakcie tournee, utwór „Wildest Dreams” był prezentowany po raz pierwszy na żywo, jako zwiastun trzynastego albumu studyjnego zespołu, zatytułowanego "Dance of Death". Formacja była również headlinerem inauguracyjnej edycji „Download Festival” zorganizowanego na błoniach Donington Park, jako kontynuacja legendarnego „Monsters of Rock”. Według zapewnień managera Roda Smallwooda, trasa zagrana w latach 2003/04 miało być ostatnią, w ramach której grupa da ponad 100 koncertów z rzędu, bez dłuższej przerwy. Od lipca 1979 r. do 21 marca 2002 Iron Maiden dali ponad 1700 koncertów, w zasadzie bez jakiejkolwiek dłuższej przerwy między kolejnymi etapami tras. Od tej chwili taktyka zespołu miała sprowadzać się do grania rocznie od 30 do 70 koncertów, oddzielając poszczególne etapy trasy przynajmniej jedną, kilkumiesięczną przerwą.
Trasa „Give Me Ed... ‘Til I’m Dead Tour 2003” promowała przekrojowe wydawnictwa z lat 2002–2003: DVD z antologią wideo-klipów "Visions of the Beast" oraz zestaw typu ‘the best of’ zatytułowany "Edward the Great". Bilety na większość występów sprzedawano w rekordowo krótkim czasie, ostatecznie 56 koncertów w 22 państwach świata, przyciągnęło prawie 1,2 mln widzów.
Setlista.
Bisy
Uwagi:
Oprawa trasy.
Pod względem wizualnym oprawa trasy nawiązywała do grafik znanych z promowanych wydawnictw przekrojowych "Edward the Great" oraz "Visions of the Beast". Okalające estradę podium wraz z obustronnymi wybiegami oraz zestaw oświetleniowy, zostały udekorowane reprodukcjami fragmentów okładek albumów, singli oraz okolicznościowych posterów z różnych etapów działalności grupy. Zestaw perkusyjny również zawierał reprodukcje wizerunków Eddiego z najsłynniejszych albumów grupy, naniesione na pierścienie poszczególnych bębnów. Wykładzina rozłożona na deskach estrady zawierała collage wizerunków maskotki z „Eddiem – Faraonem” znanym z okładki albumu "Powerslave" z 1984 roku, umieszczonym w punkcie centralnym, zwróconym swym obliczem ku publiczności. W głębi estrady widniał metalowy łuk obejmujący krańce tylnego podium, po obu stronach ozdobiony wizerunkami maskotki z albumów "Killers" oraz "Fear of the Dark".
Na osobne omówienie zasługuje system oświetleniowy wykorzystywany podczas trasy. Cześć oświetlenia (halogeny) została zamontowana w konstrukcji wspomnianego łuku, natomiast wokół wybiegów bocznych i podium z zestawem perkusyjnym, zamontowano iluminofonię złożoną z trójkolorowych punktów LED. Setki punktów świetlnych dawały frapujący efekt wędrujących świateł wokół sceny. Podczas introdukcji, jak i właściwej prezentacji utworu „The Number of the Beast” zza zestawu perkusyjnego błyskał neon z napisem „666”. Nad estradą zainstalowano trzy ruchome zestawy ramp tworzące prostokąty, wokół których zamontowano dziesiątki punktów świetlnych, w tym rzutniki, szperacze i stroboskopy. We wnętrzu poszczególnych konstrukcji umieszczono reprodukcje wizerunków maskotki grupy znane z jej klasycznych albumów koncertowych. Scenę z obu stron okalały rampy z setkami reflektorów PAR 64 oraz specjalnymi zespolonymi zestawami intensywnych, jaskrawych świateł skierowanych na publiczność. Reflektory umieszczono również na przodzie estrady oraz na centralnej rampie podium tworzącego drugi poziom sceny. Zestaw oświetleniowy wykorzystywany na trasie zawierał około 1200 punktów świetlnych, był najlepszym z jakiego grupa korzystała od 1992 roku. Widowisko wzbogacono również o efekty pirotechniczne i pneumatycznie wdmuchiwaną parę z suchego lodu.
Tradycyjnie grupa wykorzystała kilkanaście panoramicznych backdropów z wizerunkami okładek albumów oraz singli, nie zapomniała również o obecności na scenie Eddiego. W wersji mobilnej przypominał on swoje wcielenie znane z okładki kompilacji "Edward the Great", natomiast ogromne popiersie, z głowy którego wyłaniał się mózg – nawiązywało do wersji monstrum z okładki promowanej antologii DVD.

</doc>
<doc id="3878696" url="https://pl.wikipedia.org/wiki?curid=3878696" title="Puchar Świata w biathlonie 2016/2017 – Oberhof">
Puchar Świata w biathlonie 2016/2017 – Oberhof

Zawody Pucharu Świata w biathlonie w Oberhofie były czwartymi w sezonie 2016/2017 w tej dyscyplinie sportu. Konkurencje rozegrano w dniach 5–8 stycznia. Rywalizacja odbyła się w sprincie, biegu pościgowym i biegu masowym.

</doc>
<doc id="3878703" url="https://pl.wikipedia.org/wiki?curid=3878703" title="Saint-Maurice-Étusson">
Saint-Maurice-Étusson

Saint-Maurice-Étusson – gmina we Francji, w regionie Nowa Akwitania, w departamencie Deux-Sèvres. W 2013 roku populacja ludności wynosiła 888 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Étusson oraz Saint-Maurice-la-Fougereuse. Siedzibą gminy została miejscowość Saint-Maurice-la-Fougereuse.

</doc>
<doc id="3878704" url="https://pl.wikipedia.org/wiki?curid=3878704" title="Saint Maurice Étusson">
Saint Maurice Étusson



</doc>
<doc id="3878706" url="https://pl.wikipedia.org/wiki?curid=3878706" title="Puchar Świata w biathlonie 2016/2017 – Ruhpolding">
Puchar Świata w biathlonie 2016/2017 – Ruhpolding

Zawody Pucharu Świata w biathlonie w Ruhpolding były piątymi w sezonie 2016/2017 w tej dyscyplinie sportu. Konkurencje rozgrywane był w dniach 11–15 stycznia. Rywalizacja odbywała się kolejno w sztafecie, sprincie i biegu pościgowym.

</doc>
<doc id="3878707" url="https://pl.wikipedia.org/wiki?curid=3878707" title="Wojewódzka Biblioteka Publiczna im. Hieronima Łopacińskiego w Lublinie">
Wojewódzka Biblioteka Publiczna im. Hieronima Łopacińskiego w Lublinie

Wojewódzka Biblioteka Publiczna im. Hieronima Łopacińskiego w Lublinie – biblioteka naukowa będąca instytucją kultury samorządu województwa lubelskiego, w 2002 wyodrębniona z Wojewódzkiej i Miejskiej Biblioteki Publicznej im. H. Łopacińskiego. Wywodzi się z założonej w 1907 książnicy Towarzystwa Biblioteki Publicznej im. H. Łopacińskiego. Jej patron, Hieronim Łopaciński, był uczonym i bibliofilem, którego księgozbiór liczący ponad 12 tys. tomów stanowił zalążek zbiorów biblioteki.
Historia.
Po tragicznej śmierci Hieronima Łopacińskiego powstało w 1907 Towarzystwo Biblioteki Publicznej jego imienia, które stworzyło książnicę opartą na zbiorach zmarłego uczonego. Mimo kryzysu w dwudziestoleciu międzywojennym oraz trudności czynionych przez okupanta hitlerowskiego w czasie II wojny światowej biblioteka doczekała spokojnego rozwoju w okresie Polski Ludowej. W wyniku rozporządzania Kierownika Resortu Oświaty Polskiego Komitetu Wyzwolenia Narodowego z 30 listopada 1944 r. Biblioteka Łopacińskiego stała się miejscem gromadzenia egzemplarzy obowiązkowych dla wszystkich bibliotek wojewódzkich. W 1948 połączono ją z Miejską Biblioteką Publiczną w Lublinie, a następnie w 1955 przekształcono w placówkę wojewódzką (po 1989 nosiła nazwę: Wojewódzka i Miejska Biblioteka Publiczna im. H. Łopacińskiego). W 1965 jednostka uzyskała status biblioteki naukowej i utrzymuje go nadal. W 2002 nastąpiło rozdzielenia na podmiot wojewódzki i miejski, przy czym ten pierwszy stał się jednostką samorządu województwa lubelskiego a drugi jednostką gminy Lublin.
Funkcja.
Biblioteka jest naczelnym elementem systemu bibliotek publicznych województwa lubelskiego, w którego skład wchodzi 223 bibliotek powiatowych, miejskich i gminnych, a także ok. 355 filii bibliotecznych. Jej zadaniem jest również dokształcanie i doskonalenie zawodowe bibliotekarzy. Placówka ma obowiązek współpracować z władzami publicznymi oraz organizacjami pozarządowymi.
Zbiory.
W stanie na dzień 31 grudnia 2011 biblioteka posiadała w zbiorach ogółem 480 240 jednostek według następującej specyfikacji: wydawnictwa zwarte 380 751 woluminów; wydawnictwa ciągłe: 43 620 jednostek; zbiory specjalne: 176 001 jednostek.
Wydawnictwa.
W bibliotece wydawane są dwa periodyki: rocznik naukowy „Bibliotekarz Lubelski” oraz kwartalnik „Dostrzegacz Biblioteczny”.
Dyrekcja.
Od kwietnia 2016 dyrektorem biblioteki jest Tadeusz Sławecki.
Siedziba.
Obecną siedzibę przy ul. Gabriela Narutowicza 4 biblioteka otrzymała w 1939. W 2007 obiekt został rozbudowany o nowe skrzydło sfinansowane m.in. z funduszy Unii Europejskiej, w którym mieszczą się m.in. wypożyczalnia, czytelnie (czasopism i internetowa), sala konferencyjna i magazyny. Rozbudowy dokonano według projektu architektonicznego „Rozbudowa Wojewódzkiej Biblioteki Publicznej im. H. Łopacińskiego”. Konkurs wygrała firma „STELMACH I PARTNERZY” Biuro Architektoniczne Sp. z o.o. Projektowany budynek, ze względu na wymogi konserwatorskie, składa się z części podziemnej przeznaczonej na magazyn książkowy, pomieszczeń technicznych oraz powierzchni bibliotecznych i administracyjnych oraz z części nadziemnej przeznaczonej na funkcje biblioteczne.

</doc>
<doc id="3878713" url="https://pl.wikipedia.org/wiki?curid=3878713" title="Puchar Świata w biathlonie 2016/2017 – Anterselva">
Puchar Świata w biathlonie 2016/2017 – Anterselva

Zawody Pucharu Świata w biathlonie w Anterselvie były szóstymi w sezonie 2016/2017 w tej dyscyplinie sportu. Konkurencje rozegrano w dniach 19–22 stycznia. Rywalizacja odbyła się w biegu masowym, biegu indywidualnym i sztafecie.

</doc>
<doc id="3878722" url="https://pl.wikipedia.org/wiki?curid=3878722" title="Malatiná">
Malatiná

Malatiná – wieś (obec) na Słowacji w powiecie Dolný Kubin, w kraju żylińskim. Znajduje się w historycznym regionie Orawa.
Położenie.
Malatiná leży w obrębie Rowu Podtatrzańskiego, na pograniczu wchodzących w jego skład dwóch mniejszych jednostek fizjograficznych: Rowu Podchoczańskiego (na zachodzie) i Rowu Huciańskiego (na wschodzie). Na północ od wsi ciągną się niewysokie wierchy Pogórza Orawskiego, zaś na południe od niej – Góry Choczańskie. Wieś rozłożyła się na południowym skłonie (ale tuż pod jego grzbietem) działu wodnego rozdzielającego dorzecze Wagu od dorzecza jego dopływu – Orawy. Zabudowania wsi leżą w obszarze źródłowym potoku Sestrč, spływającego w kierunku południowym do zbiornika Liptovská Mara – jego dolina przecina w poprzek pasmo Gór Choczańskich. Centrum wsi leży ok. 10 km na południowy wschód od Dolnego Kubina, na wysokości ok. 800 m n.p.m.
Historia.
Tereny wsi były zamieszkane przez człowieka już w czasach prehistorycznych. Na południe od zabudowań wsi, na wzgórzu Hrádok, znajdują się pozostałości gródka obronnego ze śladami osadnictwa z okresu kultury puchowskiej (pod wzgórzem znaleziono celtycką monetę) i wczesnośredniowiecznego. Gródek dominował nad wiodącym Doliną Sesterską starodawnym szlakiem, łączącym dolinę Wagu (dzisiejszy Liptów) z Orawą.
Wieś powstała zapewne na samym początku XIV w. (pierwsza wzmianka: 1313 r.). Należała do średniowiecznego „państwa” feudalnego z siedzibą na Starym Zamku Liptowskim. Później poszczególne części wsi należały do kilku drobnych rodów szlacheckich, zaś osadzona w XVI/XVII w. część wałaska podlegała majątkowi Zamku Orawskiego. Usytuowana wysoko, w chłodnym mikroklimacie niekorzystnym dla rolnictwa, wieś rozwijała się powoli: w 1626 r. miała zaledwie 200 mieszkańców. Mieszkańcy zajmowali się głównie pasterstwem. W drugiej połowie XVII w. została spustoszona w czasie tzw. wojen kuruckich. W następnym stuleciu nawiedzały ją okresy nieurodzaju (słow. "zamrznuté roky", np. 1716, 1776), kiedy to znaczna część populacji umierała z głodu. Od 1865 r. przez krótki okres na terenie wsi działała kopalnia rudy żelaza. Po jej likwidacji nastąpił okres masowej emigracji mieszkańców na tzw. Dolne Ziemie (dzisiejsze Węgry), a po I wojnie światowej do USA i Kanady.
W czasie II wojny światowej (1944–1945) w okolicy działały oddziały partyzanckie (m.in. oddział "Signál"). Po zdławieniu słowackiego powstania narodowego w listopadzie 1944 r. z terenów Horehronia przemieścił się tu oddział kpt. Tichonowa. Pamięci bohaterów SPN poświęcono tablicę pamiątkową na budynku szkoły podstawowej, zaś wszystkich ofiar II wojny światowej – tablicę na miejscowym Domu Kultury.
Współcześnie.
Mieszkańcy wsi pracują w większości w niedalekim Dolnym Kubinie oraz w miejscowym gospodarstwie hodowlanym. Wieś posiada komunikację autobusową z Dolnym Kubinem.
Turystyka.
Na skutek położenia odległego od większych ośrodków miejskich, słabej komunikacji i braku większych atrakcji wieś jest rzadko odwiedzana przez turystów. Przyjeżdżają ci, którzy cenią sobie ciszę i spokój.
Północnym skrajem wsi, grzbietem wododziałowym, biegnie czerwono znakowany szlak turystyczny z Dolnego Kubina do Orawskiego Białego Potoku.

</doc>
<doc id="3878732" url="https://pl.wikipedia.org/wiki?curid=3878732" title="Hiacynt Serrano López">
Hiacynt Serrano López



</doc>
<doc id="3878744" url="https://pl.wikipedia.org/wiki?curid=3878744" title="Jaime Bonet Nadal (duchowny)">
Jaime Bonet Nadal (duchowny)



</doc>
<doc id="3878748" url="https://pl.wikipedia.org/wiki?curid=3878748" title="Błogosławiony Gildas">
Błogosławiony Gildas



</doc>
<doc id="3878750" url="https://pl.wikipedia.org/wiki?curid=3878750" title="Bł. Gildas">
Bł. Gildas



</doc>
<doc id="3878755" url="https://pl.wikipedia.org/wiki?curid=3878755" title="Huang Fu">
Huang Fu

Huang Fu (ur. 1883, zm. 1936) – chiński polityk, tymczasowy prezydent i premier Republiki Chińskiej w 1924 roku.
Pochodził z Hangzhou w prowincji Zhejiang, gdzie uczęszczał do szkoły wojskowej. W latach 1905–1910 studiował w akademii wojskowej w Tokio. Podczas pobytu w Japonii poznał Czang Kaj-szeka i wstąpił do Ligi Związkowej. Po powrocie do Chin działał w szanghajskiej komórce Ligi, w czasie rewolucji Xinhai współpracując z Chen Qimeiem. W 1913 roku wziął udział w tzw. drugiej rewolucji przeciwko dążącemu do władzy dyktatorskiej prezydentowi Yuan Shikaiowi. Po klęsce powstańców musiał udać się na emigrację. Wyjechał do Japonii, skąd udał się do USA, a następnie do Singapuru.
Powrócił do Chin w 1916 roku, po śmierci Yuan Shikaia. Lata 1917–1920 spędził w Tiencinie, gdzie napisał po chińsku dwie książki poświęcone ocenie skutków I wojny światowej, a także we współpracy z byłym prezydentem Xu Shichangiem rozprawę na temat zagadnień gospodarczo-finansowych. W 1921 roku odbył podróż po Europie i Ameryce, następnie został doradcą chińskiej delegacji na konferencji waszyngtońskiej. Po powrocie do Chin pełnił tymczasowo urząd ministra spraw zagranicznych (1923) oraz ministra edukacji (1923–1924). W okresie od 2 do 24 listopada 1924 pełnił urząd tymczasowego prezydenta Republiki Chińskiej, będąc jednocześnie szefem rządu oraz ministrem spraw wewnętrznych.
W późniejszym okresie był burmistrzem Szanghaju (1927) oraz ministrem spraw zagranicznych (1928). Negocjował warunki podpisanego w 1933 roku porozumienia Tanggu, w którym rząd chiński zgodził się na przyłączenie do marionetkowego państwa Mandżukuo zajętych wcześniej zbrojnie przez Japonię przygranicznych terenów. W grudniu 1934 roku został powołany na ministra spraw wewnętrznych, po kilku miesiącach zrezygnował jednak z tej funkcji ze względu na pogarszający się stan zdrowia. Resztę życia spędził na emeryturze w wiejskiej posiadłości Moganshan koło Hangzhou, gdzie poświęcił się studiowaniu filozofii.

</doc>
<doc id="3878762" url="https://pl.wikipedia.org/wiki?curid=3878762" title="Joseph Farcot">
Joseph Farcot

Joseph Jean Farcot (ur. 1823 w Paryżu, zm. 1908) – francuski inżynier, konstruktor i przemysłowiec. Tworzył nowe rozwiązania w dziedzinie układów sterowania i regulacji, a także silników parowych. W 1868 r. wynalazł serwomotor (siłownik). Silniki jego konstrukcji były produkowane w fabryce założonej przez jego ojca.

</doc>
<doc id="3878767" url="https://pl.wikipedia.org/wiki?curid=3878767" title="Józef Jan Stempkowski">
Józef Jan Stempkowski

Józef Jan Stempkowski (Stępkowski) (XVIII-XIX w.) – generał major armii koronnej.
Był synem Józefa Gabriela, generała lejtnanta wojsk koronnych, pod którego rozkazami pełnił służbę w dywizji ukraińskiej, awansując do pułkownika 5 regimentu pieszego.
W 1792 brał udział w walkach przeciwko interwencji rosyjskiej, m.in. w pod Boruszkowcami i Zieleńcami, jednakże pomimo zwycięstwa targowiczan pozostał w służbie, uzyskując patent generalski.
Po upadku Polski przeszedł na służbę do armii rosyjskiej.

</doc>
<doc id="3878770" url="https://pl.wikipedia.org/wiki?curid=3878770" title="Manuela Martelli">
Manuela Martelli

Manuela Martelli, właśc. Manuela Abril Martelli Salamovich (ur. 16 kwietnia 1983 w Santiago) – chilijska aktorka filmowa i telewizyjna.
Kariera.
Aktorka ma korzenie włoskie i chorwackie. Ukończyła aktorstwo na Papieskim Katolickim Uniwersytecie Chilijskim w Santiago. Karierę filmową rozpoczęła wcielając się w rolę Kathy w dramacie "B-Happy" w reżyserii Gonzalo Justiniano z 2003. Rok później wystąpiła w biograficznym filmie "Machuca" w reżyserii Andrésa Wooda. Obraz był nominowany w 2005 roku do Nagrody Goi w kategorii "dla najlepszego zagranicznego filmu hiszpańskojęzycznego". W 2005 Martelli zagrała Luchi w argentyńskim dramacie "Jak rozbity samolot" w reżyserii Ezequiela Acuña. Film otrzymał główną nagrodę na Buenos Aires Independent Film Festival 2005. W 2009 aktorka wystąpiła w "Narodzeniu" Sebastiána Lelio, w 2011 "Ostatniej rundzie" Julia Jorquery Arriagady. W 2013 nagrodzono grę aktorską Martelli przyznając jej trofeum "dla najlepszej roli kobiecej" na festiwalu filmowym w Huelvie za rolę Bianki w filmie Alicii Scherson "Il futuro". W tym obrazie aktorka wystąpiła u boku Rutgera Hauera i Nicolasa Vaporidisa. Aktorka ma za sobą również role w produkcjach telewizyjnych.

</doc>
<doc id="3878773" url="https://pl.wikipedia.org/wiki?curid=3878773" title="Mariano Luis de Urquijo">
Mariano Luis de Urquijo

Mariano Luis de Urquijo y Muga (ur. 8 września 1769 w Bilbao, zm. 3 maja 1817 w Paryżu) – hiszpański polityk i tłumacz, człowiek oświecenia. Był jednym z tzw. "ilustrados" (oświeconych). Sekretarz stanu Karola IV w latach 1798–1800 i Józefa Bonapartego w latach 1808–1813.

</doc>
<doc id="3878779" url="https://pl.wikipedia.org/wiki?curid=3878779" title="Pietro Taricone">
Pietro Taricone

Pietro Taricone (ur. 4 lutego 1975 we Frosinone, zm. 29 czerwca 2010 w Terni) – włoski aktor telewizyjny i filmowy.
Życiorys.
Wczesne lata.
Urodził się we Frosinone w regionie Lacjum jako syn Francesco i Rity. Wychowywał się w Caserta z bratem Maurizio i siostrą Lellą. Po ukończeniu Liceo Scientifico Statale Armando Diaz i uniwersytetu na wydziale prawa, zajął się kulturystyką i sztukami walki.
Kariera.
W 2000 roku zajął trzecie miejsce w reality show Canale 5 "Big Brother", a jego sposób bycia macho sprawił, że otrzymał przydomek „wojownika”. Potem trafił do telefilmu "Policja rejonowa" ("Distretto di polizia", 2000). Wziął udział w teledysku "Se tu non sei con me" (2002) w wykonaniu Syrii i filmie dokumentalnym "Sul set di 'Ricordati di me"' (2002). Debiutował na kinowym ekranie w komedii romantycznej "Pamiętaj mnie" ("Ricordati di me", 2003) jako Paolo Tucci z Monicą Bellucci, Gabriele Muccino i Fabrizio Bentivoglio. Zagrał też w filmach: "Don Gnocchi – L’angelo dei bimbi" (2004), "Codice Rosso" (2006), "Crimini – Il covo di Teresa" (2006), "La nuova squadra" (2008) czy "Questo è amore" (2009).
Życie prywatne.
Na planie dramatu wojennego "Radio West" (2004) poznał Kasię Smutniak, z którą się związał. Mają córkę Sophie (ur. 4 września 2004 w Rzymie).
Zmarł w szpitalu 29 czerwca 2010, do którego trafił w wyniku licznych obrażeń których doznał w wypadku spadochronowym w Terni w Umbrii.

</doc>
<doc id="3878793" url="https://pl.wikipedia.org/wiki?curid=3878793" title="John Fitch (wynalazca)">
John Fitch (wynalazca)

John Fitch (ur. 21 stycznia 1743, zm. 2 lipca 1798) – amerykański wynalazca, budowniczy statków wodnych z napędem parowym. W 1785 r. zbudował swój pierwszy statek w którym silnik parowy poruszał wiosłami. Uruchomił żeglugę pomiędzy Filadelfią oraz Burlington.

</doc>
<doc id="3878823" url="https://pl.wikipedia.org/wiki?curid=3878823" title="Kevin Wolter">
Kevin Wolter

Kevin Wolter (ur. 25 listopada 1987 r.) – niemiecki kulturysta, były komandos.
Życiorys.
Urodził się w 1987 roku. Jest miastem rodzinnym jest Berlin. Ma siostrę, Natalie. Były komandos, żołnierz elitarnej formacji wojskowej. W wojsku służył siedem lat. Walczył podczas wojen w Afganistanie, Iraku, Pakistanie i Kongo. Uprawia kick-boxing oraz boks tajski.
Treningi siłowe, a dokładnie podnoszenie ciężarów, rozpoczął jako trzynastolatek. Trenował w siłowni należącej do ojca. Od 2010 roku uczestniczy w zmaganiach kulturystycznych. W 2010 uzyskał tytuł mistrza Niemiec Wschodnich w kulturystyce, w kategorii juniorów. Trzy lata później został mistrzem Niemiec Północnych. W 2016 podczas zawodów Loaded Cup wywalczył brązowy medal w kategorii wagowej sięgającej stu kilogramów (100kg-).
Wolter znany jest z masywności ciała oraz olbrzymich proporcji muskulatury. W sezonie zmagań sportowych jego waga wynosi około sto kilogramów; poza sezonem przekracza sto dwadzieścia kg. Ma około 183 cm wzrostu.
Mieszka w rodzimym Berlinie. Pracuje jako trener personalny oraz dietetyk.

</doc>
<doc id="3878832" url="https://pl.wikipedia.org/wiki?curid=3878832" title="Skoki narciarskie na Mistrzostwach Świata w Narciarstwie Klasycznym 2017">
Skoki narciarskie na Mistrzostwach Świata w Narciarstwie Klasycznym 2017

Skoki narciarskie na Mistrzostwach Świata w Narciarstwie Klasycznym 2017 – zawody w skokach narciarskich, które odbyły się między 23 lutego a 4 marca 2017 w Lahti w ramach mistrzostw świata w narciarstwie klasycznym.
Wszystkie konkursy przeprowadzono na skoczniach znajdujących się w kompleksie Salpausselkä. Rozegrano trzy konkursy indywidualne (zawody kobiet i mężczyzn na obiekcie HS 100 oraz mężczyzn na HS 130) oraz dwa drużynowe (zawody mężczyzn na skoczni HS 130 i konkurs mieszany na HS 100).
Tytułów mistrzowskich bronili zwycięzcy konkursów w Falun: Carina Vogt (konkurs indywidualny kobiet na skoczni normalnej), reprezentacja Norwegii (konkurs drużynowy mężczyzn na skoczni dużej) oraz reprezentacja Niemiec (konkurs mieszany na skoczni normalnej). Do zawodów nie przystąpili obaj obrońcy tytułów w konkursach indywidualnych mężczyzn – Rune Velta, mistrz ze skoczni normalnej, zakończył w lecie 2016 karierę sportową, a Severin Freund, triumfator na obiekcie dużym, doznał w trakcie sezonu 2016/2017 kontuzji, która wykluczyła go z dalszych startów.
Do zawodów zostało zgłoszonych 128 zawodników (51 kobiet i 77 mężczyzn) z 23 narodowych reprezentacji. Spośród nich 2 skoczkinie i 11 skoczków nie wystąpiło w żadnym konkursie mistrzostw świata. Wśród zawodników zgłoszonych do mistrzostw po raz pierwszy od 24 lat znalazł się przedstawiciel Gruzji, a po 4 latach przerwy powróciła reprezentacja Rumunii. Wśród kobiet zadebiutowały przedstawicielki Kazachstanu i Łotwy, zaś wśród mężczyzn reprezentant Turcji. W porównaniu z poprzednimi mistrzostwami świata zabrakło skoczków z Grecji, Korei Południowej, Szwecji i Węgier.
W konkursie indywidualnym kobiet na skoczni normalnej złoty medal ponownie zdobyła Carina Vogt, srebrny medal – podobnie jak dwa lata wcześniej – przypadł Yūki Itō, a brązowy wywalczyła Sara Takanashi.
W pierwszym konkursie mężczyzn na obiekcie normalnym mistrzem świata został Stefan Kraft, tytuł wicemistrza zdobył Andreas Wellinger, a na najniższym stopniu podium stanął Markus Eisenbichler.
Rywalizacja w konkursie mieszanym zakończyła się zwycięstwem drużyny Niemiec w składzie: Carina Vogt, Markus Eisenbichler, Svenja Würth i Andreas Wellinger, srebrny medal zdobył zespół Austrii (Daniela Iraschko-Stolz, Michael Hayböck, Jacqueline Seifriedsberger, Stefan Kraft), brązowy – drużyna Japonii (Sara Takanashi, Taku Takeuchi, Yūki Itō, Daiki Itō).
Zawody indywidualne mężczyzn na skoczni dużej również wygrał Stefan Kraft, a na drugim stopniu podium ponownie stanął Andreas Wellinger; brązowy medal zdobył Piotr Żyła. Dzięki temu triumfowi Austriak stał się piątym zawodnikiem w historii mistrzostw świata, który zwyciężył w obu konkursach indywidualnych w czasie jednej imprezy tej rangi (wcześniej dokonali tego: Bjørn Wirkola, Garij Napałkow, Hans-Georg Aschenbach i Adam Małysz).
W konkursie drużynowym na skoczni dużej po raz pierwszy w historii zwyciężyła reprezentacja Polski, występująca w składzie: Piotr Żyła, Dawid Kubacki, Maciej Kot i Kamil Stoch. Kolejne miejsca na podium zajęły zespoły Norwegii (Anders Fannemel, Johann André Forfang, Daniel-André Tande, Andreas Stjernen) i Austrii (Michael Hayböck, Manuel Fettner, Gregor Schlierenzauer, Stefan Kraft).
Przed mistrzostwami.
Rys historyczny.
Lahti gościło zmagania skoczków w ramach mistrzostw świata w narciarstwie klasycznym po raz siódmy, co jest rekordem w dziejach tej imprezy. Dotychczas o medale rywalizowali w tym mieście jedynie mężczyźni.
Mistrzostwa świata odbyły się w Lahti po raz pierwszy w 1926, gdy wszystkie miejsca na podium zajęli reprezentanci Norwegii – Jacob Tullin Thams, Otto Aasen i Georg Østerholt. W 1938 medale zdobyli w Lahti: Asbjørn Ruud (Norwegia), Stanisław Marusarz (Polska) i Hilmar Myhra (Norwegia). Trzecie zmagania o mistrzostwo świata w tym mieście zakończyły się sukcesem gospodarzy – w 1958 pierwsze dwa miejsca zajęli Juhani Kärkinen i Ensio Hyytiä, za którymi uplasował się reprezentant NRD Helmut Recknagel.
Kolejne imprezy w Lahti miały w programie większą liczbę konkursów w skokach. W 1978 wyłoniono dwóch mistrzów zmagań indywidualnych – na skoczni normalnej wygrał Matthias Buse przed Henrym Glaßem (obaj reprezentowali NRD) i Aleksiejem Borowitinem (ZSRR), na obiekcie dużym zwyciężył przedstawiciel gospodarzy Tapio Räisänen, wyprzedzając Aloisa Lipburgera (Austria) i Falko Weißpfloga (NRD); odbył się także pokazowy konkurs drużynowy (trzy czołowe lokaty zajęły zespoły NRD, Finlandii i Norwegii). W 1989 na podium rywalizacji na skoczni normalnej (przeprowadzono tylko jedną serię) stanęli: Jens Weißflog (NRD), Ari-Pekka Nikkola (Finlandia) i Heinz Kuttin (Austria), na obiekcie dużym medale zdobyli: Jari Puikkonen (Finlandia), Jens Weißflog i Matti Nykänen (Finlandia), zaś w rywalizacji drużynowej, przeprowadzanej już oficjalnie, na podium stanęły reprezentacje Finlandii, Norwegii i Czechosłowacji. Po raz ostatni Lahti gościło mistrzostwa świata w narciarstwie klasycznym w 2001 – na obiekcie normalnym Adam Małysz (Polska) wyprzedził Martina Schmitta (Niemcy) i Martina Höllwartha (Austria), na skoczni dużej podium zajęli: Martin Schmitt, Adam Małysz i Janne Ahonen (Finlandia); ponadto po raz pierwszy w historii rozegrano dwa konkursy drużynowe – na skoczni normalnej medale zdobyły reprezentacje Austrii, Finlandii i Niemiec, podobnie jak na obiekcie dużym, gdzie Niemcy zamienili się miejscem z Austriakami.
Obrońcy tytułów.
Poprzednie mistrzostwa świata w narciarstwie klasycznym odbyły się w 2015 w Falun (Szwecja). Rozegrano wówczas pięć konkurencji w skokach narciarskich – jedną indywidualną kobiet, dwie indywidualne i jedną drużynową mężczyzn oraz konkurs mieszany.
W konkursie kobiet (skocznia normalna) zwyciężyła Carina Vogt (Niemcy), srebrny medal zdobyła Yūki Itō, brązowy otrzymała Daniela Iraschko-Stolz.
Rywalizację indywidualną mężczyzn na skoczni normalnej wygrał Rune Velta (Norwegia) przed Severinem Freundem (Niemcy) i Stefanem Kraftem (Austria). Na większym obiekcie zwyciężył Severin Freund, za którym uplasowali się Gregor Schlierenzauer (Austria) i Rune Velta. W zmaganiach drużynowych (skocznia duża) na podium znalazły się zespoły Norwegii (Anders Bardal, Anders Jacobsen, Anders Fannemel, Rune Velta), Austrii (Stefan Kraft, Michael Hayböck, Manuel Poppinger, Gregor Schlierenzauer) i Polski (Piotr Żyła, Klemens Murańka, Jan Ziobro, Kamil Stoch).
Konkurs mieszany wygrała reprezentacja Niemiec (Carina Vogt, Richard Freitag, Katharina Althaus, Severin Freund), drugie miejsce zajęła Norwegia (Line Jahr, Anders Bardal, Maren Lundby, Rune Velta), trzecie – Japonia (Sara Takanashi, Noriaki Kasai, Yūki Itō, Taku Takeuchi).
Sytuacja w Pucharze Świata.
W rywalizacji o Pucharze Świata kobiet obronę tytułu jeszcze przed rozpoczęciem mistrzostw w Lahti zapewniła sobie Sara Takanashi, która triumfowała w dziewięciu z 18 konkursów cyklu. Po cztery zwycięstwa odniosły Yūki Itō i Maren Lundby, raz wygrała także Katharina Althaus. W klasyfikacji generalnej Takanashi miała 267 punktów przewagi nad Itō i 326 punktów nad Lundby.
W ostatnich zawodach kobiet przed mistrzostwami świata w Pjongczangu (skocznia normalna) zwyciężyły Itō i Takanashi.
Na czele klasyfikacji Pucharu Narodów kobiet znajdowała się Japonia, wyprzedzając o 579 punktów Niemcy i 1549 punktów Słowenię.
Przed rozpoczęciem mistrzostw świata rozegrano 21 konkursów indywidualnych oraz trzy konkursy drużynowe zaliczane do klasyfikacji Pucharu Świata mężczyzn. Najwięcej zwycięstw w zawodach indywidualnych odniósł lider cyklu Kamil Stoch, który triumfował sześciokrotnie. Po cztery konkursy wygrali Stefan Kraft i Domen Prevc, po dwa razy zwyciężyli Maciej Kot i Daniel-André Tande, natomiast po jednej wygranej na koncie mieli: Severin Freund, Michael Hayböck, Peter Prevc i Andreas Wellinger. W klasyfikacji generalnej pierwsze miejsce zajmował Stoch z przewagą 60 punktów nad drugim Kraftem i 161 punktów nad trzecim Tandem.
W ostatnich zawodach mężczyzn przed mistrzostwami świata, przeprowadzonych w ramach próby przedolimpijskiej w Pjongczangu, zwyciężyli Stefan Kraft (skocznia duża) i Maciej Kot (skocznia normalna).
Dwa zwycięstwa w konkursach drużynowych mężczyzn odnieśli reprezentanci Polski, ponadto raz wygrali Niemcy. W klasyfikacji Pucharu Narodów na pierwszym miejscu plasowała się Polska, na drugim Austria ze stratą 434 punktów, a na trzecim Niemcy ze stratą 458 punktów.
Listę startową konkursu mieszanego ułożono według sumy punktów zdobytych przez poszczególne reprezentacje w Pucharze Świata kobiet i mężczyzn. W tak utworzonej klasyfikacji na pierwszym miejscu znajdowały się Niemcy, dalej Austria ze stratą 958 punktów i Polska ze stratą 2098 punktów (reprezentacja ta nie brała jednak udziału w zawodach mieszanych, gdyż nie zgłosiła żadnej skoczkini do mistrzostw).
Harmonogram zawodów.
W poniższej tabeli przedstawiono harmonogram skoków narciarskich w ramach Mistrzostw Świata 2017 z uwzględnieniem wszystkich serii treningowych, próbnych, kwalifikacyjnych i konkursowych oraz odpraw technicznych.
Z powodu zbyt silnego wiatru odwołano serie treningowe na skoczni normalnej zaplanowane na 22 lutego.
Legenda:
Skocznie.
Trzy konkursy mistrzostw świata (indywidualny kobiet, indywidualny mężczyzn oraz drużynowy mieszany) zostały przeprowadzone na skoczni normalnej, a dwa pozostałe (indywidualny mężczyzn i drużynowy mężczyzn) na skoczni dużej.
Jury.
Z ramienia Międzynarodowej Federacji Narciarskiej dyrektorami zawodów byli Chika Yoshida (dyrektorka zawodów PŚ kobiet) i Walter Hofer (dyrektor zawodów PŚ mężczyzn). Podobnie jak w zawodach Pucharu Świata, asystentem Yoshidy był Miran Tepeš, a asystentem Hofera – Borek Sedlák. Ponadto kierownikiem zawodów z ramienia organizatorów był Mika Jukkara. Delegatem technicznym podczas wszystkich zawodów był Norweg Geir Steinar Loeng, a asystował mu Słoweniec Sašo Komovec. Kontrolą wyposażenia zajmowali się Agnieszka Baczkowska (konkursy kobiet) i Sepp Gratzer (rywalizacja mężczyzn).
Noty za styl w każdej serii kwalifikacyjnej i konkursowej wystawiało po pięciu sędziów. Skład sędziowski poszczególnych konkursów wraz z zajmowanymi przez arbitrów stanowiskami na wieży przedstawiono w poniższej tabeli.
Przebieg zawodów.
Oficjalne serie treningowe kobiet.
21 lutego odbyły się trzy serie oficjalnego treningu pań. W pierwszej najwyższą notę uzyskała Sara Takanashi, która osiągnęła 97 m. Bezpośrednio za nią uplasowały się Yūki Itō (95,5 m) i Kaori Iwabuchi (97,5 m; skakała z wyższej belki niż wcześniej wymienione zawodniczki). W drugim treningu najlepszy wynik uzyskała Itō, skacząc 93,5 m. Kolejną pozycję zajęły Takanashi (95 m) i Katharina Althaus (97 m; skakała z dłuższego rozbiegu). W trzecim treningu ponownie najwyższą notę uzyskały Itō (99 m) i Takanashi (96,5 m; jako jedyna w serii skakała z niższej belki), trzeci wynik przypadł Svenji Würth (94 m). Skoków w każdej z serii treningowych nie oddało po kilkanaście zawodniczek zgłoszonych do rywalizacji.
Kolejnego dnia przewidziano dalsze serie treningowe, jednak po 21 próbach przerwano pierwszą z nich z powodu zbyt silnego wiatru.
Oficjalne serie treningowe mężczyzn na skoczni normalnej.
Pierwsze serie treningowe mężczyzn zaplanowano na 22 lutego, jednak podobnie jak w przypadku zmagań kobiet ich przeprowadzenie uniemożliwiły niekorzystne warunki wietrzne. Udało się to kolejnego dnia. W pierwszym treningu najlepszy wynik uzyskał Dawid Kubacki po skoku na 92,5 m. Drugi wynik pod względem noty za odległość uzyskali "ex aequo" Maciej Kot (93,5 m) i Johann André Forfang (93 m). W drugiej serii najdalej skoczył Manuel Fettner – 97 m. Kolejne miejsca zajęli Kamil Stoch (96,5 m) i Kot (95 m). W trzecim treningu najwyższą notę uzyskał Markus Eisenbichler (98,5 m). Bezpośrednio za nim uplasowali się Stephan Leyhe (98 m) i Michael Hayböck (95,5 m).
Kwalifikacje do konkursu indywidualnego kobiet.
W serii próbnej przed kwalifikacjami do konkursu kobiet najdalej skoczyła Sara Takanashi, osiągając 95 m. Kolejne miejsca zajęły Svenja Würth (92,5 m) i Katharina Althaus (89,5 m).
Do serii kwalifikacyjnej, przeprowadzonej 23 lutego, przystąpiło 49 zawodniczek z 16 państw, w tym grupa 10 skoczkiń prekwalifikowanych. Pierwsze miejsce zajęła Chiara Hölzl dzięki próbie na 96,5 m. Bezpośrednio za nią uplasowały się Elena Runggaldier (91,5 m) i Manuela Malsiner (98,5 m). Spośród skoczkiń z prawem automatycznej kwalifikacji najdalej – po 93 m – skoczyły Jacqueline Seifriedsberger, Carina Vogt i Svenja Würth. Awans do konkursu głównego wywalczyły wszystkie zawodniczki reprezentujące: Niemcy (pięć), Japonię, Rosję, Słowenię i Włochy (po cztery), Austrię, Kanadę i Norwegię (po trzy) oraz Francję i Stany Zjednoczone (po dwie), a także po dwie skoczkinie z Chin i Czech oraz po jednej z Finlandii i Rumunii.
Kwalifikacji nie uzyskały obie przedstawicielki Kazachstanu, po dwie reprezentantki Chin i Finlandii oraz Czeszka i Rumunka. Ponadto zdyskwalifikowana została jedyna skoczkini z Łotwy.
Kwalifikacje do konkursu mężczyzn na skoczni normalnej.
W rozegranej przed kwalifikacjami do konkursu mężczyzn na mniejszej ze skoczni serii próbnej najwyższą notę uzyskał Kamil Stoch po skoku na 97 m. Kolejne miejsca zajęli Markus Eisenbichler (97 m) i Maciej Kot (98,5 m; obaj skakali z dłuższego rozbiegu).
Do serii kwalifikacyjnej, przeprowadzonej 24 lutego, przystąpiło 66 zawodników z 22 państw, w tym 10 skoczków z prawem automatycznej kwalifikacji. Pierwsze miejsce zajął Dawid Kubacki, skacząc 99 m. Lokaty bezpośrednio za nim zajęli Piotr Żyła (96 m) i Janne Ahonen (97 m). Spośród zawodników prekwalifikowanych najdalej skoczył Kamil Stoch – wynikiem 103,5 m pobił rekord skoczni. Prawo startu w konkursie głównym uzyskali w komplecie reprezentanci: Austrii, Czech, Finlandii, Japonii, Niemiec, Norwegii, Polski, Rosji, Słowenii i Szwajcarii (wszystkie kraje po czterech skoczków) oraz Włoch (trzech) i Francji (dwóch), a także dwóch skoczków ze Stanów Zjednoczonych oraz po jednym reprezentancie Bułgarii i Kanady.
Na serii kwalifikacyjnej start zakończyli wszyscy przedstawiciele Kazachstanu (czterej) i Rumunii (dwaj), po dwóch reprezentantów Estonii, Ukrainy i Stanów Zjednoczonych, jeden Kanadyjczyk oraz jedyni przedstawiciele Gruzji, Łotwy i Turcji. W gronie skoczków bez awansu do konkursu głównego znaleźli się zdyskwalifikowani reprezentanci Kazachstanu, Ukrainy i Stanów Zjednoczonych (po jednym).
Konkurs indywidualny kobiet.
Seria próbna przed konkursem indywidualnym kobiet rozpoczęła się 24 lutego o godzinie 16:31. Najwyższą notę uzyskała obrończyni tytułu Carina Vogt (Niemcy), osiągając 98 m. Druga była Sara Takanashi, która skoczyła trzy metry krócej, a trzecia Yūki Itō (obie z Japonii) – zaliczono jej odległość 93 m.
W pierwszej serii konkursowej, toczącej się od godziny 17:30, wzięło udział 50 zawodniczek reprezentujących 14 państw. Niebo było zachmurzone, temperatura powietrza wynosiła ok. –5–6° C, a śniegu –12° C, zaś wiatr wiał ze średnią siłą 0,60 m/s. Wszystkie skoczkinie oddawały próby z 18. belki startowej. Pierwszą na starcie była Czeszka Marta Křepelková, która skoczyła 77 m. Wyprzedziła ją – po próbie na 83. metr – kolejna na belce Silje Opseth z Norwegii, którą wyprzedziła skacząca z nr 10 Rumunka Daniela Haralambie (83,5 m). Jako pierwsza punkt konstrukcyjny przekroczyła Słowenka Nika Križnar (nr 12) – dzięki próbie na 90,5 m została liderką z przewagą 13,5 pkt nad Haralambie. Kolejna na starcie Kanadyjka Taylor Henrich zajęła drugą pozycję (88 m).
Nową liderką została skacząca z nr 18 Elena Runggaldier z Włoch, która skoczyła 92 m i wyprzedziła Križnar o 7,4 pkt. Następna na belce Francuzka Léa Lemare, uzyskując 90 m, znalazła się tuż za poprzedniczką. Na drugiej pozycji zmieniła ją Japonka Kaori Iwabuchi (nr 23), która osiągnęła 92 m i otrzymał niższe od Runggaldier noty za styl. Punkt K przekroczyła także kolejna Włoszka Manuela Malsiner (nr 26), skacząc 91 m, jednak z powodu niższych not od sędziów zajmowała piąte miejsce. Austriaczka Chiara Hölzl, występująca z nr 28, osiągnęła 93,5 m, lecz otrzymała niższe oceny na styl i mniejszą kompensatę za siłę wiatru niż Runggaldier i znalazła się tuż za nią ze stratą 0,8 pkt.
Jako pierwsza z grupy 10 ostatnich zawodniczek na liście startowej wystąpiła Niemka Svenja Würth (nr 31). Odległość 97 m dała jej prowadzenie z przewagą 5,3 pkt nad dotychczasową liderką. Jacqueline Seifriedsberger z Austrii skoczyła o 3 m krócej i traciła do poprzedniczki 1,1 pkt. Odległość równą wartości punktu K osiągnęła Rosjanka Irina Awwakumowa, po czym znalazła się na piątym miejscu. Nową liderką została Słowenka Ema Klinec, która skoczyła 99 m i wyprzedziła Würth o 0,6 pkt. Pół metra krócej, ale przy wyższych notach za styl i mniejszej stracie punktów za wiatr, zaliczono Carinie Vogt, która zyskała 5,2 pkt przewagi nad Klinec. Austriaczka Daniela Iraschko-Stolz skoczyła 93 m i zajmowała piątą lokatę. O jedne miejsce za nią uplasowała się Katharina Althaus z Niemiec (94 m). Na prowadzenie po skoku na 99,5 m – którym wyrównała rekord skoczni – wyszła Norweżka Maren Lundby, zyskując przewagę 3,3 pkt nad Vogt. Serię zamykały reprezentantki Japonii – Yūki Itō skoczyła 97 m, co dało jej trzecie miejsce, a Sara Takanashi wylądowała metr dalej. Po pierwszej rundzie konkursu na czele znajdowała się Lundby z przewagą 2,7 pkt nad Takanashi i 3,3 pkt nad Vogt.
Druga seria rozpoczęła się o godzinie 18:28. Wystąpiło w niej 31 zawodniczek reprezentujących 13 państw; "ex aequo" na 30. pozycji uplasowały się w pierwszej rundzie Nita Englund (Stany Zjednoczone) i Li Xueyao (Chiny). Średni pomiar wiatru w serii finałowej dał wynik 0,41 m/s. Zawodniczki startowały z krótszego rozbiegu – z 17. belki. Drugą serię rozpoczął skok Li, która osiągnęła 81,5 m. Po próbie dłuższej o 0,5 m wyprzedziła ją Englund. Kolejnymi liderkami serii finałowej zostały po swoich skokach: Niemka Gianina Ernst (81,5 m), Rosjanka Anastasija Barannikowa (86,5 m), a także skaczące bezpośrednio po sobie: Julia Kykkänen z Finlandii (82,5 m), Maja Vtič ze Słowenii (86 m) i Yūka Setō z Japonii (86,5 m). Przewagę nad ostatnią z wymienionych zyskała Nika Križnar, która jako pierwsza w serii przeskoczyła punkt K, osiągając 91,5 m. Zmianę na prowadzeniu przyniosły także trzy kolejne próby – Iriny Awwakumowej (90,5 m), Kaori Iwabuchi (89,5 m) i Chiary Hölzl (91 m).
W ostatniej grupie skoczkiń w serii finałowej jako pierwsza wystąpiła Elena Runggaldier – skacząc 81 m straciła miejsce w pierwszej dziesiątce. Na czele znalazła się po swoim skoku na 93,5 m Katharina Althaus z przewagą 10 pkt nad Hölzl. Bezpośrednio za Althaus uplasowała się Daniela Iraschko-Stolz (89,5m). Pozycję liderki objęły kolejno następne trzy zawodniczki, które dzięki temu zachowały pozycje zajmowane po I serii – Jacqueline Seifriedsberger skoczyła 92,5 m, Svenja Würth wylądowała 1,5 m dalej, podobnie jak Ema Klinec. Najdłuższy skok serii – 96,5 m – oddała Yūki Itō, co dało jej 6,8 pkt przewagi nad Słowenką. Tyle samo uzyskała Carina Vogt, jednak wyszła na dwupunktowe prowadzenie dzięki wyższym notom za styl i mniejszej stracie punktów za wiatr. Sara Takanashi skoczyła 95 m i znalazła się na trzeciej pozycji. Zamykająca konkurs Maren Lundby wylądowała na 91. metrze, co spowodowała, że zajęła miejsce bezpośrednio za podium.
Tytuł mistrzowski obroniła Vogt, wyprzedzając Itō o 2 pkt i Takanashi o 3,5 pkt. Wśród 10 najlepszych zawodniczek konkursu znalazły się po trzy reprezentantki Austrii, Japonii i Niemiec oraz jedna Słowenka.
Konkurs indywidualny mężczyzn na skoczni normalnej.
Seria próbna przed konkursem mężczyzn na mniejszej ze skoczni rozpoczęła się 25 lutego o godzinie 16:30. Najlepszy wynik zaliczono Niemcowi Andreasowi Wellingerowi po skoku na 98,5 m. Drugą notę otrzymał Polak Maciej Kot, który osiągnął 97 m, a trzecią Słoweniec Peter Prevc – 96,5 m. Jako jedyny próby nie oddał Japończyk Noriaki Kasai.
Pierwsza seria konkursowa rozpoczęła się o godzinie 17:30. Udział wzięło w niej 50 zawodników reprezentujących 16 państw. Niebo było bezchmurne, temperatura powietrza wynosiła ok. –4–5° C, a śniegu –12° C, zaś wiatr wiał ze średnią siłą –0,07 m/s. Wszystkie skoki w konkursie oddano z 11. belki startowej. Pierwszym uczestnikiem zawodów był reprezentant gospodarzy Antti Aalto, który uzyskał 87,5 m. Na prowadzeniu zmienił go skaczący z nr 4 Killian Peier – jako pierwszy przekroczył punkt konstrukcyjny, osiągając odległość 93 m. Szwajcar zajmował pozycję lidera po próbach dalszych 17 zawodników. W grupie tej znaleźli się skoczkowie, którzy również uzyskali awans do serii finałowej: Włoch Davide Bresadola (nr 9, 89,5 m), Rosjanin Dmitrij Wasiljew (nr 12, 90,5 m) oraz Finowie Ville Larinto (nr 13, 89,5 m) i Janne Ahonen (nr 17, 90,5 m).
Kolejnym liderem został skaczący z nr 22 Johann André Forfang z Norwegii, któremu zaliczono tę samą odległość, co Peierowi, jednak uzyskał wyższe od Szwajcara noty za styl i korzystniejszą bonifikatę za warunki wietrzne, dzięki czemu wyprzedził go o 2,4 pkt. Rosjanin Dienis Korniłow (nr 24) skoczył 92,5 m, co dało mu czwartą lokatę. Bezpośrednio za Forfangiem i Peierem plasowali się po swoich próbach Austriak Gregor Schlierenzauer (nr 26, 89,5 m) i Szwajcar Simon Ammann (nr 27, 91,5 m). Jako 29. skakał Japończyk Taku Takeuchi, któremu zaliczono 94,5 m, co przy ujemnej wartości kompensaty za wiatr dało mu drugie miejsce za prowadzącym Norwegiem. Identyczną z próbą Forfanga odległość i notę łączną uzyskał Czech Roman Koudelka (nr 30). Punkt K osiągnął Noriaki Kasai, dzięki czemu zapewnił sobie awans do drugiej serii. Następny w kolejności jego rodak Daiki Itō został nowym liderem konkursu po próbie na 95,5 m, wyprzedzając prowadzącą dotąd dwójkę o 2,3 pkt. Japończyk utrzymał swoją pozycję po skokach Niemca Stephana Leyhego (94 m) i Norwega Roberta Johanssona (93,5 m). Z numerem 35 wystąpił Polak Dawid Kubacki, który uzyskał odległość o metr dłuższą niż Itō i zyskał nad nim przewagę 4,6 pkt.
Zwycięzca kwalifikacji utrzymywał prowadzenie po skokach dalszych 9 zawodników, w tym Rosjanina Jewgienija Klimowa (nr 36, 91,5 m), Norwega Andreasa Stjernena (nr 38, 95 m) i Niemca Richarda Freitaga (nr 39, 94,5 m). Spośród zawodników prekwalifikowanych jako pierwszy wystąpił Peter Prevc (nr 41), który uzyskał 92,5 m. Drugie miejsce zajmował po swojej próbie reprezentant Niemiec Markus Eisenbichler – skoczył 95 m i tracił punkt do Kubackiego. Austriak Manuel Fettner skoczył tyle samo, lecz z powodu odjęcia punktów za wiatr zajmował czwartą pozycję. Kolejnym liderem został jego rodak Michael Hayböck po próbie na 98. metr, która dała mu 1,6 pkt przewagi nad Polakiem. Następnie o 0,6 pkt wyprzedził go Andreas Wellinger – uzyskał 96,5 m, jednak miał wyższe od Austriaka noty za styl i bonifikatę za siłę wiatru. Maciej Kot uplasował się na 5. miejscu po skoku na 95. metr. Do serii finałowej nie awansował Słoweniec Domen Prevc – zaliczono mu odległość 89 m. Pozycję w drugiej dziesiątce zajmował Norweg Daniel-André Tande, który skoczył 92,5 m. Najlepszym zawodnikiem serii został Austriak Stefan Kraft dzięki najdłuższej w niej próbie – 99,5 m. Zamykający pierwszą część konkursu Polak Kamil Stoch uzyskał czwarty wynik po skoku na 96,5 m. Przed rundą finałową Kraft miał 4,3 pkt przewagi nad Wellingerem i 4,9 pkt nad Hayböckiem.
Decydująca seria rozpoczęła się o godzinie 18:37. Wystąpiło w niej 30 zawodników reprezentujących 11 państw. Średni pomiar wiatru w serii finałowej dał wynik –0,07 m/s. Pierwszym uczestnikiem był Dmitrij Wasiljew, który uzyskał 86,5 m i ostatecznie pozostał na 30. pozycji. Wyprzedził go następnie Davide Bresadola (90,5 m), a później na prowadzenie wychodzili kolejno: Ville Larinto (89,5 m), Jakub Janda z Czech (90 m), Jewgienij Klimow (90,5 m) i Simon Ammann (92 m). Dalej od występujących wcześniej skoczków wylądował Daniel-André Tande, osiągając 94,5 m i przewagę 8,1 pkt nad Szwajcarem. Tę samą odległość zaliczono także Robertowi Johanssonowi, który uplasował się jednak za rodakiem z powodu niższej kompensaty za siłę wiatru. Kolejnym liderem został Peter Prevc, który skoczył 95 m. Występujący po nim Andreas Stjernen, mimo równie długiego skoku, zajmował czwarte miejsce, gdyż uzyskał niższe noty za styl. Po próbie na 98,5 m prowadzenie – z przewagą 5,9 pkt nad Prevcem – objął następnie Johann André Forfang, dzięki czemu przesunął się do najlepszej dziesiątki konkursu. Za Słoweńcem i Niemcem uplasowali się Roman Koudelka (92,5 m) i Stephan Leyhe (94 m).
Występy ostatniej grupy zawodników rozpoczął skok Richarda Freitaga – 96 m. Miejsce "ex aequo" z Niemcem zajmował po pierwszej serii Manuel Fettner, który skoczył 1,5 m krócej i spadł do drugiej dziesiątki zawodów. Miejsce w niej utrzymał Daiki Itō – uzyskał również 94,5 m przy wyższych ocenach na styl i korzystniejszej kompensacie za wiatr. Kolejnym liderem został Maciej Kot po próbie na 95,5 m. Polaka wyprzedził następnie o 8,5 pkt Markus Eisenbichler, który skoczył najdalej w konkursie – 100,5 m. Niemiec znajdował się na czele również po trzech kolejnych skokach, czym zapewnił sobie miejsce na podium – czwartą lokatę po swojej próbie na 93,5 m zajmował Dawid Kubacki, tuż za Eisenbichlerem (strata 1,1 pkt) plasował się Kamil Stoch, który osiągnął 99 m, o trzy pozycje spadł Michael Hayböck – 95,5 m. Miejsca zajmowane po pierwszej serii utrzymali zawodnicy kończący rywalizację – Andreas Wellinger skoczył 100 m i wyprzedził rodaka o 5,1 pkt, a Stefan Kraft wywalczył tytuł mistrzowski po próbie na 98. metr.
Kraft wygrał konkurs z przewagą 2,1 pkt nad Wellingerem i 7,2 pkt nad Eisenbichlerem. Wśród 10 najlepszych zawodników znalazło się po trzech reprezentantów Niemiec i Polski, dwóch skoczków z Austrii oraz po jednym z Japonii i Norwegii.
Oficjalne treningi przed konkursem mężczyzn na skoczni dużej.
Serie treningowe na większej ze skoczni przeprowadzano od 27 lutego. W pierwszej z nich najlepszy wynik osiągnął Kamil Stoch, który skoczył 131,5 m. Drugi rezultat zaliczono Peterowi Prevcowi – 127,5 m, zaś trzeci Maciejowi Kotowi – 123,5 m. W kolejnym treningu ponownie pierwszy był Stoch po skoku na 126. metr. Drugą notę uzyskał Andreas Stjernen (124 m), a trzecią Robert Johansson (125,5 m). W ostatniej serii najdalej skoczył Stephan Leyhe – 129,5 m. Kolejne rezultaty uzyskali Daniel-André Tande (128,5 m) i Stoch (124,5 m). Udziału w sesjach przeprowadzonych 27 lutego nie wzięła większość skoczków uczestniczących poprzedniego dnia w konkursie drużyn mieszanych, a także kilku innych zawodników.
Treningi na skoczni dużej kontynuowano 28 lutego. W pierwszej z serii najlepszy był Andreas Stjernen, osiągając 127 m. Za nim znaleźli się Anders Fannemel (124 m) i Maciej Kot (119,5 m). Wymieniona dwójka Norwegów uzyskała również najlepsze wyniki w drugim treningu – Stjernen skoczył 129,5 m, a Fannemel uzyskał 129 m. Trzeci rezultat osiągnął ich rodak Johann André Forfang – 128,5 m. W trzeciej serii najdalej – odległość 131,5 m – wylądował Stefan Kraft. Kolejne wyniki uzyskali Piotr Żyła (128 m) i Robert Johansson (126 m). Treningi tego dnia opuściła większa liczba zawodników niż 27 lutego – ostatni opuściło 32 z 78 zgłoszonych skoczków.
Kwalifikacje do konkursu mężczyzn na skoczni dużej.
W serii próbnej przed kwalifikacjami najdalej skoczył Peter Prevc – 125,5 m. Kolejne wyniki uzyskali Manuel Fettner (122,5 m) i Dawid Kubacki (120,5 m).
Do serii kwalifikacyjnej, przeprowadzonej 1 marca, przystąpiło 61 zawodników z 21 państw, w tym 10 skoczków z prawem automatycznej kwalifikacji (wobec nieobecności Domena Prevca przywilej ten zyskał 11. zawodnik Pucharu Świata – Piotr Żyła). Ponadto zgłoszony był Kristaps Nežborts z Łotwy, który nie stawił się na starcie. Najlepszy wynik uzyskał Antti Aalto, który skoczył 128,5 m. Kolejne miejsca zajęli Andreas Stjernen (125 m) i Daiki Itō (121,5 m). W grupie zawodników pewnych kwalifikacji do konkursu najdalej wylądował Peter Prevc, któremu zaliczono odległość 127,5 m. Prawo startu w konkursie głównym uzyskali w komplecie reprezentanci: Austrii, Finlandii, Japonii, Niemiec, Norwegii, Polski, Rosji, Słowenii, Stanów Zjednoczonych i Szwajcarii (wszystkie kraje po czterech skoczków) oraz Włoch (trzech), a także jedyny zgłoszony Francuz, trzech Czechów, dwóch Estończyków i jeden Kanadyjczyk.
Na serii kwalifikacyjnej start zakończyli wszyscy przedstawiciele Kazachstanu (czterej) oraz jedyni reprezentanci Bułgarii, Gruzji, Turcji i Ukrainy, a także po jednym skoczku z Czech, Kanady i Estonii. W tym gronie znaleźli się zdyskwalifikowani reprezentanci Bułgarii i Kanady (po jednym).
Medaliści.
Klasyfikacja medalowa.
Poniżej znajduje się klasyfikacja medalowa po przeprowadzeniu pierwszej konkurencji w skokach narciarskich. Klasyfikacja dotyczy tylko medali zdobytych w skokach narciarskich podczas Mistrzostw Świata 2017.
Wyniki.
Skróty zastosowane w tabelach:
Kobiety.
Kwalifikacje do konkursu indywidualnego na skoczni HS 100 (23.02.2017).
Źródło: Międzynarodowa Federacja Narciarska.
Konkurs indywidualny na skoczni HS 100 (24.02.2017).
Źródło: Międzynarodowa Federacja Narciarska.
Mężczyźni.
Kwalifikacje do konkursu indywidualnego na skoczni HS 100 (24.02.2017).
Źródło: Międzynarodowa Federacja Narciarska.
Konkurs indywidualny na skoczni HS 100 (25.02.2017).
Źródło: Międzynarodowa Federacja Narciarska.
Kwalifikacje do konkursu indywidualnego na skoczni HS 130 (01.03.2017).
Źródło: Międzynarodowa Federacja Narciarska.
Konkurs indywidualny na skoczni HS 130 (02.03.2017).
Źródło: Międzynarodowa Federacja Narciarska.
Konkurs drużynowy na skoczni HS 130 (04.03.2017).
Źródło: Międzynarodowa Federacja Narciarska.
Konkurs mieszany.
Konkurs mieszany na skoczni HS 100 (26.02.2017).
Źródło: Międzynarodowa Federacja Narciarska.
Uwaga: we wszystkich kolejkach belką bazową dla kobiet była 18., dla mężczyzn w pierwszej serii 12., w drugiej serii 13. Obniżenie belki o jeden stopień skutkowało dodaniem 4,6 pkt do noty łącznej danego zawodnika.
Składy reprezentacji.
W poniższej tabeli znajdują się składy kobiecych i męskich reprezentacji, które startowały w konkursach skoków narciarskich podczas mistrzostw świata w Lahti. W tabeli zamieszczono także porównanie miejsc zajętych w poszczególnych konkursach mistrzostw świata w latach 2015 i 2017.
Spośród zawodniczek i zawodników zgłoszonych do Mistrzostw Świata 2017 w żadnym konkursie nie wzięły udziału dwie skoczkinie: Urša Bogataj i Aleksandra Kustowa oraz 11 skoczków: Lauri Asikainen, Karl Geiger, Tom Hilde, Lukáš Hlava, Stefan Hula, Gabriel Karlen, Andreas Kofler, Jan Matura, Maksim Siergiejew, Roman Trofimow i Jan Ziobro.
Legenda:

</doc>
<doc id="3878838" url="https://pl.wikipedia.org/wiki?curid=3878838" title="Cerkiew Opieki Bogurodzicy w Miroli">
Cerkiew Opieki Bogurodzicy w Miroli

Cerkiew Opieki Bogurodzicy w Miroli – drewniana greckokatolicka cerkiew filialna zbudowana w 1770 w Miroli.
Należy do parafii w Hunkovcach, dekanatu Svidník w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury (słow. "Národná kultúrna pamiatka").
Historia.
Cerkiew została wzniesiona w 1770 r. na miejscu starszej świątyni, pochodzącej z końca XVII w. Była remontowana po 1945 i w latach 90. XX w.
Architektura i wyposażenie.
Jest to budowla drewniana konstrukcji zrębowej, orientowana, dwudzielna. Zamknięte prostokątnie prezbiterium mniejsze od nawy. Wieża konstrukcji słupowo-ramowej o pochyłych ścianach, oszalowana (w dolnej części gontem, w górnej deskami), nakryta dachem hełmowym zwieńczonym banią z żelaznym krzyżem. nad nawą i prezbiterium dachy łamane, kryte gontem, zwieńczone baniastymi hełmami ze ślepymi latarniami i kutymi krzyżami. Ściany częściowo z półokrąglaków, szalowane od zewnątrz deskami. W południowej ścianie nawy bliźniacze okno ujęte w rzeźbione w rozety drewniane obramienie.
Wewnątrz stropy w nawie i prezbiterium w postaci kopuł namiotowych. W prezbiterium ołtarz główny z obrazem Chrystusa upadającego pod krzyżem z XIX w. i ołtarzyk boczny z barokową płaskorzeźbą Ukrzyżowania. W nawie ikonostas późnobarokowy z końca XVIII w., z kilkoma starszymi ikonami z przedstawieniami postaci biblijnych w otoczeniu pasterzy i kobiet w strojach ludowych. Na ścianach wiele cennych ikon jak: Zaśnięcie Bogurodzicy, Podniesienie Krzyża Świętego, Matka Boża z Dzieciątkiem Jezus w typie Hodegetria i Narodzenie Bogurodzicy z XVII w., Michał Archanioł z XVIII w., św. Paraskewa, Mandylion oraz malowany na południowej ścianie nawy krzyż procesyjny.
Otoczenie.
Wokół cerkwi drewniane ogrodzenie z bramą, przykryte gontowym daszkiem. Brama zbudowana na planie kwadratu i kryta ośmiobocznym, gontowym dachem namiotowym.

</doc>
<doc id="3878863" url="https://pl.wikipedia.org/wiki?curid=3878863" title="Bellegarde-Marsal">
Bellegarde-Marsal

Bellegarde-Marsal – gmina we Francji, w regionie Oksytania, w departamencie Tarn. W 2013 roku populacja ludności wynosiła 714 mieszkańców. Przez gminę przepływa rzeka Tarn. 
Gmina została utworzona 1 stycznia 2016 roku z połączenia dwóch ówczesnych gmin: Bellegarde oraz Marsal. Siedzibą gminy została miejscowość Bellegarde.

</doc>
<doc id="3878874" url="https://pl.wikipedia.org/wiki?curid=3878874" title="Daphnia occidentalis">
Daphnia occidentalis

Daphnia occidentalis – gatunek skorupiaka z rodziny Daphniidae.
"Daphnia occidentalis" jest australijskim endemitem, jedynym gatunkiem podrodzaju "Australodaphnia".

</doc>
<doc id="3878876" url="https://pl.wikipedia.org/wiki?curid=3878876" title="Cmentarz wojenny w Cisnej">
Cmentarz wojenny w Cisnej

Cmentarz wojenny w Cisnej – niewielki cmentarz I wojny światowej położony na terenie miejscowości Cisna, na zachodnim jej skraju tuż obok drogi wojewódzkiej 897.
Według tablicy informacyjnej na cmentarzu chowani byli w okresie od września 1914 do maja 1915 polegli żołnierze armii austro-węgierskiej (w tym również Polacy i Słowacy). Wykonawcami cmentarza byli jeńcy armii rosyjskiej. Nadzór i organizację robót sprawował oddział Grobownictwa Wojennego Komando Nr 4 stacjonujące w Rymanowie, który podlegał dowództwu twierdzy Przemyśl.
Cmentarz powiększono w roku 1927 po ekshumacji i przeniesieniu nań żołnierzy poległych z miejscowości Balnica, Maniów, Liszna, Żubracze i Przysłup. Zbiorowe mogiły zostały rozmieszczone tarasowo na wzniesieniu. Na mogiłach ustawiono drewniane krzyże. Przy wejściu na cmentarz znajdowała się stylowa drewniana brama z belek i łat. Na szczycie bramy w 1916 roku umieszczono napis „Heldengrab” (niem. „mogiła bohaterów”). Do roku 1939 cmentarz ogrodzony był żerdziami na stylowych słupkach z daszkami. Po II wojnie światowej teren cmentarza został zamieniony w skład drewna.
Obecnie na cmentarzu znajduje się jeden zidentyfikowany imiennie grób żołnierza (zmarłego wskutek choroby), tablica informacyjna, duży drewniany krzyż z datą 1962 oraz dwa mniejsze krzyże. Trawiasty teren cmentarza ogrodzony jest drewnianym płotem wraz z bramą.

</doc>
<doc id="3878889" url="https://pl.wikipedia.org/wiki?curid=3878889" title="Aurora (piosenkarka)">
Aurora (piosenkarka)

Aurora, właśc. Aurora Aksnes (ur. 15 czerwca 1996 w Stavanger) – norweska piosenkarka i autorka piosenek.
Życiorys.
Urodziła się 15 czerwca 1996 w Stavanger w Norwegii. Jej rodzicami są May Britt i Jan Øystein Aksnes. Ma dwie starsze siostry, Mirandę, która jest wizażystką i Viktorię, projektantkę mody. Wychowywała się w Os. Zaczęła tworzyć melodie w wieku 6 lat, a mając 9 lat pisała pierwsze teksty.
Pierwsza piosenka Aurory „Puppet” została wydana w grudniu 2012. W maju 2013 ukazał się utwór „Awakening”. Jej pierwszy singel „Under Stars” został wydany w listopadzie 2014, a w lutym 2015 kolejny, „Runaway”. Drugi singel osiągnął sukces w Wielkiej Brytanii; w serwisie muzycznym Spotify uzyskał milion odsłuchań w ciągu 6 tygodni.
Życie prywatne.
Mieszka w Bergen, ale regularnie podróżuje do swojego rodzinnego miasta w Os, aby odwiedzić swoich rodziców. Uważa się za introwertyka. W młodym wieku doświadczyła utraty kilku bliskich. Kiedy w Wigilię zmarł bliski przyjaciel jej rodziny, 11-letnia Aurora musiała być świadkiem przygnębienia wszystkich na pogrzebie. To doświadczenie doprowadziło ją do rozwoju zaburzeń mowy, które skłoniło ją do nauki języka migowego. Kiedy koleżanka z jej lekcji języka migowego zginęła w wypadku samochodowym, Aurora wykonała niewydaną jeszcze piosenkę zatytułowaną „Why Did You Go a Place?” podczas prywatnego koncertu na jej pogrzebie. Przyjaciel z Os również popełnił samobójstwo, a inny, z którym Aurora była w związku, stracił życie w 2011 roku w masakrze w Utøya w wieku siedemnastu lat. Aurora napisała piosenkę „Little Boy in the Grass” jako hołd dla tego ostatniego i innych ofiar masakry.

</doc>
<doc id="3878891" url="https://pl.wikipedia.org/wiki?curid=3878891" title="Istina">
Istina

Istina – szósty studyjny album serbskiego zespołu Riblja čorba. Album ukazał się 27 marca 1985 roku nakładem wytwórni PGP RTB. Materiał nagrano w Belgradzkim studio Akvarijus. W 1998 album został sklasyfikowany na 43. miejscu listy 100 najlepszych rockowych i popowych albumów wydanych w byłej Jugosławii, opublikowanej w książce "YU 100: najbolji albumi jugoslovenske rok i pop muzike" (YU 100: najlepsze albumy jugosłowiańskiej rock i pop muzyki).
Linki zewnętrzne.
Okładka

</doc>
<doc id="3878892" url="https://pl.wikipedia.org/wiki?curid=3878892" title="Fontrieu">
Fontrieu

Fontrieu – gmina we Francji, w regionie Oksytania, w departamencie Tarn. W 2013 roku populacja ludności wynosiła 933 mieszkańców. 
Gmina została utworzona 1 stycznia 2016 roku z połączenia trzech ówczesnych gmin: Castelnau-de-Brassac, Ferrières oraz Le Margnès. Siedzibą gminy została miejscowość Castelnau-de-Brassac.

</doc>
<doc id="3878904" url="https://pl.wikipedia.org/wiki?curid=3878904" title="Diegeza">
Diegeza

Diegeza (z gr. "διηγεῖσθαι" dihgeῖsthai 'opowiadać (szczegółowo)') – pojęcie z zakresu narratologii określające wszystkie elementy składające się na świat przedstawiony dzieła.
Pojęcie diegezy jest stosowane zwłaszcza w odniesieniu do struktury dzieła filmowego. Poszczególne składowe, takie jak warstwa dźwiękowa: efekty akustyczne, muzyka, komentarz narratora można określić jako diegetyczne, a więc usytuowane niejako „wewnątrz” świata filmu, bądź jako niediegetyczne – pochodzące spoza niego.
Sposób konstrukcji diegezy może wpływać na immersję, czyli niejakie „zanurzenie” odbiorcy w dziele czy też jego usytuowanie w stosunku do niego. Czynnikiem wpływającym na odbiór diegezy może być np. jej spójność lub brak takowej.
O braku spójności diegetycznej dzieła filmowego był przekonany np. radziecki reżyser Dziga Wiertow, który twierdził, iż nie występują więzi pomiędzy poszczególnymi ujęciami filmowymi.

</doc>
<doc id="3878906" url="https://pl.wikipedia.org/wiki?curid=3878906" title="Dukla Praga w europejskich pucharach">
Dukla Praga w europejskich pucharach

Występy w europejskich pucharach czeskiego klubu piłkarskiego Dukla Praga.

</doc>
<doc id="3878907" url="https://pl.wikipedia.org/wiki?curid=3878907" title="Musculium lacustre">
Musculium lacustre



</doc>
<doc id="3878908" url="https://pl.wikipedia.org/wiki?curid=3878908" title="Corsair (przedsiębiorstwo)">
Corsair (przedsiębiorstwo)



</doc>
<doc id="3878912" url="https://pl.wikipedia.org/wiki?curid=3878912" title="Merenschwand">
Merenschwand

Merenschwand (gsw. "Merischwand") – gmina "(Einwohnergemeinde)" w Szwajcarii, w kantonie Argowia, w okręgu Muri. Liczy 3 712 mieszkańców (31 grudnia 2020). 

</doc>
<doc id="3878918" url="https://pl.wikipedia.org/wiki?curid=3878918" title="Branko Vukičević">
Branko Vukičević

Branko Vukičević (cyr. Бранко Вукићевић; ur. 18 grudnia 1961) – serbski koszykarz, w barwach Jugosławii brązowy medalista olimpijski z Los Angeles.
Był zawodnikiem OKK Belgrad, a następnie zespołów z Zagrzebia. Z Ciboną sięgnął po dwa tytuły mistrza Jugosławii, zdobył dwa Puchary Europy Mistrzów Krajowych (1985, 1986) oraz Puchar Saporty (1987). Brązowy medal igrzysk był jego największym sukcesem osiągniętym z reprezentacją, w 1983 zwyciężył w igrzyskach śródziemnomorskich.

</doc>
<doc id="3878919" url="https://pl.wikipedia.org/wiki?curid=3878919" title="Henriette Kjær">
Henriette Kjær

Henriette Kjær (ur. 3 maja 1966 w Elsted koło Aarhus) – duńska polityk, parlamentarzystka, w latach 2001–2004 minister.
Życiorys.
Kształciła się w szkole bibliotekarskiej Biblioteksskolen i Aalborg. Pracowała w firmie kurierskiej, a od 1988 na różnych stanowiskach w redakcji „Jyllands-Posten”. Zaangażowała się w działalność polityczną w ramach Konserwatywnej Partii Ludowej, w połowie lat 80. była przewodniczącą jej regionalnych struktur młodzieżowych. W 1994 po raz pierwszy uzyskała mandat posłanki do Folketingetu. Z powodzeniem ubiegała się o reelekcję w wyborach w 1998, 2001, 2005 i 2007.
W listopadzie 2001 została ministrem spraw społecznych i równouprawnienia w pierwszym rządzie Andersa Fogh Rasmussena. W sierpniu 2004 przeszła na stanowisko ministra ds. rodziny i konsumentów. Ustąpiła w lutym 2005, dwa dni przed powołaniem nowego rządu i po zainteresowaniu się mediów prywatnymi finansami jej rodziny. W 2008 stanęła na czele frakcji poselskiej swojego ugrupowania. Zrezygnowała z tej funkcji w 2011, rezygnując z ubiegania się o reelekcję w wyborach parlamentarnych.
Po odejściu z polityki została lobbystą w przedsiębiorstwie Ehrenberg Kommunikation.

</doc>
<doc id="3878921" url="https://pl.wikipedia.org/wiki?curid=3878921" title="Riccardo Freda">
Riccardo Freda

Riccardo Freda (ur. 24 lutego 1909 w Aleksandrii, zm. 20 grudnia 1999 w Rzymie) – włoski reżyser i scenarzysta.
Życiorys i kariera.
Początkowo zajmujący się innymi dziedzinami sztuki, Freda trafił do filmu w 1937, gdy powstał pierwszy film według jego scenariusza. W 1942 rozpoczął karierę reżyserską. Początkowo tworzył filmy przygodowe, m.in. "Czarny orzeł" (1946). Od lat 50. wyreżyserował liczne filmy kostiumowe z gatunku "peplum", do których należy m.in. "Teodora, cesarzowa bizantyjska" (1954), w którym główną rolę zagrała jego żona Gianna Maria Canale (grała też w kilku innych jego filmach). Największy rozgłos przyniosły mu horrory, takie jak "L'orribile segreto del Dr. Hichcock" (1962) (początkowo współpracował przy horrorach z Mario Bavą). Tworzył także filmy z innych gatunków, w tym western "La morte non conta i dollari". Jego filmy zdobywały dużą popularność i odnosiły komercyjne sukcesy. Wielokrotnie posługiwał się pseudonimami, m.in. Robert Hampton. Niekiedy pełnił też funkcję producenta lub był aktorem. W 1981 zakończył karierę, jednak w latach 90. współuczestniczył w realizacji filmu "Córka d’Artagnana", który początkowo miał reżyserować.
Wybrana filmografia.
Freda pisał scenariusze i reżyserował wiele włoskich filmów:

</doc>
<doc id="3878924" url="https://pl.wikipedia.org/wiki?curid=3878924" title="Julia Belger">
Julia Belger

Julia Preussger, z domu Belger (ur. 26 lutego 1994 w Niedercunnersdorf) – niemiecka biegaczka narciarska, zawodniczka klubu WSC Ergebirge Oberwiesenthal.
Kariera.
Po raz pierwszy na arenie międzynarodowej pojawiła się 27 grudnia 2009 roku, podczas zawodów "Mistrzostw Niemiec" w miejscowości Oberwiesenthal, gdzie uplasowała się na 52. pozycji w sprincie stylem dowolnym.
W Pucharze Świata zadebiutowała 28 grudnia 2013 roku w Oberhofie, gdzie uplasowała się na 63. pozycji na dystansie 3 km stylem dowolnym. Pierwsze pucharowe punkty wywalczyła podczas Pucharu Świata w Davos, gdzie na dystansie 15 km stylem dowolnym zajęła 17. miejsce.

</doc>
<doc id="3878926" url="https://pl.wikipedia.org/wiki?curid=3878926" title="Zespół Oldfielda">
Zespół Oldfielda

Zespół Oldfielda – genetycznie uwarunkowany zespół wad wrodzonych, prawdopodobnie dziedziczony autosomalnie dominująco, jeden z wariantów rodzinnej polipowatości gruczolakowatej, na który składają się bardzo liczne polipy jelita grubego współwystępujące ze zmianami skórnymi pod postacią licznych kaszaków lub też mnogich torbieli łojowych.
Zespół został opisany przez amerykańskiego lekarza Michaela Oldfielda, który w 1937 opublikował artykuł o zmianach skórnych, a w 1954 omówił ich skojarzenie z polipowatością jelita grubego. Opisana została tylko jedna rodzina, której w późniejszym okresie nie udało się odnaleźć. Nie ma pewności, czy zmiany skórne są pozajelitową manifestacją rodzinnej polipowatości gruczolakowatej, czy też przypadkową koincydencją. W leczeniu zalecana jest profilaktyczna kolektomia oraz niesteroidowe leki przeciwzapalne.
Obecnie zespół ten jest uważany za postać zespołu Gardnera.

</doc>
<doc id="3878936" url="https://pl.wikipedia.org/wiki?curid=3878936" title="Tove Fergo">
Tove Fergo

Tove Fergo (ur. 24 września 1946 w Kopenhadze, zm. 4 października 2015) – duńska polityk i duchowna protestancka, parlamentarzystka, w latach 2001–2005 minister.
Życiorys.
W 1972 została absolwentką teologii na Uniwersytecie Kopenhaskim. Od 1973 pracowała jako duchowna Kościoła Ewangelicko-Luterański Danii na wyspie Amager. Zaangażowała się w działalność polityczną w ramach liberalnej partii Venstre. W 1994 po raz pierwszy uzyskała mandat posłanki do Folketingetu. Z powodzeniem ubiegała się o reelekcję w wyborach w 1998 i 2001, zasiadając w duńskim parlamencie do 2005.
W listopadzie 2001 została ministrem do spraw kościelnych w pierwszym rządzie Andersa Fogh Rasmussena. Urząd ten sprawowała do lutego 2005.

</doc>
<doc id="3878937" url="https://pl.wikipedia.org/wiki?curid=3878937" title="Bohemians 1905 w europejskich pucharach">
Bohemians 1905 w europejskich pucharach



</doc>
<doc id="3878938" url="https://pl.wikipedia.org/wiki?curid=3878938" title="3 Kaszubski Dywizjon Lotniczy">
3 Kaszubski Dywizjon Lotniczy

3 Kaszubski Dywizjon Lotniczy – pododdział lotnictwa Marynarki Wojennej. Funkcjonował w strukturze Brygady Lotnictwa Marynarki Wojennej w latach 1996 – 2002.
Historia.
Rodowód 3 Dywizjonu Lotniczego jest nierozerwalnie związany z 7 Pułkiem Lotnictwa Specjalnego. W wyniku reorganizacji 7 PLS z dniem 1 stycznia 1996 roku został utworzony 3 Dywizjon Lotniczy i 5 Batalion Zabezpieczenia. Tym samym zakończył się proces formowania Brygady Lotnictwa Marynarki Wojennej.
W wyniku kolejnej restrukturyzacji lotnictwa Marynarki Wojennej z początkiem 2003 roku, dywizjon został przeformowany w 30 Eskadrę Lotniczą.
Dowódcy.
W dniu 30 sierpnia 1997 roku podczas uroczystej zbiórki jednostka otrzymała Sztandar ufundowany przez społeczeństwo gmin kaszubskich: Bytów i Sierakowice. Sztandar z rąk dowódcy Marynarki Wojennej admirała Ryszarda Łukasika odebrał dowódca dywizjonu.
Na podstawie decyzji Nr 155/MON z dnia 2 września 1997 dywizjon przejął dziedzictwo i stał się kontynuatorem tradycji następujących jednostek:
Na podstawie tej samej decyzji dywizjon przyjął nazwę wyróżniająca "Kaszubski", a doroczne Święto jednostki ustalono na dzień 28 sierpnia.
Wyposażenie.
W skład dywizjonu wchodziły dwie eskadry:
Dywizjon był jednostką przeznaczoną do:

</doc>
<doc id="3878941" url="https://pl.wikipedia.org/wiki?curid=3878941" title="Konak księcia Miłosza">
Konak księcia Miłosza

Konak księcia Miłosza (serb. Конак кнеза Милоша) – konak księcia Miłosza I Obrenowicia (1780–1860) w południowej części Belgradu Topčider.
Historia.
W 1826 roku Miłosz I Obrenowić uzyskał autonomię dla kraju, a dla siebie zaś w 1830 dziedziczny tytuł księcia.
W 1830 roku zdecydował o budowie małego zespołu pałacowego w dolinie Topčider słynącej z przyjemnego mikroklimatu, gdzie osmańscy i austriaccy władcy urządzali polowania i pikniki. W czasach wojennych oddzielona od miasta wzgórzem dolina służyła jako miejsce stacjonowania wojsk najeźdźców przygotowujących się do ataku na Belgrad.
Najpierw, w latach 1830–1832, wzniesiono mały konak w stylu bałkańskim na potrzeby nowego kościoła św. Piotra i Pawła, który zbudowano w ciągu kolejnych dwóch lat. Konak księcia powstał w latach 1831–33 w stylu osmańskim z europejskimi elementami klasycystycznymi. Budowę rezydencji książę powierzył Nikoli Živkovićowi (1792–1870). Wnętrza konaku były urządzone w stylu osmańskim. W 1903 roku wszystkie elementy wystroju wnętrz prywatnych apartamentów księcia Miłosza zostały przeniesione do Muzeum Narodowego, i w większości zniszczone podczas bombardowań I wojny światowej. Wokół rezydencji powstał park – rośnie tu jeden z najstarszych platanów Europy. 
W okresie swoich pierwszych rządów (do roku 1839) książę przebywał w rezydencji jedynie okazjonalnie, a zamieszkał tam na stałe w okresie swoich drugich rządów (1858–1860). Książę Miłosz I zmarł w rezydencji 14 września 1860 roku. 
Po obaleniu dynastii Obrenowiciów w 1903 roku rezydencja podupadła. W okresie międzywojennym znajdowało się tu Muzeum Leśnictwa i Łowiectwa. W 1954 roku w gmachu urządzono nowo założone Muzeum Pierwszego Powstania Serbskiego, które w 1966 roku zostało włączone do Muzeum Narodowego Serbii. Obiekt ma status zabytku o szczególnym znaczeniu. 

</doc>
<doc id="3878949" url="https://pl.wikipedia.org/wiki?curid=3878949" title="Kościół Narodzenia Najświętszej Maryi Panny w Głubczycach">
Kościół Narodzenia Najświętszej Maryi Panny w Głubczycach

Kościół Narodzenia Najświętszej Maryi Panny – rzymskokatolicki kościół parafialny należący do dekanatu Głubczyce diecezji opolskiej.
Historia i architektura.
Świątynia została zbudowana w stylu gotyckim w XIII wieku, następnie została rozbudowana w XIV wieku. W 1535 odbyło się tu pierwsze nabożeństwo luterańskie, a w 1541 ostatnie w dobie reformacji katolickie. W 1559 oddano do użytku dzwon odlany przez Hansa Biberlicha (pękł w 1808). W drugiej połowie XVI wieku nadbudowano dwie kondygnacje wieży południowej i od południa dobudowano kaplicę św. Barbary, gdzie w 1595 pochowano Barbarę Bieroldis. W 1633 do kościoła powrócił proboszcz katolicki. W 1679 zbudowano parterową plebanię w miejscu zamku Przemyślidów. W 1691 odsłonięto nowy ołtarz główny w stylu barokowym, a w początku XVIII wieku przebudowano emporę organową. W 1766 uruchomiono nowe organy z warsztatu A. Eberharda, a w 1773 ułożono kamienna posadzkę w miejsce ceglanej. W 1825 wzniesiono obecna plebanię, a w rok później położono nowy dach. Generalny remont przeprowadzono w 1828, a w latach 1830-1831 zlikwidowano cmentarz na placu Kościelnym i wstawiono do świątyni nowe organy z lokalnego warsztatu M. Haasa. W 1871 na wieżę trafi stary zegar z ratusza. W latach 1903-1907 obiekt przebudowano według projektu Maxa Hasaka, a w 1911 poświęcił go arcybiskup ołomuniecki František Saleský Bauer. 
Wyposażenie.
Wyposażenie budowli powstało w II połowie XIX wieku i w latach 1903-1907. Kościół posiada zabytkowe elementy architektoniczne: nadbudowane w późniejszych latach wieże frontowe (wieża południowa jest nakryta barokowym dachem hełmowym), trzy wczesnogotyckie kamienne portale z XIII wieku, transept (nawa poprzeczna), laskowaty szczyt frontowy. W części zabytkowej budowli można obejrzeć: wczesnogotycki trzynawowy korpus z kruchtą przy wejściu, kamienne dekoracje o motywach roślinnych umieszczone w nawach kościoła, służki z kapitelami kostkowymi znajdujące się w kruchcie pod wieżą prezbiterium. Świątynia posiada także ponad 100-letnie organy o 60 głosach – dzieło nr 1422 powstałe w warsztacie organmistrzowskim Gebruder Rieger z Karniowa. W katalogu firmy widnieje rok ich ukończenia – 1907.

</doc>
<doc id="3878951" url="https://pl.wikipedia.org/wiki?curid=3878951" title="Jodek metylu">
Jodek metylu



</doc>
<doc id="3878954" url="https://pl.wikipedia.org/wiki?curid=3878954" title="Svend Erik Hovmand">
Svend Erik Hovmand

Svend Erik Hovmand (ur. 8 grudnia 1945 w Slemminge) – duński polityk, długoletni parlamentarzysta, minister w różnych resortach.
Życiorys.
W latach 60. został wykwalifikowanym stolarzem, później kształcił się w zakresie dziennikarstwa. Pracował jako dziennikarz m.in. w „Dagbladet Ringsted”, a od 1974 do 1975 w kancelarii premiera (Statsministeriet). Zaangażował się w międzyczasie w działalność polityczną w ramach liberalnej partii Venstre. W latach 60. zasiadał w kierownictwie młodzieżówki tego ugrupowania. Był radnym (1976–1986) i wiceburmistrzem (1979–1986) miasta Ringsted.
W 1975 po raz pierwszy uzyskał mandat posła do Folketingetu. Z powodzeniem ubiegał się o reelekcję w wyborach w 1977, 1979, 1981, 1984, 1987, 1988, 1990, 1994, 1998, 2001 i 2005, zasiadając w duńskim parlamencie do 2007. W 2001 pełnił funkcję przewodniczącego Rady Nordyckiej.
Dwukrotnie wchodził w skład rządów Poula Schlütera. Od marca 1986 do czerwca 1988 był ministrem energii, a od grudnia 1990 do stycznia 1993 ministrem mieszkalnictwa. W listopadzie został ministrem do spraw podatków w gabinecie Andersa Fogh Rasmussena. Urząd ten sprawował do sierpnia 2004. Od 2006 do 2010 był jednym z państwowych audytorów (statsrevisor).

</doc>
<doc id="3878955" url="https://pl.wikipedia.org/wiki?curid=3878955" title="Kent Ove Clausen">
Kent Ove Clausen

Kent Ove Clausen (ur. 7 listopada 1985) – norweski biegacz narciarski, zawodnik klubu Tydal IL.
Kariera.
Po raz pierwszy na arenie międzynarodowej pojawił się 28 stycznia 2005 roku podczas zawodów "Mistrzostw Norwegii" w Lillehammer w sprincie stylem klasycznym, gdzie zajął 36. miejsce.
W Pucharze Świata zadebiutował 5 marca 2008 roku, podczas zawodów w Drammen w sprincie stylem klasycznym, gdzie zajął 37. miejsce. Pierwsze pucharowe punkty wywalczył 12 marca 2009 w Trondheim w spricie stylem klasycznym zajął 22. miejsce.
Osiągnięcia.
Puchar Świata.
Miejsca na podium.
Kreczmer nigdy nie stał na podium indywidualnych zawodów Pucharu Świata.

</doc>
<doc id="3878961" url="https://pl.wikipedia.org/wiki?curid=3878961" title="FC Paços de Ferreira w europejskich pucharach">
FC Paços de Ferreira w europejskich pucharach



</doc>
<doc id="3878971" url="https://pl.wikipedia.org/wiki?curid=3878971" title="Rezolucje Rady Bezpieczeństwa ONZ z roku 1986">
Rezolucje Rady Bezpieczeństwa ONZ z roku 1986

Stałe miejsca w Radzie Bezpieczeństwa ONZ posiadają:
W roku 1986 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1986:

</doc>
<doc id="3878986" url="https://pl.wikipedia.org/wiki?curid=3878986" title="União Leiria w europejskich pucharach">
União Leiria w europejskich pucharach



</doc>
<doc id="3878987" url="https://pl.wikipedia.org/wiki?curid=3878987" title="Rezolucje Rady Bezpieczeństwa ONZ z roku 1987">
Rezolucje Rady Bezpieczeństwa ONZ z roku 1987

Stałe miejsca w Radzie Bezpieczeństwa ONZ posiadają:
W roku 1987 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1987:

</doc>
<doc id="3878990" url="https://pl.wikipedia.org/wiki?curid=3878990" title="Aksjomaty Zermela-Fraenkela">
Aksjomaty Zermela-Fraenkela



</doc>
<doc id="3878992" url="https://pl.wikipedia.org/wiki?curid=3878992" title="Roberto Azevedo">
Roberto Azevedo



</doc>
<doc id="3878997" url="https://pl.wikipedia.org/wiki?curid=3878997" title="Eva Kucmanová">
Eva Kucmanová



</doc>
<doc id="3879001" url="https://pl.wikipedia.org/wiki?curid=3879001" title="Bogdan Wasztyl">
Bogdan Wasztyl

Bogdan Wasztyl (ur. 11 czerwca 1964 w Oświęcimiu) – reporter i publicysta „Dziennika Polskiego” (1990–2006), redaktor naczelny miesięcznika „Dialog-Pheniben” (2006–2008), dyrektor i redaktor naczelny TVP3 Kraków (2009–2010) oraz (2017-2018), niezależny producent filmów dokumentalnych. Jest absolwentem Uniwersytetu Jagiellońskiego. Jest współzałożycielem i przewodniczącym Rady Programowej Stowarzyszenia Auschwitz Memento oraz pomysłodawcą i koordynatorem akcji społecznych na rzecz ustanowienia 14 czerwca Narodowym Dniem Pamięci o polskich ofiarach niemieckich, nazistowskich obozów koncentracyjnych oraz „Projektu: Pilecki”. Były wiceprezes stowarzyszenia Chrześcijańskiego Stowarzyszenia Rodzin Oświęcimskich.

</doc>
<doc id="3879008" url="https://pl.wikipedia.org/wiki?curid=3879008" title="Liam Keith Hemsworth">
Liam Keith Hemsworth



</doc>
<doc id="3879011" url="https://pl.wikipedia.org/wiki?curid=3879011" title="Edwin Duerr">
Edwin Duerr

Edwin Duerr (wym. []; ur. 21 lutego 1904, zm. 12 sierpnia 1985 w Downey) – amerykański dyrektor teatralny i radiowy. W latach 1930–1941 pełnił funkcję dyrektora Little Theater na Uniwersytecie Kalifornijskim w Berkeley, gdzie odkrył talent przyszłych aktorów – Glorii Stuart i Gregory’ego Pecka. Duerr jest również autorem książek "Radio and Television Acting: Criticism, Theory and Practice" (1950) i "The Length and Depth of Acting" (1962).
Od 1 września 1964 do 30 czerwca 1974, kiedy to przeszedł na emeryturę, Duerr pełnił funkcję profesora teatru na California State University w Fullerton. W maju 1968 wyreżyserował sztukę "Biedermann i podpalacze", będącą autorstwa Maksa Frischa. Zmarł we śnie 12 sierpnia 1985 w Downey w stanie Kalifornia.

</doc>
<doc id="3879014" url="https://pl.wikipedia.org/wiki?curid=3879014" title="Rezolucje Rady Bezpieczeństwa ONZ z roku 1988">
Rezolucje Rady Bezpieczeństwa ONZ z roku 1988

Stałe miejsca w Radzie Bezpieczeństwa ONZ posiadają:
W roku 1988 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1988:

</doc>
<doc id="3879022" url="https://pl.wikipedia.org/wiki?curid=3879022" title="Agnieszka Barbara Chylińska">
Agnieszka Barbara Chylińska



</doc>
<doc id="3879023" url="https://pl.wikipedia.org/wiki?curid=3879023" title="Aubigny-les-Clouzeaux">
Aubigny-les-Clouzeaux

Aubigny-les-Clouzeaux – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 6074 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Aubigny oraz Les Clouzeaux. Siedzibą gminy została miejscowość Aubigny.

</doc>
<doc id="3879024" url="https://pl.wikipedia.org/wiki?curid=3879024" title="Olga Aleksandra Sipowicz">
Olga Aleksandra Sipowicz



</doc>
<doc id="3879025" url="https://pl.wikipedia.org/wiki?curid=3879025" title="Peter Sutherland">
Peter Sutherland

Peter Sutherland (ur. 25 kwietnia 1946 w Dublinie, zm. 7 stycznia 2018 tamże) – irlandzki polityk, prawnik i przedsiębiorca, prokurator generalny, członek Komisji Europejskiej, dyrektor generalny GATT i Światowej Organizacji Handlu (WTO), a także prezes Goldman Sachs International.
Życiorys.
Z wykształcenia prawnik, w 1969 ukończył studia na University College Dublin, po czym podjął praktykę prawniczą. Zaangażował się w działalność polityczną w ramach Fine Gael, z jej ramienia bez powodzenia w 1973 kandydował do parlamentu. W czerwcu 1981 został powołany na prokuratora generalnego w rządzie Garreta FitzGeralda, pełnił tę funkcję do marca 1982. Powrócił na to stanowisko w grudniu tego samego roku, sprawując urząd od grudnia 1984. W 1985 został członkiem Komisji Europejskiej kierowanej przez Jacques'a Delorsa, wchodząc w skład tego organu do 1989. Odpowiadał za konkurencję, a także za sprawy społeczne, edukację i kontakty z Parlamentem Europejskim. Był m.in. pomysłodawcą uruchomionego w 1987 programu Erasmus.
Po odejściu z KE do 1993 zarządzał bankiem komercyjnym Allied Irish Banks. W lipcu 1993 został dyrektorem generalnym Układu Ogólnego w sprawie Taryf Celnych i Handlu. Był jednym z inicjatorów powołania na bazie GATT Światowej Organizacji Handlu i jej pierwszym dyrektorem generalnym przez cztery miesiące w 1995.
Od 1995 do 2015 pełnił funkcję prezesa niewykonawczego Goldman Sachs International, a od 1997 do 2011 prezesa niewykonawczego BP. Był przewodniczącym rady doradczej think tanku European Policy Centre, a w 2012 został honorowym przewodniczącym tej organizacji.
Zajął się również sprawami migracji jako członek rady doradczej Międzynarodowej Organizacji ds. Migracji. W 2006 został specjalnym przedstawicielem sekretarza generalnego ONZ ds. migracji i rozwoju, w 2014 powołany na przewodniczącego Międzynarodowej Katolickiej Komisji ds. Migracji (ICMC).
Wyróżniony tytułami doctora honoris causa licznych instytucji akademickich i uniwersytetów. W 2013 University College Dublin Law School na jego cześć została przemianowana na Sutherland School of Law.

</doc>
<doc id="3879027" url="https://pl.wikipedia.org/wiki?curid=3879027" title="Olga Ostrowska">
Olga Ostrowska



</doc>
<doc id="3879029" url="https://pl.wikipedia.org/wiki?curid=3879029" title="Olga Aleksandra Ostrowska">
Olga Aleksandra Ostrowska



</doc>
<doc id="3879030" url="https://pl.wikipedia.org/wiki?curid=3879030" title="Olga Aleksandra Jackowska">
Olga Aleksandra Jackowska



</doc>
<doc id="3879033" url="https://pl.wikipedia.org/wiki?curid=3879033" title="Wojna chińsko-japońska (1894-1895)">
Wojna chińsko-japońska (1894-1895)



</doc>
<doc id="3879041" url="https://pl.wikipedia.org/wiki?curid=3879041" title="Bellevigny">
Bellevigny

Bellevigny – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 5795 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Belleville-sur-Vie oraz Saligny. Siedzibą gminy została miejscowość Belleville-sur-Vie.

</doc>
<doc id="3879043" url="https://pl.wikipedia.org/wiki?curid=3879043" title="Błogosławiona Justa">
Błogosławiona Justa



</doc>
<doc id="3879044" url="https://pl.wikipedia.org/wiki?curid=3879044" title="Bł. Justa">
Bł. Justa



</doc>
<doc id="3879050" url="https://pl.wikipedia.org/wiki?curid=3879050" title="Błogosławiona Konsolata">
Błogosławiona Konsolata



</doc>
<doc id="3879051" url="https://pl.wikipedia.org/wiki?curid=3879051" title="Bł. Konsolata">
Bł. Konsolata



</doc>
<doc id="3879053" url="https://pl.wikipedia.org/wiki?curid=3879053" title="Józef Szaniawski (1944-2012)">
Józef Szaniawski (1944-2012)



</doc>
<doc id="3879059" url="https://pl.wikipedia.org/wiki?curid=3879059" title="Doix-lès-Fontaines">
Doix-lès-Fontaines

Doix-lès-Fontaines – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 1723 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Doix oraz Fontaines. Siedzibą gminy została miejscowość Doix.

</doc>
<doc id="3879060" url="https://pl.wikipedia.org/wiki?curid=3879060" title="Doix lès Fontaines">
Doix lès Fontaines



</doc>
<doc id="3879061" url="https://pl.wikipedia.org/wiki?curid=3879061" title="Gian-Matteo Ranzi">
Gian-Matteo Ranzi

Gian-Matteo Ranzi (ur. 31 stycznia 1948 w Faenzy) – włoski zapaśnik.
Na Igrzyskach Olimpijskich w Monachium w 1972 zdobył brązowy medal w wadze lekkiej (do 68 kg) stylu klasycznego. W Montrealu w 1976 walczył w tej samej konkurencji, odpadając w eliminacjach. Do jego osiągnięć należą również dwa medale igrzysk śródziemnomorskich – srebrny (Izmir 1971 – waga półśrednia (do 74 kg); styl wolny) i złoty (Algier 1975 – waga półśrednia (do 74 kg); styl klasyczny).

</doc>
<doc id="3879064" url="https://pl.wikipedia.org/wiki?curid=3879064" title="Joanna Matowicka-Karna">
Joanna Matowicka-Karna

Joanna Małgorzata Matowicka-Karna (ur. 1959 w Strabli) – polska naukowiec, diagnosta laboratoryjny, profesor nauk medycznych.
Życiorys.
W 1986 ukończyła analitykę medyczną na Akademii Medycznej w Białymstoku, gdzie w 1987 rozpoczęła pracę. W 1990 pod kierunkiem dr hab. Haliny Kemony obroniła pracę doktorską ""Wpływ reumatoidalnego zapalenia stawów na wybrane parametry odporności nieswoistej" uzyskując stopień naukowy doktora nauk medycznych. W 2004 na podstawie osiągnięć naukowych i złożonej rozprawy pt. "Ocena markerów aktywacji i stanu czynnościowego płytek krwi u chorych zarażonych Giardia intestinalis i Echinococcus granulosus"" otrzymała stopień naukowy doktora habilitowanego nauk medycznych. W 2014 uzyskała tytuł naukowy profesora.
W latach 2004–2012 prodziekan Wydziału Farmaceutycznego z Oddziałem Medycyny Laboratoryjnej Uniwersytetu Medycznego w Białymstoku. Kierownik Zakładu Laboratoryjnej Diagnostyki Klinicznej UMB. Członek Zarządu oddziału białostockiego Polskiego Towarzystwa Diagnostyki Laboratoryjnej. Członek Rady Naukowej Instytutu Parazytologii im. Witolda Stefańskiego Polskiej Akademii Nauk.
Odznaczona Złotym Krzyżem Zasługi (2013).

</doc>
<doc id="3879067" url="https://pl.wikipedia.org/wiki?curid=3879067" title="Maria Desamparados od Najświętszego Sakramentu Giner Líster">
Maria Desamparados od Najświętszego Sakramentu Giner Líster



</doc>
<doc id="3879068" url="https://pl.wikipedia.org/wiki?curid=3879068" title="Gleby pseudobielicowe">
Gleby pseudobielicowe

Gleby pseudobielicowe – dawna nazwa gleb płowych i gleb opadowo-glejowych, w których układ poziomów glebowych jest podobny do układu gleb bielicowych. Pod poziomem próchnicznym leży w nich wybielony poziom wymycia, a pod nim ciemniejszy poziom wmycia, lecz powstały one w wyniku innych procesów, niż klasycznie rozumiany proces bielicowania.
W Polsce mniej więcej do końca lat 50. XX wieku wszystkie gleby posiadające widoczny jaśniejszy poziom wymycia i, leżący pod nim, ciemniejszy poziom wmycia nazywano glebami bielicowymi. Jeszcze w drugim wydaniu systematyki gleb Polski z 1959 roku wszystkie gleby o tak wyglądającym profilu, bez względu na utwór, z którego powstała dana gleba, ani na sposób w jaki powstał przejaśniony poziom, były łączone w typ gleb bielicowych.
Na początku lat 60., aby rozróżnić gleby piaskowe powstałe z pomocą klasycznego procesu bielicowania (rozpuszczenie przez kwasy próchniczne niektórych minerałów i przemieszczenie ich w głąb profilu) od gleb, w których poziom eluwialny powstał w inny sposób, polscy gleboznawcy wprowadzili pojęcie gleb pseudobielicowych. Przejaśniony poziom wymywania może mieć różną genezę, odczyn od zbliżonego do obojętnego do bardzo kwaśnego oraz jest mniej wybielony i zubożony w składniki pokarmowe od analogicznego poziomu w glebach bielicowych, a także przeważnie leży powyżej poziomu bardziej zasobnego we frakcję ilastą. Są to gleby usytuowane pomiędzy glebami bielicowymi, od których są bardziej urodzajne, a glebami brunatnymi.
Wobec niedostatecznego jeszcze poznania i opracowania procesów powodujących powstawanie przejaśnionych poziomów eluwianych ówcześni gleboznawcy przyjęli, że w typ gleb pseudobielicowych będą łączyć gleby o różnej genezie:
W ramach rolniczej klasyfikacji gruntów typ gleb bielicowych dzielił się na 2 podtypy: gleby bielicowe właściwe i gleby pseudobielicowe. Podczas gdy przy pracach klasyfikacyjnych dla wszystkich gleb bielicowych poziom wymycia oznaczano jako A2, a poziom wmycia – B, to przy pracach kartograficznych, gleby pseudobielicowe miały rangę typu i dla ich odróżnienia od bielicowych właściwych, stosowało się analogicznie A3 lub A3(g) oraz B1.
W trzecim wydaniu systematyki gleb Polski, opublikowanym w 1974 roku, już nie spotyka się nazwy gleb pseudobielicowych. Gleby wcześniej tak nazywane zostały wydzielone jako gleby płowe, gleby bielicowe właściwe, gleby opadowo-glejowe (pseudoglejowe) odgórnie glejowe właściwe lub odgórnie glejowe bielicowane.
Podczas gdy na początku gleby pseudobielicowe łączono przede wszystkim z opadowym oglejeniem (wywołanym przez zatrzymującą się wodę opadową) to w dzisiejszych czasach uważa się, że w większości przypadków odpowiadają im współcześnie nazwane gleby płowe. Pojęcie gleb pseudobielicowych jest aktualnie uważane za przestarzałe i nie powinno być wykorzystywane do nazywania gleb.

</doc>
<doc id="3879073" url="https://pl.wikipedia.org/wiki?curid=3879073" title="Jordi Solé i Ferrando">
Jordi Solé i Ferrando

Jordi Solé i Ferrando (ur. 26 października 1976 w Caldes de Montbui) – hiszpański i kataloński polityk oraz samorządowiec, deputowany do Parlamentu Europejskiego VIII i IX kadencji.
Życiorys.
Absolwent nauk politycznych na Uniwersytecie Autonomicznym w Barcelonie. Odbył następnie studia europejskie na Europejskim Uniwersytecie Viadrina. Zaangażował się w działalność polityczną w ramach Republikańskiej Lewicy Katalonii, w której został m.in. zastępcą sekretarza generalnego do spraw międzynarodowych i instytucjonalnych.
Pracował w Brukseli jako doradca europosłów swojej partii, następnie jako doradca sekretarza ds. przemysłu i przedsiębiorczości w Generalitat de Catalunya. W 2007 wybrany na radnego i następnie alkada swojej rodzinnej miejscowości. W latach 2012–2015 zasiadał w katalońskim parlamencie, kierując w nim komisją spraw zagranicznych.
W wyborach europejskich w 2014 kandydował z trzeciego miejsca katalońskiej koalicji L’Esquerra pel Dret a Decidir skupionej wokół ERC. Mandat europosła objął w styczniu 2017, zastępując Ernesta Maragalla. Dołączył do frakcji Zielonych – Wolnego Sojuszu Europejskiego. W PE zasiadał do 2019.
W grudniu 2018 powołany na przewodniczącego Wolnego Sojuszu Europejskiego, pełnił tę funkcję do marca 2019. W lipcu 2020 ponownie wszedł w skład Europarlamentu, przypadł mu mandat poselski (formalnie ze skutkiem od stycznia 2020), którego został pozbawiony Oriol Junqueras.

</doc>
<doc id="3879077" url="https://pl.wikipedia.org/wiki?curid=3879077" title="Yutan">
Yutan

Yutan – miasto w Stanach Zjednoczonych, we wschodniej części stanu Nebraska, w hrabstwie Saunders. Miasto leży na przedmieściach Omaha – największego miasta Nebraski.

</doc>
<doc id="3879079" url="https://pl.wikipedia.org/wiki?curid=3879079" title="Maria Patrocinio od św. Jana Giner Gomis">
Maria Patrocinio od św. Jana Giner Gomis



</doc>
<doc id="3879086" url="https://pl.wikipedia.org/wiki?curid=3879086" title="Kosmos 93">
Kosmos 93

Kosmos 93 – radziecki satelita technologiczny typu DS-U2-V, będący częścią programu Dniepropetrowsk Sputnik (DS). Służył do przeprowadzania eksperymentów technologicznych na rzecz radzieckich sił zbrojnych. Satelita został zbudowany przez zakłady KB Jużnoje. Został wyniesiony na niską orbitę okołoziemską przez rakietę nośną Kosmos 63S1 startującą z kosmodromu Kapustin Jar 19 października 1965 roku. Po znalezieniu się na orbicie otrzymał oznaczenie COSPAR 1965-084A. Satelita zakończył swoją misję 16 grudnia 1965 roku i spłonął w górnych warstwach atmosfery 3 stycznia 1966 roku.

</doc>
<doc id="3879089" url="https://pl.wikipedia.org/wiki?curid=3879089" title="Milagro Ortells Gimeno">
Milagro Ortells Gimeno



</doc>
<doc id="3879091" url="https://pl.wikipedia.org/wiki?curid=3879091" title="Essarts-en-Bocage">
Essarts-en-Bocage

Essarts-en-Bocage – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 8460 mieszkańców.
Gmina została utworzona 1 stycznia 2016 roku z połączenia czterech ówczesnych gmin: Boulogne, Les Essarts, L’Oie oraz Sainte-Florence. Siedzibą gminy została miejscowość Les Essarts.

</doc>
<doc id="3879092" url="https://pl.wikipedia.org/wiki?curid=3879092" title="Gianmatteo Ranzi">
Gianmatteo Ranzi



</doc>
<doc id="3879093" url="https://pl.wikipedia.org/wiki?curid=3879093" title="Essarts en Bocage">
Essarts en Bocage



</doc>
<doc id="3879094" url="https://pl.wikipedia.org/wiki?curid=3879094" title="Bogdan Dombrowski">
Bogdan Dombrowski

Bogdan Dombrowski (ur. 1956) – polski urzędnik państwowy, w 2013–2015 podsekretarz stanu w Ministerstwie Administracji i Cyfryzacji. 
Biografia.
Ukończył studia magisterskie na kierunku administracja na Wydziale Prawa i Administracji Uniwersytetu Gdańskiego. Ukończył też studia podyplomowe z prawa samorządowego oraz europejskiego prawa samorządowego.
Przez dwie kadencje był wójtem gminy Suchy Dąb, a przez następne osiem lat był starostą gdańskim. Był również dyrektorem biura Związku Gmin Pomorskich. Od 1999 był radnym powiatu gdańskiego. 16 maja 2012 został mianowany na funkcję podsekretarza stanu w Ministerstwie Rolnictwa, ale już 27 lipca tego samego roku został odwołany z tego stanowiska. 
1 września 2013 został powołany na stanowisko podsekretarza stanu w Ministerstwie Administracji i Cyfryzacji, które sprawował do końca istnienia tego urzędu w 2015. W wyborach parlamentarnych w 2015 kandydował do sejmu w okręgu nr 25 z listy Polskiego Stronnictwa Ludowego, uzyskał 1238 głosów i nie został wybrany. 
We wrześniu 2015 został odznaczony Odznaką Honorową za Zasługi dla Samorządu Terytorialnego.

</doc>
<doc id="3879104" url="https://pl.wikipedia.org/wiki?curid=3879104" title="Niceta od św. Prudencjusza Plaja Xifra">
Niceta od św. Prudencjusza Plaja Xifra



</doc>
<doc id="3879105" url="https://pl.wikipedia.org/wiki?curid=3879105" title="Skwer Włodzimierza Dworzaczka w Poznaniu">
Skwer Włodzimierza Dworzaczka w Poznaniu

Skwer Włodzimierza Dworzaczka – obszar zieleni miejskiej zlokalizowany w Poznaniu, bezpośrednio przy średniowiecznych murach miejskich, na tyłach strażnicy pożarowej przy ulicy Masztalarskiej, pomiędzy ulicami Masztalarską, Wroniecką i Małe Garbary. Sąsiaduje ze Skwerem Romana Wilhelmiego.
Nazwę nadano uchwałą Rady Miejskiej nr LXVIII/1094/VI/2014 z dnia 10 czerwca 2014. Skwer oznaczono stosownymi tablicami. Nazwa upamiętnia Włodzimierza Dworzaczka - poznańskiego historyka i genealoga. Wniosek z inicjatywą nadania nazwy skwerowi skierowało do Rady Miasta Towarzystwo Genealogiczno-Heraldyczne.
W pobliżu skweru wyeksponowano relikty Bramy Wronieckiej.

</doc>
<doc id="3879110" url="https://pl.wikipedia.org/wiki?curid=3879110" title="The Helleniad">
The Helleniad

The Helleniad – epos angielskiego poety George'a McHenry'ego z Liverpoolu, opublikowany w Londynie 1850 nakładem oficyny Simpkin, Marshall, and Co., przy współudziale D. Marplesa z Liverpoolu. Ukazała się pierwsza część poematu, zatytułowana "The Wrath of Darius" ("Gniew Dariusza"). Utwór opowiada o wydarzeniach związanych z kolejnymi inwazjami armii perskiej na starożytną Grecję. Utwór jest napisany wierszem białym (blank verse).
&lt;poem&gt;
"IN Chehl-Menár's grand palace, by the Greeks"
"Yclept Persepolis, in olden days,"
"Before a sumptuous altar stood the great"
"Darius, king of Persia, by a crowd"
"Of Achaemenian princes, satraps, wives,"
"And concubines attended, while a crowd"
"Of priests, in stoles magnificent arrayed,"
"The praise of Ormuzd sung."
&lt;/poem&gt;
Utwór został zrecenzowany w piśmie "The United States Magazine and Democratic Review" (Tom 29).

</doc>
<doc id="3879125" url="https://pl.wikipedia.org/wiki?curid=3879125" title="Broken Parts">
Broken Parts



</doc>
<doc id="3879131" url="https://pl.wikipedia.org/wiki?curid=3879131" title="Baruch Azanja">
Baruch Azanja

Baruch Azanja (hebr.: ברוך אזניה, ur. 19 września 1905 w Pińsku, zm. 6 lipca 1994) – izraelski prawnik, polityk, w latach 1951–1969 poseł do Knesetu z list Mapai.
W wyborach parlamentarnych w 1949 nie dostał się do izraelskiego parlamentu, jednak 12 lutego 1951 objął mandat poselski po rezygnacji Abby Chusziego. Zasiadał w Knesetach I, II, III, IV, V i VI kadencji, przy czym w ostatniej z listy Koalicji Pracy.

</doc>
<doc id="3879135" url="https://pl.wikipedia.org/wiki?curid=3879135" title="Józef Bernstein (ur. 1798)">
Józef Bernstein (ur. 1798)



</doc>
<doc id="3879148" url="https://pl.wikipedia.org/wiki?curid=3879148" title="The Curse of Kehama">
The Curse of Kehama

The Curse of Kehama – epos angielskiego poety romantycznego Roberta Southeya, opublikowany w 1810. Poemat jest ukształtowany na wzór Iliady i Odysei Homera, to znaczy podzielony na 24 części. Liczy prawie 5300 wersów. Opowiada historię indyjską. Kehama był okrutnym indyjskim radżą. Kehama przeklął rolnika Ladurlada, który, broniąc swojej córki o imieniu Kailyal przed gwałtem ze strony syna Kehamy Arvalana, przyprawił go o śmierć. Żądny zemsty Kehama ścigał Ladurlada i Kailyal, aż zrządzeniem losu został potępiony i skazany na pobyt w piekle, podczas gdy rolnik i jego córka otrzymali nieśmiertelność w niebie.
&lt;poem&gt;
"I charm thy life"
"From the weapons of strife,"
"From stone and from wood,"
"From fire and from flood,"
"From the serpent's tooth,"
"And the beasts of blood:"
"From Sickness I charm thee,"
"And Time shall not harm thee;"
"But Earth which is mine,"
"Its fruits shall deny thee;"
"And Water shall hear me,"
"And know thee and fly thee;"
"And the Winds shall not touch thee"
"When they pass by thee,"
"And the Dews shall not wet thee,"
"When they fall nigh thee:"
&lt;/poem&gt;

</doc>
<doc id="3879159" url="https://pl.wikipedia.org/wiki?curid=3879159" title="Maria Teresa Peszek">
Maria Teresa Peszek



</doc>
<doc id="3879165" url="https://pl.wikipedia.org/wiki?curid=3879165" title="Ogród Botaniczny Jevremovac">
Ogród Botaniczny Jevremovac



</doc>
<doc id="3879167" url="https://pl.wikipedia.org/wiki?curid=3879167" title="USS Henry L. Stimson (SSBN-655)">
USS Henry L. Stimson (SSBN-655)

USS Henry L. Stimson (SSBN-655) – amerykański okręt podwodny o napędzie atomowym z okresu zimnej wojny typu "Benjamin Franklin", przenoszący pociski SLBM. Wszedł do służby w 1967 roku. Okręt nazwano imieniem polityka Henry'ego Stimsona, który zajmował stanowisko sekretarza stanu (1929-1933) i dwukrotnie sekretarza wojny (1911-1913, 1940-1945). Wycofany ze służby w 1993 roku.
Historia.
Kontrakt na budowę okrętu został przydzielony stoczni Electric Boat w Groton 29 lipca 1963 roku. Rozpoczęcie budowy okrętu nastąpiło 4 kwietnia 1964 roku. Wodowanie miało miejsce 13 listopada 1965 roku, wejście do służby 20 sierpnia 1966 roku. Po wejściu do służby pierwszy patrol rozpoczął 23 lutego 1967 roku. Do 1973 roku stacjonował w bazie New London w Groton.
W 1973 roku na „Henry L. Stimson” wymieniono pociski Polaris na Poseidon. Po modernizacji i testach morskich, wykonywał patrole morskie z hiszpańskiej bazy Rota. W marcu 1980 roku na okręcie zakończono kolejną modernizację, podczas której zainstalowano nowe pociski Trident I. W tym czasie okręt stacjonował w bazie Naval Submarine Base Kings Bay w stanie Georgia. „Henry L. Stimson” został wycofany ze służby 5 maja 1993 roku, a następnie złomowany w 1994 roku.

</doc>
<doc id="3879220" url="https://pl.wikipedia.org/wiki?curid=3879220" title="Pyki">
Pyki

Pyki – przysiółek wsi Kolonia Łomnicka w Polsce, położony w województwie opolskim, w powiecie oleskim, w gminie Olesno.
W latach 1975-1998 przysiółek administracyjnie należał do województwa częstochowskiego.

</doc>
<doc id="3879221" url="https://pl.wikipedia.org/wiki?curid=3879221" title="Brynica (Kolonia Łomnicka)">
Brynica (Kolonia Łomnicka)

Brynica – przysiółek wsi Kolonia Łomnicka w Polsce, położony w województwie opolskim, w powiecie oleskim, w gminie Olesno.
W latach 1975-1998 przysiółek administracyjnie należał do województwa częstochowskiego.

</doc>
<doc id="3879227" url="https://pl.wikipedia.org/wiki?curid=3879227" title="Pustki (Kolonia Łomnicka)">
Pustki (Kolonia Łomnicka)

Pustki – przysiółek wsi Kolonia Łomnicka w Polsce, położony w województwie opolskim, w powiecie oleskim, w gminie Olesno.
W latach 1975-1998 przysiółek administracyjnie należał do województwa częstochowskiego.

</doc>
<doc id="3879236" url="https://pl.wikipedia.org/wiki?curid=3879236" title="Brynica (Pińczyce)">
Brynica (Pińczyce)

Brynica – część wsi Pińczyce w Polsce, położona w województwie śląskim, w powiecie myszkowskim, w gminie Koziegłowy. 
W latach 1975-1998 Brynica administracyjnie należała do województwa częstochowskiego

</doc>
<doc id="3879237" url="https://pl.wikipedia.org/wiki?curid=3879237" title="Józef Stempkowski">
Józef Stempkowski



</doc>
<doc id="3879259" url="https://pl.wikipedia.org/wiki?curid=3879259" title="Odznaka Honorowa Województwa Podlaskiego">
Odznaka Honorowa Województwa Podlaskiego

Odznaka Honorowa Województwa Podlaskiego – polskie odznaczenie samorządowe ustanowione 3 lipca 2006 przez Sejmik Województwa Podlaskiego, w formie jednostopniowej odznaki honorowej nadawanej osobom fizycznym oraz osobom prawnym, w tym jednostkom samorządu terytorialnego i jednostkom organizacyjnym niemającym osobowości prawnej, które całokształtem działalności publicznej, społecznej i zawodowej przyczyniły się wybitnie do rozwoju i promocji Województwa Podlaskiego.
Charakterystyka.
Przyznawana jest osobom fizycznym, osobom prawnym, w tym jednostkom samorządu terytorialnego i jednostkom organizacyjnym niemającym osobowości prawnej, które całokształtem działalności publicznej, społecznej i zawodowej, wybitnie zasłużyły się dla Województwa Podlaskiego poprzez pielęgnowanie polskości oraz rozwój i kształtowanie świadomości narodowej, obywatelskiej i kulturowej mieszkańców, a także poprzez pielęgnowanie i rozwijanie tożsamości lokalnej, pobudzanie aktywności gospodarczej, podnoszenie poziomu konkurencyjności i innowacyjności gospodarki województwa, zachowanie wartości środowiska kulturowego i przyrodniczego przy uwzględnieniu potrzeb przyszłych pokoleń oraz kształtowanie i utrzymanie ładu przestrzennego”.
W okresie jednego roku odznaka nadawana jest najwyżej piętnastu osobom fizycznym i pięciu podmiotom nie będącym osobami fizycznymi.
Autorem projektu graficznego odznaki jest artysta plastyk Tadeusz Gajl.
Osoby fizyczne odznakę noszą na lewej piersi (po wszystkich posiadanych odznaczeniach państwowych, a przed odznaczeniami innych państw), wyłącznie na ubiorze wizytowym, głównie podczas świąt państwowych i regionalnych, uroczystości państwowych, regionalnych i wojskowych.
Wygląd.
Odznaka dla osób fizycznych ma kształt medalu wykonanego z metalu w kolorze oksydowanego srebra, o średnicy 40 mm. Na stronie głównej widnieje godło z herbu Województwa Podlaskiego, na owalnej, czerwono emaliowanej tarczy, ujętej wieńcem z dwóch stylizowanych gałązek wawrzynu z przewiązką u dołu z prostokątnym uszkiem do zawieszania u góry, w przerwie wieńca. Strona odwrotna gładka, z umieszczonym wewnątrz numerem kolejnym odznaki; całość okolona majuskułowym napisem ZA ZASŁUGI DLA WOJEWÓDZTWA PODLASKIEGO. Odznakę nosi się zawieszoną na rypsowej, czterobarwnej wstążce szerokości 36 mm w barwach flagi województwa podlaskiego, z pasami równej szerokości umieszczonymi pionowo; od lewej: białym, czerwonym, żółtym i błękitnym. Na odwrocie wstążki u góry listewka z metalu jw., z zapięciem „agrafkowym”. Odznaka dla podmiotów nie będących osobami fizycznymi ma identyczny wygląd jak odznaka indywidualna, z wyjątkiem średnicy – 70 mm. Nie posiada także uszka u góry ani wstążki.

</doc>
<doc id="3879282" url="https://pl.wikipedia.org/wiki?curid=3879282" title="Cerkiew św. Paraskewy w Dobroslavie">
Cerkiew św. Paraskewy w Dobroslavie

Cerkiew św. Paraskewy w Dobroslavie – drewniana greckokatolicka cerkiew filialna zbudowana w 1705 w Dobroslavie.
Należy do parafii Kapišová, dekanatu Svidník w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury.
Historia.
Cerkiew powstała w 1705 (data na portalu do babińca), restaurowana w 1880. W 1932 znacznie przebudowana: do nawy dostawiono wtedy dwie boczne kaplice i wieżę. Odnawiana w 1946 i w 2002.
Architektura i wyposażenie.
Jest to budowla drewniana konstrukcji zrębowej, orientowana, na kamiennej podmurówce. Pierwotnie trójdzielna, po przebudowie w 1932 uzyskała centralny plan krzyża greckiego. Prezbiterium węższe od nawy, zamknięte prostokątnie. Nawa z dwoma bocznymi kaplicami po bokach. Przy babińcu niewielki przedsionek, a na jego zrębie słupowa wieża o prostych ścianach i dzwonem z 1790. Nad nawą, sanktuarium i kapliczkami bocznymi łamane dachy namiotowe zwieńczone wieżyczkami z baniastymi hełmami. Dach i ściany pokryte gontem. 
Wewnątrz w babińcu i kaplicach bocznych stropy płaskie, zrębowe kopuły w nawie i prezbiterium. Zachował się portal z datą budowy świątyni. W prezbiterium ołtarz główny z ikoną św. Trójcy z połowy XVIII w. W nawie kompletny ikonostas z XVIII w. W południowej kaplicy bocznej potężna ikona Sądu Ostatecznego z XVII w., a w północnej Matki Bożej z XVIII w. W babińcu na ścianie południowej ikona św. Paraskewy z XVII w., a na północnej Chrystusa Nauczającego oraz malowana szafa na sprzęty liturgiczne z 1806. W przedsionku znajduje się malowana skrzynia z XVIII w.

</doc>
<doc id="3879292" url="https://pl.wikipedia.org/wiki?curid=3879292" title="Wyka (ujednoznacznienie)">
Wyka (ujednoznacznienie)



</doc>
<doc id="3879309" url="https://pl.wikipedia.org/wiki?curid=3879309" title="Chyba tak...">
Chyba tak...

Chyba tak... (tytuł oryg. "I Think I Do") – amerykański film fabularny z 1997 roku, napisany i wyreżyserowany przez Briana Sloana. W rolach głównych wystąpili w nim Alexis Arquette, Christian Maelen, Tuc Watkins, Guillermo Díaz oraz Lauren Vélez. Projekt opowiada o miłosnych perypetiach pary przyjaciół z college'u oraz innych ich bliskich znajomych. Światowa premiera obrazu odbyła się 20 czerwca 1997 w trakcie Międzynarodowego Festiwalu Filmów o Tematyce Homoseksualnej w San Francisco. We wrześniu film zaprezentowano widzom festiwalu w Toronto, a pięć miesięcy później, w lutym 1998, wyświetlono go w trakcie Berlinale. Kinowa premiera "Chyba tak..." miała miejsce 10 kwietnia 1998. Projekt wyróżniony został nominacjami do dwóch nagród filmowych
Opis fabuły.
Bob skrycie podkochuje się w Brendanie, koledze z college'u, który uważany jest za heteroseksualistę. Ten w istocie jest jednak gejem, o czym nie wie Sarah, chcąca ułożyć z nim sobie życie. Cała trójka, podobnie jak kilkoro innych przyjaciół, otrzymuje zaproszenie na ślub Carol i Matta, którzy zmagają się z własnymi problemami miłosnymi. Bob na weselu pojawi się w towarzystwie Sterlinga Scotta, swojego partnera, przystojnego i męskiego aktora telewizyjnego. Cały czas będzie jednak myślał o Brendanie.
Produkcja.
Reżyser Brian Sloan wpadł na pomysł zrealizowania filmu jako dwudziestoparolatek. Inspiracją do napisania scenariusza okazały się dla niego ceremonie zaślubin jego przyjaciół. Projekt powstawał w październiku 1996 roku. Odwołano się w nim do wyborów prezydenckich w Stanach Zjednoczonych, które w listopadzie 1996 zwyciężył Bill Clinton. Christian Maelen nie posiadał doświadczenia aktorskiego, gdy został zaangażowany w produkcję. Pracował jako kurier, a po dostarczeniu przesyłki wytwórni sprawującej pieczę nad projektem Sloana został poproszony o udział w castingu do roli Brendana. "Chyba tak..." jest pierwszym filmem fabularnym z udziałem Tuca Watkinsa (odliczając jeden poprzedni, w którym jego nazwisko nie zostało wymienione w napisach końcowych). Producent Lane Janger wystąpił w filmie w roli cameo, jako barman. Zdjęcia powstawały w Nowym Jorku (w tym w Brooklynie), w Secaucus w stanie New Jersey oraz w Waszyngtonie, między innymi na uczelni George Washington University.
Festiwale filmowe.
Obraz zaprezentowano podczas następujących festiwali filmowych:

</doc>
<doc id="3879315" url="https://pl.wikipedia.org/wiki?curid=3879315" title="Klucze królestwa">
Klucze królestwa

Klucze królestwa (tytuł oryg. "The Keys of the Kingdom") – amerykański dramat z 1944 roku w reżyserii Johna Stahla z Gregorym Peckiem w roli głównej. Film jest adaptacją powieści pod tym samym tytułem autorstwa Archibalda Josepha Cronina z 1941. 
Fabuła.
Film opowiada historię szkockiego księdza Francisa Chisholma, który zostaje wysłany na misję do Chin.
Nagrody i nominacje.
Nagroda Akademii Filmowej:

</doc>
<doc id="3879318" url="https://pl.wikipedia.org/wiki?curid=3879318" title="Run for Your Life">
Run for Your Life



</doc>
<doc id="3879320" url="https://pl.wikipedia.org/wiki?curid=3879320" title="Chen Mingshu">
Chen Mingshu

Chen Mingshu (ur. 1889, zm. 15 maja 1965) – chiński wojskowy i polityk.
Pochodził z Hepu w prowincji Guangdong. Ukończył szkołę wojskową w Nankinie, gdzie zapoznał się z ideami republikańskimi. Wstąpił do Ligi Związkowej i wziął udział w rewolucji Xinhai. Po obaleniu monarchii studiował w wojskowej Akademii Baoding. W 1915 roku sprzeciwił się monarchistycznym zapędom Yuan Shikaia i próbował przeprowadzić zamach na gubernatora Guangdongu. Zdemaskowany przed realizacją planu, został wtrącony do więzienia, udało mu się jednak zbiec i uciec do Japonii.
Podczas pobytu na emigracji w Japonii ukończył studia ekonomiczne, po powrocie do Chin wstąpił na służbę u Chen Jiongminga i w 1920 roku został mianowany dowódcą jednego z oddziałów. Zerwał jednak z Chenem w 1922, gdy ten wystąpił przeciwko Sun Jat-senowi. Później uczestniczył w walkach sił Kuomintangu przeciwko Chenowi. W 1926 roku wziął udział w ekspedycji północnej, po zajęciu Wuhanu został mianowany dowódcą tamtejszego garnizonu. W latach 1928–1931 był gubernatorem prowincji Guangdong. Zrezygnował z tego stanowiska po tym, jak Hu Hanmin zbuntował się przeciwko władzy Czang Kaj-szeka i zorganizował w Kantonie separatystyczny rząd. Nie chcąc mieszać się w konflikt, wyjechał do Hongkongu. W jednym z hongkońskich hoteli, gdzie zatrzymał się Chen, wybuchł pożar. Chcąc ratować życie, wyskoczył z okna i połamał nogi, w konsekwencji czego do końca życia musiał poruszać się o lasce.
Po powrocie z Hongkongu w grudniu 1931 objął urząd wicepremiera oraz ministra komunikacji. W styczniu 1932 roku uczestniczył w obronie Szanghaju przed Japończykami podczas tzw. incydentu szanghajskiego. W tym okresie zaczął się oddalać od Kuomintangu, powołując do życia własną niewielką partię o charakterze socjaldemokratycznym. W listopadzie 1933 roku przyłączył się do wznieconej na terenie prowincji Fujian przez generała Cai Tingkaia rewolty przeciwko rządowi nankińskiemu. Po klęsce powstania zbiegł do Hongkongu, gdzie nawiązał współpracę z Li Jishenem.
Po wybuchu w 1937 roku wojny chińsko-japońskiej powrócił do Chin, gdzie założył niewielkie ugrupowanie polityczne opozycyjne wobec polityki Czang Kaj-szeka. W 1949 roku pozostał w zajętych przez komunistów Chinach, zostając deputowanym Ludowej Politycznej Konferencji Konsultatywnej Chin oraz członkiem władz krajowych Rewolucyjnego Komitetu Chińskiego Kuomintangu. Publicznie potępiony w trakcie kampanii przeciwko prawicowcom w 1957 roku, został zmuszony do złożenia samokrytyki i rezygnacji ze wszystkich zajmowanych stanowisk.

</doc>
<doc id="3879323" url="https://pl.wikipedia.org/wiki?curid=3879323" title="Myllykosken Pallo-47 w europejskich pucharach">
Myllykosken Pallo-47 w europejskich pucharach



</doc>
<doc id="3879330" url="https://pl.wikipedia.org/wiki?curid=3879330" title="Zbiornik detencyjny">
Zbiornik detencyjny

Zbiornik detencyjny lub staw detencyjny – typ zbiornika wodnego o małej pojemności zlokalizowanego na cieku wodnym, najczęściej na terenach zurbanizowanych. Jego głównym zadaniem jest redukcja przepływów wezbraniowych oraz poprawa jakości wód odpływowych. W literaturze anglojęzycznej funkcjonują nazwy "sediment detention ponds" oraz "dual purpose detention ponds".
W zbiorniku detencyjnym odkłada się rumowisko unoszone przez ciek, w postaci drobnego materiału płynącego wraz z wodą. Może ono zawierać liczne zanieczyszczenia, wśród których wymienia się związki fosforu, metale ciężkie oraz niektóre nuklidy promieniotwórcze. Ponadto rumowisko to może zamulać dolinę cieku, położone na nim budowle hydrotechniczne i zbiorniki, obniżać jakość wody i utrudniać jej uzdatnianie.
Oprócz roli podstawowej akweny takie mogą pełnić także funkcje estetyczne, wypoczynkowe, przeciwpożarowe, przeciwpowodziowe lub irygacyjne. Zmniejszają także skutki erozji wodnej.
Przykładem zbiornika detencyjnego jest Staw Wyścigi w Warszawie na Potoku Służewieckim. Badania nad nim wykazały, że w przypadku wezbrania w dniu 26 kwietnia 2014 roku wywołanego długotrwałym i intensywnym opadem, zakumulował on 68% materiału dopływającego z wodą wezbraniową.

</doc>
<doc id="3879331" url="https://pl.wikipedia.org/wiki?curid=3879331" title="Rovaniemen Palloseura w europejskich pucharach">
Rovaniemen Palloseura w europejskich pucharach



</doc>
<doc id="3879336" url="https://pl.wikipedia.org/wiki?curid=3879336" title="Dolina decyzji">
Dolina decyzji

Dolina decyzji (ang. "The Valley of Decision") – amerykański melodramat z 1945 roku w reżyserii Tay Garnetta, z Gregorym Peckiem i Greer Garson w rolach głównych.
Film jest ekranizacją noweli "The Valley of Decision" autorstwa Marci Davenport, opublikowanej w 1942 roku. 
Recepcja.
Film został przychylnie przyjęty przez publiczność, zarabiając w kinach 8 096 000 dolarów, dzięki czemu osiągnął zyski w wysokości 3 480 000 dolarów.
Nagrody i nominacje.
Nagroda Akademii Filmowej:

</doc>
<doc id="3879341" url="https://pl.wikipedia.org/wiki?curid=3879341" title="Błogosławiona Niceta">
Błogosławiona Niceta



</doc>
<doc id="3879343" url="https://pl.wikipedia.org/wiki?curid=3879343" title="Bł. Niceta">
Bł. Niceta



</doc>
<doc id="3879345" url="https://pl.wikipedia.org/wiki?curid=3879345" title="Święty Nicetas">
Święty Nicetas



</doc>
<doc id="3879346" url="https://pl.wikipedia.org/wiki?curid=3879346" title="Św. Nicetas">
Św. Nicetas



</doc>
<doc id="3879348" url="https://pl.wikipedia.org/wiki?curid=3879348" title="Wzory Vieta">
Wzory Vieta



</doc>
<doc id="3879351" url="https://pl.wikipedia.org/wiki?curid=3879351" title="Rajender Kumar">
Rajender Kumar

 
Rajender Kumar (ur. 25 października 1985) – indyjski zapaśnik walczący w stylu klasycznym. Zajął 27 miejsce na mistrzostwach świata w 2009. Dziewiąty na igrzyskach azjatyckich w 2010. Wicemistrz Azji w 2010 i trzeci w 2018. Złoty medalista igrzysk wspólnoty narodów w 2010. Mistrz Igrzysk Azji Południowej w 2004 i mistrzostw Wspólnoty Narodów w 2009, 2011 i 2017, a drugi w 2013 roku.
W roku 2012 został laureatem nagrody Arjuna Award.
Przypisy.
 

</doc>
<doc id="3879352" url="https://pl.wikipedia.org/wiki?curid=3879352" title="NK Široki Brijeg w europejskich pucharach">
NK Široki Brijeg w europejskich pucharach



</doc>
<doc id="3879357" url="https://pl.wikipedia.org/wiki?curid=3879357" title="Cerkiew św. Michała Archanioła w Šemetkovcach">
Cerkiew św. Michała Archanioła w Šemetkovcach

Cerkiew św. Michała Archanioła w Šemetkovcach – drewniana greckokatolicka cerkiew filialna zbudowana w latach 1752-53 w Šemetkovcach.
Należy do parafii Ladomirová, dekanatu Svidník w archieparchii preszowskiej Kościoła katolickiego obrządku bizantyjsko-słowackiego.
Historia.
Niepewna jest data powstania świątyni. Według tradycji zbudowano ją w latach 1752–53. Remontowana po 1945, w latach 1967–70 i w 2000. Pierwotnie stała niżej, a na obecne miejsce przeniesiono ją po II wojnie światowej.
Architektura i wyposażenie.
Jest to budowla drewniana konstrukcji zrębowej, orientowana, dwudzielna. Nawa na rzucie wydłużonego prostokąta, z wyodrębnionym wewnętrznie babińcem o tej samej szerokości. Prezbiterium węższe zamknięte prostokątnie. Na zrębie babińca posadowiona wieża słupowo-ramowa o prostych ścianach z baniastym hełmem z pozorną latarnią. Dachy namiotowe nad nawą i prezbiterium, zwieńczone niewielkimi makowiczkami i ozdobnymi żelaznymi krzyżami. Dachy kryte gontem, ściany oszalowane. 
Wewnątrz stropy w postaci kopuł namiotowych i płaskie w babińcu. Ściany ozdobione były barokową polichromią ornamentalną i figuralną, ale uległy zniszczeniu i obecnie są niemal całkowicie nieczytelne. Wyposażenie pochodzi głównie z czasu budowy cerkwi i uzupełnione także ikonami ze starszej świątyni oraz kilku okolicznych cerkwi. Razem tworzą jeden z najcenniejszych zbiorów ikon w drewnianych cerkwiach na Słowacji:

</doc>
<doc id="3879361" url="https://pl.wikipedia.org/wiki?curid=3879361" title="Vysoká (1318 m)">
Vysoká (1318 m)

Vysoka (1318 m) – szczyt w zachodniej części Niżnych Tatr na Słowacji. Znajduje się w tzw. Ďumbierskich Tatrach ("Ďumbierske Tatry") w Dolinie Lupczańskiej ("Ľupčianska dolina"). Wznosi się w północnym grzbiecie Chabenca (1955 m), który biegnie przez szczyty Krámec, Vysoká, Ľupčianska Magura i Predná Magura, tworząc wschodnie obramowanie Doliny Lupczańskiej. 
Vysoka to dobrze wyodrębniony szczyt o wybitności około 120 m. Jego wschodnie stoki opadają dość stromo do doliny Kľačianki, zachodnie w widły potoku zasilającego Ľupčiankę. Jest całkowicie porośnięty lasem, na północno-wschodnich stokach są w nim skaliste urwiska. Znajduje się poza granicami Parku Narodowego Niżne Tatry. Z powodu całkowitego zalesienia jest pozbawiony widoków, nie ma turystycznego znaczenia i nie prowadzi przez niego żaden szlak turystyczny.

</doc>
<doc id="3879362" url="https://pl.wikipedia.org/wiki?curid=3879362" title="Romario Benzar">
Romario Benzar

Romario Sandu Benzar (ur. 26 marca 1992 w Timișoarze) – rumuński piłkarz grający na pozycji prawego obrońcy lub pomocnika. Od 2020 jest zawodnikiem klubu Viitorul Konstanca, do którego jest wypożyczony z US Lecce.
Kariera piłkarska.
Swoją karierę piłkarską Benzar rozpoczął w klubie Viitorul Konstanca. W 2010 roku stał się członkiem pierwszego zespołu i w sezonie 2009/2010 zadebiutował w nim w trzeciej lidze rumuńskiej. Na koniec tamtego sezonu awansował z Viitorulem do drugiej ligi, a w sezonie 2011/2012 wywalczył z nim awans do pierwszej ligi. W pierwszej lidze Rumunii zadebiutował 23 lipca 2012 w zremisowanym 2:2 domowym meczu z FC Brașov. W sezonie 2016/2017 wywalczył z Viitorulem pierwszy w historii klubu tytuł mistrza Rumunii.
Latem 2017 Benzar odszedł za kwotę 1,2 miliona euro do FCSB. Swój debiut w niej zaliczył 12 sierpnia 2017 w zremisowanym 1:1 domowym meczu z Astrą Giurgiu. W sezonach 2017/2018 i 2018/2019 wywalczył z FCSB dwa wicemistrzostwa Rumunii.
Latem 2019 Benzar przeszedł za 2 miliony euro do US Lecce. Swój debiut w Serie A zanotował 26 sierpnia 2019 w przegranym 0:4 wyjazdowym meczu z Interem Mediolan. W trakcie sezonu został wypożyczony do grającej w Serie B, Perugii, w której zadebiutował 27 stycznia 2020 w wygranym 1:0 domowym meczu z AS Livorno Calcio.
Latem 2020 Benzar został wypożyczony do Viitorulu Konstanca.
Kariera reprezentacyjna.
Benzar w swojej karierze grał w młodzieżowych reprezentacjach Rumunii na różnych szczeblach wiekowych. W 2011 roku wystąpił z reprezentacją Rumunii na Mistrzostwach Europy U-19. W reprezentacji Rumunii zadebiutował 4 września 2016 roku w zremisowanym 1:1 meczu eliminacji do MŚ 2016 z Czarnogórą, rozegranym w mieście Kluż-Napoka.

</doc>
<doc id="3879363" url="https://pl.wikipedia.org/wiki?curid=3879363" title="FK Borac Banja Luka w europejskich pucharach">
FK Borac Banja Luka w europejskich pucharach



</doc>
<doc id="3879370" url="https://pl.wikipedia.org/wiki?curid=3879370" title="Fiodor Walikow">
Fiodor Walikow

Fiodor Michajłowicz Walikow, ros. Фёдор Михайлович Валиков (ur. 13 stycznia 1926 w Krasnojarsku, zm. 13 listopada 1999 w Moskwie) – radziecki i rosyjski aktor teatralny i filmowy. Uczestnik II wojny światowej jako artylerzysta, uhonorowany szeregiem odznaczeń wojskowych m.in. Orderem Wojny Ojczyźnianej II klasy, Orderem Sławy III i II klasy oraz Medalem za Odwagę.

</doc>
<doc id="3879371" url="https://pl.wikipedia.org/wiki?curid=3879371" title="Răzvan Marin">
Răzvan Marin

Răzvan Gabriel Marin (ur. 23 maja 1996 w Bukareszcie) – rumuński piłkarz grający na pozycji środkowego pomocnika w Cagliari Calcio. Jest synem Petre Marina, także piłkarza i byłego reprezentanta kraju.
Kariera piłkarska.
Swoją karierę piłkarską Marin rozpoczął w klubie Viitorul Konstanca. W 2013 roku stał się członkiem pierwszego zespołu. 18 października 2013 zadebiutował w jego barwach w pierwszej lidze rumuńskiej w przegranym 0:4 wyjazdowym meczu ze Steauą Bukareszt. 15 marca 2015 strzelił swojego pierwszego gola w lidze w wygranym 2:1 wyjazdowym spotkaniu z CFR 1907 Cluj.
Na początku 2017 roku Marin przeszedł za 2,4 miliona euro do Standardu Liège. Zadebiutował w nim 22 stycznia 2017 w przegranym 0:3 domowym meczu z Club Brugge.
Kariera reprezentacyjna.
Marin w swojej karierze grał w młodzieżowych reprezentacjach Rumunii na różnych szczeblach wiekowych. W reprezentacji Rumunii zadebiutował 8 października 2016 roku w wygranym 5:0 meczu eliminacji do MŚ 2016 z Armenią, rozegranym w Erywaniu. W 11. minucie tego meczu strzelił swojego pierwszego gola w kadrze narodowej.

</doc>
<doc id="3879373" url="https://pl.wikipedia.org/wiki?curid=3879373" title="Eparchia złatoustowska">
Eparchia złatoustowska

Eparchia złatoustowska – jedna z eparchii Rosyjskiego Kościoła Prawosławnego, z siedzibą w Złatouście. Wchodzi w skład metropolii czelabińskiej.
Utworzona postanowieniem Świętego Synodu 27 grudnia 2016, poprzez wydzielenie z eparchii czelabińskiej.
Pierwszym ordynariuszem administratury został biskup złatoustowski i satkiński Wincenty (Brylejew).
Dekanaty.
W skład eparchii wchodzi 5 dekanatów: aszyński, kataw-iwanowski, kusiński, satkiński i złatoustowski.

</doc>
<doc id="3879375" url="https://pl.wikipedia.org/wiki?curid=3879375" title="Dragoș Nedelcu">
Dragoș Nedelcu

Dragoș Ionuț Nedelcu (ur. 16 lutego 1997 w Konstancy) – rumuński piłkarz grający na pozycji defensywnego pomocnika. Od 2017 jest zawodnikiem klubu Steaua Bukareszt.
Kariera piłkarska.
Swoją karierę piłkarską Nedelcu rozpoczął w klubie Viitorul Konstanca. W 2014 roku stał się członkiem pierwszego zespołu. 28 lipca 2014 zadebiutował w jego barwach w pierwszej lidze rumuńskiej w zremisowanym 0:0 wyjazdowym meczu z CSMS Jassy. 17 sierpnia 2015 strzelił swojego pierwszego gola w lidze w wygranym 3:1 domowym spotkaniu z Concordią Chiajna. W sezonie 2016/2017 wywalczył z Viitorulem pierwszy w historii klubu tytuł mistrza Rumunii.
Latem 2017 Nedelcu odszedł do Steauy Bukareszt. Swój debiut w niej zaliczył 12 sierpnia 2017 w zremisowanym 1:1 domowym meczu z Astrą Giurgiu.
Kariera reprezentacyjna.
Nedelcu w swojej karierze grał w młodzieżowych reprezentacjach Rumunii na różnych szczeblach wiekowych. W reprezentacji Rumunii zadebiutował 15 listopada 2016 roku w przegranym 0:1 towarzyskim meczu z Rosją, rozegranym w Groznym. W 90. minucie tego meczu zmienił Bogdana Stancu.

</doc>
<doc id="3879389" url="https://pl.wikipedia.org/wiki?curid=3879389" title="Anży Machaczkała w europejskich pucharach">
Anży Machaczkała w europejskich pucharach



</doc>
<doc id="3879390" url="https://pl.wikipedia.org/wiki?curid=3879390" title="Javorina (1315 m)">
Javorina (1315 m)

Javorina (1315 m) – szczyt w zachodniej części Niżnych Tatr na Słowacji. Znajduje się w tzw. Ďumbierskich Tatrach ("Ďumbierske Tatry") w Dolinie Lupczańskiej ("Ľupčianska dolina"). Wznosi się w północno-zachodnim grzbiecie Małego Chabeńca, który poprzez szczyty Mestská hora (1529 m) i Javorina opada do górnej części Doliny Lupczańskiej, oddzielając dolinę potoku Ľupčianki od jej dopływu – potoku Veľký Oružný potok. 
Javorina to słabo wyodrębniony szczyt o niewielkiej wybitności. Wznosi się po północnej stronie głównej grani Niżnych Tatr w obrębie Parku Narodowego Niżne Tatry. Jest niemal całkowicie porośnięta lasem świerkowym. W dolinie potoku Ľupčianka, naprzeciwko jej południowych podnóży (już na zboczach głównej grani) znajduje się osada Magurka należąca do miejscowości Partizánska Ľupča. Jest to najwyżej w całej Słowacji położona stale zamieszkała osada.
Przez Javorinę nie prowadzi żaden szlak turystyczny. Zielony szlak z Magurki na główną grań omija szczyt Javoriny, prowadząc zboczami Mestskej hory.

</doc>
<doc id="3879394" url="https://pl.wikipedia.org/wiki?curid=3879394" title="Roczniak">
Roczniak

Roczniak (ang. "The Yearling") – amerykański film familijny z 1946 roku nakręcony w technice technicolor w reżyserii Clarence Browna, z Gregorym Peckiem i Jane Wyman w rolach głównych.
Film jest ekranizacją powieści "The Yearling" autorstwa Marjorie Kinnan Rawlings, opublikowanej w 1938 roku. W 1994 zrealizowano telewizyjną ekranizację, gdzie w rolach głównych wystąpili Peter Strauss i Jean Smart.
Fabuła.
Akcja filmu toczy się w roku 1878. Film opowiada historię byłego żołnierza, uczestnika wojny secesyjnej, Ezry Penny’ego Baxtera (Gregory Peck), który wraz z żoną i synem Jodym osiedla się na farmie na Florydzie. Tytułowy "Roczniak" to osierocony jelonek o imieniu Flag, którego przygarnia Jody. Gdy jelonek podrasta, zaczyna sprawiać kłopoty. Na życie Baxterów i stosunki w rodzinie kładzie się cieniem dawna tragedia, zaś przez fabułę cały czas przewijają się wątki dawnej historii Florydy.
Produkcja.
Film został nakręcony w miejscu Juniper Prairie Wilderness w Ocala National Forest na Florydzie. Szlak turystyczny „The Yearling Trail” umożliwia dostęp do plenerów, gdzie filmowa rodzina Baxterów mieszkała i których miejsca zainspirowały do powstania powieści. Na wczesnym etapie produkcji, do głównej roli męskiej rozpatrywany był Spencer Tracy.
Recepcja.
Film zarobił 4 768 000 dolarów w Stanach Zjednoczonych oraz 2 831 000 w Kanadzie, co pozwoliło mu na zdobycie tytułu najbardziej dochodowego filmu roku wytwórni Metro-Goldwyn-Mayer. Ze względu na wysokie koszty produkcji, obraz zyskał przychód rzędu 451 000 dolarów.
Nagrody i nominacje.
Nagroda Akademii Filmowej:
Złote Globy

</doc>
<doc id="3879395" url="https://pl.wikipedia.org/wiki?curid=3879395" title="Cerkiew św. Bazylego Wielkiego w Krajnym Čiernie">
Cerkiew św. Bazylego Wielkiego w Krajnym Čiernie

Cerkiew św. Bazylego Wielkiego w Krajnym Čiernie – drewniana greckokatolicka cerkiew filialna zbudowana w 1730 w Krajnym Čiernie.
Należy do parafii Ladomirová, dekanatu Svidník w archieparchii preszowskiej Kościoła katolickiego obrządku bizantyjsko-słowackiego.
Historia.
Cerkiew wzniesiona w 1730. Uszkodzona w trakcie działań wojennych w 1944. Remontowana w 1929 oraz w latach 1947–48. W latach 2000–05 wymieniono poszycie gontowe i przeprowadzono konserwację ruchomych elementów wyposażenia.
Architektura i wyposażenie.
Jest to budowla drewniana konstrukcji zrębowej, orientowana, dwudzielna. Nawa na rzucie wydłużonego prostokąta, z wyodrębnionym wewnętrznie babińcem. Prezbiterium mniejsze od nawy, zamknięte prostokątnie. Na zrębie babińca posadowiona niska wieża słupowo-ramowa o prostych ścianach przykryta namiotowym hełmem. Nad nawą kopuła namiotowa łamana nad prezbiterium namiotowa. Kopuły zwieńczone niewielkimi wieżyczkami.
Wewnątrz stropy: w nawie i w prezbiterium kopuły namiotowe, w babińcu strop płaski. W prezbiterium barokowy ołtarz główny z ikoną zdjęcia z krzyża z końca XVIII w. W nawie ikonostas barokowy z XVIII w.
Otoczenie.
Świątynię otacza ogrodzenie drewniane z gontowym daszkiem i bramką ze stożkowym dachem.

</doc>
<doc id="3879401" url="https://pl.wikipedia.org/wiki?curid=3879401" title="Terek Grozny w europejskich pucharach">
Terek Grozny w europejskich pucharach



</doc>
<doc id="3879403" url="https://pl.wikipedia.org/wiki?curid=3879403" title="Twierdza Golubac">
Twierdza Golubac

Twierdza Golubac (serb. Голубачки град) – średniowieczna forteca położona na południowym brzegu Dunaju, przed Żelazną Bramą, ok. 5 km od miejscowości Golubac w Serbii, wyznacza zachodnią granicę Parku Narodowego Đerdap. 
Położenie.
Twierdza leży w okręgu braniczewskim ok. 5 km na wschód od miejscowości Golubac w północno-wschodniej Serbii przy granicy z Rumunią. Wznosi się na południowym brzegu Dunaju przed Żelazną Bramą i wyznacza zachodnią granicę Parku Narodowego Đerdap. Po drugiej stronie rzeki, na terenie Rumunii, znajdują się ruiny zamku Laslowar. 
Historia.
Twierdza została wzniesiona przez Węgrów w miejscu rzymskiego "Castrum Columbarum" najprawdopodobniej w drugiej połowie XIII wieku. Po raz pierwszy Golubac wzmiankowany jest jednak dopiero w 1335 roku, jako węgierska twierdza graniczna. W 1391 roku forteca została zajęta przez Turków. Przez wieki przechodziła z rąk do rąk Węgrów, Turków, Serbów i Habsburgów, by w 1867 roku znaleźć się w posiadaniu Serbii. 12 czerwca 1428r, podczas walki z Turkami, w Golubacu zginął Zawisza Czarny z Garbowa, co jest upamiętnione tablicą. 
Architektura.
Z twierdzy zachowało się dziewięć wieży wznoszących się na wysokość 20–25 m. Mury twierdzy, o średniej grubości 2,8 m, biegną od rzeki w górę wzdłuż stromych zboczy. W latach 20. XX w. przez dwie bramy twierdzy przeprowadzono nowe drogi. Wody rzeki podniosły się po zbudowaniu, w latach 1963–1972, elektrowni wodnej Đerdap, co daje wrażenie, że ruiny „wyrastają” z wody. Twierdza ma status zabytku o szczególnym znaczeniu.
Wśród projektów realizowanych w ramach Strategii UE dla Regionu Dunaju (ang. "EU Strategy for Danube Region", EUSDR) z funduszy Instrumentu Pomocy Przedakcesyjnej (ang. "Instrument for Pre-accession Assistance", IAP) miała być sfinansowana rekonstrukcja twierdzy Golubac do końca 2016 roku. W terminie tym wykonano jednak jedynie 15% prac i nie wiadomo kiedy projekt zostanie ukończony.

</doc>
<doc id="3879405" url="https://pl.wikipedia.org/wiki?curid=3879405" title="Mestská hora">
Mestská hora

Mestská hora (1529 m) – szczyt w zachodniej części Niżnych Tatr na Słowacji. Znajduje się w tzw. Ďumbierskich Tatrach ("Ďumbierske Tatry") w Dolinie Lupczańskiej ("Ľupčianska dolina"). Wznosi się w północno-zachodnim grzbiecie Małego Chabeńca ("Malý Chabenec"), który poprzez szczyty Mestská hora i Javorina opada do górnej części Doliny Lupczańskiej, oddzielając dolinę potoku Ľupčianka od jej dopływu – potoku Veľký Oružný potok. 
Mestská hora to dwuwierzchołkowy, słabo wyodrębniony szczyt o niewielkiej wybitności. Wznosi się po północnej stronie głównej grani Niżnych Tatr w obrębie Parku Narodowego Niżne Tatry. Jej zbocza porasta las, grzbiet jest kosodrzewinowo-trawiasty.
Przez Mestską horę prowadzi szlak turystyczny łączący osiedle Magurka z główną granią Niżnych Tatr.

</doc>
<doc id="3879409" url="https://pl.wikipedia.org/wiki?curid=3879409" title="Figura św. Jana Nepomucena w Buczaczu">
Figura św. Jana Nepomucena w Buczaczu

 
Figura św. Jana Nepomucena w Buczaczu – barokowy przydrożny pomnik z rzeźbą św. Jana Nepomucena z 1750 r. w Buczaczu.
Historia.
Pomnik (figura) zaprojektowany przez architekta Bernarda Meretyna, wykonany przez majstra Pinsla, ufundowany przez Mikołaja Bazylego Potockiego, starostę kaniowskiego, właściciela Buczacza. Został częściowo zniszczony przez Sowietów w 1947 r. Zniszczone elementy zrekonstruował w 2007 r. ukraiński rzeźbiarz Roman Wilhuszynśkyj dzięki finansowemu wsparciu miejscowego przedsiębiorcy Wasyla Babały. Na cokole znajduje się herb Pilawa z inicjałami M P S K oznaczającymi fundatora: Mikołaja Potockiego Starostę Kaniowskiego i inskrypcja "Mihi autem absit gloriosi nisi in cruce Domini (Nie daj Boże, bym się miał chlubić z czego innego, jak tylko z krzyża Pana naszego, Ga 6,14)". 
Figura znajduje się między ulicami Strypną a Hruszewskiego, w kierunku wsi Podzameczek. Stoi przodem do ul. Strypnej.

</doc>
<doc id="3879412" url="https://pl.wikipedia.org/wiki?curid=3879412" title="Prokupac">
Prokupac

Prokupac – odmiana winorośli właściwej o ciemnej skórce, pochodząca z Serbii i charakterystyczna dla tamtejszego winiarstwa. 
Charakterystyka.
Odmiana na terenach Serbii była już uprawiana w średniowieczu i prawdopodobnie stamtąd pochodzi. Rośnie bujnie. Wymaga ochrony przed mączniakiem rzekomym. Jagody mają grube skórki i dojrzewają późno.
Wina.
Najpopularniejsza odmiana o ciemnej skórce w Serbii, zwłaszcza popularna na południu kraju do produkcji mocnych win czerwonych oraz w Kosowie. Wina nie wymagają długiego leżakowania i szybko nadają się do konsumpcji. Niektórzy producenci oferują cuvées z odmianami pinot noir i gamay. W handlu spotyka się również wina różowe z prokupaca o intensywnym kolorze.
Poza Serbią prokupac jest uprawiany w winnicach w Macedonii, Bułgarii i Rosji.
Synonimy.
Wśród synonimów pojawiają się: darčin, kameničarka, kamenilarka, majski čornii, negotinsko crno, nikodimka, niševka, prokupec, prokupka, rekavac, rskavac, skopsko crno, surac plavi, zarčin.
Na wyjaśnienie czeka stopień pokrewieństwa z uprawianą w Turcji odmianą papazkarasi

</doc>
<doc id="3879416" url="https://pl.wikipedia.org/wiki?curid=3879416" title="Narciarstwo alpejskie na Zimowej Uniwersjadzie 2017">
Narciarstwo alpejskie na Zimowej Uniwersjadzie 2017

Narciarstwo alpejskie na Zimowej Uniwersjadzie 2017 odbyło się w dniach 30 stycznia – 8 lutego 2017. Rywalizacja została przeprowadzona w czterech konkurencjach indywidualnych – supergigant, slalom gigant, slalom i superkombinacja, które odbyły się zarówno dla mężczyzn jak i dla kobiet oraz w jednej drużynowej (gigant mieszany).

</doc>
<doc id="3879418" url="https://pl.wikipedia.org/wiki?curid=3879418" title="Metropolia kostromska">
Metropolia kostromska

Metropolia kostromska – jedna z metropolii Rosyjskiego Kościoła Prawosławnego, z siedzibą w Kostromie. Obejmuje terytorium obwodu kostromskiego.
Utworzona postanowieniem Świętego Synodu 27 grudnia 2016, w miejsce dotychczasowej eparchii kostromskiej, z której wydzielono eparchię galicką. Obie eparchie (macierzysta i nowa) weszły w skład metropolii kostromskiej.
Zwierzchnikiem administratury jest metropolita kostromski i nieriechcki Terapont (Kaszyn).

</doc>
<doc id="3879419" url="https://pl.wikipedia.org/wiki?curid=3879419" title="Yan Huiqing">
Yan Huiqing

Yan Huiqing (ur. 1877, zm. 1950), na zachodzie znany także jako W.W. Yen – chiński polityk i dyplomata, pięciokrotny premier Republiki Chińskiej.
Pochodził z Szanghaju. Ukończył szanghajską Szkołę Języków Obcych (1895) oraz studia na University of Virginia (1900), następnie był wykładowcą języka angielskiego na Uniwersytecie św. Jana w Szanghaju. Posiadał także stopień w dawnym systemie egzaminacyjnym – był członkiem Akademii Hanlin.
W latach 1913–1920 pełnił godność ambasadora Republiki Chińskiej w Niemczech, z jednoczesną akredytacją w Danii i Szwecji. W okresie między 1920 a 1926 rokiem pięciokrotnie pełnił urząd premiera, przez krótki czas był także tymczasowym prezydentem Republiki Chińskiej. W tym czasie był członkiem delegacji chińskiej uczestniczącej w konferencji waszyngtońskiej (1921-22), która starała się wynegocjować stopniowe ograniczenia zagranicznych przywilejów w Chinach (jak eksterytorialność koncesji międzynarodowych itp.). Ustalenia konferencji służyły następnie rządom Kuomintangu jako podstawa do renegocjacji tych przywilejów po roku 1927.
Piastował również funkcje ministra spraw wewnętrznych, rolnictwa i spraw zagranicznych. Po obaleniu w 1926 roku rządu pekińskiego przez Zhang Zuolina schronił się na terenie dzielnicy cudzoziemskiej w Tiencinie.
Od października 1931 do grudnia 1932 roku był ambasadorem w Stanach Zjednoczonych, jednocześnie pełniąc funkcję chińskiego przedstawiciela przy Lidze Narodów. Próbował przekonać kraje zachodnie do wsparcia Chin w walce z agresją japońską. Umiejętnie argumentując i odwołując się do podstawowego zadania Ligi, jakim miało być zapobieganie wojnom między członkami, Yanowi i pozostałym członkom delegacji udało się przekonać inne państwa do uznania chińskiej suwerenności w Mandżurii i integralności chińskich granic w zakresie dawnego cesarstwa qingowskiego. Prace wyznaczonej przez Ligę komisji, która potwierdziła chińskie stanowisko, nie doprowadziły do wycofania się Japonii z Mandżurii, ale przyczyniły się do tego, że większość państw nigdy nie uznała Mandżukuo. W latach 1933–1936 był ambasadorem Chin w ZSRR. Po wybuchu wojny domowej w 1946 roku uczestniczył w rokowaniach pokojowych z komunistami. Po utworzeniu w 1949 roku Chińskiej Republiki Ludowej pozostał w kontynentalnych Chinach.
Był autorem dwutomowego słownika angielsko-chińskiego. Napisał także autobiografię w języku angielskim, "East-West Kaleidoscope", w 2005 roku wydaną w tłumaczeniu na chiński.

</doc>
<doc id="3879423" url="https://pl.wikipedia.org/wiki?curid=3879423" title="Jamierra Faulkner">
Jamierra Faulkner

 
Jamierra Faulkner (ur. 9 marca 1992 w West Palm Beach) – amerykańska koszykarka występująca na pozycji rozgrywającej, obecnie zawodniczka Chicago Sky.
Zakończyła karierę akademicką jako liderka wszech czasów drużyny Southern Miss Lady Eagles w liczbie asyst (863) oraz przechwytów (366). Pod względem punktów uplasowała się na trzeciej pozycji (2056).
29 grudnia 2016 została zawodniczką CCC Polkowice. 5 stycznia 2018 podpisała umowę z rosyjskim UMMC Jekaterynburg.
15 lutego 2019 podpisał kolejna umowę z Chicago Sky.

</doc>
<doc id="3879427" url="https://pl.wikipedia.org/wiki?curid=3879427" title="Baruch Osnia">
Baruch Osnia



</doc>
<doc id="3879428" url="https://pl.wikipedia.org/wiki?curid=3879428" title="The Macomber Affair">
The Macomber Affair

The Macomber Affair – amerykański dramat przygodowy z 1947 roku, w reżyserii węgierskiego reżysera Zoltana Kordy z Gregorym Peckiem i Joan Bennett w rolach głównych. 
Film jest adaptacją opowiadań pisarza Ernesta Hemingwaya z magazynu „Cosmopolitan”, opublikowanych w 1938 roku. 
Fabuła.
Margaret „Margot” Macomber (Bennett) jest nieszczęśliwa w małżeństwie z Francisem (Preston). Podczas safari w Kenii, w którym towarzyszy im myśliwy Robert Wilson (Peck), Francis Macomber pada martwy od postrzału w tył głowy.
Recepcja.
Bosley Crowther w „The New York Times” przyznał, że film z wyjątkiem początku i końca jest „dość wiarygodny”.
Pozostałe informacje.
Film został luźno oparty na prawdziwym zdarzeniu, w którym Audley Blyth zastrzelił się, podczas gdy jego żona Ethel była na safari wraz z Johnem Henrym Pattersonem. Po powrocie do Anglii, Ethel wraz z Pattersonem zostali oskarżeni o morderstwo i romans. 

</doc>
<doc id="3879430" url="https://pl.wikipedia.org/wiki?curid=3879430" title="Michael Ngadeu-Ngadjui">
Michael Ngadeu-Ngadjui

Michael Ngadeu-Ngadjui (ur. 23 listopada 1990 w Maroui) – kameruński piłkarz grający na pozycji środkowego obrońcy, grający w belgijskim zespole KAA Gent.
Kariera piłkarska.
Swoją karierę piłkarską Ngadeu-Ngadjui rozpoczął w klubie Canon Jaunde. W 2007 roku stał się członkiem pierwszego zespołu i w sezonie 2007/2008 zadebiutował w nim w kameruńskiej Première Division. W debiutanckim sezonie wywalczył wicemistrzostwo Kamerunu.
W 2010 roku Ngadeu-Ngadjui wyjechał do Niemiec. W sezonie 2010/2011 grał w amatorskim Kirchhörder SC. W sezonie 2011/2012 występował w siódmoligowych rezerwach SV Sandhausen. Z kolei w latach 2012–2014 grał w czwartej lidze, w rezerwach klubu 1. FC Nürnberg.
Latem 2014 roku Ngadeu-Ngadjui został zawodnikiem rumuńskiego FC Botoșani. Swój debiut w nim w pierwszej lidze rumuńskiej zaliczył 27 lipca 2014 w przegranym 0:3 domowym meczu z klubem Gaz Metan Mediaș. W Botoșani spędził dwa lata.
W 2016 roku Ngadeu-Ngadjui przeszedł za pół miliona euro do Slavii Praga. Swój debiut w niej zaliczył 19 października 2016 w zwycięskim 4:1 wyjazdowym spotkaniu ze Zbrojovką Brno.
22 lipca 2019 roku belgijski zespół KAA Gent poinformował za pomocą swojej oficjalnej strony internetowej pozyskanie Ngadeu-Ngadjui, stając się najdroższym nabytkiem w historii zespołu. Belgijski zespół pozyskując zawodnika za pomocą transferu definitywnego zapłacił czeskiemu zespołowi Slavia Praga 4,5 miliona euro. Dotychczasowy rekord transferowy należał do Franko Andrijaševićia, który został pozyskany przez belgijski zespół za 4,25 miliona euro.
Kariera reprezentacyjna.
W reprezentacji Kamerunu Ngadeu Ngadjui zadebiutował 3 września 2016 roku w wygranym 2:0 meczu kwalifikacji do Pucharu Narodów Afryki 2017 z Gambią, rozegranym w Limbém.

</doc>
<doc id="3879435" url="https://pl.wikipedia.org/wiki?curid=3879435" title="Cerkiew św. Michała Archanioła w Príkrze">
Cerkiew św. Michała Archanioła w Príkrze

Cerkiew św. Michała Archanioła w Príkrze – drewniana greckokatolicka cerkiew filialna zbudowana w 1777 w Príkrze.
Od 1968 posiada status Narodowego Zabytku Kultury.
Historia obiektu.
Cerkiew zbudowano w 1777 roku całkowicie z drewna. W latach 30. XX wieku przesunięto ją o kilkadziesiąt metrów w obecne miejsce. Remontowana w 1903, 1946–47, latach 70. i w 2001–02 (wymiana gontu).
Architektura i wyposażenie.
To budowla łemkowska o trójdzielnej konstrukcji. W bryle świątyni można wyróżnić zrębowe, kwadratowe prezbiterium i nawę oraz słupową wieżę otoczoną zachatą. Prezbiterium zamknięte prostokątnie. Nie ma jednak oddzielnego babińca. Prezbiterium i nawa nakryte są kopułami namiotowymi. Na szczytach gontowych dachów znajdują się cebulaste chełmy zwieńczone kutymi krzyżami. Ściany świątyni pokryte są deskowym szalunkiem. W nawie okno bliźniacze dekorowane rzeźbionym ornamentem oślego grzbietu.
Wewnątrz nawa i prezbiterium nakryte kopułami namiotowymi. W skład cennego wyposażenia świątyni wchodzą:

</doc>
<doc id="3879440" url="https://pl.wikipedia.org/wiki?curid=3879440" title="Błogosławiony Dermot">
Błogosławiony Dermot



</doc>
<doc id="3879441" url="https://pl.wikipedia.org/wiki?curid=3879441" title="Bł. Dermot">
Bł. Dermot



</doc>
<doc id="3879442" url="https://pl.wikipedia.org/wiki?curid=3879442" title="Abilio Martínez Varea">
Abilio Martínez Varea

Abilio Martínez Varea (ur. 29 stycznia 1964 w Autol) – hiszpański duchowny katolicki, biskup Osma-Soria od 2017.
Życiorys.
Święcenia kapłańskie otrzymał 30 września 1989 i został inkardynowany do diecezji Calahorra y La Calzada-Logroño. Przez kilka lat pracował jako wikariusz, a w 1998 został szefem kurialnego sekretariatu ds. młodzieży. W latach 2000–2003 był delegatem ds. apostolstwa świeckich, a w latach 2005–2017 pełnił funkcję wikariusza biskupiego ds. duszpasterskich.
5 stycznia 2017 papież Franciszek mianował go ordynariuszem diecezji Osma-Soria. 11 marca tegoż roku przyjął sakrę biskupią z rąk arcybiskupa Burgos, Fidela Herráez Vegas.

</doc>
<doc id="3879443" url="https://pl.wikipedia.org/wiki?curid=3879443" title="Eparchia galicka">
Eparchia galicka

Eparchia galicka – jedna z eparchii Rosyjskiego Kościoła Prawosławnego, z siedzibą w Galiczu. Wchodzi w skład metropolii kostromskiej.
Utworzona postanowieniem Świętego Synodu 27 grudnia 2016, poprzez wydzielenie z eparchii kostromskiej.
Pierwszym ordynariuszem eparchii został biskup galicki i makariewski Aleksy (Jelisiejew).

</doc>
<doc id="3879444" url="https://pl.wikipedia.org/wiki?curid=3879444" title="Universum Film AG">
Universum Film AG



</doc>
<doc id="3879447" url="https://pl.wikipedia.org/wiki?curid=3879447" title="Kompozyty przekładkowe">
Kompozyty przekładkowe

Kompozyty przekładkowe () – materiały kompozytowe stanowiące dwie silne warstwy zewnętrzne oddzielone od siebie rdzeniem wykonanym z lekkich materiałów. Rolą rdzenia jest przeciwdziałanie deformacjom spowodowanym siłą prostopadłą do powierzchni zewnętrznych. Rdzeń może być wykonany z różnych materiałów: (polimerowe rdzenie porowate, lekkie drewno, struktura typu plaster miodu). Kompozytowe materiały przekładkowe znajdują zastosowanie m.in. w konstrukcji dachów, ścian, czy skrzydeł samolotów.
Właściwości mechaniczne.
Konstrukcje sandwiczowe składają się z okładzin z materiałów o dobrych właściwościach mechanicznych, oddzielonych rdzeniem z lekkich materiałów. Skutkiem takiego rozwiązania jest, porównując to z konstrukcją litą o tej samej gęstości, podobna wytrzymałość na rozciąganie oraz znacząco większa wytrzymałość na zginanie. Naprężenia wywołane przez moment zginający są znacznie mniejsze w konstrukcji sandwiczowej.
Okładziny, wykonywane z materiałów o dobrych właściwościach mechanicznych mają za zadanie przenosić naprężenia rozciągające lub ściskające od sił podłużnych i momentów zginających. Rdzeń z kolei przenosi głównie naprężenia ścinające od sił poprzecznych. Ponadto oddziela od siebie okładziny, co zwiększa sztywność konstrukcji w przypadku cienkich okładzin, poprawia właściwości izolacyjne oraz zmniejsza ciężar, przy zachowaniu zbliżonych do konstrukcji litej właściwościach wytrzymałościowych.
Model obliczeniowy i formy zniszczenia.
Pomimo lepszych niż materiały lite właściwości mechanicznych, materiały przekładkowe są narażone na różne formy zniszczenia. Rozpatrując formy zniszczenia, przyjmuje się model obliczeniowy, w którym zarówno materiały okładziny, jak i rdzenia są liniowo sprężyste, a rdzeń jest jednorodny. Ponadto siły podłużne i momenty zginające są przenoszone wyłącznie przez okładziny, a siły ścinające przez rdzeń. Dodatkowo ugięcia i przemieszczenia wszystkich warstw są identyczne. Wyróżnia się następujące formy zniszczenia:
Rodzaje rdzeni w wyrobach przekładkowych.
Polimerowe rdzenie porowate.
Możliwe jest wytwarzanie rdzenia z gotowych płyt porowatych, wycinanie z bloków lub wprowadzanie komponentów do formy pomiędzy dwie warstwy laminatu nośnego z wytworzeniem struktury porowatej (metoda "in situ"). Stosuje się różne polimery: poliuretanowe, poliakrylowe, poliimidowe, fenolowo-formaldehydowe, polistyren ekspandowany i polichlorek winylu
Pianka poliuretanowa.
Konstrukcje przekładkowe z pianką poliuretanową wytwarza się sposobem "in situ". Efektem wytworzenia pianki poliuretanowej jest rdzeń lekki o porach częściowo zamkniętych i częściowo otwartych. Parametry takie jak gęstość czy twardość zależą od producenta, receptury i zastosowanej technologii, a możliwa do uzyskania termoodporność dochodzi do 150 °C.
Polistyren ekspandowany.
Polistyren ekspandowany (styropian) jest już gotowym materiałem rdzeniowym w postaci płyt lub bloków. Inną metodą wytwarzania jest zastosowanie perełek styropianu wstępnie ekspandowanych i wprowadzenie ich między dwie warstwy laminatu, a następnie dalsza ekspansja styropianu poprzez ogrzanie. W ten sposób otrzymuje się warstwę lekkiego rdzenia, którą przykleja się do laminatów pokrytych wcześniej klejem epoksydowym. Tak wytworzony rdzeń jest mikroporowaty o zamkniętych porach, a właściwości mechaniczne i gęstość zależą od stopnia zasypu formy kulkami styropianu. Tego typu wyroby, pomimo małej gęstości 40 kg/m³, z powodu słabych właściwości mechanicznych stosowane są do konstrukcji mało obciążonych. Typowym przykładem są kompozytowe deski surfingowe.
Często stosowane w konstrukcjach przekładkowych są rdzenie porowate z polichlorku winylu z uwagi na niewysoką cenę, stosunkowo dobre właściwości mechaniczne, a także strukturę porów zamkniętych i trudnopalność. Do wytwarzania konstrukcji przekładkowych na skalę przemysłową stosuje się głównie dwa rdzenie PVC o nazwach handlowych Airex oraz Klegecell.
Pianki poliimidowe.
Pianki poliimidowe znajdują zastosowanie w konstrukcjach kadłubów samolotów np. Airbus z powodu dużej termoodporności (od −195 do +180 °C), trudnopalności i bardzo dobrych właściwości mechanicznych, w szczególności wytrzymałości zmęczeniowej. Tego typu pianki cechują się dodatkowo niską gęstością 50 kg/m³.
Pianki fenolowo-formaldehydowe.
Pianki fenolowo-formaldehydowe o niewielkiej gęstości 12–25 kg/m³ charakteryzują się małą wytrzymałością mechaniczną i dużą kruchością, ale z powodu dobrej odporności na płomień znajdują zastosowanie w konstrukcjach przekładkowych w środkach komunikacji.
Rdzenie lekkie z drewna.
Najpopularniejszym rodzajem drewna do wykonania rdzenia jest drewno balsa (pochodzące z Ameryki Środkowej i Południowej). Drewno to charakteryzuje się niską gęstością do 130 kg/m³, produkcja tego rodzaju drewna jest stosunkowo tania. Przykład zastosowania w Polsce: lekkie kompozytowe wirniki elektrowni wiatrowych produkowanych przez firmę LM Glasfiber w Szczecinie.
Innym stosowanym materiałem jest korek- zewnętrzna obumarła warstwa kory dębu korkowego, uprawianego w zachodniej części Morza Śródziemnego.
Rdzenie komórkowe typu plaster miodu.
Rdzenie mają strukturę składającą się z sześciokątów foremnych. Gwarantuje to szczególnie dużą sztywność, przy zachowaniu lekkości konstrukcji przekładkowych. Tego typu rdzenie wytwarza się z papieru impregnowanego najczęściej żywicami fenolowo-formaldehydowymi, z tkanin szklanych z żywicami epoksydowymi, z włókien "meta"-aramidowych Nomex i "para"-amidowych Kevlar, z polipropylenu, ABS, poliwęglanu i blach aluminiowych. Stosuje się także wypełnienie sztywnym polimerem porowatym o porach zamkniętych. Takie wypełnienie poprawia wytrzymałość i zabezpiecza przed penetracją wody. Zamknięte pory powodują polepszenie izolacji akustycznej i termicznej.
Materiały komórkowe można dostarczyć w postaci utwardzonej, bądź nieutwardzonej z możliwością dowolnego formowania na powierzchniach zakrzywionych w przestrzeni. Po uformowaniu należy materiał zaimpregnować i utwardzić. Rdzenie produkowane są najczęściej w postaci płyt o grubości 8–50 mm, lub w blokach, z których profil rdzenia można dowolnie wykrawać.
Etapy wytwarzania rdzeni komórkowych
Lekkie rdzenie kompozytowe.
Lekkie rdzenie stanowią kombinację różnych tkanin z ciągłych i cienkich włókien szklanych i innych, z mat i włóknin, wypełnionych lekkimi, pustymi mikro balonami szklanymi, lub polimerowymi. Rdzenie dostarczane są w postaci taśmy o grubości 1–5 mm, w zależności od struktury materiałowej i grubości absorbują stosunkowo mało żywic laminujących ok. 38% objętości rdzenia. Zwilżanie żywicami poliestrowymi trwa ok. 20–30 s.
Rdzenie kompozycyjne nie tworzą typowych struktur przekładkowych. Są stosunkowo cienkie i zastępują środkowe warstwy wzmocnienia kompozytów litych. Dzięki takiemu wzmocnieniu zamiast np. maty, tkaniny zmniejsza się ciężar laminatu, zwiększa się jego grubość a co za tym idzie sztywność całej konstrukcji.

</doc>
<doc id="3879449" url="https://pl.wikipedia.org/wiki?curid=3879449" title="Adolf Doliński">
Adolf Doliński

Adolf Doliński ps. "A. Dol" (ur. 1891, zm. po 1959) – aktor, reżyser i dyrektor teatru, pisarz, polski żołnierz, kapitan Korpusu Ochrony Pogranicza, uczestnik I wojny światowej, żołnierz Legionów Polskich Józefa Piłsudskiego.
Życiorys.
Syn maszynisty teatralnego. Uczęszczał do szkoły dramatycznej Marii Hryniewieckiej. Pracę aktora rozpoczął 1909 w prowincjonalnej trupie Józefa Puchniewskiego. W latach 1911-12 zatrudniony w Teatrze Popularnym w Warszawie, następnie występował w teatrach w Kielcach, Płocku, Toruniu i Grudziądzu. Następnie pracował w Teatrze Miejskim w Grodnie oraz jako reżyser w tamtejszym Teatrze Garnizonowym, w którym reżyserował kilkusetosobowy spektakl "Bitwa pod Grunwaldem" według "Krzyżaków" Henryka Sienkiewicza. Od 3 czerwca 1916 walczył w szeregach 6 Pułku Piechoty Legionów Polskich. 27 sierpnia 1917 w Lublinie został uznany za inwalidę zdolnego do służby w pospolitym ruszeniu bez broni.
W 1945 organizował zespół teatralny OM TUR w Kutnie, następnie organizował teatr wojskowy w Nowej Soli oraz został kierownikiem artystycznym Domu Żołnierza we Wrocławiu. Po jego likwidacji przeniósł się do Bielawy, gdzie organizował teatr robotniczy, z której to z kolei przeprowadził się do Legnicy, gdzie zarządzał amatorskim teatrem dziewiarzy, a potem lokalnej komendy milicji obywatelskiej (1951-1952). W 1959 kierował teatrem ludowym w Kunicach. 
W latach 1938-39 napisał pięć opowiadań kryminalnych pod pseudonimem A. Dol., poza tym autor wodewilu żołnierskiego. Opowiadania kryminalne zostały wznowione dopiero w 2015 r. w serii „Kryminały przedwojennej Warszawy”.

</doc>
<doc id="3879450" url="https://pl.wikipedia.org/wiki?curid=3879450" title="Urban Przyprawa">
Urban Przyprawa

Urban Przyprawa (ur. 9 lutego 1880 w Przeciszowie, zm. 3 kwietnia 1965) – polski nauczyciel.
Życiorys.
Urodził się 9 lutego 1880 w Przeciszowie. W czerwcu 1902 zdał z odznaczeniem egzamin dojrzałości w C. K. Gimnazjum w Wadowicach (w jego klasie byli Albin Jura, Maksymilian Rose). Podczas studiów na Wydziale Filozoficznym Uniwersytetu Jagiellońskiego otrzymywał stypendia: na pierwszym roku z fundacji ks. Skibińskiego, na drugim roku z fundacji Głowińskiego. Ukończył studia jako filolog klasyczny. W okresie zaboru austriackiego w ramach autonomii galicyjskiej podjął pracę nauczyciela, reskryptem C. K. Rady Szkolnej Krajowej z 17 września 1907 jako kandydat stanu nauczycielskiego został mianowany zastępcą nauczyciela w C. K. Gimnazjum Męskim w Sanoku. W tej szkole początkowo uczył języka łacińskiego, języka greckiego. Rozporządzeniem C. K. Rady Szkolnej Krajowej z 23 grudnia 1909 otrzymał urlop do końca roku szkolnego 1909/1910. Od 1910 uczył nadal uczył języka łacińskiego, języka greckiego, a ponadto propedeutyki filozofii, języka polskiego, był zawiadowcą muzeum archeologicznego, pełnił funkcję prezesa Bratniej Pomocy Uczniów. Reskryptem C. K. Rady Szkolnej Krajowej z 16 lipca 1910 został mianowany nauczycielem rzeczywistym. Rozporządzeniem C. K. Rady Szkolnej Krajowej z 17 lipca 1913 został zatwierdzony w zawodzie nauczycielskim i otrzymał tytuł c. k. profesora. Od 13 lutego 1914 do końca roku szkolnego przebywał na urlopie celem poratowania zdrowia. Pełnił funkcję delegata z grona nauczycielskiego do wydziału Towarzystwa Pomocy Naukowej w Sanoku oraz był skarbnikiem tego gremium. W roku szkolnym 1914/1915 figurował jako nauczyciel języka łacińskiego w Gimnazjum w Zakopanem. Po wybuchu I wojny światowej jako c. k. profesor odbywał służbę wojskową w c. i k. armii od 15 maja 1915, w roku szkolnym 1915/1916, 1916/1917, 1917/1918. Służąc jako chorąży wiosną 1917 został mianowany podporucznikiem rezerwy obrony krajowej przydzielony do 31 pułku piechoty k.k. Landwehry z Cieszyna. W roku szkolnym 1918/1919 przebywał na urlopie. W niepodległej Polsce powrócił do pracy w sanockim gimnazjum w roku szkolnym 1919/1920 wykładając ponownie język łaciński, język grecki, propedeutykę filozoficzną, historię, język niemiecki. Rozporządzeniem Ministra Wyznań i Oświecenia z 12 lutego 1919 otrzymał VIII rangę służbową w zawodzie od 1 marca 1919. Rozporządzeniem Kuratorium Okręgu Szkolnego Lwowskiego z 10 marca 1921 otrzymał urlop dla poratowania zdrowia do końca maja 1921, później 10 lipca 1921 przedłużony do końca sierpnia tego roku. W okresie od grudnia 1924 do 1 maja 1925 był kierownikiem sanockiego gimnazjum w okresie przebywania na urlopie dyrektora Stanisława Basińskiego, zaś od maja 1925 był pomocnikiem dyrekcji w sprawach kancelaryjnych. Rozporządzeniem Ministra Wyznań Religijnych i Oświecenia Publicznego z 25 sierpnia 1925 w charakterze profesora został przeniesiony z Sanoka do Państwowego Gimnazjum w Sokalu i rozporządzeniem KOSL z 14 września 1925 otrzymał polecenie pełnienia obowiązków kierownika tego zakładu zastępując urlopowanego i przeniesionego do innej pracy dyrektora Henryka Kopię (wcześniej także profesora sanockiego gimnazjum). W szkole uczył języka greckiego, kultury klasycznej, propedeutyki filozofii, był zawiadowcą biblioteki nauczycielskiej, ponadto był członkiem, a później zastępcą przewodniczącego Rady Szkolnej Powiatowej. Rozporządzeniem Ministra WRiOP z 26 października 1927 ze stanowiska p.o. kierownika Państwowego Gimnazjum w Sokalu został mianowany na posadę dyrektora tej szkoły od dnia 1 grudnia 1927. Z tego stanowiska w czerwcu 1934 został spensjonowany tj. przeniesiony w stan spoczynku. W 1935 objął stanowisko dyrektora Miejskiego Seminarium Nauczycielskiego w Jordanowie, w połowie 1936 przekształconego w Prywatne Gimnazjum Koedukacyjne im. Józefa Piłsudskiego i sprawował posadę do 1939
W Sanoku działał społecznie. Był członkiem zarządu sanockiego koła Towarzystwa Szkoły Ludowej, 23 marca 1912 wybrany zastępcą przewodniczącej koła, delegatem tegoż na walny zjazd TSL w dniach 28–29 września 1912 we Lwowie, w 1913 był sekretarzem koła. Był członkiem sanockiego gniazda Polskiego Towarzystwa Gimnastycznego „Sokół” (1912). Przy C. K. Sądzie Obwodowym w Sanoku został wybrany przysięgłym na rok 1913. Od 1907/1908 należał do Towarzystwa Nauczycieli Szkół Wyższych, był działaczem sanockiego koła Towarzystwa Nauczycieli Szkół Wyższych, pełniąc w nim funkcję członka komisji rewizyjnej, członka zarządu, zastępcy przewodniczącego, skarbnika. Od 2 stycznia 1914 był członkiem wydziału Towarzystwa Kredytowego Urzędników i Sług Państwowych dla Budowy Członkom Domów Mieszkalnych i Dostarczanie Tymże Członkom Artykułów Spożywczych w Sanoku. 29 stycznia 1922 został wybrany prezesem sanockiego koła Towarzystwa Nauczycieli Szkół Średnich i Wyższych. Później był członkiem zarządu koła TNSŚiW w Sokalu. W niepodległej II Rzeczypospolitej został przyjęty do Wojska Polskiego i awansowany do stopnia porucznika rezerwy piechoty ze starszeństwem z 1 czerwca 1919. 12 grudnia 1920 w imieniu miasta przemawiał podczas uroczystego powitania 2 Pułku Strzelców Podhalańskich w Sanoku. W 1923, 1924 był oficerem rezerwowym 70 Pułku Piechoty w Jarocinie. W 1934, jako oficer rezerwy pospolitego ruszenia był przydzielony do Oficerskiej Kadry Okręgowej nr VI we Lwowie jako oficer "reklamowany na 12 miesięcy" i pozostawał wówczas w ewidencji Powiatowej Komendy Uzupełnień Rawa Ruska.
Zmarł 3 kwietnia 1965. Został pochowany na Cmentarzu Komunalnym w Krośnie. Był żonaty z Apolonią (1886-1977). Miał dzieci, które uczyły się w sanockim gimnazjum do 6 października 1925: Marię (ur. 1910, klasa V w Sanoku; klasa VI w Sokalu w 1927), Władysława Mariana (klasa IV) i Tadeusza (klasa II w Sanoku; klasa III w Sokalu w 1927; żyjący w latach 1914–1991, późniejszy lekarz w Krośnie).
W opinii Józefa Stachowicza wyrażonej po latach, Urban Przyprawa był wybitnym profesorem gimnazjalnym filologii klasycznej.
Odznaczenia.
austro-węgierskie

</doc>
<doc id="3879452" url="https://pl.wikipedia.org/wiki?curid=3879452" title="Amos Twerski">
Amos Twerski



</doc>
<doc id="3879458" url="https://pl.wikipedia.org/wiki?curid=3879458" title="Nebojša Zorkić">
Nebojša Zorkić

Nebojša Zorkić (cyr. Небојша Зоркић; ur. 21 sierpnia 1961) – serbski koszykarz, w barwach Jugosławii brązowy medalista olimpijski z Los Angeles.
Był zawodnikiem m.in. Partizana Belgrad i OKK z tego miasta. Brązowy medal igrzysk był jego największym sukcesem osiągniętym z reprezentacją, w 1985 brał udział w mistrzostwach Europy. Wcześniej odnosił sukcesy z juniorskimi kadrami Jugosławii.

</doc>
<doc id="3879459" url="https://pl.wikipedia.org/wiki?curid=3879459" title="Parkany (Mołdawia)">
Parkany (Mołdawia)

Parkany (mołd./rum. , , ) – wieś w Mołdawii, faktycznie na terenie kontrolowanym przez nieuznawane międzynarodowo Naddniestrze. Miejscowość liczy ok. 10,5 tys. mieszkańców, z tego zdecydowaną większość stanowią Bułgarzy.
Położenie.
Parkany znajdują się na lewym brzegu Dniestru, naprzeciw twierdzy benderskiej i przeprawy przez rzekę. Miejscowość przecina droga z Bender do Tyraspola, dzieląc wieś na dwie części – Szopy i Gurlancy.
Historia.
Powstanie i rozwój wsi.
Pierwsza wzmianka o Parkanach pochodzi z 1768. Wieś powstała jako pomocnicza osada przy twierdzy benderskiej. Na przełomie XVIII i XIX w. była już całkowicie opuszczona. Ponowny rozwój miejscowości miał miejsce na początku XIX w. W pierwszej kolejności w 1804 w Parkanach powstała kolonia, do której władze rosyjskie sprowadziły 22 rodziny zajmujące się jedwabnictwem, z Besarabii (okręgu kiszyniowskiego). W dokumentach określono ich jako Mołdawian, co jednak najprawdopodobniej miało sugerować miejsce dotychczasowego zamieszkania, a nie przynależność etniczną, gdyż nazwiska osiedleńców wskazują na pochodzenie ukraińskie. Parkany rozwinęły się jednak głównie dzięki napływowi ludności bułgarskiej. Byli to przesiedleńcy z ziem bułgarskich nadal pozostających pod panowaniem tureckim, sprowadzeni przez władze rosyjskie na ziemie między Dniestrem i Prutem przyłączone do Rosji po pokoju bukareszteńskim. W 1824 w Parkanach żyło 87 rodzin, w tym 14 pochodzenia ukraińskiego. Bułgarzy osiedleni w Parkanach prawdopodobnie pochodzili z południowo-wschodniej Bułgarii. Na podstawie analizy języka, jakim posługiwali się mieszkańcy Parkan oraz spotykanych we wsi nazwisk przypuszcza się również, że część osiedleńców mogła przybyć z terenu obecnej Macedonii lub mieć pochodzenie serbskie. Dokładny moment utworzenia kolonii w Parkanach nie został jednoznacznie ustalony. XIX-wieczny badacz osadnictwa bułgarskiego w Besarabii Apołłon Skałkowski, na którego pracach opierali się również późniejsi historycy, wskazywał zarówno datę 1804, jak i okres między 1806 a 1811 rokiem. Ukaz cara Aleksandra I o utworzeniu w okolicy Tyraspola kolonii dla uchodźców biegłych w jedwabnictwie pochodzi natomiast w 1808. Razem z Bułgarami do Parkan przybyło również kilka rodzin pochodzenia mołdawskiego.
Parkany w ZSRR.
W okresie międzywojennym Parkany znajdowały się po rosyjskiej, a następnie radzieckiej stronie granicy z Rumunią, przebiegającej na Dniestrze. Należały do Mołdawskiej Autonomicznej Socjalistycznej Republiki Radzieckiej, a następnie, po II wojnie światowej, do Mołdawskiej SRR. W okresie radzieckim w Parkanach utworzony został kołchoz im. Lenina. We wsi otwarto także szkołę średnią, bibliotekę, klub z salą kinową, pocztę oraz dom kultury. Zburzono natomiast wiejską cerkiew i zniszczono prawosławny cmentarz.
Parkany podczas wojny o Naddniestrze i po niej.
W 1990, po tym, gdy parlament w Kiszyniowie ogłosił niepodległość Mołdawii, zwolennicy niepodległości Naddniestrza zwołali w Parkanach zjazd deputowanych ludowych, który wydał deklarację o społeczno-gospodarczym rozwoju regionu naddniestrzańskiego, ogłosił go wolną strefą ekonomiczną i ogłosił, iż niezależnie od Kiszyniowa winna nim zarządzać Rada Koordynacyjna na czele z Igorem Smirnowem.
W 2015 w Parkanach powstało prywatne muzeum historii wsi.
Demografia.
Na początku XIX w. Parkany były przedostatnią pod względem liczby mieszkańców kolonią bułgarską w guberni chersońskiej. W 1811 w miejscowości żyły 382 osoby obojga płci. W XIX w. liczba rodzin ukraińskich we wsi stopniowo spadała, w 1858 pozostało ich tylko dziesięć, w końcu stulecia – osiem. W 1916 Parkany były trzecią co do wielkości wsią w ujeździe słobodziejskim, mniejszą jedynie od Płoskiego i Słobodziei. Wieś zamieszkiwało w tym roku 2236 mężczyzn i 2815 kobiet. Dalszy wzrostu liczby mieszkańców miał miejsce w XX w. W 1939 odnotowano 7095 mieszkańców Parkan, w 1974 – 11587. Dopiero w ciągu kolejnych piętnastu lat liczba mieszkańców spadła do 10526 osób w 1989.
Według danych z 2000 w Parkanach żyło 10 556 osób, z czego:
Mieszkańcy w codziennych kontaktach posługują się językiem bułgarskim, powszechna jest również znajomość rosyjskiego, a część młodszego pokolenia włada także językami ukraińskim i mołdawskim (rumuńskim).
Infrastruktura.
Przez Parkany przebiega linia trolejbusowa z Tyraspola do Bender.
Pomniki i miejsca pamięci.
W Parkanach znajduje się mogiła poległych podczas wojny o Naddniestrze z pomnikiem ich pamięci. Osobnym pomnik poświęcono poległym podczas tego konfliktu saperom. We wsi wzniesiono również pomnik Bohatera Związku Radzieckiego Andrieja Romanienki. Przed domem kultury w Parkanach znajdują się pomniki Włodzimierza Lenina oraz Wasiła Lewskiego, odsłonięty w 2008. W XXI w. w parku w pobliżu cerkwi w Parkanach ustawiono ponadto krzyż pamięci mieszkańców wsi-ofiar represji politycznych w XX wieku. 
Religia.
Pierwotnie znajdująca się w Parkanach cerkiew św. Michała Archanioła, jedna z większych świątyń prawosławnych w Besarabii, została zniszczona w 1960. Zniszczono również cmentarz prawosławny we wsi, na terenie którego obecnie znajduje się park szkolny. Miejsce po nekropolii oznaczono kamieniem pamiątkowym, planowana jest budowa kaplicy.
Na miejscu zburzonej cerkwi po upadku ZSRR wzniesiono nową świątynię. Również nosi ona wezwanie św. Michała Archanioła i funkcjonuje w strukturze dekanatu słobodziejskiego eparchii tyraspolskiej i dubosarskiej Mołdawskiego Kościoła Prawosławnego. Przed cerkwią w 2009 ustawiono pomnik jej patrona.

</doc>
<doc id="3879460" url="https://pl.wikipedia.org/wiki?curid=3879460" title="University of California, Berkeley">
University of California, Berkeley



</doc>
<doc id="3879470" url="https://pl.wikipedia.org/wiki?curid=3879470" title="Żenja Twerski">
Żenja Twerski

Żenja Twerski, z domu Ginzburg (hebr.: ז'ניה טברסקי, ang.: "Jenia Tversky", ur. 16 sierpnia 1904 w Baranowiczach (ob. Białoruś), zm. 9 kwietnia 1964 w Izraelu) – izraelska działaczka społeczna i polityk, w latach 1951–1955, 1959–1961 oraz 1963–1964 poseł do Knesetu z listy Mapai.
Życiorys.
Urodziła się 16 sierpnia 1904 w Baranowiczach na terenie Imperium Rosyjskiego jako Żenia Ginzburg. Do Palestyny, będącej wówczas brytyjskim mandatem, wyemigrowała w 1923, gdzie poświęciła się pracy jako działaczka społeczna. W latach 1932–1942 kierowała sprawami socjalnymi całej żydowskiej społeczności w Hajfie, będąc jedną z pionierek tego typu działalności. W latach 1942–1948 kierowała już bardziej sformalizowanymi strukturami pomocy społecznej w Jerozolimie, nie zaprzestając działalności w Hajfie. Należała do komitetu wykonawczego organizacji związkowej Histadrut i działała w Partii Robotników Ziemi Izraela (Mapai). W 1945 została wysłana do Europy, gdzie działała jako emisariuszka pomagająca Żydom, którzy przeżyli niemieckie obozy koncentracyjne.
W wyborach parlamentarnych w 1949 nie dostała się do izraelskiego parlamentu kandydując z listy Mapai, jednak 5 lutego 1951 objęła mandat poselski po rezygnacji Heszela Frumkina i zasiadła w pierwszym Knesecie. Obroniła mandat w wyborach odbywających się 30 lipca, a w drugim Knesecie kierowała podkomisją zajmującą się stworzeniem narodowego ubezpieczenia społecznego i zasiadała w trzech parlamentarnych komisjach: budownictwa, pracy oraz spraw społecznych. W wyborach w 1955 bez skutku ubiegała się o reelekcję, w trzecim Knesecie znalazła się jednak na kilka miesięcy od 6 lipca 1959, po rezygnacji Szeloma Hillela. W odbywających się jesienią tego roku wyborach zdobyła mandat poselski, a w czwartej kadencji Knesetu zasiadała w komisjach spraw społecznych oraz konstytucyjnej, prawa i sprawiedliwości. Mandatu nie obroniła w przyśpieszonych wyborach w 1961, jednak i do piątego Knesetu trafiła na kilka miesięcy – 24 listopada 1963 objęła mandat po śmierci Me’ira Argowa. Twerski zmarła 9 kwietnia 1964, a w ławach parlamentu została zastąpiona przez Aharona Jadlina.
Życie prywatne.
Wyszła za mąż za polskiego Żyda Josefa Twerskiego – weterynarza. W 1937 roku urodził im się syn Amos (zm. 1996), późniejszy psycholog i ekonomista, współtwórca – wraz z Danielem Kahnemanem – teorii perspektywy, która w 2002 przyniosła Kahnemanowi ekonomiczną Nagrodę Nobla.

</doc>
<doc id="3879471" url="https://pl.wikipedia.org/wiki?curid=3879471" title="Karl Toko Ekambi">
Karl Toko Ekambi

Karl Toko Ekambi (ur. 14 września 1992 w Paryżu) – kameruński piłkarz grający na pozycji napastnika we francuskim klubie Olympique Lyon oraz w reprezentacji Kamerunu.
Kariera piłkarska.
Swoją karierę piłkarską Toko Ekambi rozpoczął w klubie Paris FC. 26 kwietnia 2011 zadebiutował w jego barwach w trzeciej lidze francuskiej w zremisowanym 2:2 domowym meczu z AS Beauvais. W zespole Paris FC występował do końca sezonu 2013/2014.
Latem 2014 roku Toko Ekambi został zawodnikiem drugoligowego FC Sochaux-Montbéliard. Swój debiut w nim zaliczył 2 sierpnia 2014 w przegranym 0:1 domowym meczu z klubem US Orléans. W Sochaux spędził dwa lata.
W 2016 roku Toko Ekambi przeszedł do pierwszoligowego Angers SCO. Swój debiut w Angers zaliczył 29 października 2016 w przegranym 0:1 wyjazdowym spotkaniu z En Avant Guingamp.
W 2018 roku przeszedł do hiszpańskiego Villarrealu. Rozegrał 18 spotkań w lidze, w których strzelił 6 bramek i zaliczył 2 asysty. W styczniu 2020 został wypożyczony za 4 mln € do francuskiego Lyonu, który latem tego samego roku wykupił piłkarza za około 15 mln euro.
Kariera reprezentacyjna.
W reprezentacji Kamerunu Toko Ekambi zadebiutował 6 czerwca 2015 roku w wygranym 3:2 towarzyskim meczu z Burkina Faso.

</doc>
<doc id="3879474" url="https://pl.wikipedia.org/wiki?curid=3879474" title="Portret lordów Johna i Bernarda Stuartów">
Portret lordów Johna i Bernarda Stuartów

Portret lordów Johna i Bernarda Stuartów (ang. "Lord John Stuart and his Brother, Lord Bernard Stuart") – obraz olejny flamandzkiego malarza późnego baroku Antoona van Dycka (1599–1641). Należy do kolekcji National Gallery w Londynie.
Portret przedstawia najmłodszych synów 3. księcia Lennox: po lewej Johna Stuarta (1621–1644) i po prawej Bernarda Stuarta (1622–1645) mających odpowiednio 17 i 16 lat. Zostali sportretowani przed wyjazdem na trzyletnie Grand Tour po Europie w 1639. Ich starszym bratem był James Stewart, 1. książę Richmond, również sportretowany przez Van Dycka. Obaj bracia polegli w czasie angielskiej wojny domowej walcząc po stronie rojalistów.
Pracując na dworze Karola I Van Dyck rozwinął nowy model podwójnego portretu, który ukazywał przyjaźń, często między krewnymi. Dwaj bracia są przedstawieni tak, jakby właśnie wybierali się w podróż, gotowi do wyjazdu.
Modne stroje młodzieńców idealnie się ze sobą komponują, ciepłe odcienie złotego i brązu w stroju Johna kontrastują z chłodniejszymi odcieniami srebra i niebieskiego w ubiorze jego brata. Analiza pigmentu ukazała skomplikowaną metodę użycia farb zastosowaną przez malarza na strojach młodych mężczyzn. Bogaty połysk niebieskiej satyny stroju Bernarda został osiągnięty poprzez nałożenie kilku warstw ołowianej bieli, indygo i azurytu.

</doc>
<doc id="3879477" url="https://pl.wikipedia.org/wiki?curid=3879477" title="Jenia Twerski">
Jenia Twerski



</doc>
<doc id="3879478" url="https://pl.wikipedia.org/wiki?curid=3879478" title="Jenia Tversky">
Jenia Tversky



</doc>
<doc id="3879484" url="https://pl.wikipedia.org/wiki?curid=3879484" title="Maciej Polejowski">
Maciej Polejowski

Maciej Polejowski (ur. po 1734, zm. po 1794) – snycerz lwowski, jeden z głównych przedstawicieli „młodszej generacji” tzw. lwowskiej rzeźby rokokowej.
Życiorys.
Urodził się prawdopodobnie po 1734. Prawdopodobnie młodszy brat Jana i Piotra Polejowskich. W 1764 wraz z innymi rzeźbiarzami lwowskimi otrzymał przywilej noszenia szabli. Zamieszkiwał w jurydyce benedyktynek przy Krakowskim Przedmieściu we Lwowie co najmniej od roku 1767. Uczył się u Jana Jerzego Pinsla i Bernarda Meretyna, możliwe, że także w warsztacie Antoniego Osińskiego (wówczas pracował w Nawarii i Hodowicy).
Z woli magnata Mikołaja Bazylego Potockiego, fundatora budowli obecnego sobora Zaśnięcia Matki Bożej w Poczajowie, Maciej Polejowski objął pracę przy „fabryce poczajowskiej”. Przebywając przejazdem w Buczaczu w październiku 1780 otrzymał on od wojewodzica bełskiego list polecający dla OO. Bazylianów z nakazem objęcia zwierzchnictwa nad budową cerkwi. Zakonnicy nie byli przychylni Polejowskiemu, następnego dnia odsunęli go od pracy przy „fabryce” za krytykę, zdaniem Polejowskiego, źle wzniesionego filaru w nowej cerkwi. Polejowski powrócił do Poczajowa jako prefekt „fabryki” cerkwi w 1790.
Zmarł po 1794.
Prace.
Andrzej Betlej uważa, iż M. Polejowskiemu błędnie w starszej literaturze przypisywano rzeźby w ołtarzu głównym kościoła Franciszkanów w Przemyślu, w katedrze w Kamieńcu Podolskim, w kościołach św. Marcina i Bożego Ciała we Lwowie, niewielkiej figury Chrystusa Zmartwychwstałego w kościele Bernardynów w Dukli oraz struktury ołtarzy bocznych w kościele parafialnym w Buczaczu.

</doc>
<doc id="3879492" url="https://pl.wikipedia.org/wiki?curid=3879492" title="Jiří Pavlenka">
Jiří Pavlenka

Jiří Pavlenka (ur. 14 kwietnia 1992 w Hulczynie) – czeski piłkarz występujący na pozycji bramkarza w niemieckim klubie Werder Brema oraz w reprezentacji Czech.
Kariera piłkarska.
Jako junior trenował w klubach TJ Sokol Hať, FC Hlučín i Baník Ostrawa. W 2012 roku awansował do pierwszego zespołu Baníka. 1 czerwca 2013 zadebiutował w jego barwach w pierwszej lidze czeskiej w przegranym 0:1 domowym meczu z FK Jablonec. W sezonie 2013/2014 stał się podstawowym zawodnikiem Baníka.
W styczniu 2016 roku odszedł do Slavii Praga. Swój debiut w Slavii zaliczył 5 marca 2016 w przegranym 1:2 wyjazdowym spotkaniu z FK Mladá Boleslav.
Kariera reprezentacyjna.
W reprezentacji Czech Pavlenka zadebiutował 15 listopada 2016 roku w zremisowanym 1:1 towarzyskim meczu z Danią, gdy w 46. minucie zmienił Tomáša Koubka.

</doc>
<doc id="3879493" url="https://pl.wikipedia.org/wiki?curid=3879493" title="The Pauliad">
The Pauliad

The Pauliad – anonimowy angielski epos opublikowany w 1863 w Londynie nakładem oficyny John Maxwell and Company. Oficjalnym subskrybentem dzieła był ówczesny książę Walii. Pełny tytuł eposu brzmi: "The Pauliad, or the Last Days of the Great Apostle to the Gentiles". Wydana część pierwsza składa się z sześciu ksiąg. Utwór jest napisany dystychem bohaterskim (heroic couplet), czyli parzyście rymowanym pentametrem jambicznym. Opowiada o ostatnich dniach życia Apostoła Pogan, św. Pawła. Akcja eposu rozpoczyna się opisem wielkiego pożaru Rzymu z 64 roku naszej ery, który stał się pretekstem do prześladowań pierwszych chrześcijan.
&lt;poem&gt;
"Of God's chief- chosen instrument to bring" 
"Man to the knowledge of the truth I sing:" 
"Of him whose faith and energy comhined," 
"Wrought wondi'ous changes in the human mind :" 
"Whose fervent zeal and toilsome travel spread" 
"Uevealed religion : and the Gospel sped" 
" 'Mongst heathen nations ; hitherto immersed" 
"In darkness deep ; — whose idols he dispersed —" 
"Gave to the winds their mythologic lore." 
"Made them with him the one true God adore:"
&lt;/poem&gt;

</doc>
<doc id="3879496" url="https://pl.wikipedia.org/wiki?curid=3879496" title="Jan Onizuka Naizen">
Jan Onizuka Naizen



</doc>
<doc id="3879513" url="https://pl.wikipedia.org/wiki?curid=3879513" title="Albumy numer jeden w roku 2017 (Polska)">
Albumy numer jeden w roku 2017 (Polska)

Artykuł prezentuje najlepiej sprzedające się wydawnictwa muzyczne w poszczególnych tygodniach w Polsce w roku 2017 publikowane w ramach zestawienia OLiS.
Notowania tworzone są przez TNS Polska w oparciu o dane dotyczące sprzedaży detalicznej albumów muzycznych wydanych jedynie na nośnikach fizycznych. Przy tworzeniu list, sprzedaż wydawnictw muzycznych w formach cyfrowych (download, streaming) jest pomijana.

</doc>
<doc id="3879515" url="https://pl.wikipedia.org/wiki?curid=3879515" title="Antonín Barák">
Antonín Barák

Antonín Barák (ur. 3 grudnia 1994 w Przybramie) – czeski piłkarz, występujący na pozycji ofensywnego pomocnika we włoskim klubie ACF Fiorentina, do którego jest wypożyczony z Hellasu Verona oraz w reprezentacji Czech.
Życiorys.
Kariera piłkarska.
Swoją karierę piłkarską Barák rozpoczął w klubie 1. FK Příbram. W 2012 roku awansował do pierwszego zespołu Baníka. 1 czerwca 2016 zadebiutował w jego barwach w pierwszej lidze czeskiej w zremisowanym 1:1 wyjazdowym meczu ze Slovanem Liberec.
W 2014 roku Barák został wypożyczony do drugoligowego FC Graffin Vlašim. Swój debiut w nim zanotował 2 sierpnia 2014 w zremisowanym 1:1 wyjazdowym meczu z FK Pardubice. W 2015 roku wrócił do 1. FK Příbram.
1 stycznia 2016 Barák przeszedł do Slavii Praga. Swój debiut w Slavii zaliczył 13 lutego 2016 w wygranym 2:0 spotkaniu ze Zbrojovką Brno.
1 lipca 2017 podpisał kontrakt z włoskim klubem Udinese Calcio, umowa do 30 czerwca 2022; kwota odstępnego wyniosła 3 mln euro.
Kariera reprezentacyjna.
W reprezentacji Czech Barák zadebiutował 15 listopada 2016 w zremisowanym 1:1 towarzyskim meczu z Danią. W ósmej minucie tego meczu strzelił gola.
Statystyki.
Klubowe.
"Stan na 28 sierpnia 2022"

</doc>
<doc id="3879518" url="https://pl.wikipedia.org/wiki?curid=3879518" title="Monika Onizuka">
Monika Onizuka



</doc>
<doc id="3879523" url="https://pl.wikipedia.org/wiki?curid=3879523" title="Kunsthaus Graz">
Kunsthaus Graz

Kunsthaus Graz – budynek galerii sztuki zlokalizowany w centrum Grazu (Austria), na narożniku Südtiroler Platz i Lendkai.
Dwupiętrowy obiekt o powierzchni użytkowej 11 000 m² został zaprojektowany przez Petera Cooka i Colina Fourniera, dwóch londyńskich architektów. Wzniesiono go w 2003, w roku gdy Graz był Europejską Stolicą Kultury. Obiekt dobudowano do tzw. Eiseners Haus z połowy XIX wieku, który został zbudowany przez Josefa Benedicta Withalma i był w owym czasie obiektem bardzo nowoczesnym. 
Według różnych interpretacji budynek wykonany z żelbetu i paneli pleksiglasowych, przypomina serce wyjęte z ciała lub krowie wymię. Barwiony na niebiesko pleksiglas kryje pod sobą 900 lamp neonowych, tworząc inteligentną fasadę. Poziom parteru i holu głównego zlokalizowany jest dokładnie na poziomie ulicy, co umożliwia swobodny przepływ pieszych i stanowić ma zachętę do odwiedzania muzeum. 
Obiekt pozbawiony jest stałej kolekcji sztuki, koncentrując się na ekspozycjach czasowych. Na wystawie inaugurującej działalność galerii pokazywano m.in. prace Henryka Stażewskiego. Inni prezentowani tu na różnych wystawach artyści to m.in.: Salvador Dalí, Arnold Böcklin, Albert Oehlen, Maria Lassnig, Liz Larner, Sol LeWitt, John Baldessari i Karel Teige.
Pierwszym dyrektorem galerii był Peter Pakesch, austriacki krytyk i kurator.

</doc>
<doc id="3879525" url="https://pl.wikipedia.org/wiki?curid=3879525" title="Peter Fernando">
Peter Fernando

Peter Fernando (ur. 22 marca 1939 w Idinthakarai, zm. 30 grudnia 2016) – indyjski duchowny katolicki, biskup diecezjalny Tuticorin 1999–2003 i arcybiskup Maduraj 2003–2014.
Życiorys.
Święcenia kapłańskie otrzymał 31 maja 1971.
23 lutego 1996 papież Jan Paweł II mianował go biskupem koadiutorem Tuticorin. 29 maja tego samego roku z rąk arcybiskupa Marianusa Arokiasamy przyjął sakrę biskupią. 8 grudnia 1999 objął obowiązki biskupa diecezjalnego. 22 marca 2003 mianowany arcybiskupem Maduraj. 26 lipca 2014 ze względu na wiek na ręce papieża Franciszka złożył rezygnację z zajmowanej funkcji.
Zmarł 30 grudnia 2016.

</doc>
<doc id="3879528" url="https://pl.wikipedia.org/wiki?curid=3879528" title="Tomáš Souček">
Tomáš Souček

Tomáš Souček (ur. 27 lutego 1995 w Havlíčkovie Brodzie) – czeski piłkarz występujący na pozycji pomocnika w angielskim klubie West Ham United oraz w reprezentacji Czech. 
Uczestnik Mistrzostw Europy U-21 2017 i Mistrzostw Europy 2020. Wychowanek Slavii Praga.
Kariera klubowa.
Swoją karierę piłkarską Souček rozpoczął w klubie Slavia Praga. W 2013 awansował do pierwszego zespołu, jednak nie zdołał zadebiutować w nim w sezonie 2013/2014 w pierwszej lidze czeskiej. Latem 2014 został wypożyczony do drugoligowej Viktorii Žižkov. Swój debiut w Viktorii zanotował 8 marca 2015 w przegranym 1:2 domowym meczu z Fastavem Zlín.
Latem 2015 Souček wrócił do Slavii Praga. Swój debiut w Slavii zaliczył 24 lipca 2015 w przegranym 1:2 wyjazdowym spotkaniu z Viktorią Pilzno.
Kariera reprezentacyjna.
W reprezentacji Czech Souček zadebiutował 15 listopada 2016 w zremisowanym 1:1 towarzyskim meczu z Danią. W 66. minucie tego meczu zmienił Jaromíra Zmrhala.
Przypisy.
rfgthy7u0p[]\

</doc>
<doc id="3879529" url="https://pl.wikipedia.org/wiki?curid=3879529" title="Gary Hudson">
Gary Hudson

Gary Hudson (ur. 26 marca 1956 w Newport News) – amerykański aktor, producent i reżyser. Większość swojej kariery jako aktor charakterystyczny spędził w Kanadzie, grając w produkcjach telewizyjnych i filmach niskobudżetowych. 
Życiorys.
Wczesne lata.
Urodził się w Newport News w stanie Wirginia, a dorastał w Hilton Village, gdzie urodził się również jego ojciec. W 1977 ukończył Christopher Newport College. Dwa lata potem przeniósł się do Los Angeles.
Kariera.
Po debiucie filmowym w komedii sensacyjnej Hala Needhama "Kaskaderzy" ("Hooper", 1978) z udziałem Burta Reynoldsa, pojawił się w komedii "Skatetown, U.S.A" (1979) ze Scottem Baio i Patrickiem Swayze. W połowie lat 90. przeprowadził się do Kanady. Występował w serialach takich jak "Air America" (1998−1999) jako Henry Stanley, "Gorączka w mieście" (1999) czy "Tajemnice Smallville" (2004) jako agent FBI Frank Loder, a także operze mydlanej "Paradise Falls" (2001) jako Brick Madison czy "Dzikie róże" ("Wild Roses", 2009) jako intrygant David McGregor, patriarcha rodziny.

</doc>
<doc id="3879535" url="https://pl.wikipedia.org/wiki?curid=3879535" title="Sun Baoqi">
Sun Baoqi

Sun Baoqi (ur. 1867 w Hangzhou, zm. 1931 w Szanghaju) – chiński polityk, dyplomata, premier Republiki Chińskiej w 1924 roku.
Pochodził z rodziny związanej z dworem, jego ojciec, Sun Yijing, był nauczycielem cesarza Xianfenga. Początkowo pracował w administracji cesarskiej, później był sekretarzem w chińskich przedstawicielstwach w Wiedniu, Paryżu i Londynie. W latach 1902-1906 był chińskim posłem we Francji, następnie w latach 1907-1908 w Cesarstwie Niemieckim. W latach 1909-1911 pełnił urząd gubernatora prowincji Shandong.
Po upadku monarchii pełnił urząd ministra spraw zagranicznych (1913-1914) i ministra finansów (1916). W późniejszym okresie był m.in. naczelnikiem urzędu celnego oraz dyrektorem kilku przedsiębiorstw państwowych. W 1924 roku pełnił funkcję premiera Republiki Chińskiej.

</doc>
<doc id="3879536" url="https://pl.wikipedia.org/wiki?curid=3879536" title="Paweł Shinsuke">
Paweł Shinsuke



</doc>
<doc id="3879539" url="https://pl.wikipedia.org/wiki?curid=3879539" title="Rezolucja Rady Bezpieczeństwa ONZ nr 1860">
Rezolucja Rady Bezpieczeństwa ONZ nr 1860

Rezolucja Rady Bezpieczeństwa ONZ 1860, przyjęta w dniu 8 stycznia 2009 roku, po przypominieniu rezolucji 242 (1967), 338 (1973) 1397 (2002) 1515 (2003) i 1850 (2008) w sprawie konfliktu izraelsko-palestyńskiego, Rada wezwała do natychmiastowego zawieszenia broni w Strefie Gazy, po 13 dniach walk między Izraelem a Hamasem. Ostatecznie uchwała była nieudana, tak Izrael i Hamas zignorowały ją i nie przerwały walki
Głosowanie.
Uchwała została przyjęta 14 głosami i jednym wstrzymującym się. Wstrzymująca się sekretarz stanu USA, Condoleezza Rice powiedziała, że USA chce najpierw zobaczyć wynik egipskich wysiłków pokojowych. Później ujawniono, że wstrzymanie się od głosu było decyzją prezydenta USA George’a W. Busha. Premier Izraela Ehud Olmert powiedział, że Bush dział pod wpływem w jego rad.

</doc>
<doc id="3879540" url="https://pl.wikipedia.org/wiki?curid=3879540" title="Szymon Enpō">
Szymon Enpō



</doc>
<doc id="3879543" url="https://pl.wikipedia.org/wiki?curid=3879543" title="Geraldo Scarpone Caporale">
Geraldo Scarpone Caporale

Geraldo D. Joseph Scarpone Caporale OFM (ur. 1 października 1928 w Watertown, zm. 29 października 2016) – amerykański duchowny katolicki posługujący w Hondurasie, biskup diecezjalny Comayagua 1979-2004.
Życiorys.
Święcenia kapłańskie otrzymał 24 czerwca 1956.
15 stycznia 1979 papież Jan Paweł II mianował go biskupem koadiutorem Comayagua. 21 lutego tego samego roku z rąk arcybiskupa Gabriela Montalvo Higuera przyjął sakrę biskupią. 30 maja 1979 objął obowiązki biskupa diecezjalnego. 21 maja 2004 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 29 października 2016.

</doc>
<doc id="3879547" url="https://pl.wikipedia.org/wiki?curid=3879547" title="Louis-Zéphirin Moreau">
Louis-Zéphirin Moreau



</doc>
<doc id="3879548" url="https://pl.wikipedia.org/wiki?curid=3879548" title="Nagroda Łysakowskiego">
Nagroda Łysakowskiego



</doc>
<doc id="3879549" url="https://pl.wikipedia.org/wiki?curid=3879549" title="Nagroda im. Łysakowskiego">
Nagroda im. Łysakowskiego



</doc>
<doc id="3879550" url="https://pl.wikipedia.org/wiki?curid=3879550" title="Nagroda Naukowa im. Łysakowskiego">
Nagroda Naukowa im. Łysakowskiego



</doc>
<doc id="3879551" url="https://pl.wikipedia.org/wiki?curid=3879551" title="Józef Biba">
Józef Biba



</doc>
<doc id="3879559" url="https://pl.wikipedia.org/wiki?curid=3879559" title="Polska Marynarka Wojenna">
Polska Marynarka Wojenna

Polska Marynarka Wojenna – rodzaj polskich sił zbrojnych, działających z terytorium Francji, Wielkiej Brytanii i innych państw koalicji antyhitlerowskiej w latach 1939–1947.
Formalnie nazwa ta objęła okręty i personel Marynarki Wojennej na mocy "Układu między rządami Rzeczypospolitej Polskiej i Zjednoczonego królestwa w sprawie utworzenia Oddziału Polskiej Marynarki Wojennej w Wielkiej Brytanii", zawartego 18 listopada 1939 przez rząd Sikorskiego.
11 października 1939 premier gen. dyw. Władysław Sikorski rozkazał odtworzyć Marynarkę Wojenną w ramach Polskich Sił Zbrojnych. Z oficerów, którym udało się przedostać przez Rumunię do Francji, utworzono w Paryżu Kierownictwo Marynarki Wojennej, początkowo składające się z Wydziału Marynarki Wojennej i Wydziału Marynarki Handlowej. Po przeniesieniu do Londynu na początku 1940 w KMW istniały następujące Referaty: Organizacyjno-Wyszkoleniowy, Personalny, Techniczny i Zaopatrzenia Materiałowego oraz Budżetowo-Finansowy i Marynarki Handlowej. Od 1941 zwierzchnictwo nad komórkami organizacyjnymi KMW było podzielone pomiędzy zastępcę szefa KMW – referaty planowania, szefa Sztabu KMW – referaty operacyjno-organizacyjne oraz szefa Administracji MW – referaty techniczne, zaopatrzenia i finansowe. Ostatnia reorganizacja KMW miała miejsce w 1945, kiedy kompetencje zastępcy szefa przejął I zastępca szefa, a szefa Sztabu II zastępca szefa. Równocześnie utworzono Inspektorat Wyszkolenia.
3 marca 1947 roku szef Kierownictwa Marynarki Wojennej wiceadmirał Jerzy Świrski wydał ostatni rozkaz dzienny, w którym stwierdził, że ostatnim dniem istnienia Polskiej Marynarki Wojennej będzie 31 marca 1947 roku oraz poinformował podwładnych, że kontradmirał Józef Unrug z dniem 8 marca 1947 roku obejmie stanowisko zastępcy inspektora generalnego PKPR do spraw personelu Marynarki Wojennej. Na podstawie tego rozkazu 15 marca 1947 Kierownictwo Marynarki Wojennej zostało rozwiązane, obowiązki KMW przejął Urząd Zastępcy Inspektora Generalnego PKPR do spraw personelu Marynarki Wojennej oraz Komisja Likwidacyjna Marynarki Wojennej.
Podczas II wojny światowej Polska Marynarka Wojenna uczestniczyła, wspierając aliantów, we wszystkich ważnych operacjach morskich. Polskie okręty przebyły łącznie około 1,21 miliona mil morskich, eskortując 787 konwojów oraz przeprowadzając 1162 patrole i operacje bojowe.
Jednostki pływające Polskiej Marynarki Wojennej w latach 1939–1946.
typ Grom, niszczyciel
typ brytyjski G, niszczyciel
typ brytyjski N, niszczyciel
typ brytyjski M, niszczyciel
typ brytyjski Hunt II, niszczyciel eskortowy
typ francuski Bourrasque (Simoun), niszczyciel
typ Orzeł, okręt podwodny
typ amerykański S 1, okręt podwodny
typ brytyjski U, okręt podwodny
trałowce różnego typu (grupa traulerów)
typ Wilia, okręt szkolny

</doc>
<doc id="3879561" url="https://pl.wikipedia.org/wiki?curid=3879561" title="Tadeusz Czerwiński">
Tadeusz Czerwiński



</doc>
<doc id="3879562" url="https://pl.wikipedia.org/wiki?curid=3879562" title="Ľupčianska Magura">
Ľupčianska Magura

Ľupčianska Magura (1315 m) – szczyt i rozległy masyw górski w Niżnych Tatrach na Słowacji, zamykający od północy wylot Doliny Lupczańskiej ("Ľupčianska dolina"). Jego pocięte licznymi dolinkami potoków północne stoki opadają do Kotliny Liptowskiej na odcinku od miejscowości Partizánska Ľupča, przez miejscowość Malatíny aż po miejscowość Liptovské Kľačany. W masywie wyróżniono 3 wierzchołki: Predná Magura (1171 m) na zachodnim końcu, właściwy szczyt Ľupčianska Magura w środku i Brestovec (1062 m) na północno-wschodnim końcu. Zachodnie i południowo-zachodnie stoki masywu opadają do doliny potoku Ľupčianka, wschodnie do Doliny Klaczańskiej (" Kľačianska dolina"), w południowo-zachodnim kierunku biegnie grzbiet dochodzący do głównej grani Niżnych Tatr i tworzący wschodnie obramowanie Doliny Lupczańskiej.
Ľupčianska Magura jest porośnięta lasem, jednak bliskość siedzib ludzkich była przyczyną, że wytworzono na niej wiele polan użytkowanych pastersko. Duża polana wierzchołkowa (dawna hala) ciągnie się na grzbiecie łączącym szczyty Predná Magura i Ľupčianska Magura, oprócz niej istnieje jeszcze wiele innych polan.
W masywie Ľupčianskiej Magury poprowadzono jeden szlak turystyczny, kończący się na szczycie Prednej Magury. Można jednak ścieżką przez grzbietową halę podejść wyżej, w kierunku szczytu Ľupčianska Magura. Sam szczyt Ľupčianskiej Magury jednak porasta las, pozbawiony więc jest panoramy widokowej.
Cały masyw Ľupčianskiej Magury znajduje się poza granicami Parku Narodowego Niżne Tatry i prowadzi się w nim normalną gospodarkę leśną. Wykonano kilka dróg do zwózki drewna.

</doc>
<doc id="3879565" url="https://pl.wikipedia.org/wiki?curid=3879565" title="Brestovec">
Brestovec



</doc>
<doc id="3879567" url="https://pl.wikipedia.org/wiki?curid=3879567" title="Kościół przy Smoczej Jamie">
Kościół przy Smoczej Jamie



</doc>
<doc id="3879579" url="https://pl.wikipedia.org/wiki?curid=3879579" title="Błogosławiona Barbara">
Błogosławiona Barbara

Zobacz też: Święta Barbara

</doc>
<doc id="3879580" url="https://pl.wikipedia.org/wiki?curid=3879580" title="Bł. Barbara">
Bł. Barbara



</doc>
<doc id="3879588" url="https://pl.wikipedia.org/wiki?curid=3879588" title="Chrystian Ludwik">
Chrystian Ludwik



</doc>
<doc id="3879599" url="https://pl.wikipedia.org/wiki?curid=3879599" title="Kościół Bernardynów w Dukli">
Kościół Bernardynów w Dukli



</doc>
<doc id="3879602" url="https://pl.wikipedia.org/wiki?curid=3879602" title="Maria w kalwinizmie">
Maria w kalwinizmie

Maria z Nazaretu, Maria (Maryja) Panna, Święta Dziewica, jest w kalwinizmie szanowana jako wzór wiary, lecz nie jest otaczana kultem.
Kościoły ewangelicko-reformowane mają swój początek w XVI-wiecznej reformacji protestanckiej, która powstała w wyniku sprzeciwu m.in. wobec (zdaniem reformatorów) nadmiernie rozwiniętego katolickiego kultu maryjnego. Kalwinizm był tworem
następnego po Lutrze pokolenia reformatorów, dlatego teologia kalwinizmu w jeszcze większym stopniu niż luteranizm, zerwała z katolicką tradycją maryjną.
Podstawy mariologii.
W kalwinizmie maryjne rozważania teologiczne mają niewielkie znaczenie. Mariologia kalwińska, która nie stanowi odrębnego działu teologii, opiera się na:
Opinie wczesnych teologów kalwińskich.
Opinie teologów wczesnego okresu kalwinizmu (XVI-XVII w.) cechowały się z jednej strony dystansem do zewnętrznego, materialnego kultu maryjnego, a z drugiej strony podkreślały wyjątkowość i wybranie Marii, jej wieczne dziewictwo i świętość.
Jan Kalwin.
Kalwin najczęściej opisuje Marię w swoich pismach jako "Świętą Dziewicę". Chociaż Kalwin nie głosił tak wyraźnie i otwarcie jak Luter chwały Marii Panny, to nie zaprzeczał jej wieczystemu dziewictwu i stosował wobec niej określenie "Matka Boga". Odrzucał jako "heretyckie" poglądy o tym, że Maria jakoby urodziła Jezusowi braci i siostry ("Komentarz do Ewangelii Mateusza", 13:55). Uznawał, że nie chodzi tu o rzeczywiste rodzeństwo Jezusa, lecz o jego kuzynów lub krewnych. ("Komentarz do Ewangelii Jana",7:3).
 Nie można zaprzeczyć, że Bóg wybierając i przeznaczając Marię na Matkę swego Syna, wyróżnił ją najbardziej jak to możliwe. ("Calvini Opera, Corpus Reformatorum", 1863, t. 45, str. 348.)
 Również dzisiaj nie możemy cieszyć się błogosławieństwem przyniesionym nam w Chrystusie, nie myśląc jednocześnie o tym, co Bóg dał jako chwałę i cześć Marii, decydując, aby to ona stała się Matką swego Jednorodzonego Syna. (Jan Kalwin, "A Harmony of Matthew, Mark and Luke" (St. Andrew's Press, Edinburgh, 1972), s.32)
Jednocześnie Kalwin odrzucał doktrynę o niepokalanym poczęciu Marii Panny oraz nie uznawał jej wstawiennictwa ani pośrednictwa w myśl zasady "Solus Christus". Kalwin wierzył, że Maria Panna potrzebuje łaski Bożej tak samo, jak każdy inny człowiek i dlatego nie może pośredniczyć w modlitwach wiernych do Chrystusa. Sprzeciwiał się jakimkolwiek modlitwom do Marii, twierdząc że modlitwy do innych istot niż Bóg, są wzbronione. Stanowczo odrzucał wszelkie katolickie formy kultu maryjnego.
Ulrich Zwingli.
Zwingli miał podobne poglądy, jak Kalwin na temat Marii: uznawał ją za szczególnie uhonorowaną i wyróżnioną przez Boga, za czystą Dziewicę, która taką była zawsze "przez całą wieczność". ("Zwingli Opera, Corpus Reformatorum", tom 1, s. 424]: "Mówię o tym w świętym Kościele Zurychu i we wszystkich moich pracach: uznaję Marię jako zawsze Dziewicę i świętą". (styczeń 1528 r.), "cenię ogromnie Bogarodzicę, zawsze czystą, Niepokalaną Dziewicę Marię", "Chrystus ... narodził się z Dziewicy najbardziej nieskalanej", "Im bardziej cześć i miłość do Chrystusa wśród ludzi rośnie, tym bardziej szacunek i cześć dla Marii rośnie, bo zrodziła dla nas tak wielkiego, ale tak współczującego Pana i Odkupiciela. ("Zwingli Opera, Corpus Reformatorum", Berlin, 1905, t. 1, s. 427-428).
Heinrich Bullinger.
Heinrich Bullinger, następca Zwingliego i autor "II Helweckiego Wyznania Wiary", uznawał Marię za "najbardziej wyjątkową i najszlachetniejszą" wśród chrześcijan, za Dziewicę, całkowicie uświęconą przez łaskę i krew Syna swego jedynego i obficie obdarzoną darami Ducha Świętego, która "teraz żyje szczęśliwie z Chrystusem w niebie i nazywa się i pozostaje na zawsze Dziewicą i Matką Bożą."
Potwierdzał też wniebowzięcie Maryi: "Uważamy, że czysta i nieskazitelna postać Matki Bożej, Dziewicy Marii, świątyni Ducha Świętego, to znaczy jej świętego ciała, została uniesiona do nieba przez aniołów ..."
Ikonoklazm.
W przeciwieństwie do luteranizmu, Kalwin był otwarcie wrogi wobec jakichkolwiek ozdób, rzeźb lub obrazów w kościołach (ikonoklazm). Kalwin uznał kult obrazów i rzeźb religijnych, w tym wizerunków maryjnych, za "herezję". Powoływał się przy tym na mojżeszowy Dekalog, zakazujący wykonywania podobizn "stworzeń Bożych".Wszystkie obrazy i rzeźby w kościołach w Genewie zostały zniszczone na jego polecenie w 1535 r. Decyzję Soboru Nicejskiego z 787 r. ustanawiającą dekorowanie kościołów obrazami i malowidłami, Kalwin w 1550 r. uznał za "nielegalną". Do dzisiaj kościoły kalwińskie charakteryzują się brakiem jakichkolwiek dekoracji wewnątrz; jeśli znajduje się w nich krzyż, to zawsze bez postaci Chrystusa.
Rozwój teologii maryjnej w kalwinizmie.
W następnych stuleciach, wobec narastających konfliktów między wyznaniami chrześcijańskimi, z jednej strony nasilał się radykalizm kalwiński (negujący wszelką wyjątkowość Marii), a z drugiej strony rozwijał się nurt bliski wczesnemu kalwinizmowi, który podkreślał fakt szczególnego, predestynowanego wybrania Marii na Matkę Boga. 
Charles Drelincourt.
Charles Drelincourt (1633-1697), francuski duchowny i teolog, potwierdzał wieczne dziewictwo Marii, jak również jej wyjątkową pozycję:
 My nie tylko wierzymy, że Bóg wyróżnił świętą i błogosławioną Dziewicę bardziej niż wszystkich patriarchów i proroków, ale również, że wywyższył ją nad wszystkich Serafinów. Aniołowie mogą być uznani tylko za sługi Syna Bożego, stworzenie i dzieło Jego rąk, ale święta Dziewica jest nie tylko sługą i stworzeniem, ale także Matką tego wielkiego i żywego Boga.
Karl Barth.
Najważniejszy teolog kalwiński XX w. Karl Barth, w przeciwieństwie do większości teologów protestanckich, poświęcił wiele uwagi rozważaniom mariologicznym. Barth zgadzał się całkowicie z większością katolickich poglądów maryjnych, np. o wiecznym dziewictwie, podkreślając słuszność tytułu "Matka Boga" (gdyż tego wymaga wiara w nierozłączność boskiej i ludzkiej natury Chrystusa). Potwierdzał, że Maria jest "pełna łaski", ale uznawał tę łaskę za daną jej od Boga. Jednocześnie ostro krytykował katolicki kult maryjny uważając, że zagraża on czystości wiary chrześcijańskiej i odbiera cześć należną Chrystusowi.
Max Thurian.
Max Thurian (1921-1996) był kalwińskim teologiem i jednym z przywódców ekumenicznej Wspólnoty Taizé. Podczas Soboru Watykańskiego II został zaproszony przez papieża Pawła VI do udziału w reformach liturgicznych Kościoła katolickiego. Zapoczątkowało to proces duchowej ewolucji Thuriana, który w dniu 12 maja 1988 r. przyjął katolicyzm i następnie został wyświęcony na księdza katolickiego. Jego książka: "Maria: Matka wszystkich chrześcijan" (wydana w 1963 r.) została napisana jako ekumeniczne studium maryjne i uznana powszechnie za jedno z najlepszych teologicznych studiów maryjnych nie tylko protestanckich, lecz także katolickich. W tym dziele pisze on: 
 W odniesieniu do doktryny maryjnej reformatorów, widzieliśmy już, jak są jednomyślni we wszystkim, co dotyczy świętości Marii i jej wieczystego dziewictwa. Niezależnie od pozycji teologicznych, które zajmujemy dzisiaj, w odniesieniu do Niepokalanego Poczęcia i Wniebowzięcia NMP, powinniśmy wiedzieć, być może ku naszemu wielkiemu zaskoczeniu, że te dwa dogmaty katolickie zostały zaakceptowane przez niektórych reformatorów, oczywiście nie w swojej obecnej formie, ale z pewnością w formie, która istniała w ich czasach" (Max Thurian, "Maria: Matka wszystkich chrześcijan", s. 197). 
Jednocześnie teolog ostrzegał przed zbyt daleko idącą "niebiblijną" idealizacją postaci Marii, co mogłoby odsuwać na dalszy plan jej prawdziwe człowieczeństwo.
Maria w ujęciu kalwińskim.
Brak jakiegokolwiek kultu maryjnego. Odrzucane są takie pojęcia jak niepokalane poczęcie, wniebowzięcie, orędownictwo i pośrednictwo Marii u Boga, nadawanie Marii tytułów królewskich. Nie ma specjalnych modlitw i nabożeństw maryjnych ani żadnej ikonografii maryjnej w kościołach. Imię Marii podczas nabożeństw pojawia się tylko w odczytywanych fragmentach Biblii, które to imię zawierają.

</doc>
<doc id="3879607" url="https://pl.wikipedia.org/wiki?curid=3879607" title="Brave New World Tour">
Brave New World Tour

The Brave New World Tour to trasa koncertowa grupy Iron Maiden, która rozpoczęła się 2 czerwca 2000 r., zaś zakończyła ostatecznie 21 marca 2002 roku. Tournee promowało album "Brave New World" wydany 29 maja 2000 r. Etap europejski nosił nazwę "Metal 2000" i wiódł przez wielkie areny sportowe, festiwale i stadiony. 19 stycznia 2001, zarejestrowano materiał na album koncertowy oraz film DVD, zatytułowany "Rock in Rio", w nawiązaniu do nazwy największego festiwalu muzycznego na świecie „Rock in Rio”. Transmisję telewizyjną z koncertu obejrzało na całym świecie ponad miliard widzów.
Trasa była również pierwszą ogólnoświatową prezentacją możliwości sześcioosobowego składu grupy, który wykonywał materiał z nowej płyty studyjnej oraz powrotem do koncertowego rozmachu i splendoru z najlepszych lat. Reakcja publiczności okazała się niezwykle entuzjastyczną, Bruce Dickinson oraz Adrian Smith zaprezentowali najlepszą formę od lat a ich powrót na scenę z premierowym materiałem tchnął w zespół nowe życie i możliwości. Po raz pierwszy od 1992 roku średnia frekwencja na koncertach przekroczyła 20 tysięcy widzów. Ostatecznie 96 koncertów zespołu w 33 państwach świata okazało się wielkim sukcesem artystycznym i frekwencyjnym, bowiem trasa zgromadziła około 2,8 mln widzów.
Setlista.
Bisy:
Uwagi:
Utwory zagrane tylko w trakcie wybranych koncertów:
Oprawa trasy.
Zgodnie z zapowiedziami zamieszczonymi na łamach publikacji prasowych, koncerty promujące album "Brave New World" miały rozmachem i mnogością efektów specjalnych, przypominać legendarne przedstawienia zespołu z połowy lat 80. XX wieku. Estrada została udekorowana tworzywem z wizerunkami Eddiego wyłaniającego się z chmury burzowej, identycznej jaka widniała na ilustracji okładkowej promowanego albumu. Tradycyjnie w głębi sceny zmieniały się backdropy z ilustracjami nawiązującymi do promowanych kompozycji, cześć z nich było specjalnie podświetlanych. Pojawiły się aż dwie wersje mobilnej maskotki grupy, przemierzającej estradę jako „człowiek z wikliny” lub „Ed Hunter” znany z wydanej w 1999 r. gry komputerowej. Spore wrażenie robił „Wielki Eddie” wyłaniający się zza perkusji podczas utworu „Iron Maiden”. Publiczność oglądała ogromny posąg „Człowieka z wikliny (The Wicker Man)”, we wnętrzu którego znajdowały się tancerki w strojach rytualnych oraz wokalista Bruce Dickinson. Z górnej części korpusu Eddiego wyłaniała się mobilna głowa maskotki, błyskająca w kierunku widzów reflektorami zainstalowanymi w jej oczodołach. Wybiegi sceny, tylne podium oraz pozostałe jej elementy, spajała specjalna kratownica wykonana z rurek duraluminiowych, przywodząca na myśl zbrojenia pod budowę „nowego, wspaniałego świata”. Zamontowano specjalne wysięgniki, dźwignie i stelaże z których korzystał frontman zespołu.
Pojawiły się również efekty pirotechniczne, dymy, iskry oraz ognie, najintensywniejsze od 1988 roku. System oświetleniowy składał się z wielkiej ramy w kształcie podkowy otaczającej całą estradę, tradycyjnej rampy przedniej oraz trzech mobilnych modułów zbudowanych z dwóch skrzyżowanych ramp - każdy, wyposażonych w halogeny, szperacze rzutniki oraz baterie reflektorów PAR 64. Cześć oświetlenia zamontowano również na podium estrady. W trakcie utworu „Sign of the Cross” Bruce Dickinson wjechał na szczyt sceny na specjalnym krzyżu wyposażonym w skrzydła i zapalniki. W kulminacyjnym momencie całość stawała w ogniu. Na wybranych koncertach pojawiły się również telebimy. Na potrzeby koncertu na festiwalu „Rock in Rio” wykorzystano największy na świecie system oświetleniowy dostarczony przez organizatorów imprezy. Pamiątką po koncertach trasy „Brave New World Tour” jest album oraz film koncertowy "Rock in Rio" będących jednym z najbardziej efektownych i zarazem najpopularniejszych wydawnictw audio-wizualnych w karierze formacji.

</doc>
<doc id="3879614" url="https://pl.wikipedia.org/wiki?curid=3879614" title="Sèvremont">
Sèvremont

Sèvremont – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 6416 mieszkańców. 
Gmina została utworzona 1 stycznia 2016 roku z połączenia czterech ówczesnych gmin: Les Châtelliers-Châteaumur, La Flocellière, La Pommeraie-sur-Sèvre oraz Saint-Michel-Mont-Mercure. Siedzibą gminy została miejscowość La Flocellière.

</doc>
<doc id="3879616" url="https://pl.wikipedia.org/wiki?curid=3879616" title="Marisol Nichols">
Marisol Nichols

Marisol Nichols (ur. 2 listopada 1973 w Chicago) – amerykańska aktorka filmowa i telewizyjna.
Życiorys.
Nichols urodziła się w Chicago w 1973 roku. Jej ojciec był pochodzenia węgierskiego i rumuńskiego, a matka, Maria, pochodzenia hiszpańskiego i meksykańskiego. Wychowała się w Naperville. Ma dwóch młodszych braci.
Jako aktorka zadebiutowała w 1996 w epizodycznej roli w serialu "Beverly Hills, 90210". Sławę przyniosła jej rola w filmie "Księżniczka i żołnierz" oraz role w licznych serialach telewizyjnych (m.in "24 godziny").
Nichols jest członkinią Kościoła Scjentologii. W latach 1995-1998 jej mężem był Andrea Sorrentino. 13 kwietnia 2008 wyszła za mąż za Tarona Lextona, z którym ma córkę Rain Indię. W 2019 małżeństwo zakończyło się rozwodem.

</doc>
<doc id="3879617" url="https://pl.wikipedia.org/wiki?curid=3879617" title="Błogosławiony Protazy">
Błogosławiony Protazy



</doc>
<doc id="3879618" url="https://pl.wikipedia.org/wiki?curid=3879618" title="Bł. Protazy">
Bł. Protazy



</doc>
<doc id="3879620" url="https://pl.wikipedia.org/wiki?curid=3879620" title="Elijah the Prophet">
Elijah the Prophet

Elijah the Prophet – poemat epicki dziewiętnastowiecznego angielskiego poety George'a Washingtona Moona, opublikowany w 1866. Utwór składa się z dwunastu pieśni. Został napisany strofą spenserowską, czyli zwrotką dziewięciowersową, rymowaną ababbcbcc. Opowiada historię starotestamentowego proroka Eliasza.
&lt;poem&gt;
"One lovely star still lingers in the sky," 
"As if entranced in worship at God's throne;" 
"Unconscious that the blissful moments fly" 
"And she, so beauteous, shineth there alone." 
"Her heaving jewelled breast to earth makes known" 
"The trembling love that lureth her to stay" 
"And rapturously God's great goodness own." 
"But, gently roused by morning's earliest ray," 
"Her brow of light she veils from sight, and steals away."
&lt;/poem&gt;

</doc>
<doc id="3879628" url="https://pl.wikipedia.org/wiki?curid=3879628" title="Wincenty Kaǔn">
Wincenty Kaǔn



</doc>
<doc id="3879629" url="https://pl.wikipedia.org/wiki?curid=3879629" title="Gracz Miesiąca Superligi polskiej w piłce ręcznej mężczyzn">
Gracz Miesiąca Superligi polskiej w piłce ręcznej mężczyzn

Gracz Miesiąca Superligi polskiej w piłce ręcznej mężczyzn – wyróżnienie przyznawane najlepszemu zawodnikowi Superligi w danym miesiącu.
Zostało ustanowione na początku sezonu 2016/2017, w którym Superliga stała się ligą zawodową. Eksperci nc+, portalu Sportowe Fakty i serwisu Kocham Ręczną po zakończeniu gier w danym miesiącu nominują trzech graczy do tytułu Gracza Miesiąca. Głosowanie przeprowadzane jest na oficjalnej stronie Superligi w serwisie społecznościowym Facebook. Nagrodzony zawodnik, oprócz tytułu Gracza Miesiąca, otrzymuje również zegarek firmy Balticus.
Podczas pierwszego głosowania wytypowano pięciu zawodników. Nominacji dokonali wówczas przedstawiciele Superligi, eksperci nc+ i serwisu Kocham Ręczną.
Od 6. kolejki sezonu 2016/2017 wybierany jest również Gracz Serii.

</doc>
<doc id="3879630" url="https://pl.wikipedia.org/wiki?curid=3879630" title="The City of Dream">
The City of Dream

The City of Dream – poemat epicki angielskiego poety Roberta Williamsa Buchanana, opublikowany w 1888. Utwór jest poprzedzony wierszem dedykacyjnym dla Johna Bunyana. Składa się z piętnastu ksiąg. Został napisany wierszem białym.
&lt;poem&gt;
"In the noontide of my days I had a dream," 
"And in my dream, which seem'd no dream at all," 
"I saw these things which here are written down." 
"And first methought, with terror on my heart," 
"I fled, like many a pilgrim theretofore," 
"From a dark City built beside the sea," 
"Crying, 'I cannot any longer bear" 
"The tumult and the terror and the tears," 
"The sadness, of the City where I dwell;"
"Sad is the wailing of the waters, sad" 
"The coming; and the going of the sun," 
"And sad the homeless echoes of the streets,"
&lt;/poem&gt;

</doc>
<doc id="3879635" url="https://pl.wikipedia.org/wiki?curid=3879635" title="Muzeum Prowincji św. Franciszka z Asyżu w Poznaniu">
Muzeum Prowincji św. Franciszka z Asyżu w Poznaniu

Muzeum Prowincji św. Franciszka z Asyżu – muzeum franciszkańskie, prowadzone przez Prowincję św. Franciszka z Asyżu w Poznaniu (Kościół św. Franciszka Serafickiego).
Charakterystyka.
Powstało w 1971 na bazie eksponatów zebranych przez ojca Teofila Zawieję i przekazanych na ręce ojca Salezego Tomczaka. Zbiory zajmują dwie sale dawnej zakrystii o łącznej powierzchni 160 m². 
Sala pierwsza (im. Franciszka z Asyżu) prezentuje eksponaty dotyczące zakonu franciszkańskiego, w tym jego historii w Poznaniu. Znajdują się tu m.in. znaczki pocztowe, medale, starodruki, wydawnictwa tematyczne. Oprócz tego umieszczono tu gabloty ilustrujące przebieg pontyfikatu Jana Pawła II. Całość uzupełniają obrazy o tematyce franciszkańskiej i wytwory rzemiosła artystycznego, np. dwie pary potężnych lichtarzy z przełomu XVIII i XIX wieku.
W sali drugiej (na piętrze, im. Benedykta Afrykańczyka), zgromadzono zbiory misyjne – artystyczne i etnograficzne w liczbie około 400 sztuk (znaczki, publikacje, ubiory, dzwonki buddyjskie, wachlarze, czy przekłady Pisma Świętego na różne języki). Najliczniejsze i najcenniejsze eksponaty pochodzą z Boliwii i dawnego Zairu. Misjonarze przywozili je głównie w latach 70. i 80. XX wieku. Są to m.in. monety z VII wieku wydobyte przez belgijskich archeologów w Katandze, krzyże katangijskie, figurki z kości słoniowej, drewniane fetysze, laski przywódców wioskowych, maski rytualne, broń, wyroby malachitowe, banknoty, okazy fauny i flory, czy instrumenty muzyczne Indian andyjskich. 
Kraje Dalekiego Wschodu są reprezentowane przez Chiny i Japonię – tradycyjne miejsca działalności misyjnej zakonu. Cenne jest w tym przypadku Pismo Święte w języku chińskim, przetłumaczone i wydane przez franciszkanów (współtwórcą był ojciec Gabriel Maria Allegra). Inne znaczące eksponaty to malowane lub haftowane na jedwabiu wizerunki świętych, czy Matka Boska w kimonie.
Muzeum organizuje wystawy czasowe.

</doc>
<doc id="3879641" url="https://pl.wikipedia.org/wiki?curid=3879641" title="Wtoroj diwizion (2016/2017)">
Wtoroj diwizion (2016/2017)

25. sezon rosyjskiej trzeciej ligi piłkarskiej (Wtoroj diwizion, oficjalna nazwa Professionalnaja Futbołnaja Liga, ПФЛ).
Do rozgrywek w pięciu grupach przystąpiło 58 drużyn, w tym zespoły rezerw niektórych klubów z wyższych klas rozgrywkowych. Zwycięzcy grup otrzymali prawo awansu do Pierwszej Dywizji.
Zachód.
Liderzy:
Centrum.
Liderzy:
Południe.
Liderzy:
Ural-Wołga.
Liderzy:
Wschód.
Liderzy:

</doc>
<doc id="3879643" url="https://pl.wikipedia.org/wiki?curid=3879643" title="Zarządzanie zapasami">
Zarządzanie zapasami

Zarządzanie zapasami jest jedną z podstawowych funkcji logistycznych przedsiębiorstwa produkcyjnego, obejmującą planowanie, organizację, realizację i kontrolę tych faz przepływu dóbr, tj. od momentu ich zakupu poprzez produkcję i dystrybucję do ostatecznego klienta, w których prędkość przepływu jest równa zeru. Celem zarządzania zapasami jest realizacja oczekiwań klientów przy minimalnym zaangażowaniu kapitału oraz redukcja kosztów.
Zarządzanie zapasami to proces decyzyjny w którym należy:
Zarządzanie zapasami w firmie funkcjonującej w rozwiniętej gospodarce rynkowej wymaga wszechstronnych zmienności nie tylko logistycznych aspektów zarządzania w tej dziedzinie, ale przede wszystkim aspektu finansowego. Nadmierne zamrożenie środków finansowych w zapasach prowadzi bowiem do powstawania kosztów utraconych możliwości, ograniczających długofalowy rozwój firmy. Niedobory zapasów powodują natomiast zachwianie realizacji zamówień w przypadku braku wyrobów gotowych na magazynie.
Funkcjonowanie procesów produkcji i obrotu wymaga utrzymania w poszczególnych ogniwach gospodarki określonych zasobów środków produkcji. Na zasoby te składają się m.in. środki pracy i przedmioty pracy. Rozróżnienie to wynika z roli i funkcji, jakie środki te spełniają w procesach produkcji, jak również z odmienności procesu ich zużywania się i przenoszenia wartości na nowy produkt. Środki pracy zużywają się stopniowo, uczestniczą w wielu cyklach obrotu, z tego też względu wartość ich przenosi się stopniowo na produkt. Odmiennie funkcjonują przedmioty pracy. Ulegają one całkowitemu zużyciu w każdym cyklu obrotu, przy czym wartość ich przenosi się w pełni na produkt. W każdym kolejnym cyklu produkcji następuje całkowita ich odnowa, cechuje je zatem wysoki stopień płynności.
Jednym z rodzajów zasobów produkcyjnych są zasoby rzeczowe (materialne) środków obrotowych. Zasoby tych środków określa się mianem zapasów. Z teoretycznego punktu widzenia zasoby środków i przedmiotów pracy możemy identyfikować z zasobami środków trwałych i rzeczowych środków obrotowych. W praktyce gospodarczej zaś zakres tych kategorii jest nieco odmienny. Do rzeczowych środków obrotowych zalicza się również część środków pracy o krótkim okresie użytkowania i niskiej jednostkowej cenie zakupu (wytworzenia). Zakres środków pracy zaliczany do rzeczowych środków obrotowych jest zmienny w czasie.
W prowadzeniu działalności gospodarczej, czy to produkcyjnej, czy handlowej, niezbędne jest utrzymanie zapasów. Zapewnia to ciągłość procesów gospodarczych, ciągłość produkcji i sprzedaży. Firma gromadzi różne rodzaje zapasów, takie jak: materiały, towary, produkcja w toku. W procesie gospodarczym każda z tych grup zapasów odgrywa inna rolę.
W firmie produkcyjnej dominują zapasy materiałów i produktów gotowych. Firma handlowa gromadzi zapasy towarów. W firmach usługowych występują zapasy materiałów, które mogą być użyte do realizacji usług.
Utrzymanie zapasów surowców i materiałów jest związane z:
Zapasy surowców i materiałów ułatwiają wydłużenie serii produkcyjnych, a zatem i ograniczenie kosztów zbyt częstych przestawień linii produkcyjnych. Długie serie produkcji przy względnie stałej wydajności pracy są podstawą obniżki jednostkowych kosztów produkcji. Ponieważ popyt na produkty zmienia się w czasie, zapasy stanowią bufor pomiędzy zmieniającym się popytem a podażą produktów. Dzięki odpowiednim zapasom można ustabilizować produkcję i wydajność na pewnym poziomie i wpływać tym samym na obniżkę stałych kosztów produkcji. Większe zapasy mogą umożliwić dokonywanie zakupów materiałów w większych partiach oraz transport dużych partii, co obniży koszty transportu i ułatwi uzyskanie rabatów cenowych, stosowanych przy zakupach dużych partii produktów. Kupując większe partie dostaw w celu uzyskania znaczących obniżek stawek transportowych i zniżek cenowych, firma gromadzi zapasy w sytuacji, gdy wymienione korzyści są wyższe niż koszty utrzymania zapasów.
Utrzymanie zapasów może być również podyktowane względami kalkulacyjnymi, takimi jak przewidywanie przyrostu cen, zmiany stopy procentowej kredytów, wahania kursów walut. Zmiany tych parametrów są spowodowane inflacją. W ocenie opłacalności utrzymania zapasów w warunkach inflacji porównuje się oszczędności uzyskane w wyniku tworzenia zapasów produktów, nabywanych wcześniej po niższych cenach, z kosztami utrzymania zapasów i utraconymi korzyściami z tytułu zaniechania alternatywnych możliwości wydatkowania tych środków. Zapasy ograniczają ryzyko związane z niepewnością w dostawach i czasie dostaw. W wielu przypadkach poziom zaopatrzenia firmy na dane dobra, niezbędne do produkcji, czas realizacji zamówień, nie są dokładnie znane. W związku z tym jest konieczne utrzymanie zapasu bezpieczeństwa adekwatnego do potrzeb produkcyjnych firmy. Taki zapas chroni również firmę przed nagłymi zdarzeniami, takimi jak strajki, pożary, powodzie. Wiele polskich firm doświadczyło braku węgla w okresie długich strajków górników.
Inne przyczyny dla, których firma decyduje się na utrzymanie zapasów to:
Omówione dotychczas czynniki wskazywały na potrzebę utrzymania zapasów surowców i materiałów. Zapasy produktów gotowych, wytwarzanych przez firmę, również są zdeterminowane wieloma uwarunkowaniami. Gromadzenie zapasów wyrobów gotowych jest konieczne przede wszystkim dla zapewnienia ciągłości sprzedaży. Trudno bowiem jest przewidzieć rozmiary popytu, aby móc go skoordynować w czasie z podażą. Utrzymywanie zapasów ma bezpośredni wpływ na poziom obsługi klienta, który pragnie mieć dostęp do danych produktów w dogodnym dla siebie czasie i miejscu. Brak zamawianego produktu na składzie uniemożliwia realizację zlecenia lub ją opóźnia, co grozi utratą zysku ze sprzedaży, jak również pogorszeniem reputacji firmy na rynku. Braki te mogą podprowadzić do utraty potencjalnych możliwości sprzedaży w przyszłych okresach i pociągnąć za sobą koszty utraconych możliwości.
Bardzo wysoka gotowość dostawy w firmie może być ważnym atutem w grze konkurencyjnej na rynku. Jest ona szczególnie ważna w przypadku produktów „czułych na obsługę”. Wrażliwość klientów na braki i opóźnienia w dostawach jest szczególnie wysoka na rynkach towarów, których marka nie jest ugruntowana na rynku. Braki zapasów wyrobów gotowych i nie zrealizowanie zamówienia mogą okazać się bardzo kosztowne, gdyż klienci wybiorą dostępne w tym czasie produkty konkurencji. Natomiast zapasy produktów cieszących się dużą lojalnością nabywców wobec marki mogą być niższe, gdyż nabywcy ci zaakceptują dłuższe oczekiwanie na zamówiony towar i nie skorzystają z usług konkurencji.
Do istotnych, poza wymienionymi, czynników wpływających na potrzebę i poziom utrzymania zapasów można dodatkowo zaliczyć:

</doc>
<doc id="3879646" url="https://pl.wikipedia.org/wiki?curid=3879646" title="Konsulat RP w Czerniowcach">
Konsulat RP w Czerniowcach

Konsulat RP w Czerniowcach – polska placówka konsularna działająca w okresie międzywojennym w Czerniowcach na Bukowinie w ówczesnej Rumunii.
W okresie pobytu władz Rzeczypospolitej w Rumunii, a zwłaszcza w czasie przebywania Rządu i Prezydenta RP w Czerniowcach (do 19 września 1939), konsulat stał się najważniejszym ośrodkiem polskiej administracji na uchodźstwie. Powstał tam m.in. Centralny Komitet Pomocy Ofiarom Wojny. Konsulatowi zlecono rozpowszechnienie orędzia prezydenta Ignacego Mościckiego, zapowiadające prowadzenie dalszej walki z Niemcami. W konsulacie przechowywano też około 4 ton złota Banku Polskiego. Nieopodal budynku konsulatu koczowały tysiące uchodźców z Polski. Po zajęciu w 1940 północnej Bukowiny przez ZSRR, personel konsulatu przeniósł się do Suczawy. Konsulat został formalnie zlikwidowany 5 listopada 1940.
Siedziba.
Początkowo konsulat mieścił się w prywatnym domu konsula dr Stanisława Kwiatkowskiego przy ul. Ormiańskiej 4 (1919-1920), następnie przy ul. Eminescu 8 (1923), w 1924 zmiana nazwy na ul. Vlahuţă 8 (ob. "ул. Лермонтова") (1924), ul. Archimandritul Eusebie Popovici 18-a (ob. "ул. Главки") (1930-1939), ul. Dimitrie Petrino 4 (ob. "ул. Армянская") (1939-1940).

</doc>
<doc id="3879651" url="https://pl.wikipedia.org/wiki?curid=3879651" title="Cerkiew Opieki Bogurodzicy w Jedlince">
Cerkiew Opieki Bogurodzicy w Jedlince

Cerkiew Opieki Bogurodzicy w Jedlince – drewniana greckokatolicka cerkiew filialna zbudowana w 1763 w Jedlince.
Należy do parafii w Mikulášovej, dekanatu Bardejów w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury.
Historia.
Świątynia została wzniesiona w 1763 (data na obramowaniu okiennym). Według tradycji została zakupiona w Polsce i przeniesiona w obecne miejsce. Remontowana po 1945.
Architektura i wyposażenie.
Jest to budowla drewniana konstrukcji zrębowej, orientowana. Dwudzielna, z nawą na rzucie wydłużonego prostokąta i wyodrębnionym wewnętrznie babińcem, w przedłużeniu którego przedsionek słupowy. Prezbiterium mniejsze od nawy, zamknięte prostokątnie. Wieża posadowiona na ziemi o nieznacznie pochylonych ścianach zwieńczona dachem namiotowym z cebulastą kopułką. Dachy nad nawą i prezbiterium namiotowe, łamane, kryte gontem. Zachowane oryginalne okucia, kraty drzwi i okien. 
Wewnątrz w babińcu strop płaski a nawie i prezbiterium zrębowe kopuły namiotowe. Przekrycie nawy wzmocnione ściągiem trójramiennym, zdobionym rzeźbionymi rozetami. W prezbiterium ołtarz główny rokokowy z ikoną Narodzenia Bogurodzicy z początku XX w. i mały ołtarzyk z ikoną Opieki Bogurodzicy z XVIII w. Rokokowy ikonostas z niezwykle bogato zdobioną ramą pochodzi z końca XVIII w. Na ścianach nawy kilka ikon pochodzących ze starszych ikonostasów: Matka Boża Hodegetria z 1741, Deesis z 1715, św. Mikołaj, Opieka Bogurodzicy, Chrystus Pantokrator z 1744. 

</doc>
<doc id="3879662" url="https://pl.wikipedia.org/wiki?curid=3879662" title="Droga do Yellow Sky">
Droga do Yellow Sky

Droga do Yellow Sky (ang. "Yellow Sky") – amerykański western z 1948 w reżyserii Williama A. Wellmana z Gregorym Peckiem, Richardem Widmarkiem i Anne Baxter w rolach głównych. Film jest ekranizacją powieści "Burza" Williama Szekspira. 
Produkcja.
Film kręcono w Lose Pine, Parku Narodowym Doliny Śmierci oraz nad jeziorem Owens w Kalifornia, Stany Zjednoczone.

</doc>
<doc id="3879663" url="https://pl.wikipedia.org/wiki?curid=3879663" title="George Francis Fitzgerald">
George Francis Fitzgerald

George Francis Fitzgerald (ur. 3 sierpnia 1851 w Dublinie, zm. 22 lutego 1901 tamże) – irlandzki fizyk, profesor Trinity College w Dublinie. Jako pierwszy badacz na podstawie doświadczenia Michelsona-Morleya zasugerował występowanie skrócenia ciał w kierunku ich ruchu, co później stało się znane jako kontrakcja Lorentz-Fitzgeralda.

</doc>
<doc id="3879668" url="https://pl.wikipedia.org/wiki?curid=3879668" title="Tom Fogerty">
Tom Fogerty

Thomas Richard "Tom" Fogerty (ur. 9 listopada 1941 w Berkeley, zm. 6 września 1990 w Scottsdale) – amerykański muzyk, znany z występów w zespole Creedence Clearwater Revival. W grupie grał na gitarze i śpiewał. Członkiem formacji był także jego młodszy brat John.
Muzyk zmarł na gruźlicę 6 września 1990 roku w Scottsdale. Miał 48 lat. Był żonaty, miał dwoje dzieci.

</doc>
<doc id="3879674" url="https://pl.wikipedia.org/wiki?curid=3879674" title="Plattsmouth">
Plattsmouth

Plattsmouth – miasto w Stanach Zjednoczonych, we wschodniej części stanu Nebraska, w hrabstwie Cass, którego jest siedzibą administracyjną.
Miasto leży nad rzeką Missouri, która w tym miejscu jest rzeką graniczną pomiędzy Nebraską a Iowa. Powyżej miast znajduje się ujście rzeki Platte do Missouri. Nazwa miasta jest z tym związana (ang. Mouth = ujście).
Klimat Plattsmouth w klasyfikacji klimatów Köppena należy do klimatów kontynentalnych z gorącym latem ("Dfa"). Średnia temperatura roczna wynosi 9,4 °C, natomiast opady 762 mm (w tym do 62,7 cm śniegu).

</doc>
<doc id="3879677" url="https://pl.wikipedia.org/wiki?curid=3879677" title="Wolce">
Wolce



</doc>
<doc id="3879681" url="https://pl.wikipedia.org/wiki?curid=3879681" title="Pływanie na Letnich Igrzyskach Olimpijskich 1952 – 200 m stylem klasycznym kobiet">
Pływanie na Letnich Igrzyskach Olimpijskich 1952 – 200 m stylem klasycznym kobiet

200 m stylem klasycznym kobiet – jedna z konkurencji pływackich rozgrywanych podczas XV Igrzysk Olimpijskich w Helsinkach. Eliminacje odbyły się 26 lipca, półfinały 27 lipca, a finał 29 lipca 1952 roku.
Mistrzynią olimpijską została Węgierka Éva Székely, która w finale poprawiła swój rekord olimpijski z półfinału, uzyskawszy czas 2:51,7. Székely płynęła dopuszczalnym wówczas w tej konkurencji stylem motylkowym. Srebro zdobyła również reprezentantka Węgier, Éva Novák-Gerard, która płynęła żabką (2:54,4). W walce o trzecie miejsce zwyciężyła Brytyjka Elenor Gordon, która uzyskała taki sam czas jak Klára Killermann z Węgier (2:57,6). Sędziowie jednak zdecydowali o przyznaniu brązowego medalu zawodniczce z Wielkiej Brytanii.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:
Wyniki.
Eliminacje.
Do półfinałów zakwalifikowało się 16 pływaczek z najlepszymi czasami.

</doc>
<doc id="3879689" url="https://pl.wikipedia.org/wiki?curid=3879689" title="Joseph Frank">
Joseph Frank

Joseph Frank (; ur. 23 grudnia 1771 w Rastatt, zm. 18 grudnia 1842 w Como) – niemiecki lekarz, doktor nauk medycznych (1791); w latach 1804–1824 przebywał w Wilnie, od 1805 profesor patologii na Uniwersytecie Wileńskim. 
Życiorys.
Jego ojcem był austriacki lekarz Johann Peter Frank. Studia rozpoczął na uniwersytecie w Getyndze skąd przeniósł się na Uniwersytet w Pawii uzyskując tytuł doktora medycyny. w 1796 przeniósł się do Wiednia obejmując posadę lekarza miejskiego. W 1804 wraz z ojcem przyjechał do Wilna obejmując katedrę patologii a rok później zostając profesorem medycyny praktycznej. Był organizatorem kliniki przy Uniwersytecie Wileńskim i członkiem założycielem Wileńskiego Towarzystwa Lekarskiego (1805). W 1824 opuścił Wilno i zamieszkał we własnej willi nad jeziorem Como, spisując "Pamiętniki".

</doc>
<doc id="3879691" url="https://pl.wikipedia.org/wiki?curid=3879691" title="Mouilleron-Saint-Germain">
Mouilleron-Saint-Germain

Mouilleron-Saint-Germain – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 1816 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Mouilleron-en-Pareds oraz Saint-Germain-l’Aiguiller. Siedzibą gminy została miejscowość Mouilleron-en-Pareds.

</doc>
<doc id="3879695" url="https://pl.wikipedia.org/wiki?curid=3879695" title="Figura Niepokalanego Poczęcia Marii w Buczaczu">
Figura Niepokalanego Poczęcia Marii w Buczaczu

Figura Niepokalanego Poczęcia Marii w Buczaczu – barokowa rzeźba z 1751 r. w Buczaczu, zaprojektowana przez architekta Bernarda Meretyna, wykonana przez majstra Pinzela, ufundowana przez Mikołaja Bazylego Potockiego, starostę kaniowskiego, ówczesnego właściciela Buczacza. Zniszczona przez władzę bolszewicko-radziecką w 1947 r., odremontowana w 2000 r. przez Romana Wilhuszynskiego, ukraińskiego rzeźbiarza z Tarnopola, dzięki finansowemu wsparciu miejscowego przedsiębiorcy Wasyla Babały. Znajduje się przy skrzyżowaniu ulic Wasyla Stusa i Bohdana Chmielnickiego.

</doc>
<doc id="3879702" url="https://pl.wikipedia.org/wiki?curid=3879702" title="Kościół Najświętszej Maryi Panny Nieustającej Pomocy w Rędzinach">
Kościół Najświętszej Maryi Panny Nieustającej Pomocy w Rędzinach

Kościół Najświętszej Maryi Panny Nieustającej Pomocy w Rędzinach – kościół parafialny parafii św. Otylii w Rędzinach. Wybudowany w stylu neogotyckim. Wraz ze znajdującym się obok cmentarzem i ogrodzeniem wpisany do rejestru zabytków pod numerem A/431/88 (wpis z 27 maja 1988).
Historia.
Kościół został wybudowany w latach 1897–1901 dzięki staraniom ks. Bolesława Wróblewskiego. Powstał na miejscu wcześniejszego kościoła, funkcjonującego w latach 1625–1897. Konsekracji kościoła dokonał 4 lipca 1903 biskup Stanisław Zdzitowiecki.
Podczas I wojny światowej kościół został uszkodzony, odrestaurowano go w latach 1921–1922. Na przestrzeni lat w kościele m.in. wybudowano nowe szkarpy, zmodernizowano prezbiterium (wstawiono marmurowy ołtarz mszalny), założono nowe żyrandole, wstawiono witraże. W 2014 roku w kościele zamontowano ogrzewanie.
Wyposażenie.
W kościele i jego obrębie znajdują się między innymi:

</doc>
<doc id="3879708" url="https://pl.wikipedia.org/wiki?curid=3879708" title="Nikki Greene">
Nikki Greene

Sheniqua S. „Nikki” Greene (ur. 6 września 1990 w North Charleston) – amerykańska koszykarka grająca na pozycjach silnej skrzydłowej oraz środkowej.
17 stycznia 2015 została zawodniczką CCC Polkowice. 28 czerwca 2016 podpisała umowę ze Ślęzą Wrocław. 13 października 2017 podpisała umowę z izraelskim Benot Herclijja.
W drugiej połowie listopada 2018 dołączyła do Pszczółki Polski-Cukier AZS-UMCS Lublin. W maju 2019 opuściła klub.

</doc>
<doc id="3879710" url="https://pl.wikipedia.org/wiki?curid=3879710" title="Wilhelm Piec">
Wilhelm Piec



</doc>
<doc id="3879725" url="https://pl.wikipedia.org/wiki?curid=3879725" title="Zenon Odrowąż">
Zenon Odrowąż



</doc>
<doc id="3879738" url="https://pl.wikipedia.org/wiki?curid=3879738" title="Mały Pingwin Pik-Pok (serial animowany)">
Mały Pingwin Pik-Pok (serial animowany)



</doc>
<doc id="3879741" url="https://pl.wikipedia.org/wiki?curid=3879741" title="Józef Fudakowski">
Józef Fudakowski

Józef Fudakowski h. Dołega (ur. 23 lutego 1893 w Warszawie, zm. 19 lutego 1969 w Krakowie) – polski zoolog i zoogeograf, profesor Uniwersytetu Jagiellońskiego oraz kustosz Muzeum Fizjograficznego Polskiej Akademii Umiejętności.
Życiorys.
Urodził się w rodzinie Kazimierza Floriana Fudakowskiego h. Dołęga (1831–1901) i Anny Wolmer (zm.1920). Od 1918 zatrudniony na Uniwersytecie Jagiellońskim, najpierw jako asystent w Zakładzie Anatomii Porównawczej, później w Zakładzie Zoologii. Od 1920 pracował, a potem był kustoszem Muzeum Fizjograficznego Polskiej Akademii Umiejętności w Krakowie. W 1924 obronił pracę doktorską. W 1934 habilitował się uzyskując tytuł docenta zoologii Uniwersytetu Jagiellońskiego.
Podczas II wojny światowej aresztowany wraz z innymi profesorami w ramach Sonderaktion Krakau został wywieziony do obozu Sachsenhausen, zwolniony 8 lutego 1940.
Po wojnie profesor zoologii oraz prodziekan Wydziału Biologii i Nauk o Ziemi. W 1960 mianowany profesorem nadzwyczajnym.  
Prowadził badania nad fauną tatrzańską. Był autorem prac naukowych oraz popularnonaukowych z dziedziny faunistyki, muzealnictwa przyrodniczego, ochrony przyrody oraz zoogeografii. W 1951 wydał "Świat zwierzęcy Tatr". 
Był mężem Zofii z Madeyskich h. Poraj (1897–1981), córki Jerzego, z którą miał córkę Jadwigę (ur. 1930).
Marł w Krakowie. Pochowany na Cmentarzu Salwatorskim w Krakowie (sektor SC4-7-5).

</doc>
<doc id="3879743" url="https://pl.wikipedia.org/wiki?curid=3879743" title="Dom Muz w Toruniu">
Dom Muz w Toruniu

Dom Muz Podmurna w Toruniu – samorządowa instytucja kulturalna, filia Centrum Kultury Dwór Artusa w Toruniu.
Lokalizacja.
Domu Muz znajduje się w prawobrzeżnej części miasta, na terenie Zespołu Staromiejskiego, przy ul. Podmurnej 1/3.
Historia.
Dom Muz otwarto 15 kwietnia 1993 roku z inicjatywy samorządu Torunia. Organizuje on imprezy kulturalne dla dzieci, młodzieży szkolnej oraz dorosłych, a finansowany jest od początku swego istnienia z budżetu Torunia. 
Od 1 stycznia 2020 roku Dom Muz działa w strukturach Centrum Kultury Dwór Artusa.
Struktura organizacyjna.
Kadra.
Pracuje w nim siedmiu pedagogów i czterech pracowników administracyjnych.
Zajęcia.
Zajęcia stałe, w których można było uczestniczyć w 2016 roku to
Oprócz zajęć stałych Dom Muz organizuje także warsztaty, imprezy, koncerty i wystawy. 
Galeria Muz.
Galeria Muz powstała w 1998 roku, a jej założycielem i pierwszym kuratorem był artysta plastyk Bogdan Kraśniewski. Można w niej obejrzeć wystawy prac sztuki współczesnej i nowoczesnej twórców związanych z Toruniem, a także artystów tworzących w Polsce oraz za granicą.
Galeria organizuje również przegląd grafiki studentów i absolwentów Uczelni Artystycznych w Polsce.

</doc>
<doc id="3879746" url="https://pl.wikipedia.org/wiki?curid=3879746" title="Jerzy Jasiuk">
Jerzy Jasiuk

Jerzy Jasiuk (ur. 4 kwietnia 1937 w Warszawie, zm. 25 grudnia 2016, tamże) – polski inżynier i muzealnik. W latach 1972-2013 dyrektor Narodowego Muzeum Techniki w Warszawie.
Życiorys.
Ukończył XXV Liceum Ogólnokształcące im. Józefa Wybickiego w Warszawie, był absolwentem Wydziału Budownictwa Lądowego Politechniki Warszawskiej, członkiem Stacji Naukowo-Badawczej Polskiej Akademii Nauk na terenie budowy Pałacu Kultury i Nauki w Warszawie. W latach 1972–2013 piastował funkcję dyrektora Muzeum Techniki NOT. Przyczynił się między innymi do powstania oddziałów terenowych Muzeum Techniki NOT, które stanowią Muzeum Zagłębia Staropolskiego w Sielpi, Kuźnia Wodna w Oliwie oraz Muzeum Starożytnego Hutnictwa Świętokrzyskiego w Nowej Słupi. W latach 2001–2005 i 2005–2009 był członkiem Rady Muzeum Historycznego m.st. Warszawy (obecnie Muzeum Warszawy), był również członkiem Zarządu Społecznego Komitetu Opieki nad Starymi Powązkami im. Jerzego Waldorffa, współzałożycielem Polskiego Towarzystwa Historii Techniki, wiceprezesem Towarzystwa Kultury Technicznej oraz współzałożycielem i członkiem Komitetu Głównego Olimpiady Wiedzy Technicznej.

</doc>
<doc id="3879749" url="https://pl.wikipedia.org/wiki?curid=3879749" title="Wojewódzki Ośrodek Animacji Kultury w Toruniu">
Wojewódzki Ośrodek Animacji Kultury w Toruniu

Wojewódzki Ośrodek Animacji Kultury w Toruniu – wojewódzka instytucja kulturalna w Toruniu.
Lokalizacja.
Siedziba instytucji znajduje się w centrum miasta, na terenie Zespołu Staromiejskiego, przy ul. Szpitalnej 8.
Historia.
WOAK powstał 30 sierpnia 1975 roku z inicjatywy ówczesnego wojewody toruńskiego. 1 stycznia 1999 roku, wraz z nowym podziałem administracyjnym kraju, opiekę nad placówką oraz jej finansowanie przejął nowo powołany samorząd województwa kujawsko – pomorskiego.
Nazwa.
Oficjalne nazwy instytucji na przestrzeni lat:
Struktura organizacyjna.
Kadra.
Dyrektorem WOAK jest Łukasz Wudarski, a pracuje w nim czternastu pedagogów, sześciu pracowników administracyjnych oraz ośmiu pracowników obsługi.
Zajęcia stałe.
Zajęcia stałe, w których można było uczestniczyć w 2016 roku to:
Zajęcia pozostałe.
Oprócz zajęć stałych WOAK organizuje także warsztaty, imprezy, koncerty i wystawy. Prowadzi również: Centrum Aktywizacji Seniorów, Zespół Rękodzieła Artystycznego, Orkiestrę Dętą i Chór Męski "Copernicus".

</doc>
<doc id="3879752" url="https://pl.wikipedia.org/wiki?curid=3879752" title="Cerkiew św. Paraskewy w Vyšnej Poliance">
Cerkiew św. Paraskewy w Vyšnej Poliance

Cerkiew św. Paraskewy w Vyšnej Poliance – drewniana greckokatolicka cerkiew filialna zbudowana w 1919 w Vyšnej Poliance.
Historia.
Cerkiew powstała w 1919 na miejscu poprzedniej z 1810, zniszczonej podczas I wojny światowej. W latach 1950–95 nieczynna kultowo, użytkowana jako magazyn. Remontowana w latach 90. XX w. Ostatnia renowacja miała miejsce w 2004.
Architektura i wyposażenie.
To budowla drewniana konstrukcji zrębowej, dwudzielna. Prezbiterium kwadratowe, zamknięte prostokątnie. Szersza i dłuższa nawa. Wieża od frontu, osadzona na nawie, zwieńczona dachem namiotowym z krzyżem i dwoma dzwonami. Dach dwukalenicowy, kryty gontem. Kalenicę sanktuarium wieńczy niewielki ciekawie zdobiony krzyż.

</doc>
<doc id="3879753" url="https://pl.wikipedia.org/wiki?curid=3879753" title="XBIZ Award">
XBIZ Award

XBIZ Award – nagroda filmowa przyznawana corocznie twórcom pornografii przez amerykański serwis informacyjny XBIZ. Potocznie nazywana jest „pornograficznym Złotym Globem”.
Pierwsze rozdanie XBIZ Awards odbyło się w 2003. Nagroda przyznawana jest w ponad 150 kategoriach, a niektóre z nich mają odpowiednik w standardowych nagrodach filmowych (np. najlepszy reżyser). Pozostałe są kategoriami specyficznymi dla branży pornograficznej np. Live Cam Model of the Year (kategoria wprowadzona w odpowiedzi na rozwój przemysłu dla dorosłych w 2016).
W przeciwieństwie do AVN, nagrody XBIZ są nieznacznie bardziej skoncentrowane na biznesowych i technicznych aspektach przemysłu pornograficznego, wyróżniając np. m.in. najlepszy serwis typu VOD (VOD Company of the Year).
W październiku 2020 nagrodę tę po raz pierwszy w kategorii "Female Cam Model of the Year" wygrała Polka – Bunny Marthy

</doc>
<doc id="3879756" url="https://pl.wikipedia.org/wiki?curid=3879756" title="Kościół św. Anny w Głubczycach">
Kościół św. Anny w Głubczycach

Kościół świętej Anny – rzymskokatolicki kościół filialny należący do parafii Narodzenia Najświętszej Maryi Panny w Głubczycach.
Historia.
Dawniej była to świątynia pod wezwaniem Trójcy Świętej. Wybudowano ją poza murami Głubczyc na przełomie XVI i XVII wieku, tę budowlę zniszczyli Szwedzi w 1644 roku. Obecny kościół został zbudowany w 1776 roku w stylu barokowym. Po zakończeniu II wojny światowej przejęli go polskokatolicy. W 1991 roku świątynię otrzymał kościół rzymskokatolicki, a w 1992 roku rozpoczął się remont jego elewacji zewnętrznej. Obecnie w kościele nie znajduje się żadne wyposażenie.

</doc>
<doc id="3879758" url="https://pl.wikipedia.org/wiki?curid=3879758" title="Lucien Gallois">
Lucien Gallois

Lucien Gallois (ur. 1857, zm. 1941) – francuski geograf i kartograf, profesor uniwersytetu w Lyonie oraz paryskiej Sorbony. Był przedstawicielem francuskiej szkoły geografii człowieka. 

</doc>
<doc id="3879767" url="https://pl.wikipedia.org/wiki?curid=3879767" title="Mister International">
Mister International

Mister International – międzynarodowy konkurs piękności dla mężczyzn rozgrywany od 2006 roku.

</doc>
<doc id="3879775" url="https://pl.wikipedia.org/wiki?curid=3879775" title="Puchar Ameryki Północnej w narciarstwie alpejskim kobiet 2016/2017">
Puchar Ameryki Północnej w narciarstwie alpejskim kobiet 2016/2017

Puchar Ameryki Północnej w narciarstwie alpejskim kobiet w sezonie 2016/2017 to 47. edycja tego cyklu. Pierwsze zawody odbyły się 7 grudnia 2016 roku w kanadyjskim Lake Louise, a ostatnie rozegrane zostaną 23 marca 2017 roku w amerykańskim Sugarloaf.

</doc>
<doc id="3879791" url="https://pl.wikipedia.org/wiki?curid=3879791" title="Rezolucje Rady Bezpieczeństwa ONZ z roku 1985">
Rezolucje Rady Bezpieczeństwa ONZ z roku 1985

Stałe miejsca w Radzie Bezpieczeństwa ONZ posiadają:
W roku 1985 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1985:

</doc>
<doc id="3879796" url="https://pl.wikipedia.org/wiki?curid=3879796" title="Józef Kwiatkowski (duchowny)">
Józef Kwiatkowski (duchowny)

Józef Kwiatkowski (ur. 18 września 1933 w Topólnie, zm. 29 grudnia 2016) – polski duchowny rzymskokatolicki, prałat, Honorowy Obywatel Miasta Sochaczewa.
Życiorys.
Wychował się w Gąbinie gdzie ukończył szkołę podstawową oraz liceum po ukończeniu którego wstąpił do Wyższego Metropolitalnego Seminarium w Warszawie. Święcenia kapłańskie otrzymał 1 sierpnia 1957 z rąk kardynała Stefana Wyszyńskiego. Posługę duszpasterską sprawował między innymi w parafiach w Stanisławowie, Łowiczu, Markach i Warszawie. Od 1981 był proboszczem Parafii Matki Bożej Nieustającej Pomocy w Sochaczewie gdzie doprowadził do budowy kościoła parafialnego konsekrowanego w 2003. Był Kapelanem Jego Świątobliwości i kanonikiem Katedralnej Kapituły Łowickiej. Po przejściu na emeryturę w 2009 rezydował przy Parafia św. Wawrzyńca w Sochaczewie. Uchwałą Rady Miasta z 16 maja 2012 został wyróżniony tytułem Honorowego Obywatela Miasta Sochaczewa. Zmarł 29 grudnia 2016 i w styczniu 2017 został pochowany w rodzinnym Gąbinie.

</doc>
<doc id="3879798" url="https://pl.wikipedia.org/wiki?curid=3879798" title="He Yingqin">
He Yingqin

He Yingqin (ur. 1890, zm. 1987) – chiński wojskowy i polityk.
Ukończył szkoły wojskowe w Guiyang i Wuchangu, następnie został wysłany na studia do Japonii, gdzie zapoznał się z ideami republikańskimi i wstąpił do Ligi Związkowej. W 1911 roku powrócił do Chin i wziął udział w rewolucji Xinhai, służąc pod rozkazami Chen Qimeia. W 1913 roku, gdy prezydent Yuan Shikai sięgnął po władzę dyktatorską, udał się na emigrację do Japonii.
Po śmierci Yuan Shikaia w 1916 roku wrócił do Chin. W 1924 roku został mianowany przez Czang Kaj-szeka wykładowcą Akademii Whampoa. Jako dowódca jednego z oddziałów Narodowej Armii Rewolucyjnej brał udział w walkach Chen Jiongmingiem, ekspedycji północnej oraz zainicjowanej przez Czang Kaj-szeka w kwietniu 1927 roku rozprawie z komunistami. Gdy w 1927 roku Wang Jingwei wystąpił przeciw Czangowi, He nie zajął jasnego stanowiska w konflikcie, co kosztowało go utratę zajmowanych stanowisk. Po pojednaniu się z Czangiem w 1930 roku został członkiem sztabu generalnego oraz ministrem obrony. Walczył przeciw komunistom w tzw. Wojnie Środkowych Równin oraz kampaniach przeciw Chińskiej Republice Rad.
Postrzegany jako uległy wobec Japończyków, po prowokacjach ze strony Armii Kwantuńskiej negocjował i parafował tzw. porozumienie Tanggu (1933) i porozumienie He-Umezu (1935), na mocy których siły chińskie wycofały się bez walki z Pekinu i prowincji Hebei. W trakcie tzw. incydentu Xi’an pozostał wierny Czang Kaj-szekowi i opowiadał się za siłową rozprawą z puczystami. W 1944 roku odwołany został z funkcji ministra obrony, na której zastąpił go Chen Cheng. 9 września 1945 roku w Nankinie przyjął z rąk generała Yasujiego Okamury akt kapitulacji Japonii. W 1946 roku został mianowany szefem chińskiej delegacji wojskowej przy Radzie Bezpieczeństwa ONZ.
Po rezygnacji Czang Kaj-szeka z funkcji prezydenta został w marcu 1949 roku mianowany przez jego następcę, Li Zongrena, premierem i ministrem obrony. Podał się do dymisji w czerwcu tego samego roku po tym, jak oddziałom komunistycznym udało się sforsować rzekę Jangcy. Pod koniec 1949 roku uciekł wraz z rządem Republiki Chińskiej na Tajwan, nie odgrywając już później większej roli w polityce.

</doc>
<doc id="3879800" url="https://pl.wikipedia.org/wiki?curid=3879800" title="Fenton (Michigan)">
Fenton (Michigan)

Fenton – miasto w Stanach Zjednoczonych, w stanie Michigan, na Półwyspie Dolnym, w regionie południowo-wschodnim ("Southeast") w hrabstwie Genesee, choć niewielkie części leżą także w sąsiednich hrabstwach Oakland i Livingston. 
Miasto leży w odległości około 65 km na wschód od stolicy stanu Lansing. W 2010 r. miasto zamieszkiwało 11 756 osób, a w przeciągu dziesięciu lat liczba ludności zwiększyła się o 10,8%. Klimat Fenton w klasyfikacji klimatów Köppena należy do klimatów kontynentalnych z ciepłym latem ("Dfb")

</doc>
<doc id="3879802" url="https://pl.wikipedia.org/wiki?curid=3879802" title="Montréverd">
Montréverd

Montréverd – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 3456 mieszkańców. 
Gmina została utworzona 1 stycznia 2016 roku z połączenia trzech ówczesnych gmin: Mormaison, Saint-André-Treize-Voies oraz Saint-Sulpice-le-Verdon. Siedzibą gminy została miejscowość Saint-André-Treize-Voies.

</doc>
<doc id="3879808" url="https://pl.wikipedia.org/wiki?curid=3879808" title="Głęboka Jama">
Głęboka Jama

Głęboka Jama – geologiczny twór przyrody, w południowo-zachodniej Polsce w Sudetach Wschodnich, w Masywie Śnieżnika.
Położenie.
Głęboka Jama, położona jest w Sudetach Wschodnich, na terenie Śnieżnickiego Parku Krajobrazowego w środkowo-wschodniej części Masywu Śnieżnika, około 1,6 km., na południowy wschód od Śnieżnika, po wschodniej stronie od wzniesienia Sadzonki.
Charakterystyka.
Głęboka dolina erozyjna położona na poziomie 800-1000 m n.p.m., wcinająca się w północno-wschodnie zbocze wzniesienia Sadzonki, zwanego "Mokry Grzbiet" zbudowane z gnejsowych skał, metamorfiku Lądka i Śnieżnika. Oś Jamy rozciąga się na kierunku NE-SW między Piernikarską Grzędą położoną po północnej stronie i Granicznym Stokiem po południowej stronie. Jama stanowi naturalne obniżenie zbocza, powstałe w okresie ostatniego zlodowacenia. Stoki Jamy porośnięte są rzadkim dolnoreglowym lasem świerkowym z domieszką buka, jodły, sosny. Las w latach 80. XX w. podczas klęski ekologicznej został częściowo zniszczony. Doliną płynie bezimienny górski potok dopływ Kamienicy, którego źródła położone są poniżej granicy państwowej, w okolicy Przełęczy czes "Stříbrnicke sedlo" na wysokości 1190 m n.p.m.
Inne.
Głęboka Jama stanowi ostoję kozicy i salamandry plamistej.
Turystyka.
Dolną częścią Jamy prowadzi szlak turystyczny
Nad doliną po południowej stronie Granicznym Stokiem wzdłuż granicy prowadzi szlak

</doc>
<doc id="3879809" url="https://pl.wikipedia.org/wiki?curid=3879809" title="The Morning Star (poemat)">
The Morning Star (poemat)

The Morning Star – obszerny, pięćsetstronicowy poemat epicki o tematyce religijnej amerykańskiego poety Johna Seiberta, opublikowany w Chicago w 1882 nakładem oficyny Cushing, Thomas &amp; Co. Publishers. Utwór składa się z dwudziestu dwóch pieśni. Jest napisany wierszem regularnym, głównie,choć nie wyłącznie, jambicznym pięciostopowym albo naprzemiennie czterostopowym i trójstopowym.
&lt;poem&gt;
"On wings ecstatic O, my muse arise," 
"To azure heights serene of starry skies," 
"Thence mount aloft to planes of golden zone," 
"And truth divine bring down from pearly throne!" 
"Lo, hark the rustling of immortal wings," 
"Of seraphs chanting to ethereal strings." 
"As shining poise amid the ambient air," 
"The glory on their golden pinions bear;" 
&lt;/poem&gt;

</doc>
<doc id="3879813" url="https://pl.wikipedia.org/wiki?curid=3879813" title="Luft-Fahrzeug-Gesellschaft">
Luft-Fahrzeug-Gesellschaft

Luftfahrzeug-Gesellschaft mbH (LFG) – niemiecka wytwórnia sterowców i samolotów z pierwszej połowy XX w. Najbardziej znana z maszyn obserwacyjnych i myśliwskich produkowanych dla lotnictwa niemieckiego w czasie I wojny światowej pod marką Roland.
Historia.
Motorluftschiff-Studiengesellschaft mbH (MSG, "Towarzystwo Studiów nad Sterowcami, sp. z o.o.") powstało przy wsparciu cesarza Wilhelma II. Miało wspomóc rozwój konstrukcji sterowców w Niemczech. Po wezwaniu do zbiórki funduszy w maju 1906 roku, Towarzystwo zostało ustanowione w lecie tego roku, z kapitałem zakładowym 1 mln marek. Z funduszy tych udzielono wsparcia hr. von Zeppelinowi dla rozwoju jego konstrukcji i nabyto prawa oraz rozpoczęto budowę sterowców konstrukcji Augusta von Parsevala, którego zatrudniono jako wicedyrektora. Wsparcie Ministerstwa Wojny umożliwiło wzniesienie pierwszej hali balonowej na poligonie w Tegel.
W kwietniu 1908 roku powstała spółka Luftfahrzeug-Gesellschaft mbH (LFG, "Spółka statków powietrznych z o.o."), utworzona przez MSG w celu budowy sterowców Parsevala, mieszcząca się w Bitterfeld. W 1908 roku MSG kupiło także prawa do patentów Wrightów i utworzyło spółkę Flugmaschine Wright GmbH w celu produkcji samolotów Wright Flyer; ta ostatnia uległa likwidacji w 1912 roku, po unieważnieniu patentów przez sąd niemiecki i wyprodukowaniu ok. 40 samolotów. Wówczas Krupp i inni finansiści zgromadzili fundusze i odtworzyli firmę LFG w celu produkcji samolotów, wykupując byłe zakłady Flugmaschine Wright na lotnisku Johannisthal w Adlershof. Wtedy też zarejestrowano markę „Roland” (od rycerza Rolanda), dla odróżnienia samolotów oznaczanych skrótem LFG od podobnie brzmiącego skrótu LVG przedsiębiorstwa Luftverkehrsgesellschaft m.b.H.; w oficjalnym kodzie niemieckiego lotnictwa maszyny LFG oznaczane były skrótem „Rol”. Początkowa siedziba znajdowała się w dawnej fabryce FG Wright w Adlershof, ale po zniszczeniu jej przez pożar 6 września 1916 roku została przeniesiona do hal wystawowych w Charlottenburgu w Berlinie (podobno ogień podłożyli agenci wywiadu brytyjskiego).
Po wojnie, do 1925 roku firma produkowała samoloty cywilne, w tym wodnopłaty, i była operatorem kilku linii lotniczych, obsługujących krótkie trasy wokół Bałtyku. W 1928 roku została zlikwidowana.
Sterowce.
Pierwszy sterowiec (PL 1) zbudowany dla cesarskiego aeroklubu miał pojemność 3200 m³; kolejne dwa powstały dla armii (Pl 3 miał pojemność 5600 m³). Od 1909 roku kolejne maszyny Parsevala budowane były już pod marką LFG. Poza trzema ostatnimi, wszystkie były ciśnieniowe, bez sztywnego kadłuba typowego dla „zeppelinów”. Miały przeznaczenie sportowe, szkolne i wojskowe, produkowane były także na eksport: Pl 4 kupiła Austria, Pl 7 – Rosja (w roku 1910), podobnie jak Pl 14; Pl 13 trafił do Japonii, Pl 15 i Pl 17 – armii włoskiej, Pl 18 do 21 zostały zamówione przez Brytyjczyków, ale ze względu na wybuch I wojny dostarczono tylko Pl 18 w 1913 roku. Pod nazwą „No. 4” był pierwszym brytyjskim statkiem powietrznym, który wykonał misję bojową w czasie wojny, patrolując ujście Tamizy w sierpniu 1914 roku; ostatnim, i największym sterowcem wyprodukowanym w LFG w czasie wojny był Parseval PL27.
Po wojnie oddział sterowcowy został przeniesiony na lotnisko Seddin (dziś Jezierzyce) pod Słupskiem i w 1927 roku przekształcony w przedsiębiorstwo Wasser- und Luft-Fahrzeug GmbH, które wyprodukowało jeszcze trzy niewielkie sterowce reklamowe Parseval-Natz, konstrukcji półsztywnej.
Samoloty.
Do 1914 roku LFG było jedną z firm produkujących stalowe wersje Taube (tzw. "Stahltaube") i dwupłatowce własnej konstrukcji, na rynek cywilny. Po wybuchu I wojny światowej budowała dla niemieckiego lotnictwa wojskowego licencyjne Albatrosy klas B i C: B.II, C.Ia (pierwotnie oznaczony jako Roland C.I, ostatecznie Albatros C.I(Rol)) i C.X. Innymi maszynami budowanymi na licencji były Halberstadt CL.IV i Hannover CL.IIa.
Pierwszym własnym samolotem wytwórni był rozpoznawczy LFG Roland C.II, nazywany „Walfisch” (wieloryb) (powstało ich 215 w zakładach LFG). Z 12 własnych projektów myśliwców, do produkcji weszły dwa (LFG Roland D.II i LFG Roland D.VI). LFG zbudowała też pierwszy samolot przeznaczony do operowania z okrętów podwodnych (V-19 Stralsund).

</doc>
<doc id="3879814" url="https://pl.wikipedia.org/wiki?curid=3879814" title="Lityerses">
Lityerses

Lityerses (gr. Λιτυέρσης) – postać z mitologii greckiej, nieślubny syn króla Midasa, słynny jako żniwiarz i wielki żarłok.
Obcych, którzy nieopatrznie zabłądzili na teren jego posiadłości, zapraszał do współzawodnictwa ze sobą w koszeniu zboża, opornych zmuszając biciem. Przegranych wiązał w snopek i ucinał im głowę, wyrzucając potem ciało na pole. Pewnego dnia Lityersesa odwiedził Herakles, przebywający wówczas na służbie u królowej Omfali. Heros prześcignął żniwiarza w koszeniu zboża, a następnie uciął mu głowę, którą wrzucił do rzeki Meander. Według jednej z wersji mitu Herakles chciał w ten sposób oswobodzić Dafnisa, przebywającego w niewoli u Lityersesa.
Żniwiarze we Frygii mieli zgodnie ze świadectwem autorów starożytnych wspominać mityczną opowieść śpiewaną przy pracy pieśnią, noszącą nazwę "lityerses". Sam mit jest echem archaicznego rytuału rolniczego, w trakcie którego przypuszczalnie składano ofiary z ludzi.

</doc>
<doc id="3879824" url="https://pl.wikipedia.org/wiki?curid=3879824" title="Wojna na Półwyspie Iberyjskim 1807-1814">
Wojna na Półwyspie Iberyjskim 1807-1814



</doc>
<doc id="3879826" url="https://pl.wikipedia.org/wiki?curid=3879826" title="Dafnis">
Dafnis

Dafnis (gr. δάφνη) – w mitologii greckiej bożek pasterski pochodzenia sycylijskiego.
Historia.
Był synem boga Hermesa i jednej z nimf. Porzucony przez matkę po urodzeniu w gaju wawrzynowym, został przygarnięty i wychowany przez nimfy i bóstwa polne. Dafnis wyrósł na pięknego młodzieńca, pasł kozy i śpiewał pieśni; uważano go za twórcę poezji bukolicznej. Zakochany w nim Apollo nauczył go gry na syrindze, Artemida zaś przekazała mu umiejętności myśliwskie.
Dafnis zmarł młodo za przyczyną uczucia, jakim zapałała do niego nimfa Nomia. Rywalka Nomii, córka króla Sycylii Chimajria, upiła i uwiodła pięknego pasterza. Rozgniewana zdradą nimfa pozbawiła Dafnisa wzroku i odtąd błąkał się on po świecie wygrywając smutne melodie, aż w końcu spadł lub rzucił się ze skały. Wierzono, że jego ojciec Hermes zamienił go po śmierci w skałę lub uniósł do nieba.
Istniała też wersja mitu, w której Dafnis tułał się po świecie w poszukiwaniu swojej ukochanej Pimplei lub Talii, porwanej przez piratów. Odnalazł ją we Frygii w niewoli u króla Lityersesa, który zwykł mordować przybyszów. Kochanków ocalił z opresji Herakles, zabijając Lityersesa i oddając im tron królestwa. Historię tę wykorzystał w swoim dramacie satyrowym aleksandryjski poeta Sositeos.
Dafnis w kulturze.
Dafnis pojawia się także w utworze "Dafnis i Chloe" Longosa oraz balecie M. Ravela pod tym samym tytułem.

</doc>
<doc id="3879836" url="https://pl.wikipedia.org/wiki?curid=3879836" title="Shelbourne FC w europejskich pucharach">
Shelbourne FC w europejskich pucharach



</doc>
<doc id="3879849" url="https://pl.wikipedia.org/wiki?curid=3879849" title="Waterford United F.C. w europejskich pucharach">
Waterford United F.C. w europejskich pucharach



</doc>
<doc id="3879854" url="https://pl.wikipedia.org/wiki?curid=3879854" title="Alberto Uy">
Alberto Uy

Alberto Sy Uy (ur. 18 października 1966 w Ubay) – filipiński duchowny katolicki, biskup Tagbilaran od 2017.
Życiorys.
Prezbiterat.
Święcenia kapłańskie otrzymał 14 kwietnia 1993 i został inkardynowany do diecezji Talibon. Pracował głównie w kilku seminariach duchownych na terenie Filipin. W latach 2012–2016 był wikariuszem biskupim ds. duchowieństwa.
Episkopat.
13 października 2016 został mianowany biskupem ordynariuszem diecezji Tagbilaran. Sakry biskupiej udzielił mu 5 stycznia 2017 metropolita Manili - kardynał Luis Antonio Tagle.

</doc>
<doc id="3879856" url="https://pl.wikipedia.org/wiki?curid=3879856" title="Alberto Sy Uy">
Alberto Sy Uy



</doc>
<doc id="3879861" url="https://pl.wikipedia.org/wiki?curid=3879861" title="Bachia flavescens">
Bachia flavescens

Bachia flavescens – gatunek gada łuskonośnego z rodziny okularkowatych.
Zasięg występowania.
Północna część Ameryki Południowej.
Budowa ciała.
Osiąga 17 cm długości. Kształt ciała jest robakowaty. Kończyny silnie uwstecznione, mają długość zaledwie 1/50 długości całkowitej ciała i są zakończone trzema palcami. Brak u niej przewodu słuchowego.
Ubarwienie grzbietu jest brązowe, plamiste.
Biologia i ekologia.
Żyje w tropikalnych, wilgotnych lasach. Prowadzi skryty tryb życia, drąży krótkie chodniki w wilgotnej glebie.
Porusza się wijącymi ruchami ogona i tułowia układając wówczas kończyny wzdłuż boków ciała. Potrafi również, przy pomocy ogona, wykonywać skoki na odległość około 30 cm i wysokość około 25 cm.

</doc>
<doc id="3879863" url="https://pl.wikipedia.org/wiki?curid=3879863" title="Wywiad środowiskowy">
Wywiad środowiskowy

Wywiad środowiskowy – rozmowa przeprowadzana w celu uzyskania jak najpełniejszej informacji dotyczącej danej osoby, zwłaszcza o warunkach jej życia.
Wywiad środowiskowy wykorzystywany jest w postępowaniu karnym oraz cywilnym. Zasady przeprowadzania wywiadu reguluje Kodeks postępowania karnego, Kodeks postępowania cywilnego, Kodeks rodzinny i opiekuńczy oraz rozporządzenie Ministra Pracy i Polityki Społecznej z dnia 8 czerwca 2012 roku.
Duże znaczenie ma wywiad środowiskowy w postępowaniu karnym, gdy informacje uzyskane w jego ramach mogą stanowić istotny dowód procesowy. Przeprowadzenie wywiadu środowiskowego może zostać zarządzone przez sąd lub prokuratora w postępowaniu przygotowawczym. Przeprowadzenie wywiadu należy do zadań kuratora sądowego lub innego podmiotu uprawnionego na podstawie odrębnych przepisów, a w szczególnie uzasadnionych wypadkach do policji.

</doc>
<doc id="3879866" url="https://pl.wikipedia.org/wiki?curid=3879866" title="Vasas FC w europejskich pucharach">
Vasas FC w europejskich pucharach



</doc>
<doc id="3879889" url="https://pl.wikipedia.org/wiki?curid=3879889" title="Egzekucja uliczna w Leśnej Podlaskiej (1943)">
Egzekucja uliczna w Leśnej Podlaskiej (1943)

Egzekucja uliczna w Leśnej Podlaskiej (1943) – publiczna egzekucja dokonana przez okupantów niemieckich w dniu 17 grudnia 1943 r. w Leśnej Podlaskiej na 18 obywatelach polskich. Egzekucja została wykonana na bezpośredni rozkaz Maksa Kubina, ówczesnego kierownika ekspozytury policji i służby bezpieczeństwa w Białej Podlaskiej.
Przebieg egzekucji.
W dniu 17 grudnia 1943 r. w godzinach południowych odbyła się w Leśnej Podlaskiej egzekucja zakładników, których imiona i nazwiska podane zostały w obwieszczeniu Dowódcy Policji Bezpieczeństwa i SD na okręg Lubelski w dniu 23 listopada 1943 r. Skazani zostali przywiezieni z aresztu w Białej Podlaskiej samochodem ciężarowym pod silną eskortą. Na miejsce egzekucji spędzono ludność z okolicznych wsi. Do zebranych przemówił Maks Kubin, ostrzegając i grożąc, że śmierć czeka każdego, kto ośmieli się występować przeciwko władzom okupacyjnym. Następnie zakneblowanych skazanych, którzy mieli związane ręce, ustawiono grupami, po sześciu w każdej i rozstrzelano. Zwłoki wrzucono do samochodu i zawieziono do Białej Podlaskiej.
Była to kolejna publiczna egzekucja w powiecie bialskim wykonana z rozkazu Maksa Kubina, mająca na celu zastraszenie miejscowej ludności. Poprzednie dwie odbyły się 13 i 23 listopada w Białej Podlaskiej na Placu Wolności.

</doc>
<doc id="3879897" url="https://pl.wikipedia.org/wiki?curid=3879897" title="Lombard Pápa w europejskich pucharach">
Lombard Pápa w europejskich pucharach



</doc>
<doc id="3879900" url="https://pl.wikipedia.org/wiki?curid=3879900" title="Kościół San Zeno w Pizie">
Kościół San Zeno w Pizie

Kościół San Zeno (pol. kościół św. Zenona, znany także jako abbazia di San Zeno – opactwo św. Zenona) – były rzymskokatolicki kościół w Pizie, zbudowany w X–XII wieku, w XV stuleciu przebudowany, a w 1809 roku zdesakralizowany. Po długotrwałych pracach konserwatorskich otwarty w 2000 roku. Wykorzystywany obecnie jako sala wystawowa lub koncertowa.
Historia.
Kościół San Zeno jest starszy niż Piazza dei Miracoli. Pierwsze wzmianki o nim pochodzą z 1029 roku. Położony w pobliżu Piazza Santa Caterina, na obszarze znanym w średniowieczu jako „alle grotte” (przy jaskiniach), a to z powodu zachowanych tam, starszych budowli, wykorzystywanych jako źródło zaopatrzenia w materiały budowlane. Za kościołem znajduje się starożytna Porta San Zeno (Brama św. Zenona), w XIII wieku znana także jako Porta Monetaria (Brama Mennicza), ponieważ znajduje się w pobliżu średniowiecznej mennicy. 
Kościół wchodził początkowo w skład opactwa benedyktynów, którego budowę rozpoczęto przed X wiekiem. Wykopaliska prowadzone w latach 60. XX wieku ujawniły czworoboczną strukturę podzieloną na 3 nawy, zamknięte odpowiednio 3 apsydami. Wyższe partie świątyni pochodzą z XII wieku. Kościół znalazł się następnie w obrębie klasztoru kamedułów, a na początku XV wieku uległ całkowitej przebudowie. W 1809 roku przestał pełnić funkcję sakralną.
Po długich pracach konserwatorskich został ponownie otwarty w październiku 2000 roku. W średniowiecznym budynku organizowane są wystawy sztuki współczesnej i koncerty muzyczne. W celu przywrócenia kościołowi pełni jego funkcji opracowano w 2015 roku projekt jego renowacji, sfinansowany przez Fondazione Pisa (Fundację Pizy) i Gminę Piza. Chodziło zwłaszcza o wykonanie nowego dachu, aby zapobiec przedostawaniu się wody do wnętrza. Niezbędna była także wymiana instalacji wewnętrznych. Wykonanie tych prac umożliwi wznowienie w kościele spektakli i imprez kulturalnych.
Architektura.
Różnorodność stylów architektonicznych kościoła widoczna jest w jego fasadzie. W przyziemiu znajduje się portyk, ozdobiony motywami geometrycznymi w stylu romańskim. Pierwszą kondygnację, położoną ponad portykiem, wypełniają biforia umieszczone w ślepych arkadach, również ozdobione motywami w stylu romańskim. Drugą kondygnację wypełnia duży, okrągły otwór, zwieńczony herbem arcybiskupa Pizy. 
Wnętrze.
Wnętrze przedstawia plan bazyliki z trzema nawami, przedzielonymi rzędami kolumnami z antycznymi kapitelami. Do wystroju użyto marmuru i kamienia. Wnętrze jest asymetryczne, podobnie jak świątynia na zewnątrz. Łuki mają różne rozmiary i prezentują różne style (łuki półkoliste i ostrołuki). Zachowały się ślady pierwotnej budowli, wzniesionej między X i XII wiekiem.

</doc>
<doc id="3879906" url="https://pl.wikipedia.org/wiki?curid=3879906" title="Halfa Rock">
Halfa Rock

Halfa Rock (malt. "Il-Gebla tal-Halfa") – bezludna mała wysepka i zarazem wapienna skała u południowo-wschodniego wybrzeża wyspy Gozo w archipelagu Wysp Maltańskich w Republice Malty. Ma powierzchnię około 4800 m² (0,0048 km² / 0,48 ha); inne źródła podają 0,50 ha (0,005 km²) i 0,01 km². Maksymalna długość wysepki wynosi 95 metrów, a średnia szerokość około 50 metrów. Wyspa objęta jest ochroną prawną.
Halfa Rock położona jest w odległości około 65 metrów od południowego wybrzeża gminy Qala. Stanowi ona część geologicznego kompleksu obejmującego wyspę Comino i górne rejony gminy Qala.
Ochrona przyrody.
Halfa Rock jest na liście ochrony dziedzictwa przyrodniczego Wysp Maltańskich. W wykazie maltańskiego urzędu środowiska i planowania "Malta Environment and Planning Authority" (MEPA) Halfa Rock ma status obszaru o znaczeniu ekologicznym (ang. "Area of Ecological Importance") na podstawie aktu prawnego "DPA – GN 827/02" oraz specjalnego obszaru ochrony siedlisk (ang. "Special Areas of Conservation").
Fauna.
Fauna na tej wysepce obejmuje głównie izolowaną populację endemicznej jaszczurki murówki maltańskiej i ślimaki gatunku "Muticaria macrostoma". Populacje te są odizolowane, a tym samym mają potencjał rozwoju cech dla nich specyficznych.
Flora.
Niżej położony fragment wysepki jest zdominowany m.in. przez rośliny z gatunku "Arthrocnemum macrostachyum", powój "Convolvulus oleifolius", zatrwian "Limonium melitensis" i marchew "Daucus rupestris".
Na wyżej położonym obszarze rosną m.in. rośliny z gatunku "Lygeum spartum", powój "Convolvulus oleifolius", marchew "Daucus rupestris", koślaczek "Anacamptis urvilleana", czosnek "Allium melitense" i dziewięćsił "Carlina involucrata".
Na wysepce występują również: "Crucianella rupestris", "Thymbra capitata", "Teucrium fruticans", "Bromus madritensis", "Capparis spinosa", "Echium parviflorum", "Pallenis spinosa", "Plantago lagopus", "Trachynia distachya" i "Urginea pancration".
Obecność w kulturze.
Wyspa pojawia się w książce przygodowej pod tytułem "Il-Ġebla tal-Halfa" autorstwa Pawlu Mizziego.

</doc>
<doc id="3879911" url="https://pl.wikipedia.org/wiki?curid=3879911" title="Rezolucje Rady Bezpieczeństwa ONZ z roku 1976">
Rezolucje Rady Bezpieczeństwa ONZ z roku 1976

Stałe miejsca w Radzie Bezpieczeństwa ONZ posiadają:
 
W roku 1976 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1976: 

</doc>
<doc id="3879919" url="https://pl.wikipedia.org/wiki?curid=3879919" title="Rezolucje Rady Bezpieczeństwa ONZ z roku 1975">
Rezolucje Rady Bezpieczeństwa ONZ z roku 1975

Stałe miejsca w Radzie Bezpieczeństwa ONZ posiadają:
 
W roku 1975 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1975: 

</doc>
<doc id="3879927" url="https://pl.wikipedia.org/wiki?curid=3879927" title="Letkiss">
Letkiss



</doc>
<doc id="3879936" url="https://pl.wikipedia.org/wiki?curid=3879936" title="Pomnik Polskiego Państwa Podziemnego i Armii Krajowej w Warszawie">
Pomnik Polskiego Państwa Podziemnego i Armii Krajowej w Warszawie



</doc>
<doc id="3879941" url="https://pl.wikipedia.org/wiki?curid=3879941" title="The Epic of London; an Epic Poem in Ten Cantos and Twenty Rhapsodies">
The Epic of London; an Epic Poem in Ten Cantos and Twenty Rhapsodies

The Epic of London; an Epic Poem in Ten Cantos and Twenty Rhapsodies – utwór poetycki szkockiego duchownego, poety i muzykologa Johna Fredericka Rowbothama (1859-1925). Utwór, jak zaznaczono w podtytule, składa się z dziesięciu pieśni i dwudziestu rapsodów. Został napisany zarówno wierszem regularnym, przy użyciu dziewięciowersowej strofy spenserowskiej, jak i nieregularnym. Bohaterem utworu jest londyńska metropolia.
&lt;poem&gt;
"As on the journey of my life I passed," 
"From darkness coming, unto darkness bound," 
"I found myself amid a city vast." 
"Mortals in millions compassed me around;" 
"A unit 'mong their millions I was found." 
"As one who, ages since, has joined the dead," 
"And mid the myriad myriads under ground" 
"He lieth nameless, undistinguished:" 
"So was I 'mid the swarms o'erwhelming, round me spread."
&lt;/poem&gt;

</doc>
<doc id="3879943" url="https://pl.wikipedia.org/wiki?curid=3879943" title="Ołtarz Św. Katarzyny">
Ołtarz Św. Katarzyny



</doc>
<doc id="3879947" url="https://pl.wikipedia.org/wiki?curid=3879947" title="Aircel Chennai Open 2017">
Aircel Chennai Open 2017

Aircel Chennai Open 2017 – tenisowy turniej ATP kategorii ATP World Tour 250 w sezonie 2017 z cyklu Aircel Chennai Open rozgrywany w dniach 2–8 stycznia 2017 roku w Ćennaj na kortach twardych o puli nagród wynoszącej 505 730 dolarów amerykańskich.

</doc>
<doc id="3879956" url="https://pl.wikipedia.org/wiki?curid=3879956" title="Osmi nervni slom">
Osmi nervni slom

Osmi nervni slom – siódmy studyjny album serbskiego zespołu Riblja čorba. Album ukazał się 4 lutego 1986 roku nakładem wytwórni PGP RTB. Płytę nagrano w Studio V PGP RTB. W 1998 album został sklasyfikowany na 83. miejscu listy 100 najlepszych rockowych i popowych albumów wydanych w byłej Jugosławii, opublikowanej w książce "YU 100: najbolji albumi jugoslovenske rok i pop muzike" (YU 100: najlepsze albumy jugosłowiańskiej rock i pop muzyki).
Linki zewnętrzne.
Okładka

</doc>
<doc id="3879957" url="https://pl.wikipedia.org/wiki?curid=3879957" title="Czarface">
Czarface

Czarface (wym. ) – amerykańska supergrupa hip-hopowa założona w 2013 roku z inicjatywy Inspectah Decka, nowojorskiego rapera i członka formacji Wu-Tang Clan, oraz duetu producenckiego 7L &amp; Esoteric. Debiutancki album grupy zatytułowany po prostu "Czarface" został wydany w 2013 roku nakładem wytwórni Brick Records. Drugi album, "Every Hero Needs a Villain", ukazał się w 2015 roku, a trzeci album "A Fistful of Peril" w 2016.

</doc>
<doc id="3879959" url="https://pl.wikipedia.org/wiki?curid=3879959" title="Kąt Macharski">
Kąt Macharski



</doc>
<doc id="3879963" url="https://pl.wikipedia.org/wiki?curid=3879963" title="Dniepropetrowski Uniwersytet Narodowy im. Ołesia Honczara">
Dniepropetrowski Uniwersytet Narodowy im. Ołesia Honczara



</doc>
<doc id="3879989" url="https://pl.wikipedia.org/wiki?curid=3879989" title="Dajna (pieśń)">
Dajna (pieśń)



</doc>
<doc id="3879993" url="https://pl.wikipedia.org/wiki?curid=3879993" title="Koroğlu (epos)">
Koroğlu (epos)



</doc>
<doc id="3880005" url="https://pl.wikipedia.org/wiki?curid=3880005" title="The Victoriad, or, The New World, an Epic Poem">
The Victoriad, or, The New World, an Epic Poem

The Victoriad, or, The New World, an Epic Poem – poemat Edmunda Fredericka J. Carringtona. Utwór został wydany w 1862 w Londynie nakładem oficyny Saunders &amp; Otley. Został poprzedzony rozbudowaną dedykacją dla Giuseppa Garibaldiego, bojownika o wolność i jedność Włoch: To/Garibaldi,/the/Regenerator of Italy/in Hid disinterested efforts/for a united people/under a constitutional monarchy,/the highest example/of/patriot fortitude and public virtue/since/Washington,/these pages,/illustrative of the moral/of social advance under free institutions,/of the power of public opinion,/and of peace,/vindicated by a just war,/are inscribed. Utwór jest napisany pentametrem jambicznym rymowanym według wzoru abbaacddcc..., bez widocznego podziału na zwrotki.
&lt;poem&gt;
"Thou dread as wayward Pow'r, eternal Change," 
"That, in thy ever-shifting, varied dyes," 
"Faintest transfigur'd Space, and havock'd guise" 
"Of Earth's convulsion wide, sublime as strange," 
"Lead ! where thy foot-prints stamp life's new-dight range," 
"Thou, that mak'st pastime proud of sea and land," 
"Now, decking Earth, in loveliness array'd," 
"Now, whelming her in desolation's shade;" 
"Tracing on her thy Name with mystic hand," 
"Which mortals muse o'er, and dim understand;"
&lt;/poem&gt;

</doc>
<doc id="3880007" url="https://pl.wikipedia.org/wiki?curid=3880007" title="Qatar ExxonMobil Open 2017">
Qatar ExxonMobil Open 2017

Qatar ExxonMobil Open 2017 – tenisowy turniej ATP kategorii ATP World Tour 250 w sezonie 2017 z cyklu Qatar ExxonMobil Open rozgrywany w dniach 2–7 stycznia 2017 roku w Dosze na kortach twardych o puli nagród wynoszącej 1 334 270 dolarów amerykańskich.

</doc>
<doc id="3880008" url="https://pl.wikipedia.org/wiki?curid=3880008" title="Zlatan Jordanow">
Zlatan Jordanow



</doc>
<doc id="3880009" url="https://pl.wikipedia.org/wiki?curid=3880009" title="Fatulla Achmedow">
Fatulla Achmedow



</doc>
<doc id="3880010" url="https://pl.wikipedia.org/wiki?curid=3880010" title="Banské (Słowacja)">
Banské (Słowacja)



</doc>
<doc id="3880012" url="https://pl.wikipedia.org/wiki?curid=3880012" title="Zgadula">
Zgadula

Zgadula – polski program dla dzieci prowadzony przez Ewę Niestrój-Leśniak. Program pod redakcją Marianny Durczok.

</doc>
<doc id="3880013" url="https://pl.wikipedia.org/wiki?curid=3880013" title="Potok Sucha">
Potok Sucha



</doc>
<doc id="3880015" url="https://pl.wikipedia.org/wiki?curid=3880015" title="Ukraińskie Czasopismo Historyczne">
Ukraińskie Czasopismo Historyczne



</doc>
<doc id="3880016" url="https://pl.wikipedia.org/wiki?curid=3880016" title="Ukrajinśkyj Istorycznyj Żurnał">
Ukrajinśkyj Istorycznyj Żurnał



</doc>
<doc id="3880017" url="https://pl.wikipedia.org/wiki?curid=3880017" title="Cerkiew św. Paraskewy w Dobroslavej">
Cerkiew św. Paraskewy w Dobroslavej



</doc>
<doc id="3880018" url="https://pl.wikipedia.org/wiki?curid=3880018" title="Milan Myška">
Milan Myška

Milan Myška (ur. 1933 w Ostrawie-Witkowicach, zm. 8 lipca 2016) – czeski historyk, prof. związany z Uniwersytetem Ostrawskim.
Absolwent Uniwersytetu Karola w Pradze. Habilitował się w 1963 na Uniwersytecie Palackiego. W 2006 otrzymał tytuł doktora honoris causa Uniwersytetu w Hradcu Kralove

</doc>
<doc id="3880032" url="https://pl.wikipedia.org/wiki?curid=3880032" title="Galin">
Galin

Osoby:
Zobacz też:

</doc>
<doc id="3880034" url="https://pl.wikipedia.org/wiki?curid=3880034" title="Korabelki">
Korabelki



</doc>
<doc id="3880036" url="https://pl.wikipedia.org/wiki?curid=3880036" title="Lendziszki">
Lendziszki



</doc>
<doc id="3880042" url="https://pl.wikipedia.org/wiki?curid=3880042" title="Oksztadwory">
Oksztadwory



</doc>
<doc id="3880044" url="https://pl.wikipedia.org/wiki?curid=3880044" title="Ozierajce">
Ozierajce



</doc>
<doc id="3880045" url="https://pl.wikipedia.org/wiki?curid=3880045" title="Rejsztaniszki">
Rejsztaniszki



</doc>
<doc id="3880047" url="https://pl.wikipedia.org/wiki?curid=3880047" title="Resza Mała">
Resza Mała



</doc>
<doc id="3880048" url="https://pl.wikipedia.org/wiki?curid=3880048" title="Sołdenia">
Sołdenia



</doc>
<doc id="3880049" url="https://pl.wikipedia.org/wiki?curid=3880049" title="Warnalepka">
Warnalepka



</doc>
<doc id="3880055" url="https://pl.wikipedia.org/wiki?curid=3880055" title="Bałsiszki">
Bałsiszki



</doc>
<doc id="3880067" url="https://pl.wikipedia.org/wiki?curid=3880067" title="Rzesza Mała">
Rzesza Mała



</doc>
<doc id="3880085" url="https://pl.wikipedia.org/wiki?curid=3880085" title="Krámecký potok">
Krámecký potok

Krámecký potok – potok, prawy dopływ potoku Ľupčianka na Słowacji. Jego zlewnia znajduje się Dolinie Lupczańskiej ("Ľupčianska dolina") w Niżnych Tatrach. Wypływa na wysokości około 1300 m na zachodnich stokach szczytu Krámec i spływa w kierunku północno-zachodnim między dwoma jego grzbietami. Uchodzi do Ľupčianki przy leśniczówce Lovnáč na wysokości około 760 m.
Cała zlewnia potoku znajduje się w granicach Parku Narodowego Niżne Tatry i obejmuje tereny porośnięte lasem. W środkowej części biegu potoku jest w nim duża polana będąca pozostałością dawnego pasterstwa. Pod względem administracyjnym są to tereny miejscowości Partizánska Ľupča.
Potok ma długość 2,7 km. Obecna jego nazwa pochodzi od szczytu Krámec, słowo "krámec" zaś oznacza drewniany domek robotników leśnych. Dawniej potok miał nazwy "Rísianka", "Rysianka", "Rišjanka", "Rišianka", "Ryšianka", te nazwy pochodziły od słowa "rysý" oznaczającego barwę dna potoku.

</doc>
<doc id="3880094" url="https://pl.wikipedia.org/wiki?curid=3880094" title="Odznaka Honorowa Podlaski Krzyż Floriański">
Odznaka Honorowa Podlaski Krzyż Floriański



</doc>
<doc id="3880103" url="https://pl.wikipedia.org/wiki?curid=3880103" title="Veľký Oružný potok">
Veľký Oružný potok

 
Veľký Oružný potok – potok, prawy dopływ potoku Ľupčianka na Słowacji. Jego zlewnia znajduje się w Dolinie Lupczańskiej ("Ľupčianska dolina") w Niżnych Tatrach. Wypływa pod północno-zachodnimi stokami Chabenca i spływa w kierunku północno-zachodnim doliną, której orograficznie prawe zbocza tworzy grzbiet Krámeca ze szczytem Veľká Oružná, a lewe grzbiet Mestskej hory i Javoriny. Dolina potoku ma nazwę Veľká Oružná i jest prawym odgałęzieniem Doliny Luczańskiej. 
Jest to ciek wodny IV rzędu o długości 5,3 km. Dawniej miał różne inne nazwy: "Solisko", "Oružna veľká", "Veľký Oružný", "Veľký Okružný potok" i in. Uchodzi do Ľupčianki przy rozdrożu Tajch na wysokości około 820 m.
Cała zlewnia potoku znajduje się w granicach Parku Narodowego Niżne Tatry i obejmuje tereny porośnięte lasem.

</doc>
<doc id="3880112" url="https://pl.wikipedia.org/wiki?curid=3880112" title="Lionel Atwill">
Lionel Atwill

Lionnel Atwill (ur. 1 marca 1885 w Londynie, zm. 22 kwietnia 1946) – brytyjski aktor filmowy.

</doc>
<doc id="3880119" url="https://pl.wikipedia.org/wiki?curid=3880119" title="Salatínsky potok (dopływ Ľupčianki)">
Salatínsky potok (dopływ Ľupčianki)

Salatínsky potok – potok, lewy dopływ potoku Ľupčianka na Słowacji. Jego zlewnia znajduje się w Dolinie Lupczańskiej ("Ľupčianska dolina") w Niżnych Tatrach. Wypływa pod północno-wschodnimi stokami Salatína i spływa w kierunku północno-wschodnim głęboką doliną, początkowo w kierunku północnym, potem północno-wschodnim. Lewe zbocza tej doliny tworzy grzbiet Salatína ze szczytami Malý Salatín i Sliačska Magura, prawe Salatínka ze szczytem Šlosiar.
Jest to ciek wodny IV rzędu o długości 3,7 km. Dawniej miał nazwę "Salatinka" lub "Salatínka". Uchodzi do Ľupčianki na wysokości około 670 m, tuż przed miejscem, w którym tworzy ona przełom między szczytami Šliacska Magura i Predná Magura.
Cała zlewnia potoku znajduje się w granicach Parku Narodowego Niżne Tatry i obejmuje tereny porośnięte lasem, oraz skaliste, wapienne stoki Salatína porośnięte bogatą roślinnością wapieniolubną i kosodrzewiną. Górna część lewych zboczy doliny podlega jeszcze bardziej ścisłej ochronie – znajduje się w granicach ścisłego rezerwatu przyrody Salatín.

</doc>
<doc id="3880121" url="https://pl.wikipedia.org/wiki?curid=3880121" title="Salatínsky potok">
Salatínsky potok



</doc>
<doc id="3880141" url="https://pl.wikipedia.org/wiki?curid=3880141" title="Feldflieger-Abteilung 47">
Feldflieger-Abteilung 47

Feldflieger-Abteilung Nr. 47 – FFA 47 (Polowy oddział lotniczy nr 47) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona na początku I wojny światowej, w dniu 7 listopada 1914 roku w Festungsfliegerabteilung 4 w Poznaniu i weszła w skład większej jednostki 1 kompanii Batalionu Lotniczego nr 2. Jednostka uczestniczyła w walkach na froncie wschodnim.
11 stycznia 1917 roku jednostka została przeformowana i zmieniona we Fliegerabteilung 6 – (FA 6).
W jednostce służył m.in. późniejszy as Jagdstaffel 49 Hermann Habich.

</doc>
<doc id="3880145" url="https://pl.wikipedia.org/wiki?curid=3880145" title="Feldflieger-Abteilung 48">
Feldflieger-Abteilung 48

Feldflieger-Abteilung Nr. 48 – FFA 48 (Polowy oddział lotniczy nr 48) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona na początku I wojny światowej, w dniu 7 listopada 1914 roku z Festungsfliegerabteilung 9 w Głogowie i weszła w skład większej jednostki Batalionu Lotniczego nr 2. Jednostka uczestniczyła w walkach na frontach zachodnim, wschodnim oraz w Rumunii.
11 stycznia 1917 roku jednostka została przeformowana i zmieniona we Fliegerabteilung 10 – (FA 10).
W jednostce służyli m.in. Karl Thom, późniejszy as Jagdstaffel 21 z 21 zwycięstwami powietrznymi. Hans von Freden as myśliwski należący do Balloon Buster i Wilhelm Schulz. W jednostce służył także niemiecki grafik i architekt Otto Firle, twórca m.in. logotypów Lufthansa, Deutsche Postgeschichte czy Deutsche Reichsbahn.

</doc>
<doc id="3880159" url="https://pl.wikipedia.org/wiki?curid=3880159" title="Moc statystyczna">
Moc statystyczna



</doc>
<doc id="3880168" url="https://pl.wikipedia.org/wiki?curid=3880168" title="Gerard III">
Gerard III



</doc>
<doc id="3880172" url="https://pl.wikipedia.org/wiki?curid=3880172" title="Oświata średnia we Lwowie w okresie autonomii galicyjskiej oraz II Rzeczypospolitej">
Oświata średnia we Lwowie w okresie autonomii galicyjskiej oraz II Rzeczypospolitej

Oświata we Lwowie – artykuł zawiera spis szkół różnego stopnia (obecnie tylko szkoły podstawowe i średnie) z podziałem na okresy historyczne, w których działały lub działają.
Szkolnictwo średnie.
Na podstawie materiałów źródłowych:
Zabór austriacki.
Stan do 1918:

</doc>
<doc id="3880180" url="https://pl.wikipedia.org/wiki?curid=3880180" title="Rezolucje Rady Bezpieczeństwa ONZ z roku 1974">
Rezolucje Rady Bezpieczeństwa ONZ z roku 1974

Stałe miejsca w Radzie Bezpieczeństwa ONZ posiadają:
 
W roku 1974 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1975: 

</doc>
<doc id="3880181" url="https://pl.wikipedia.org/wiki?curid=3880181" title="OCSO">
OCSO



</doc>
<doc id="3880185" url="https://pl.wikipedia.org/wiki?curid=3880185" title="Giuseppe Schirò (arcybiskup)">
Giuseppe Schirò (arcybiskup)

Giuseppe Schirò OSBI (alb. "Zef Skiro"; ur. 1690 w Piana degli Albanesi, zm. 2 lub 3 grudnia 1769 w Rzymie) – włoski duchowny katolicki obrządku bizantyjskiego pochodzenia albańskiego, arcybiskup Durrës, pisarz, działacz religijny i społeczny. 
Życiorys.
Giuseppe Schirò urodził się w 1690 r. w miejscowości Piana dei Greci (obecnie Piana degli Albanesi) w rodzinie arboreskiej. W 1707 wstąpił do zakonu bazylianów w Mezzojuso. Studiował łacinę, grekę, teologię i filozofię w Kolegium Greckim. Następnie był przełożonym nowicjatu w Grottaferracie. W latach 1716-1728 kierował misją bazyliańską w rejonie Himarrë, której celem było przyciągnięcie miejscowych prawosławnych do Kościoła katolickiego. Mimo niewielkich efektów misji Giuseppe Schirò zebrał wiele doświadczeń, które pozwoliły na większe sukcesy kolejnych misji katolickich na tym obszarze.
2 lub 22 marca 1736 Giuseppe Schirò został przez papieża Klemensa XII uhonorowany godnością arcybiskupa Durrës, jednak resztę życia spędził w Rzymie, gdzie zmarł.
Giuseppe Schirò pisał w języku greckim i arbaryjskim. Mimo utrudnień ze strony władz tureckich dbał o funkcjonowanie albańskiej szkoły, założonej przez Onufëra Konstandiniego w 1660-1661 w Himarze. Działalność oświatowa i literacka Giuseppa Schirò spowodowała, że jest uznawany za jednego z prekursorów piśmiennictwa albańskiego. 
Abp Giuseppe Schirò był konsekratorem m.in. Jasona Junosza Smogorzewskiego.

</doc>
<doc id="3880189" url="https://pl.wikipedia.org/wiki?curid=3880189" title="Wielki grzesznik">
Wielki grzesznik

Wielki grzesznik (ang. "The Great Sinner") – amerykański dramat z 1949 roku w reżyserii Roberta Siodmaka, z Gregorym Peckiem, Avą Gardner i Melvynen Douglasem w rolach głównych.
Film jest ekranizacją powieści "Gracz" Fiodora Dostojewskiego.
Fabuła.
Film przedstawia historię pisarza Fedji, który próbując pomóc Pauline Ostrovsky w wyjściu z nałogu hazardu, sam w niego wpada. Traci pieniądze i przyjaciół, ale również swoją reputację jako pisarz.
Realizacja.
Roboczym tytułem filmu był "The Gamblers". Studio Warner Bros. planowało ekranizację powieści Dostojewskiego już w 1940 roku w reżyserii Williama Dieterle i z główną rolą Alberta Bassermanna. Ostatecznie prawa do ekranizacji zakupiło Metro-Goldwyn-Mayer. Scenarzyści w trakcie pisania skupili się również na elementach z życia Dostojewskiego oraz innej powieści pisarza, "Zbrodnia i kara".
W kwietniu 1948 Gregory Peck został obsadzony w roli głównej. Deborah Kerr, która pierwotnie miała zagrać główną rolę żeńską, sprzeciwiła się wyborowi Pecka. Pod koniec maja 1948 Lana Turner dostała rolę żeńską. W czerwcu okazało się, że to jednak Ava Gardner będzie główną żeńską gwiazdą produkcji. Turner wycofała się z projektu, ze względu na dłuższy miesiąc miodowy w Europie. Film "Wielki grzesznik" był pierwszym spośród trzech, w którym wystąpili wspólnie Peck i Gardner.
Rola, którą zagrał Melvyn Douglas, była pierwotnie przeznaczona dla Kirka Douglasa.
Odbiór.
Według danych MGM film zarobił 1,17 miliona dolarów w Stanach Zjednoczonych i Kanadzie oraz 862 tysiące dolarów w pozostałych krajach.

</doc>
<doc id="3880190" url="https://pl.wikipedia.org/wiki?curid=3880190" title="Mariam Mamadaszwili">
Mariam Mamadaszwili

Mariam Mamadaszwili (gruziński: მარიამ მამადაშვილი, ur. 16 listopada 2005 w Tbilisi) – gruzińska piosenkarka.
Życiorys.
W wieku sześciu lat rozpoczęła naukę w Bzikebistudio w Gruzji. W 2015 wyjechała z rodziną do Connecticut w Stanów Zjednoczonych, gdzie podjęła naukę w "Broadway Method Academy".
20 listopada 2016 wygrała 14. Konkurs Piosenki Eurowizji dla Dzieci, otrzymując rekordową liczbę 239 punktów za utwór „Mzeo”. W maju 2017 pojawiła się gościnnie w finale 62. Konkursu Piosenki Eurowizji w Kijowie. W listopadzie wystąpiła gościnnie na otwarciu finału 15. Konkursu Piosenki Eurowizji dla Dzieci w Tbilisi. W 2018 zwyciężyła w programie "Knicks Talent Search"
W 2020 poinformowano, że dołączyła do obsady serialu "Spisek przeciwko Ameryce". W 2022 wystąpiła w 20. Konkursie Piosenki Eurowizji dla Dzieci, jako poprzednia zwyciężczyni konkursu w 2016 z piosenką „Mzeo”.

</doc>
<doc id="3880192" url="https://pl.wikipedia.org/wiki?curid=3880192" title="Veľká Oružná">
Veľká Oružná

Veľká Oružná (1070 m) – szczyt w zachodniej części Niżnych Tatr na Słowacji. Znajduje się w tzw. Ďumbierskich Tatrach ("Ďumbierske Tatry") w Dolinie Lupczańskiej ("Ľupčianska dolina"). Wznosi się w grzbiecie Krámeca oddzielającym doliny potoków Krámecký potok i Veľký Oružný potok. 
Veľká Oružná znajduje się w obrębie Parku Narodowego Niżne Tatry. Jest porośnięta lasem i nie prowadzi przez nią żaden szlak turystyczny.

</doc>
<doc id="3880193" url="https://pl.wikipedia.org/wiki?curid=3880193" title="Kamienskoje">
Kamienskoje



</doc>
<doc id="3880194" url="https://pl.wikipedia.org/wiki?curid=3880194" title="Giuseppe Schirò">
Giuseppe Schirò



</doc>
<doc id="3880195" url="https://pl.wikipedia.org/wiki?curid=3880195" title="Veľka Oružná">
Veľka Oružná



</doc>
<doc id="3880198" url="https://pl.wikipedia.org/wiki?curid=3880198" title="Placówka Straży Granicznej w Lesznej Górnej">
Placówka Straży Granicznej w Lesznej Górnej

Placówka Straży Granicznej w Lesznej Górnej – zlikwidowana ganiczna jednostka organizacyjna Straży Granicznej realizująca zadania w ochronie granicy państwowej z Republiką Czeską.
Formowanie i zmiany organizacyjne.
Placówka Straży Granicznej w Lesznej Górnej (PSG w Lesznej Górnej), została powołana 24 sierpnia 2005 roku Ustawą z 22 kwietnia 2005 roku O zmianie ustawy o Straży Granicznej..., w strukturach Śląskiego Oddziału Straży Granicznej w Raciborzu z przemianowania dotychczas funkcjonującej Granicznej Placówki Kontrolnej Straży Granicznej w Lesznej Górnej (GPK SG w Lesznej Górnej).
Placówka Straży Granicznej w Lesznej Górnej funkcjonowała do 14 czerwca 2006 roku i 15 czerwca 2006 roku, zarządzeniem Komendanta Głównego SG została zlikwidowana. Ochraniany przez placówkę odcinek granicy państwowej, wraz z obsadą etatową przejęła Placówka Straży Granicznej w Cieszynie (PSG w Cieszynie). Podyktowane to zostało przyjętą przez Radę Ministrów 6 czerwca 2000 roku Strategią Zintegrowanego Zarządzania Granicą .
Ochrona granicy.
Placówka Straży Granicznej w Lesznej Górnej ochraniała odcinek granicy państwowej z Republiką Czeską:

</doc>
<doc id="3880199" url="https://pl.wikipedia.org/wiki?curid=3880199" title="Prowincja Bueng Kan">
Prowincja Bueng Kan

Bueng Kan (taj. หนองคาย) – jedna z prowincji ("changwat") Tajlandii. Sąsiaduje z prowincjami Nakhon Phanom, Sakon Nakhon i Nong Khai oraz z laotańskimi prowincjami Bolikhamxai.

</doc>
<doc id="3880201" url="https://pl.wikipedia.org/wiki?curid=3880201" title="At War with Reality">
At War with Reality

At War with Reality – piąty album studyjny szwedzkiego zespołu muzycznego At the Gates. Wydawnictwo ukazało się 27 października 2014 roku nakładem wytwórni muzycznej Century Media Records. Materiał był promowany teledyskami do utworów „Death and the Labyrinth”, „Heroes and Tombs”, „The Book of Sand (The Abomination)” oraz „The Night Eternal”. W 2015 roku płyta otrzymała nagrodę szwedzkiego przemysłu fonograficznego Grammis w kategorii Årets Hårdrock/Metall. 
Lista utworów.
Opracowano na podstawie materiału źródłowego.

</doc>
<doc id="3880202" url="https://pl.wikipedia.org/wiki?curid=3880202" title="Nigel Haywood">
Nigel Haywood

Nigel Haywood (ur. 17 marca 1955 roku w Betchworth) – polityk brytyjski i falklandzki. Gubernator Falklandów i jednocześnie Komisarz Georgii Południowej i Sandwicha Południowego od 16 października 2010 do 29 kwietnia 2014 roku. W latach 2003–2008 był ambasadorem Wielkiej Brytanii w Estonii. W latach 2008–2009 był konsulem generalnym w Iraku.

</doc>
<doc id="3880205" url="https://pl.wikipedia.org/wiki?curid=3880205" title="Grossaktion in Warschau">
Grossaktion in Warschau



</doc>
<doc id="3880206" url="https://pl.wikipedia.org/wiki?curid=3880206" title="Lista meczów reprezentacji Rosji w piłce nożnej mężczyzn">
Lista meczów reprezentacji Rosji w piłce nożnej mężczyzn

Lista meczów piłkarskiej reprezentacji Rosji. Nie uwzględniono meczów Reprezentacji Imperium Rosyjskiego (1912–1914).

</doc>
<doc id="3880209" url="https://pl.wikipedia.org/wiki?curid=3880209" title="A Brief History of Seven Killings">
A Brief History of Seven Killings



</doc>
<doc id="3880211" url="https://pl.wikipedia.org/wiki?curid=3880211" title="Czertomłyk">
Czertomłyk



</doc>
<doc id="3880219" url="https://pl.wikipedia.org/wiki?curid=3880219" title="Hobart International 2017">
Hobart International 2017

Hobart International 2017 – tenisowy turniej WTA kategorii WTA International Series w sezonie 2017 z cyklu Hobart International rozgrywany w dniach 9–14 stycznia 2017 roku w Hobart na kortach twardych o puli nagród wynoszącej 250 000 dolarów amerykańskich.

</doc>
<doc id="3880221" url="https://pl.wikipedia.org/wiki?curid=3880221" title="Anglikańskie sanktuarium maryjne w Walsingham">
Anglikańskie sanktuarium maryjne w Walsingham

Anglikańskie Sanktuarium Matki Bożej z Walsingham (ang.: "The Shrine of Our Lady of Walsingham (Chuch of England)"), jest jednym z dwóch sanktuariów maryjnych Kościoła Anglii w Wielkiej Brytanii.
Historia.
W 1061 r. w Walsingham (hrabstwo Norfolk, Anglia) szlachcianka Richeldis de Faverches była świadkiem trzech objawień Matki Bożej, która nakazała jej zbudować w Walsingham replikę domu z Nazaretu, w którym miało miejsce Zwiastowanie. Jednocześnie Maria Panna miała obiecać, że ktokolwiek uda się z pielgrzymką do tego miejsca z prośbą, "nigdy nie odejdzie niewysłuchany".
W 1153 r. wokół domu maryjnego zbudowano opactwo augustianów. Kult maryjny koncentrował się na "Świętym Domu", zawierającym cudowną według wiernych figurę Maryi z Dzieciątkiem. Walsingham stało się jednym z najbardziej popularnych miejsc pielgrzymkowych w Europie: pielgrzymowali tutaj m.in. królowie Henryk III, Edward I (11 razy), Edward II, Edward III, Ryszard II, Edward IV, Henryk VI i Henryk VIII.
W 1538 r. król Henryk VIII, na skutek zerwania z katolicyzmem, nakazał zamknięcie opactwa w Walsingham, Święty Dom został spalony, a figura Maryi zabrana do Londynu i tam zniszczona. Resztki zabudowań opactwa były następnie wykorzystywane do celów świeckich.
Dopiero w 1896 r. Charlotte Boyd zakupiła jedną z kaplic i odnowiła ją.
W 1921 r. anglikański wikariusz w Walsingham Alfred Hope Patten, nakazał odtworzyć cudowną figurę Maryi (na podstawie zachowanej pieczęci opactwa). Od 1922 r. ta figura została umieszczona w kościele parafialnym St. Mary i od razu stała się celem popularnych pielgrzymek.
W 1931 r. zbudowano w tym kościele nowy Święty Dom. W 1938 r. kościół został znacznie rozbudowany i ogłoszony Anglikańskim Sanktuarium Matki Bożej z Walsingham. Ks. Patten był administratorem anglikańskiego sanktuarium aż do swojej śmierci w 1958 r.
Przy sanktuarium działają liczne stowarzyszenia maryjne, np. Strażnicy Sanktuarium i świecki Zakon NMP z Walsingham.
W 1934 r. w pobliżu inaugurowano katolickie Narodowe Sanktuarium NMP z Walsingham.

</doc>
<doc id="3880222" url="https://pl.wikipedia.org/wiki?curid=3880222" title="Veľká Oružná (dolina)">
Veľká Oružná (dolina)

Veľka Oružná – dolina w zachodniej części Niżnych Tatr na Słowacji. Znajduje się w tzw. Ďumbierskich Tatrach ("Ďumbierske Tatry") i jest orograficznie prawym odgałęzieniem Doliny Lupczańskiej ("Ľupčianska dolina"). Jej dnem spływa Veľký Oružný potok. 
Dolina ma wylot na wysokości około 820 m w górnej części Doliny Lupczańskiej, przy rozdrożu Tajch. Wznosi się w kierunku południowo-wschodnim do podnóży Chabenca (1955 m), gdzie znajduje się cyrk lodowcowy. Prawe obramowanie doliny tworzy grzbiet Krámeca ze szczytem Veľka Oružná, lewe odchodzący od Małego Chabeńca grzbiet ze szczytami Mestská hora i Javorina.
Veľka Oružná znajduje się w obrębie Parku Narodowego Niżne Tatry. Jest porośnięta lasem. Doliną poprowadzono szlak rowerowy.

</doc>
<doc id="3880224" url="https://pl.wikipedia.org/wiki?curid=3880224" title="Veľka Oružná (dolina)">
Veľka Oružná (dolina)



</doc>
<doc id="3880228" url="https://pl.wikipedia.org/wiki?curid=3880228" title="Zenit Irkuck">
Zenit Irkuck

Zenit Irkuck () – rosyjski klub piłkarski z miasta Irkuck.
Klub powstał na początku XXI wieku i przez wiele lat pozostawał amatorskim. W sezonie 2016/17 dołączył do rozgrywek profesjonalnej Drugiej Dywizji w grupie wschodniej, zastępując inny klub z Irkucka - Bajkał Irkuck.

</doc>
<doc id="3880229" url="https://pl.wikipedia.org/wiki?curid=3880229" title="Cyrylica serbska">
Cyrylica serbska

Cyrylica serbska ( – wariant klasycznej cyrylicy stworzony na potrzeby języka serbskiego w 1818 roku przez serbskiego lingwistę Vuka Karadžicia. Jeden z dwóch wariantów zapisu trzech ustandaryzowanych odmian języka serbsko-chorwackiego: serbskiej, bośniackiej i czarnogórskiej obok alfabetu łacińskiego.
Karadžić oparł swój alfabet na zapisie używanym w języku staroserbskim. Duży nacisk położył na maksymalne uproszczenie w odczytywaniu liter, usunął archaiczne litery i dodał kilka spółgłosek charakterystycznych dla mówionego języka serbskiego. W tym samym czasie chorwaccy językoznawcy pod kierownictwem Ljudevita Gaja zaadaptowali alfabet łaciński do używania na terenach zamieszkałych przez Słowian południowych stosując zasady podobne do tych użytych przy tworzeniu cyrylicy serbskiej przez Karadžicia. Rezultatem wspólnych wysiłków strony serbskiej i chorwackiej było stworzenie dwóch różniących się zapisem, lecz podobnych fonetycznie i składniowo form zapisu języków południowosłowiańskich.
Alfabet stworzony przez Karadžicia został oficjalnie wprowadzony w Serbii w 1868 roku i pozostawał w użyciu aż do okresu międzywojennego. W okresie Królestwa Jugosławii zarówno alfabet łaciński Karadžicia, jak i jego zapis cyrylicą miały status oficjalnego alfabetu państwowego i były traktowane wymiennie, podobny status nadano obu alfabetom w okresie istnienia Socjalistycznej Federacyjnej Republiki Jugosławii. Alfabet oparty na zapisie łacińskim jest w dzisiejszych czasach używany na terenie Chorwacji (wyłącznie alfabet łaciński) oraz obok cyrylicy w Serbii, Bośni i Hercegowinie oraz w Czarnogórze. W Serbii alfabet oparty na cyrylicy jest traktowany jako zapis bardziej tradycyjny, w przeciwieństwie do alfabetu łacińskiego, który jest używany do zapisu niższego rzędu aktów prawnych. Cyrylica serbska wywarła również duży wpływ na powstający alfabet macedoński, który jest oparty na zapisie serbskim.
Status oficjalny.
Cyrylica jest oficjalnie używana w Serbii, Bośni i Hercegowinie i Czarnogórze. Na terenie Serbii dokumenty państwowe są udostępniane jedynie w zapisie cyrylicą. W Bośni i Hercegowinie oraz Czarnogórze oba alfabety mają status zamienny, mimo to w dokumentach państwowych niemal zawsze stosowany jest zapis łaciński. Język serbski na terenie Chorwacji ma oficjalnie status języka mniejszości narodowej (jest używana przez społeczność serbską).
Cyrylica jest dla mieszkańców Serbii ważnym symbolem ich odrębności kulturowej i kultywowanej tradycji. Pomimo to w badaniach przeprowadzonych w roku 2014 jedynie 36% Serbów zadeklarowało, że częściej używa cyrylicy niż alfabetu łacińskiego, głównie w południowej i wschodniej części kraju.
Na terenie Bośni i Hercegowiny udokumentowano wiele przypadków zamalowywania napisów serbskich na dwujęzycznych znakach drogowych.
Współczesny alfabet.
Poniższa tabela zawiera zapis alfabetu serbskiego za pomocą cyrylicy, zmodyfikowanej wersji alfabetu łacińskiego oraz transkrypcję fonetyczną IPA.
Historia i rozwój.
Pierwsze zapisy.
Pierwszą książką wydrukowaną w języku serbskim była "Цетињски октоих" („Cetinjski oktoih”) datowana na rok 1494. Innymi przykładami dzieł średniowiecznych spisanych po serbsku są: Ewangeliarz Wukana ("Вуканово јеванђеље") czy Zakonik Duszana ("Душанов законик").
Reforma Karadžicia.
Kluczową reformę języka serbskiego przeprowadził Vuk Karadžić. Podczas rewolucji serbskiej przebywał w Austrii gdzie spotkał Jerneja Kopitara, pasjonata języków słowiańskich i lingwistę, który pomógł w stworzeniu, wraz z innym językoznawcą Sawą Mrkaljem, podstaw zreformowanego języka serbskiego. Nowy alfabet był gotowy w 1818 roku.
Reforma Karadžicia znacząco uprościła język, równocześnie dystansując go od języka oficjalnego (używanego w liturgii) na rzecz lokalnych dialektów i mowy potocznej, Karadžić podjął się również przełożenia na język serbski Starego Testamentu (wydanie pierwsze w 1868 roku), napisał również kilka książek na tematy związane z językoznawstwem. Najbardziej znane z nich to: "Mala prostonarodna slaveno-serbska pesnarica" i "Pismenica serbskoga jezika" obie wydane w 1814 roku. W kolejnych publikacjach rozwijał on swoją wizję alfabetu.
Przy tworzeniu nowego alfabetu Karadžić posłużył się klasyczną cyrylicą:
Dodał do niej jedną literę pochodzącą z alfabetu łacińskiego:
Dodał również pięć nowych liter, które miały oddać dźwięki występujące w języku serbskim, były to:
Usunął litery, które uznał za zbędne:
Alfabet został oficjalnie zatwierdzony w 1868 roku, 4 lata po śmierci Karadžicia.
Wiek XX.
Austro-Węgry.
Rozkazem władz z 13 października 1914 roku cyrylicki zapis języka serbskiego został zdelegalizowany na terenie całego Trójjedynego Królestwa Chorwacji, Slawonii i Dalmacji. Mógł być wykorzystywany jedynie podczas uroczystości religijnych. Dekret przyjęty 3 stycznia 1915 roku całkowicie wyłączał taki zapis z życia publicznego. 25 października 1915 roku władze Austro-Węgier wydały podobne rozporządzenie na terenie okupowanej przez siebie Bośni i Hercegowiny z wyłączeniem używania zapisu cyrylicą na potrzeby kościoła.
II wojna światowa.
W roku 1941 marionetkowe, stworzone przez Niemców Niepodległe Państwo Chorwackie zakazało używania cyrylicy. Wkrótce rozpoczęto również zamykanie serbskich szkół.
Jugosławia.
Na terenie Jugosławii zapis cyrylicą był stosowany równie często jak zapis łaciński od początku istnienia państwa w roku 1918. Po rozpadzie Jugosławii w roku 1990 cyrylica przestała być używana na terenie Chorwacji, gdzie za oficjalny alfabet uznano zapis łaciński. W krajach takich jak Serbia, Czarnogóra, czy Bośnia i Hercegowina nadal używano alfabetu opartego na cyrylicy.
Konstytucja Serbii z 2006 roku uznaje zapis cyrylicą za jedyny dopuszczalny i oficjalny zapis dokumentów państwowych na terenie całego kraju.
Litery dodatkowe.
Poniżej znajduje się lista liter stworzonych specjalnie na potrzeby zapisu języka serbskiego nie występujących w klasycznej cyrylicy.
Litery Ј, Љ, Њ i Џ zostały użyte również w procesie tworzenia alfabetu macedońskiego. W alfabecie serbskim w przeciwieństwie do innych opartych na cyrylicy nie występują znak miękki ь i znak twardy ъ.

</doc>
<doc id="3880233" url="https://pl.wikipedia.org/wiki?curid=3880233" title="Angela Beadle">
Angela Beadle

Angela Beadle (ur. 9 sierpnia 1993 w Austin) – amerykańska koszykarka występująca na pozycji środkowej, obecnie zawodniczka Elazig Il Ozel Idare.
7 czerwca 2016 została zawodniczką Cosinus Widzewa Łódź. 2 sierpnia 2017 podpisała umowę z zespołem Elazig Il Ozel Idare, występującym w II lidze tureckiej (TKBL).

</doc>
<doc id="3880234" url="https://pl.wikipedia.org/wiki?curid=3880234" title="Stefan Sowiak">
Stefan Sowiak

Stefan Sowiak (ur. 14 stycznia 1907 w Łodzi, zm. 2 czerwca 1959 w Łodzi) – polski piłkarz grający na pozycji napastnika.
Wychowanek Wojskowego Klubu Sportowego, w którym grał do 1927, kiedy to przeszedł do rywala zza miedzy, ŁKS-u Łódź. W barwach tego ostatniego klubu wystąpił w 141 spotkaniach w najwyższej klasie rozgrywkowej, strzelając przy tym 52 bramki.

</doc>
<doc id="3880247" url="https://pl.wikipedia.org/wiki?curid=3880247" title="Herzl Berger">
Herzl Berger

Herzl Berger (hebr.: הרצל ברגר, ur. 31 sierpnia 1904 w Mińsku, zm. 28 sierpnia 1962 w Izraelu) – izraelski prawnik, politolog i polityk, w latach 1951–1962 poseł do Knesetu z listy Mapai.
W wyborach parlamentarnych w 1949 nie dostał się do izraelskiego parlamentu, jednak 5 lutego 1951 objął mandat poselski po rezygnacji Jehudit Simchoni. Zasiadał w Knesetach I, II, III, IV i V kadencji, podczas której zmarł 28 sierpnia 1962. Mandat objął po nim Gidon Ben-Jisra’el

</doc>
<doc id="3880253" url="https://pl.wikipedia.org/wiki?curid=3880253" title="Henryk Sass">
Henryk Sass

Henryk Sass (ur. 24 stycznia 1940) – polski piłkarz i trener.
Wychowanek Łódzkiego Klubu Sportowego, w barwach którego zdobył 15 bramek w najwyższej klasie rozgrywkowej. Pod koniec lat 60. wyjechał do USA, gdzie zakończył karierę w jednym z klubów w Chicago. Po powrocie do kraju zajął się szkoleniem piłkarzy. W 1975 był I trenerem ŁKS-u.
Linki zewnętrzne.
Profil Henryka Sassa na stronie www.worldfootball.net

</doc>
<doc id="3880254" url="https://pl.wikipedia.org/wiki?curid=3880254" title="Konak">
Konak

Konak – reprezentacyjna budowla mieszkalna, rezydencja władcy lub wysokich urzędników państwowych na obszarze Imperium Osmańskiego. 
Architektura.
Plan tradycyjnego konaka osmańskiego w zachodniej Anatolii i na Bałkanach bazuje na czterech ejwanach. Forma ta wywodzi się od kiosku "Çinili Köşk" w Stambule. Większość konaków budowana była z drewna. Pokoje reprezentacyjne lokowano na pierwszym piętrze. Z hali wejściowej, często przykrytej kopułą, prowadziły przejścia do czterech ejwanów. Hala wejściowa bywała półotwarta, spełniając rolę werandy. 
W Anatolii wschodniej tradycyjne konaki wznoszono z kamienia i budowano w stylu syryjskim – dodając dziedziniec i ściśle przestrzegając podziału na część męską – "selamlik" i żeńską – "harem". 
Do XXI w. na Bałkanach i w Turcji zachowało się niewiele oryginalnych osmańskich konaków. 
Konaki bałkańskie były wielopiętrowe, a na wyższych piętrach umieszczano balkony i wykusze. Zazwyczaj parter budowany był z kamienia, pozbawiony okien, a piętra wznoszono w technice szachulcowej i pokrywano tynkiem. Całość nakrywał dach spadowy pokryty suszonymi na słońcu dachówkami o nazwie "çerpik". Domy miały również ozdobne cylindryczne kominy. Konaki miały od 10 do ponad 40 pokoi, odzwierciedlając zamożność właściciela. 

</doc>
<doc id="3880258" url="https://pl.wikipedia.org/wiki?curid=3880258" title="Jicchak Kanew">
Jicchak Kanew

Jicchak Kanew, Icchak Kanew (hebr.: יצחק קנב, ang.: "Yitzhak Kanev", "Itzhak Kanev", ur. 1896 w Melitopolu, (ob. Ukraina) zm. 8 maja 1980) – izraelski polityk, w latach 1950–1951 poseł do Knesetu z listy Mapai.
W wyborach parlamentarnych w 1949 nie dostał się do izraelskiego parlamentu, jednak 20 kwietnia 1950 objął mandat poselski po śmierci Awrahama Tawiwa. Nigdy więcej nie zasiadał w Knesecie.
Laureat Nagrody Izraela (1962).

</doc>
<doc id="3880259" url="https://pl.wikipedia.org/wiki?curid=3880259" title="Jicchak Kanaw">
Jicchak Kanaw



</doc>
<doc id="3880260" url="https://pl.wikipedia.org/wiki?curid=3880260" title="Icchak Kanew">
Icchak Kanew



</doc>
<doc id="3880261" url="https://pl.wikipedia.org/wiki?curid=3880261" title="Yitzhak Kanev">
Yitzhak Kanev



</doc>
<doc id="3880262" url="https://pl.wikipedia.org/wiki?curid=3880262" title="Itzhak Kanev">
Itzhak Kanev



</doc>
<doc id="3880263" url="https://pl.wikipedia.org/wiki?curid=3880263" title="Clemens Leitner">
Clemens Leitner

Clemens Leitner (ur. 7 listopada 1998 w Stams) – austriacki skoczek narciarski, reprezentant klubu Nordic Team Absam. Indywidualny brązowy medalista mistrzostw świata juniorów z 2018, w drużynie zdobywca dwóch srebrnych i brązowego medalu (2017–2018). Drużynowy brązowy medalista zimowego olimpijskiego festiwalu młodzieży Europy oraz zimowych igrzysk olimpijskich młodzieży. Zwycięzca Pucharu Kontynentalnego 2019/2020.
Jego starszy brat, Felix, jest biathlonistą.
Przebieg kariery.
Wystąpił na Zimowym Olimpijskim Festiwalu Młodzieży Europy 2015. Zajął tam 23. miejsce indywidualnie, 5. miejsce w konkursie drużyn mieszanych, a w drużynowych zawodach mężczyzn zdobył brązowy medal. W lipcu 2015 w Villach zadebiutował w cyklu FIS Cup, dwukrotnie zajmując 13. pozycję, a w styczniu 2016 w swoim pierwszym starcie w Pucharze Kontynentalnym zajął 22. miejsce. Następnie wystartował w zawodach skoków narciarskich na Zimowych Igrzyskach Olimpijskich Młodzieży 2016, kończąc je na 9. pozycji indywidualnie, a w konkursie drużynowym zdobywając brązowy medal.
W październiku 2016 debiutował w Letnim Grand Prix, zajmując 41. miejsce w konkursie w Hinzenbach. 5 stycznia 2017 wystąpił w kwalifikacjach do zawodów Pucharu Świata w Bischofshofen, nie uzyskując awansu do konkursu głównego. Na Mistrzostwach Świata Juniorów 2017 był 19. indywidualnie, a w zawodach drużynowych zdobył brązowy medal. 4 stycznia 2018 w Innsbrucku zadebiutował w konkursie głównym Pucharu Świata, równocześnie zdobywając pierwsze punkty dzięki zajęciu 29. miejsca. Wystąpił na Mistrzostwach Świata Juniorów 2018, zdobywając brązowy medal w konkursie indywidualnym, srebrny w drużynie męskiej i brązowy w drużynie mieszanej.
W sezonie 2018/2019 w Pucharze Kontynentalnym najwyżej klasyfikowany był na 5. miejscu, w styczniu 2019 w Bischofshofen. W Pucharze Świata w czterech startach nie zdobył punktów. W sierpniu 2019 zdobył pierwsze punkty Letniego Grand Prix, zajmując 16. miejsce w konkursie w Zakopanem, a we wrześniu 2019 zajął 3. miejsce w zawodach Letniego Pucharu Kontynentalnego w Lillehammer. W zimowej części sezonu 2019/2020 raz zdobył punkty Pucharu Świata – był 25. w konkursie 68. Turnieju Czterech Skoczni w Bischofshofen. Z kolei w Pucharze Kontynentalnym 2019/2020 pięciokrotnie zajął pierwsze miejsce, dwukrotnie drugie i raz trzecie. Odniósł zwycięstwo w całym cyklu, z 1085 punktami o 154 wyprzedzając swojego rodaka Clemensa Aignera.
W ramach Pucharu Świata 2020/2021 trzykrotnie zdobył punkty. Najwyżej sklasyfikowany był na 19. miejscu, w listopadowych zawodach w Ruce. W Pucharze Kontynentalnym 2020/2021 raz stanął na podium – w grudniu 2020, również w Ruce, zajął 3. miejsce. Wobec serii zakażeń wirusem SARS-CoV-2 w kadrze austriackiej został powołany na Mistrzostwa Świata w Lotach Narciarskich 2020, ale ostatecznie nie wystąpił w żadnym konkursie.
W sezonie 2021/2022 w Pucharze Kontynentalnym najwyżej klasyfikowany był na 8. pozycji latem i na 10. w zimowej części sezonu.

</doc>
<doc id="3880268" url="https://pl.wikipedia.org/wiki?curid=3880268" title="Carpina">
Carpina

Carpina – miasto w Brazylii, w stanie Pernambuco.

</doc>
<doc id="3880272" url="https://pl.wikipedia.org/wiki?curid=3880272" title="Janusz Rakowski">
Janusz Rakowski

Janusz Rakowski (ur. 18 listopada 1902 w Godziszowie, zm. 19 września 2001 w Zurychu) – polski prawnik, doktor ekonomii, działacz niepodległościowy i społeczny, urzędnik państwowy w II Rzeczypospolitej, współtwórca Centralnego Okręgu Przemysłowego, działacz organizacji polonijnych w Szwajcarii.
Życiorys.
Janusz Rakowski już w czasie nauki w gimnazjum w Lublinie aktywnie uczestniczył w tajnych polskich młodzieżowych organizacjach niepodległościowych: Organizacji Młodzieży Narodowej Szkół Średnich i Związku Młodzieży Polskiej „Przyszłość” („Pet”), a następnie Związku Młodzieży Polskiej „Zet”. W listopadzie 1918 roku był jednym z instruktorów harcerskich dowodzących Batalionem Harcerskim Wojska Polskiego. W czasie wojny polsko-bolszewickiej ochotniczo walczył w 7 Pułku Ułanów Lubelskich.
Po 1921 roku przeniósł się na stałe z Lublina do Warszawy, gdzie w 1927 roku ukończył studia na Wydziale Prawa Uniwersytetu Warszawskiego. W czasie studiów był czołowym działaczem Akademickiego Związku Młodzieży Postępowej i (w 1924 roku) prezesem Centralnego Komitetu Akademickiego i Warszawskiej Rady Akademickiej. W 1925 roku wstąpił do Narodowej Partii Robotniczej. Kontynuował swoje zaangażowanie w OMN (był wiceprezesem Wydziału Wykonawczego OMN w 1925 roku) i „Zet” (w 1925 roku był członkiem jego Centralizacji). Po studiach pracował w dziennikarstwie, później w związkach zawodowych. W 1931 roku przeszedł do służby państwowej: w latach 1931–1935 pracował jako zastępca szefa biura prasowego Prezydium Rady Ministrów ds. gospodarczych. W latach 1935–1938 był zastępcą dyrektora i naczelnikiem Wydziału Prezydialnego, a od końca 1938 dyrektorem Gabinetu Ministra Skarbu i wicepremiera Eugeniusza Kwiatkowskiego.
W 1927 roku był współtwórcą i pierwszym prezesem Związku Polskiej Młodzieży Demokratycznej. Był również czołowym działaczem tajnego Związku Patriotycznego i Seniorem OMN, a z ich ramienia – członkiem Związku Naprawy Rzeczypospolitej. Do 1939 członek Zarządu Głównego Towarzystwa Rozwoju Ziem Wschodnich.
Po wybuchu II wojny światowej został ewakuowany razem z rządem RP do Rumunii, gdzie został internowany. Zimą przedostał się do Francji i w styczniu 1940 roku zgłosił się do Wojska Polskiego i dostał przydział do 2 Dywizji Strzelców Pieszych. Po upadku Francji przekroczył z pułkiem granicę szwajcarską, gdzie ponownie został internowany. Będąc oficerem oświatowym prowadził wykłady z ekonomii na uniwersytecie obozowym w Winterthurze. Po wojnie uzyskał doktorat z ekonomii na uniwersytecie w Zurychu. Pozostał w Szwajcarii. Aż do przejścia na emeryturę pracował jako urzędnik bankowy w Zurychu, gdzie mieszkał.
Był założycielem i wieloletnim prezesem Zarządu Głównego Stowarzyszenia Polskich Kombatantów w Szwajcarii oraz organizatorem i pierwszym prezesem Związku Organizacji Polskich w Szwajcarii. W 1949 roku był wiceprzewodniczącym II Zjazdu Zjednoczenia Polskiego Uchodźstwa Wojennego w Paryżu. W latach 1953 i 1957 przewodniczył światowym Zjazdom Stowarzyszenia Polskich Kombatantów w Londynie. Od 1964 roku przez 11 lat był delegatem Rządu Rzeczypospolitej Polskiej na uchodźstwie na Szwajcarię. Był członkiem Polskiego Towarzystwa Naukowego na Obczyźnie, Instytutu Polskiego w Londynie, Instytutu Józefa Piłsudskiego w Londynie i w Nowym Jorku.
Dorobek twórczy.
Janusz Rakowski był autorem wielu prac naukowych i historycznych, m.in.:
Życie prywatne.
Janusz Rakowski był dwukrotnie żonaty, po śmierci pierwszej żony (z którą ożenił się przed 1933 rokiem), Mieczysławy z domu Cholewińskiej, ożenił się w 1957 roku z Marią Bronisławą Jadwigą Zofią Turską (1910–1998).
Pasjonował się historią i malarstwem.

</doc>
<doc id="3880273" url="https://pl.wikipedia.org/wiki?curid=3880273" title="Hylatomus">
Hylatomus



</doc>
<doc id="3880276" url="https://pl.wikipedia.org/wiki?curid=3880276" title="Kazimierz Kujda">
Kazimierz Kujda

Kazimierz Stanisław Kujda (ur. 14 czerwca 1952 w Babicach) – polski inżynier, ekonomista i polityk, doktor nauk technicznych (1986). W latach 2000–2002, 2006–2008 i 2015–2019 prezes Narodowego Funduszu Ochrony Środowiska i Gospodarki Wodnej.
Życiorys.
Syn Ludwika. Jest absolwentem Wydziału Elektrycznego Politechniki Warszawskiej oraz Wydziału Ekonomiki Produkcji Szkoły Głównej Planowania i Statystyki w Warszawie. Uzyskał również dyplom MBA w Centrum Kształcenia Menedżerów przy Wydziale Zarządzania Uniwersytetu Warszawskiego.
Od 1973 należał do Socjalistycznego Związku Studentów Polskich. W latach 1979–1987 był zarejestrowany jako tajny współpracownik Służby Bezpieczeństwa o pseudonimie „Ryszard”. Od 1979 do 1981 utrzymywał regularne kontakty z oficerem prowadzącym. Po powrocie z wyjazdu zagranicznego, w 1983 zażądał zaprzestania współpracy. W późniejszym oświadczeniu lustracyjnym zataił fakt współpracy.
W 1986 uzyskał stopień doktora nauk technicznych na Wydziale Elektrycznym Politechniki Warszawskiej. W 1998 rozpoczął pracę w Narodowym Funduszu Ochrony Środowiska i Gospodarki Wodnej. W latach 1998–2000 i 2005–2006 był zastępcą prezesa zarządu Funduszu, a jego prezesem w latach 2000–2002, 2006–2008 i ponownie od 2015 do 2019. W latach 1998–2001 i w 2006 był członkiem Rady Nadzorczej Banku Ochrony Środowiska S.A.
W latach 1995–1998 oraz 2008–2015 pełnił funkcję prezesa zarządu spółki Srebrna. Był także rektorem Szkoły Wyższej im. Bogdana Jańskiego w Warszawie (2004–2005) oraz rektorem Wyższej Szkoły Zarządzania i Przedsiębiorczości im. Bogdana Jańskiego w Łomży (2004–2007). Zasiadał w zarządzie Fundacji Prasowej „Solidarność” i zarządzie spółki Słowo Niezależne. W październiku 2015 został powołany przez Andrzeja Dudę w skład Narodowej Rady Rozwoju.
18 grudnia 2015 został przez ministra środowiska Jana Szyszkę powołany na stanowisko prezesa Narodowego Funduszu Ochrony Środowiska i Gospodarki Wodnej. 12 lutego 2019 złożył dymisję z tego stanowiska. Dwa dni później rzecznik prezydenta RP Błażej Spychalski poinformował, że Kazimierz Kujda został zawieszony w członkostwie Narodowej Rady Rozwoju po doniesieniach medialnych o kłamstwie lustracyjnym i współpracy z SB. W lutym 2021 IPN oficjalnie potwierdził tajną współpracę Kazimierza Kujdy ze Służbą bezpieczeństwa PRL. W październiku 2021 został przewodniczącym Rady Nadzorczej Polskiej Spółki Gazownictwa. 14 czerwca 2022 Sąd Okręgowy w Warszawie uznał Kazimierza Kujdę za kłamcę lustracyjnego.

</doc>
<doc id="3880279" url="https://pl.wikipedia.org/wiki?curid=3880279" title="Hylatomus pileatus">
Hylatomus pileatus



</doc>
<doc id="3880280" url="https://pl.wikipedia.org/wiki?curid=3880280" title="Uniwersytety w Serbii">
Uniwersytety w Serbii



</doc>
<doc id="3880281" url="https://pl.wikipedia.org/wiki?curid=3880281" title="Asymmetric Numeral Systems">
Asymmetric Numeral Systems

Asymmetric Numeral Systems (asymetryczne systemy liczbowe, ANS) – rodzina kodowań entropijnych wprowadzonych przez dr. Jarosława Dudę na przestrzeni lat 2006–2014, używanych w kompresji danych od 2014 roku z powodu poprawionej wydajności w porównaniu z używanymi dotychczas metodami: ANS pozwala połączyć stopień kompresji kodowania arytmetycznego (używa praktycznie dokładnych prawdopodobieństw), z kosztem przetwarzania podobnym jak w kodowaniu Huffmana (przybliżającym prawdopodobieństwa potęgami 1/2). W wariancie tANS jest to osiągnięte przez skonstruowanie automatu skończonego w celu przetwarzania dużego alfabetu bez użycia mnożenia.
ANS jest m.in. użyte w kompresorze Zstandard z Facebook (także używany m.in. w jądrze systemu Linux, Android, został opublikowany jako dla MIME i HTTP), w kompresorze LZFSE z Apple, kompresorze 3D Draco i obrazu PIK z Google, kompresorze DNA CRAM z SAMtools, kompresorze DivANS z Dropbox, Microsoft BCPack kompresji tekstur (komponent DirectX), oraz w standardzie kompresji obrazu JPEG XL.
Podstawową koncepcją ANS jest zapisanie informacji w pojedynczej liczbie naturalnej formula_1 W standardowym systemie liczbowym możemy dodać bit informacji formula_2 do informacji już zawartej w liczbie formula_3 poprzez wstawienie go na ostatniej pozycji, prowadząc do liczby formula_4 Dla kodowania entropijnego jest to optymalne o ile formula_5 ANS uogólnia ten proces do dowolnego zestawu symboli formula_6 z założonym rozkładem prawdopodobieństwa formula_7 Nowa liczba formula_8 jest rezultatem dodania informacji z formula_9 do liczby formula_3 używając przybliżonej zależności: formula_11 Równoważnie: formula_12 gdzie formula_13 jest ilością bitów informacji zapisanych w liczbie formula_3 oraz formula_15 jest ilością bitów zawartą w symbolu formula_16
Reguła kodowania jest ustalana poprzez podział zbioru liczb naturalnych na rozłączne podzbiory odpowiadające poszczególnym symbolom – jak na liczby parzyste i nieparzyste, ale tym razem z gęstościami odpowiadającymi założonemu rozkładowi prawdopodobieństwa symboli. Żeby dodać informację z symbolu formula_9 do informacji już zapisanej w aktualnej liczbie formula_18 przechodzimy do liczby formula_19 będącej formula_3-tym wystąpieniem z formula_9-tego podzbioru.
Kilka różnych sposobów jest wykorzystywanych, żeby użyć ANS w praktyce – bezpośrednie formuły matematyczne dla kroku kodowania i dekodowania (warianty uABS i rANS), lub można w całości stablicować zachowanie (wariant tANS). Żeby zapobiec ucieczce formula_3 do nieskończoności, używana jest renormalizacja – przesłanie najmłodszych bitów do lub ze strumienia.
Wariant uANS (uniform binary).
Dla dwuelementowego alfabetu oraz rozkładu prawdopodobieństwa formula_23 możemy użyć wariantu uABS, który dokonuje podziału zbioru liczb naturalnych prawie jednorodnie z powyższymi gęstościami. Do pozycji formula_3 chcemy mniej więcej formula_25 wystąpień odpowiedników liczb nieparzystych (dla formula_26). Możemy wybrać tę liczbę jako formula_27 dostając formula_28 Ostatecznie dostajemy poniższe funkcje dla kroku kodowania/dekodowania.
Krok dekodowania uABS:
s = ceil((x+1)*p) - ceil(x*p) // 0 if fract(x*p) &lt; 1-p, else 1
if s = 0 then x = x - ceil(x*p)
if s = 1 then x = ceil(x*p) 
Krok kodowania uABS:
if s = 0 then x = ceil((x+1)/(1-p)) - 1
if s = 1 then x = floor(x/p) 
Dla formula_29 dostajemy standardowy system dwójkowy (z zamienionymi 0 i 1). Dla innych formula_30 staje się on zoptymalizowany dla danego rozkładu prawdopodobieństwa. Na przykład dla formula_31 powyższe formuły prowadzą do tabelki dla małych wartości formula_32
Symbol formula_33 odpowiada podzbiorowi liczb naturalnych o gęstości formula_34 które w powyższej tabelce są pozycjami formula_35 Jako że formula_36 te pozycje zwiększają się o 3 lub 4. Ponieważ tutaj formula_37 wzorzec symboli powtarza się co 10 pozycji.
Wartość formula_38 dostajemy biorąc wiersz odpowiadający danemu symbolowi formula_39 z którego wybieramy zadane formula_1 Wtedy wartość w górnym wierszu daje formula_41 Na przykład formula_42 przechodząc od środkowego do górnego wiersza.
Wyobraźmy sobie kodowanie sekwencji '0100' zaczynając od formula_43 Najpierw formula_44 prowadzi do formula_45 potem formula_33 do formula_47 potem formula_44 do formula_49 a na końcu formula_44 do formula_51 Używając funkcji dekodującej formula_52 na tym ostatnim formula_18 możemy odtworzyć zakodowaną sekwencję symboli w odwrotnej kolejności. Żeby użyć powyższej tabelki w tym celu, formula_8 w pierwszym wierszu determinuje kolumnę, dla której niepusta wartość poniżej określa formula_9 i formula_1
W zwykłym systemie dwójkowym: używając reguły formula_57 dla powyższego ciągu symboli przeszlibyśmy przez odpowiednio formula_58 Czyli zakodowalibyśmy ten ciąg w liczbie formula_59 która jest bardziej kosztowna do zapisania niż formula_60 (otrzymane dla uABS) ze względu na gorsze zoptymalizowanie dla rozkładu prawdopodobieństwa kodowanego ciągu.
Wariant przedziałowy (rANS: range ANS) i strumieniowanie.
Wariant rANS także używa formuł arytmetycznych, ale pozwala na bezpośrednie operowanie na dowolnie dużym alfabecie. Dzieli on zbiór liczb naturalnych na przedziały o długościach formula_61 dalej każdy z nich w identyczny sposób dzieli na podprzedziały o założonych proporcjach.
Zaczynamy od kwantyzacji rozkładu prawdopodobieństwa do ułamków o mianowniku formula_61 gdzie formula_63 jest wybrane (zwykle 8-12 bitów): formula_64 dla pewnych liczb naturalnych formula_65 (wielkości podprzedziałów).
Oznaczmy formula_66 dystrybuantę: formula_67 oznaczmy funkcję (zazwyczaj stablicowaną):
codice_1.
Teraz funkcja kodująca rANS to:
codice_2
Dekodująca:
codice_3
codice_4
W ten sposób kodujemy ciąg symboli do dużej liczby naturalnej formula_1 Żeby uniknąć arytmetyki na dużych liczbach wykorzystujemy wersję strumieniową: wymuszamy formula_69 poprzez renormalizację – wysyłanie do (lub z) strumienia najmniej znaczących bitów formula_3 (zazwyczaj formula_71 i formula_72 są potęgami 2).
W wariancie rANS liczba (stan) formula_3 jest na przykład 32-bitowa. Dla 16-bitowej renormalizacji, formula_74 dekoder uzupełnia najmniej znaczące bity ze strumienia kiedy zachodzi taka potrzeba:
codice_5
Wariant stablicowany (tANS: tabled ANS).
Wariant tANS umieszcza całe zachowanie (też renormalizację) dla formula_75 w tablicy, dostając automat skończony, unikając w ten sposób mnożenia.
Ostatecznie krok dekodowania może być zapisany jako:
t = decodingTable(x);
x = t.newX + readBits(t.nbBits); //nowy stan
writeSymbol(t.symbol); //zdekodowany symbol 
Krok kodowania:
s = ReadSymbol();
nbBits = (x + ns[s]) » r; // bitów do renormalizacji
writeBits(x, nbBits); // wyślij najmłodsze bity do strumienia
x = encodingTable[start[s] + (x » nbBits)]; 
Konkretne kodowanie tANS jest określone przez przyporządkowanie symbolu do każdej pozycji formula_76 Ilości wystąpień symboli powinny być proporcjonalne do założonych prawdopodobieństw. Na przykład dla rozkładu Pr(a)=3/8, Pr(b)=1/8, Pr(c)=2/8, Pr(d)=2/8 można wybrać przyporządkowanie „abdacdac”. Jeśli symbole są przyporządkowane w przedziałach, których długości są potęgami 2, dostaniemy dokładnie kodowanie Huffmana. Na przykład formula_77 formula_78 formula_79 formula_80 dostalibyśmy dla tANS z przyporządkowaniem „aaaabcdd”.

</doc>
<doc id="3880283" url="https://pl.wikipedia.org/wiki?curid=3880283" title="Mieczysław Sienkiewicz">
Mieczysław Sienkiewicz

Mieczysław Sienkiewicz (ur. 15 lutego 1919 w Wilnie, zm. 2 marca 1975 w Siemiatyczach) – polski piłkarz oraz hokeista, reprezentant kraju.
Hokeista.
Jako hokeista występował na pozycji bramkarza. Od 1934 do 1945 przywdziewał barwy wileńskich klubów (AZS, Ognisko, ŁGSF) oraz - już po II wojnie światowej - ŁKS-u Łódź (wicemistrz kraju w 1946), a także klubów bydgoskich (m.in. Polonia Bydgoszcz).
Sześć razy wystąpił w reprezentacji Polski, w tym na mistrzostwach świata w Pradze w 1947.
Piłkarz.
Był wychowankiem Śmigłego Wilno (1934-1939), w barwach którego wystąpił 1 raz w najwyższej klasie rozgrywkowej w 1938. Ponadto w okresie 1940-1945 grał w innych wileńskich klubach (Dinamo, Spartak, Meistas), a po 1945 w Zjednoczonych Łódź i ŁKS-ie Łódź. Na boisku występował najczęściej jako bramkarz, sporadycznie jako napastnik.

</doc>
<doc id="3880288" url="https://pl.wikipedia.org/wiki?curid=3880288" title="Cuts Like a Knife">
Cuts Like a Knife

Cuts Like a Knife – wydany w 1983 roku trzeci studyjny album kanadyjskiego artysty rockowego Bryana Adamsa.
Lista utworów.
Wszystkie utwory napisane przez Bryana Adamsa i Jima Vallance (poza utworami z wymienionym innym autorem).

</doc>
<doc id="3880290" url="https://pl.wikipedia.org/wiki?curid=3880290" title="Władysław Pegza">
Władysław Pegza

Władysław Mikołaj Pegza (ur. 26 maja 1908 w Łodzi, zm. 25 stycznia 2004 w Łodzi) – polski piłkarz grający na pozycji pomocnika.
Wychowanek Łódzkiego Klubu Sportowego, który był wierny jego barwom przez całą karierę piłkarską. W 1951 krótko był także trenerem klubu.
Brat Wacława Pegzy, piłkarza, a potem trenera ŁKS-u.

</doc>
<doc id="3880291" url="https://pl.wikipedia.org/wiki?curid=3880291" title="Authentic">
Authentic

Authentic – trzynasty studyjny album amerykańskiego rapera i aktora LL Cool Ja. Ogólnoświatowa premiera odbyła się 30 kwietnia 2013 roku. Wydawnictwo ukazało się nakładem wytwórni S-BRO Music Group oraz 429 Records. Była to pierwsza płyta rapera nie wydana w Def Jam Recordings. Pierwotny tytuł wydawnictwa: "Authentic Hip-Hop".
Wśród gości na albumie udzielili się Fitz and The Tantrums, Eddie Van Halen, Snoop Dogg, Fatman Scoop, Seal, Charlie Wilson, Melody Thornton, Earth, Wind &amp; Fire, Bootsy Collins, Travis Barker, Chuck D, Tom Morello, Z-Trip, Mickey Shiloh, Monica oraz Brad Paisley. Pierwszy singel zatytułowany „Whaddup” ukazał się 11 lutego 2013 roku.
Sprzedaż.
„Autentyk” zadebiutował na 23. miejscu amerykańskiej listy sprzedaży Billboard 200 ze sprzedażą 14 000 egzemplarzy. W następnym tygodniu sprzedano 5500 kopii. Ostatecznie sprzedaż płyty wyniosła 26 000 egzemplarzy.
Lista utworów.
Źródło.

</doc>
<doc id="3880293" url="https://pl.wikipedia.org/wiki?curid=3880293" title="Puchar Ameryki Północnej w narciarstwie alpejskim mężczyzn 2016/2017">
Puchar Ameryki Północnej w narciarstwie alpejskim mężczyzn 2016/2017

Puchar Ameryki Północnej w narciarstwie alpejskim mężczyzn w sezonie 2016/2016 to 47. edycja tego cyklu. Pierwsze zawody odbyły się 7 grudnia 2016 roku w kanadyjskim Lake Louise, a ostatnie rozegrane zostały 23 marca 2017 roku w amerykańskim Sugarloaf.

</doc>
<doc id="3880295" url="https://pl.wikipedia.org/wiki?curid=3880295" title="Santo Condorelli">
Santo Condorelli

Santo Condorelli (ur. 17 stycznia 1995 w Kitahiroshimie) – włosko-kanadyjski pływak specjalizujący się w stylu dowolnym i motylkowym, wicemistrz olimpijski w sztafecie, medalista mistrzostw świata i igrzysk panamerykańskich. W latach 2012-2017 reprezentował Kanadę, od 2018 roku występuje w barwach Włoch.
Kariera pływacka.
Igrzyska Panamerykańskie 2015.
Na igrzyskach panamerykańskich w Toronto zdobył cztery medale. Na dystansie 100 m stylem dowolnym uzyskał czas 48,57 i wywalczył srebro. W konkurencji 100 m stylem motylkowym uplasował się na trzecim miejscu (52,42). Płynął także w sztafecie kraulowej 4 × 100 m, w której zdobył srebrny medal oraz w sztafecie 4 × 100 m stylem zmiennym, gdzie Kanadyjczycy wywalczyli brąz.
Mistrzostwa Świata w Pływaniu 2015.
Dwa tygodnie później, wystartował na mistrzostwach świata w Kazaniu i wraz z Yurim Kisilem, Chantal van Landeghem i Sandrine Mainville zdobył brązowy medal w sztafecie mieszanej 4 × 100 m stylem dowolnym. W konkurencji 100 m kraulem z czasem 48,19 był czwarty. W półfinale 50 m stylem motylkowym pomimo ustanowienia nowego rekordu Kanady (23,30) nie awansował do finału i ostatecznie zajął dziewiątą pozycję. Płynął też w sztafetach mężczyzn 4 × 100 m stylem dowolnym (8. miejsce) i 4 × 100 m stylem zmiennym (13. miejsce).
Letnie Igrzyska Olimpijskie 2016.
Podczas igrzysk olimpijskich w Rio de Janeiro na dystansie 100 m stylem dowolnym uzyskał czas 47,88 i ze stratą 0,03 s do Nathana Adriana zajął czwarte miejsce. W konkurencji 50 m kraulem z czasem 21,97 był dwunasty. W półfinale 100 m stylem motylkowym pobił rekord Kanady (51,83), ale nie zakwalifikował się do finału, zajmując dwunaste miejsce. Condorelli uczestniczył także w wyścigu sztafet 4 × 100 m stylem dowolnym mężczyzn, w którym Kanadyjczycy uplasowali się na siódmej pozycji.
Rytuały.
Aby zwiększyć swoją pewność siebie, przed startem Condorelli pokazuje środkowy palec swojemu ojcu, który odwzajemnia ten gest.

</doc>
<doc id="3880298" url="https://pl.wikipedia.org/wiki?curid=3880298" title="Tomasz Romaniuk">
Tomasz Romaniuk

Tomasz Romaniuk, urodzony jako Tomasz Buc (ur. 8 kwietnia 1974 w Brzegu Dolnym) – polski piłkarz występujący na pozycji obrońcy. 
Przebieg kariery.
Urodził się w Brzegu Dolnym, gdzie zaczął uczęszczać na treningi w jednym z tamtejszych klubów. W wieku 21. lat przeniósł się do Ślęzy Wrocław, a następnie do ŁKS Łódź, z którym zdobył mistrzostwo Polski (jeden mecz w sezonie 1997/1998). Kolejne kluby w jego przygodzie z piłką to m.in. Zagłębie Lubin, Pogoń Szczecin, Piotrcovia Piotrków Trybunalski, belgijskie Royal Charleroi i RFC Liège. Obecnie gra w jednym z amatorskich klubów w Austrii.
W polskiej ekstraklasie Romaniuk rozegrał 57 spotkań, strzelając przy tym 3 bramki.

</doc>
<doc id="3880299" url="https://pl.wikipedia.org/wiki?curid=3880299" title="Jan Harmata">
Jan Harmata

Jan Harmata (ur. 10 maja 1925 w Oświęcimiu, zm. 7 maja 1982 w Warszawie) – polski lekkoatleta, specjalista rzutu młotem.
Dwukrotnie wystąpił na Akademickich Mistrzostwach Świata (UIE). W 1953 w Bukareszcie zajął 7. miejsce w rzucie młotem, zaś w 1955 w Warszawie był w tej konkurencji dziewiąty.
Był mistrzem Polski w rzucie młotem w 1953 oraz brązowym medalistą w 1951.
21 września 1953 w Warszawie ustanowił rekord Polski wynikiem 55,83 m.
W 1953 wystąpił w meczu reprezentacji Polski z reprezentacją NRD, zajmując 2. miejsce.
Rekordy życiowe:
Był zawodnikiem Floty Gdynia (1949–1951), Legii Warszawa (1952 i 1954-1959) oraz Lublinianki (1953). Po zakończeniu wyczynowego uprawiania sportu był trenerem w Legii Warszawa.

</doc>
<doc id="3880301" url="https://pl.wikipedia.org/wiki?curid=3880301" title="Menachem Racon">
Menachem Racon

Menachem Racon (hebr.: מנחם רצון, ang.: "Menachem Ratzon", ur. 5 sierpnia 1919 w Petach Tikwie, zm. 12 listopada 1987) – izraelski polityk, w 1951 poseł do Knesetu z listy Mapam.
Działacz Histadrutu. W wyborach parlamentarnych w 1949 nie dostał się do izraelskiego parlamentu, jednak 10 kwietnia 1951 objął mandat poselski po rezygnacji Dowa Bar-Nira. Nigdy więcej nie zasiadał w Knesecie.

</doc>
<doc id="3880302" url="https://pl.wikipedia.org/wiki?curid=3880302" title="Menachem Ratzon">
Menachem Ratzon



</doc>
<doc id="3880309" url="https://pl.wikipedia.org/wiki?curid=3880309" title="Cerkiew Spotkania Pańskiego w Kožanach">
Cerkiew Spotkania Pańskiego w Kožanach

Cerkiew Spotkania Pańskiego w Kožanach – drewniana greckokatolicka cerkiew filialna zbudowana w 1760 w Kožanach.
Należy do parafii Beloveža, dekanatu Bardejów w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury.
Historia.
Czas powstania cerkwi nie jest ściśle ustalony. Zbudowano ją prawdopodobnie w 1698, choć niektórzy badacze przyjmują inną datę, późniejszą bo drugą połowę XVIII w. Była kilkakrotnie remontowana i przebudowywana. Między innymi restaurowana po 1945, w latach 1969–71 odnowiono polichromię i ostatnio odnowiona w 2004.
Architektura i wyposażenie.
Jest to budowla drewniana konstrukcji zrębowej, orientowana, dwudzielna. Prezbiterium nieduże, mniejsze od nawy, na planie kwadratu, zamknięte prostokątnie. Brak oddzielnego zrębowego babińca. Nawa szersza prostokątna, od jej zachodniej strony wieża słupowo-ramowa o pochyłych ścianach z izbicą. Na wieży dzwony; jeden z nich datowany na 1406, należy do najstarszych we wschodniej Słowacji. Nad prezbiterium dach trójspadowy, nad nawą łamany namiotowy. Dachy pokryte gontem, ściany oszalowane.
Wewnątrz zrębowe kopuły w nawie i prezbiterium. Wnętrze nawy i prezbiterium zdobi polichromia figuralna i ornamentalna z 1797. W ozdobnych kartuszach ukazane są sceny biblijne i postaci świętych. Na wschodniej ścianie sanktuarium przedstawienie Chrystusa z krzyżem i aniołami, na południowej Opieki Matki Bożej. W nawie Ukrzyżowanie, sceny z życia Adama i Ewy, wizerunki apostołów. Dekoracja malarska kopuły to przedstawienie koronacji Matki Bożej, czterech ewangelistów i trzech hierarchów.
Ikonostas o nietypowym układzie składa się z ikon z różnych okresów. Najstarsze są malowidła na predellach poniżej ikon namiestnych: Chrystusa Pantokratora i Spotkania Pańskiego z XVII w. 
Fundatorem polichromii był Adam Čajka, a niektórych ikon ikonostasu Ignacy Čajka. 

</doc>
<doc id="3880313" url="https://pl.wikipedia.org/wiki?curid=3880313" title="Dawid Liwszic">
Dawid Liwszic

Dawid Liwszic (hebr.: דוד ליבשיץ, ang.: "David Livschitz", ur. 12 maja 1897 w Rosji, zm. 30 października 1973) – izraelski polityk, w latach 1951–1959 poseł do Knesetu z listy Mapam.
W wyborach parlamentarnych w 1949 nie dostał się do izraelskiego parlamentu, jednak 12 kwietnia 1951 objął mandat poselski po rezygnacji Jicchaka Tabenkina. W wyborach, które odbyły się 30 lipca udało mu się dokonać reelekcji. W trakcie tej kadencji opuścił Mapam, przez jakiś czas należał do efemerycznej partii Achdut ha-Awoda – Frakcja Niezależna, by ostatecznie dołączyć do Mapai. Z listy tego ugrupowania w wyborach w 1955 ponownie dostał się do parlamentu.

</doc>
<doc id="3880314" url="https://pl.wikipedia.org/wiki?curid=3880314" title="David Livschitz">
David Livschitz



</doc>
<doc id="3880315" url="https://pl.wikipedia.org/wiki?curid=3880315" title="Koreańska fala">
Koreańska fala

Koreańska fala (hangul: 한류; hancha: 韓流; RR: "hallyu"; MR: "hallyu", dosł. „przypływ Korei”) – wzrost globalnej popularności kultury Korei Południowej zauważalny od 1990 roku. Początkowo napędzana przez rozprzestrzenianie się seriali koreańskich i K-popu po całej Wschodniej, Południowej i Południowo-Wschodniej Azji w swoich początkowych etapach, koreańska fala rozwinęła się wraz z rozwojem regionalnym na zjawisko globalne, rozprzestrzeniane przez Internet, media społecznościowe i proliferację teledysków K-popowych w serwisie YouTube.
Od początku XXI wieku Korea Południowa stała się głównym eksporterem kultury popularnej i turystyki, aspektów, które stały się istotną częścią rozkwitającej gospodarki. Rosnąca popularność koreańskiej popkultury w wielu częściach świata skłoniła rząd Korei Południowej do wspierania swoich przemysłów kreatywnych poprzez subwencje i dofinansowania dla startupów, jako formę „soft power”, i w celu zostania jednym z największych na świecie eksporterów kultury, niszy zdominowanej przez Stany Zjednoczone przez prawie sto lat.
Znaczna część sukcesu koreańskiej fali zawdzięcza po części rozwojowi usług społecznościowych i internetowych platform udostępniania wideo, takich jak YouTube, które pozwoliły koreańskiemu przemysłowi rozrywkowemu dotrzeć do znacznej zagranicznej publiczności. Wykorzystanie tych środków w ułatwiło promowanie, dystrybucję i konsumpcję różnych form rozrywki (i w szczególności K-popu) przyczyniając się do gwałtownego wzrostu ich popularności na całym świecie od połowy lat 2000–2009.
Ogólny zarys.
Koreańskie określenie zjawiska jest neologizmem. Termin "hanryu" (Hangul: 한류), częściej latynizowany jako "hallyu", składa się z dwóch rdzennych słów: "han" (韓) mniej więcej oznacza „koreański”, natomiast "liu" lub "ryu" (流) oznacza „płynąć” lub „fala”, odnosi się do rozpowszechniania kultury koreańskiej.
Pojęcie koreańskiej fali obejmuje globalną wiedzę o różnych aspektach kultury Korei Południowej, w tym filmy i telewizję (zwłaszcza seriale koreańskie), K-pop, manhwy, język koreański, modę, koreańską kuchnię oraz sporty elektroniczne i gry komputerowe. Amerykański politolog Joseph Nye zinterpretował koreańską falę jako „rosnącą popularność wszystkiego co koreańskie, od mody i filmu po muzykę i kuchnię”.
Historia.
1950–1995: Powstanie przemysłu kulturowego.
Po wojnie koreańskiej (1950–1953) oraz podpisaniu rozejmu w 1953 roku, Korea Południowa doświadczyła okresu szybkiego wzrostu gospodarczego znanego jako cud na rzece Han.
Podczas prezydentury Park Chung-hee do przemysłu filmowego w Korei Południowej zostało wprowadzone tzw. „screen quota”, by ograniczyć liczbę zagranicznych filmów wyświetlanych w kinach. Miała ona na celu wyeliminowanie konkurencji pomiędzy krajowymi i zagranicznymi filmami blockbusterowymi. Jednak w 1986 roku Motion Picture Association of America wniosło skargę do Senatu Stanów Zjednoczonych dotyczącą przepisów narzuconych przez rząd Korei Południowej, który został zmuszony do zniesienia ograniczeń. W 1988 roku 20th Century Fox stał się pierwszym amerykańskim studiem filmowym, które założyło biuro dystrybucji w Korei Południowej, następnymi były Warner Bros. (1989), Columbia Pictures (1990) i Walt Disney (1993).
Do 1994 roku udział Hollywoodu w południowokoreańskim rynku filmowym osiągnął szczyt na poziomie około 80%, a udział krajowego przemysłu filmowego spadł do jedynie 15,9%. W tym samym roku prezydent Kim Young-sam otrzymał od swoich doradców raport, z którego wynikało, że całkowite przychody wygenerowane przez film "Park Jurajski" (a także m.in. gadżety i licencje) przewyższyły dochód ze sprzedaży 1,5 miliona samochodów Hyundaia, firmy będącej dumą narodową. Zwróciło to uwagę rządu na potencjał finansowy i wizerunkowy tkwiący w kulturze popularnej i mediach. Efektem raportu było powstanie biura przemysłu kulturowego w Ministerstwie Kultury i Sportu, aby móc rozwijać krajowy sektor mediów.
1996–1999: Rozwój przemysłu kulturowego.
Azjatycki kryzys finansowy, który rozpoczął się w czerwcu 1997 r., doprowadził do znacznych strat w sektorze produkcyjnym, co skłoniło niektóre z firm do przejścia w branżę rozrywkową.
Koreańska fala ma swoje początki gdzieś ok. 1997 roku, kiedy chińska stacja CCTV wyemitowała serial koreański telewizyjny "Sarang-i mwogillae" (pl. "Czym jest miłość"), który okazał się wielkim hitem uzyskując oglądalność najwyższą dla produkcji zagranicznej. W odpowiedzi na duże zainteresowanie, CCTV ponownie wyemitowało serial w 1998 roku w godzinach największej oglądalności i odnotowało drugi wynik pod względem oglądalności w historii chińskiej telewizji. W 1999 roku kolejny koreański serial, "Stars in My Heart", stał się wielkim hitem w Chinach i na Tajwanie. Od tego czasu, koreańskie seriale telewizyjne zajmowały coraz więcej czasu antenowego na kanałach telewizyjnych w Hongkongu, na Tajwanie, w Singapurze, Wietnamie i Indonezji.
W lutym 1999 roku miał swoją premierę pierwszy krajowy, wysokobudżetowy film, "Swiri", który odniósł wielki sukces komercyjny – zarobił ponad 11 mln dolarów, pokonując hollywoodzkiego blockbustera "Titanica".
1999–2010: Koreańska fala w Azji.
Pod koniec lat 90. XX w. krajowa muzyczna stacja telewizyjna, Channel V, wyemitowała koreańskie popowe teledyski tworząc ogromną rzeszę fanów K-popu w Azji. W szczególności boysband H.O.T. znalazł się na szczytach list przebojów popowych w Chinach i na Tajwanie w 1998 roku – zespół był tak popularny, że sprzedaż płyt rosła przez pewien czas nawet po rozpadzie zespołu w połowie 2001 roku. Po udanym koncercie H.O.T. w Pekinie w lutym 2000 roku, wiele gwiazd K-popu, takich jak Ahn Jae-wook (aktor i piosenkarz, który zagrał w "Stars in My Heart"), boysbandy NRG i Shinhwa, girlsband Baby V.O.X, koncertowało w Chinach przyciągając ponad 30 tys. chińskiej młodzieży na każdym koncercie. W 2002 roku koreańska nastoletnia gwiazda popu, BoA, wydała debiutancki album "Listen to My Heart", który osiągnął pierwsze miejsce na liście Oricon Weekly Album Chart i sprzedał się w ilości ponad 1 miliona egzemplarzy w 2002 roku.
W 2002 roku serial "Winter Sonata" (wyprodukowany przez koreańską stację KBS2) stał się pierwszym serialem dorównującym popularnością w Azji tajwańskiemu serialowi "Meteor Garden". Sprzedaż towarów, w tym zestawów DVD i powieści, przekroczyła 3,5 mln dolarów Japonii. Ten serial zaznaczył początek koreańskiej fali w Japonii. Inne seriale koreańskie z kolejnych lat, jak np. "Klejnot w pałacu" (2003) oraz "Full House" (2004) osiągnęły porównywalny sukces.
Przełom dla K-popu przyszedł wraz z debiutem takich zespołów jak TVXQ (2003), SS501 (2005), Super Junior (2005) i innych artystów okrzykniętych przez reportera BBC „powszechnie znanymi nazwami w znacznej części Azji”. W 2003 roku południowokoreańska grupa Baby V.O.X wydała chiński singel zatytułowany „I'm Still Loving You”, który uplasował się na szczytach różnych list przebojów w Chinach, zdobywając duży krąg fanów. Piosenka „I'm Still Loving You” i ich kolejny singel „What Should I Do” był też notowany w Tajlandii.
Od 2010: Koreańska fala na całym świecie.
W Stanach Zjednoczonych koreańska kultura i K-pop rozprzestrzenił się dzięki społeczności Amerykanów pochodzenia koreańskiego, takich jak te w Los Angeles czy w Nowym Jorku. Jednakże kilka wcześniej K-pop nie wzbudził dużego zainteresowania ze strony amerykańskich producentów muzycznych – według Sanga Cho, dyrektora operacyjnego Mnet Media, próba jego pracowników przedstawienia około trzystu teledysków K-popowych amerykańskim producentom i wytwórniom płytowym spotkała się z niewielkim zainteresowaniem odpowiedzi, „byli uprzejmi, ale nie była to poważna rozmowa”. Podobnie próbowali zadebiutować w Stanach tacy artyści, jak BoA i Se7en, którzy jednak nie uzyskali odzewu. Wysiłki te zostały nazwane przez reportera CNN „kompletną klapą”.
Pomimo tego sam K-pop i koreańskie produkcje telewizyjne (jak np. "Samhanji – Jumong pyeon") zyskując coraz większą popularność nie tylko w Stanach Zjednoczonych, zdobywając oddanych fanów na całym świecie, szczególnie po tym jak teledysk PSYa, "Gangnam Style", rozprzestrzenił się szybko w internecie w 2012 roku zostając pierwszym filmem na YouTube, który zdobył ponad miliard odsłon. Serwis YouTube odegrał szczególną rolę we wzroście międzynarodowej popularności K-popu.
W 2012 roku koreańska fala została wspomniana zarówno przez prezydenta Stanów Zjednoczonych, Baracka Obamę na Uniwersytecie Studiów Zagranicznych Hankuk 26 marca i sekretarza generalnego ONZ Ban Ki-moona w Zgromadzeniu Narodowym Korei Południowej 30 października.
W lutym 2013 roku wiceprezydent Peru, Marisol Espinoza, w wywiadzie dla Yonhap News Agency powitała koreańską falę w Peru. Hit PSYa wzbudził także zainteresowanie kuchnią koreańską. Wprowadzenie koreańskich produktów w brytyjskiej sieci supermarketów Tesco przyniosło sieci ponad dwukrotne zyski.
25 lutego 2013 roku nowo wybrana prezydent Korei Południowej, Park Geun-hye, wygłosiła swoją mowę inauguracyjną, w której obiecała zbudować naród, który "stanie się szczęśliwszy poprzez kulturę", i aby wspierać "nowy renesans kulturowy", który wyjdzie poza różnice etniczne i przezwyciężyć ideologie, dzięki "zdolności do dzielenia się szczęściem". Według „The Korea Times”, jednym z głównych priorytetów Park Geun-hye jako prezydenta było przeznaczenie co najmniej dwóch procent budżetu państwa na dalszy rozwój sektora przemysłu kulturowego Korei Południowej oraz do poszukiwania bardziej kulturalnych wymian z Koreą Północną.
Korea Południowa doświadczyła w ostatnich latach wzrost w sektorze turystycznym, przyjmując ponad 12 milionów odwiedzających w 2013 roku, z 6 milionami turystów z Chin. Pojęcie "turystyka hallyu" odnosi się do obcokrajowców odwiedzających Koreę Południową przez wpływ koreańskiej fali. Osoby te odwiedzają zazwyczaj miejsca kręcenia popularnych dram, teledysków k-popowych oraz inne atrakcje turystyczne związane z hallyu.
W 2016 roku Forbes opublikował artykuł na temat wpływu ekonomicznego globalnych gwiazd K-popowych. Najlepsi wśród gwiazd K-popu, BIGBANG, zarobili 44 miliony dolarów (bez podatku) w ciągu owego roku, przekraczając 33,5 miliona dolarów zarobionych przez najwyżej opłacaną amerykańską grupę męską Maroon 5.
Indeks "Hallyu".
Państwowa organizacja promocji handlu Republiki Korei, KOTRA, publikuje roczny wskaźnik pomiaru zasięgu koreańskiej fali w największych krajach na całym świecie. Indeks jest obliczany przez połączenie danych eksportowych i badań publicznych.
W 2015 roku przeprowadzono badania publiczne ankietując 8130 osób z 29 krajów.

</doc>
<doc id="3880316" url="https://pl.wikipedia.org/wiki?curid=3880316" title="Cerkiew św. Michała Archanioła w Parkanach (1826–1960)">
Cerkiew św. Michała Archanioła w Parkanach (1826–1960)

Cerkiew św. Michała Archanioła – prawosławna cerkiew w Parkanach, wzniesiona w latach 1815–1826, rozbudowana w 1915 i zniszczona w 1960.
Historia.
Budowę pierwszej murowanej cerkwi w Parkanach rozpoczęto w 1792, jednak nie dokończono jej, gdyż mieszkańcy wsi masowo przenosili się do Tyraspola. Do projektu wzniesienia świątyni powrócono, gdy do miejscowości sprowadzono osadników-przesiedleńców bułgarskich. Zgoda na budowę cerkwi została wydana w 1805, jednak jeszcze w 1811 we wsi funkcjonował jedynie dom modlitewny. W 1816 mieszkańcy postanowili zbudować świątynię własnym kosztem. Głównym fundatorem obiektu sakralnego został Samojło Czumaczenko. W 1820 z powodu niedostatku środków na kontynuowanie prac budowa została przerwana. Ostatecznie cerkiew ukończono w 1829, dzięki pomocy finansowej państwa, zaś nabożeństwa odbywały się w niej od 1826. 
W 1912 pierwsza cerkiew w Parkanach była już za mała na potrzeby wsi, a mimo remontów była w złym stanie technicznym. W 1914 parafia otrzymała zgodę arcybiskupa chersońskiego i odeskiego Nazariusza na budowę nowego obiektu sakralnego, co też zrealizowano w roku następnym. Budowę finansowali i prowadzili sami mieszkańcy wsi. Ze starszej cerkwi pozostawiono pomieszczenie ołtarzowe. Pozostałą część świątyni wzorowano na soborze Przemienienia Pańskiego w Benderach. 
Cerkiew pozostała początkowo czynna po rewolucji październikowej. Zamknięto ją i zaadaptowano na klub podczas kampanii kolektywizacji rolnictwa. Świątynię ponownie otwarto w 1941, po wkroczeniu wojsk rumuńskich. Pozostała czynna do 1960, kiedy władze radzieckie zdecydowały o jej zniszczeniu. Cerkiew została wysadzona w powietrze. 
Na miejscu zburzonej cerkwi po upadku ZSRR wzniesiono nową świątynię. Nosi ona, podobnie jak poprzedniczka, wezwanie św. Michała Archanioła i funkcjonuje w strukturze dekanatu słobodziejskiego eparchii tyraspolskiej i dubosarskiej Mołdawskiego Kościoła Prawosławnego.

</doc>
<doc id="3880321" url="https://pl.wikipedia.org/wiki?curid=3880321" title="Lavdrim Muhaxheri">
Lavdrim Muhaxheri

Lavdrim Muhaxheri też jako: Abu Abdullah al-Kosova, Ebu Abdullah el-Albani (ur. 12 marca 1989 w Kačaniku, zm. 7 czerwca 2017 w Mayadin we wschodniej Syrii) – kosowski wojskowy, żołnierz UÇK, następnie bojownik Państwa Islamskiego.
Życiorys.
W 1999 walczył w jednym z oddziałów UÇK w rejonie Kačanika, przypisywano mu także udział w zbrodniach na ludności cywilnej Kosowa. Dzięki znajomości języka angielskiego znalazł zatrudnienie w amerykańskiej bazie Camp Bondsteel, gdzie pracował do 2010. W latach 2010–2012 pracował w jednej z baz NATO w Afganistanie. W 2012 powrócił do Kačanika, gdzie związał się ze środowiskiem radykalnych islamistów, skupionym wokół imama Zekeriji Qazimiego. Współpracował z organizacją Rinia Islame (Młodzież Islamska) był nazywany emirem, kierując jej wojskowymi strukturami. Pod koniec 2012 dotarł do Syrii. Dowodził oddziałem Albańczyków, powiązanych z Frontem Al-Nusra, walczącym przeciwko rządowi Baszszara al-Asada. W 2013 powrócił do Kosowa, gdzie zajmował się rekrutacją bojowników do Syrii.
Działalność terrorystyczna.
W 2013 Muhaxheri powrócił do Syrii i został dowódcą plutonu albańskiego, walczącego po stronie Islamskiego Państwa Iraku i Lewantu (ISIL). W październiku t.r. pojawił się na nagraniu video, na którym wzywał Albańczyków, aby przyłączyli się do ISIL i niszczył paszporty albańskie należące do bojowników ISIL. 29 lipca 2014 na zdjęciach umieszczonych na Facebooku Muhaxheri ścinał głowę żołnierza syryjskiego.
18 sierpnia 2014 kurdyjska stacja KNNC donosiła po raz pierwszy, że Muhaxheri zginął i opublikowała zdjęcia jego domniemanych zwłok. Profil Muhaxheriego zniknął w tym czasie z Facebooka, ale doniesień o jego śmierci nie potwierdzały inne źródła, informacji o śmierci zaprzeczał także Fitim Lladrovci - przyjaciel Muhaxheriego. 24 września 2014 amerykański Sekretariat Stanu umieścił Muhaxheriego na liście najbardziej poszukiwanych terrorystów na świecie.
Na nagraniu video opublikowanym 21 maja 2015 Lavdrim Muhaxheri zabił wziętego do niewoli jeńca przy użyciu ręcznego granatnika przeciwpancernego. Scenę morderstwa poprzedzało przesłuchanie jeńca, prowadzone przez Muhaxheriego. Ostatnie doniesienia o pobycie Muhaxheriego w Syrii pochodzą z 2015. 29 grudnia 2015 został sfotografowany w irackim mieście Ar-Rutba.
W listopadzie 2015 policja włoska aresztowała w Brescii grupę Albańczyków kierowaną przez Sameta Imishtiego, współpracujących z Muhaxherim, i prowadzących rekrutację do oddziałów ISIL. W listopadzie 2016 aresztowano 18 Albańczyków z Kosowa i jednego z Macedonii, współpracujących z Muhaxherim i Ridvanem Haqifim, którzy mieli przygotowywać zamachy terrorystyczne w Albanii i w Kosowie. Jednym z celów zamachu miała być drużyna piłkarska Izraela, która rozgrywała w Albanii mecz w ramach eliminacji do mistrzostw świata.
Według brytyjskiego Daily Mail w grudniu 2016 Muhaxheri opuścił Aleppo i wraz z grupą 400 bojowników powrócił do Europy. Włoski tygodnik “L’Espresso” potwierdził w styczniu 2017 obecność „rzeźnika z Bałkanów” w Kosowie. W czerwcu 2017 kosowskie ministerstwo spraw wewnętrznych podało informację o śmierci Muhaxheriego w czasie ataku amerykańskiego drona w Syrii. Wraz z nim zginął drugi bojownik ISIL pochodzący z Kosowa – Bilal Haqifi. Informację o śmierci Muhaxheriego we wschodniej Syrii potwierdził rzecznik armii amerykańskiej.

</doc>
<doc id="3880323" url="https://pl.wikipedia.org/wiki?curid=3880323" title="Skin Diamond">
Skin Diamond

Skin Diamond (ur. 18 lutego 1987 w Venturze) – amerykańska aktorka i reżyserka filmów pornograficznych, modelka, piosenkarka.
Życiorys.
Wczesne lata.
Urodziła się w Venturze w Kalifornii jako córka Alety i Rodda Christensena, aktora znanego z roli artysty malarza i muzyka Spencera z serialu dla dzieci BBC "Balamory". Wychowywała się w Dunfermline w Szkocji z siostrą Heather. Uczęszczała do Carnegie College.
Kariera.
Z przemysłem filmów dla dorosłych związała się w 2009 roku. Pierwszą scenę nakręciła dla studia Burning Angel wraz z Joanną Angel i Jamesem Deenem. 
Pracowała jako modelka. W 2011 brała udział w kampaniach reklamowych dla firm American Apparel i Louis Vuitton, a w 2013 w sesji zdjęciowej Terry’ego Richardsona. 
Wystąpiła w teledysku do utworu rapera B.o.B „John Doe” (2013) i jako Dylan Quinn w serialu Showtime "Niewolnica namiętności" ("Submission", 2016). Rysownik David W. Mack przedstawił ją jako Echo w miniserialu Marvel Comics "Daredevil: Koniec dni" ("Daredevil: End of Days", 2012). 
W 2013 nagrała wideoklip z piosenką „Sex in a Slaughter House” dla Brazzers.
W 2014 roku zadebiutowała jako reżyserka produkcji "Dollhouse" dla studia Deviant Entertainment.
W lipcu 2014 trafiła do magazynu „Penthouse”.
W latach 2011-2017 pracowała dla Kink.com w scenach sadomasochistycznych, takimi jak uległość, głębokie gardło, rimming, cunnilingus, kobieca ejakulacja, fisting analny i pochwowy, pegging, gang bang, bukkake, fetysz stóp, plucie i bicie. Były to serie "Bound Gang Bangs ", "Device Bondage", "Divine Bitches", "ElectroSluts", "Everything Butt", "Foot Worship", "Fucking Machines", "Hardcore Gangbang", "Hogtied", "Public Disgrace", "Sadistic Rope", "Sex and Submission", "Training Of O", "Upper Floor", "Whipped Ass", "Wired Pussy" z Derrickiem Pierce, Markiem Davisem, Jamesem Deenem, Ramónem Nomarem, Tonim Ribasem, Johnem Strongiem, Marco Banderasem, Princem Yahshuą, Mr. Pete, Xanderem Corvusem, Bruce’em Venture, Willem Jasperem, Daną DeArmond, Bobbi Starr, Nicki Hunter, Chanel Preston, Gią DiMarco, Gabriellą Paltrovą, Kristiną Rose, Francescą Le, Lorelei Lee, Princess Donną i Lylą Storm. 
We wrześniu 2013 była w związku z raperem Tygą.

</doc>
<doc id="3880328" url="https://pl.wikipedia.org/wiki?curid=3880328" title="Menachem Kohen (polityk)">
Menachem Kohen (polityk)

Menachem Kohen (hebr.: מנחם כהן, ang.: "Menachem Cohen", ur. 5 lipca 1922 w Jerozolimie, zm. 11 marca 1975) – izraelski polityk, w 1951 oraz w latach 1959–1974 poseł do Knesetu z list Mapai i Koalicji Pracy
W wyborach parlamentarnych w 1949 nie dostał się do izraelskiego parlamentu, jednak 19 maja 1951 objął mandat poselski po śmierci Dawida Remeza. W wyborach w lipcu 1951 nie obronił miejsca w Knesecie. Do parlamentu powrócił po wyborach w 1959 i zasiadał w Knesetach IV i V kadencji z listy Mapai oraz VI i VII kadencji z listy Koalicji Pracy.

</doc>
<doc id="3880330" url="https://pl.wikipedia.org/wiki?curid=3880330" title="Hallyu">
Hallyu



</doc>
<doc id="3880331" url="https://pl.wikipedia.org/wiki?curid=3880331" title="Roger Goodell">
Roger Goodell

Roger Stokoe Goodell (ur. 19 lutego 1959 w Jamestown) – komisarz National Football League. Zastąpił na tym stanowisku Paula Tagliabue'a 8 sierpnia 2006 r.
Kariera w NFL.
Początki.
Goodell rozpoczął swoją karierę jako stażysta w 1982 r. w biurze NFL pod zarządem ówczesnego komisarza Pete'a Rozelle'a. Rok później dołączył do organizacji New York Jets, lecz już w 1984 r. wrócił do NFL jako asystent w wydziale public relations.
W 1987 r. został asystentem Lamara Hunta, który nadzorował działania American Football Conference. Nabierał potem doświadczenia na różnych stanowiskach związanych z futbolem i finansami, co zakończyło się awansem na dyrektora operacyjnego w grudniu 2001 r. Do jego obowiązków należało nadzorowanie kwestii finansowych, marketingowych oraz rozwojowych.
Komisarz.
Po odejściu Paula Tagliabue'a na emeryturę Goodell został jednym z kandydatów do roli komisarza NFL. Wymaganą większość głosów uzyskał w piątej rundzie głosowania, pokonując Gregga Levy'ego 23-8 (Oakland Raiders wstrzymali się od głosu). Stanowisko objął 1 września 2001 r.
Jako komisarz Goodell podejmuje działania, które w jego odczuciu zapewniają bezpieczeństwo zawodnikom oraz zwiększają integralność ligi, jednak spotykają się one z krytyką.
Życie prywatne.
Goodell poślubił byłą pracownicę Fox News Channel Jane Skinner w październiku 1997 r. Razem mają parę bliźniaczek urodzonych w 2001 r.

</doc>
<doc id="3880332" url="https://pl.wikipedia.org/wiki?curid=3880332" title="Karl Linsmayer">
Karl Linsmayer

Karl Linsmayer (ur. 12 kwietnia 1885 w Grazu, zm. 21 grudnia 1931 w Wiedniu) – były austriacki piłkarz i trener.
Jako piłkarz grał w Rapidzie Wiedeń. W 1909 wystąpił w reprezentacji Austrii.
W połowie lat 20. XX wieku przyjechał do Polski, gdzie trenował łódzkie drużyny: Klub Turystów, ŁKS (w latach 1928–1929 prowadził oba kluby w I lidze równocześnie) oraz ŁTSG. W 1931 podpisał kolejny kontrakt z ŁKS-em, ale nagła śmierć zniweczyła plany ponownej pracy w tym klubie.

</doc>
<doc id="3880334" url="https://pl.wikipedia.org/wiki?curid=3880334" title="Tîrnauca">
Tîrnauca

Tîrnauca (ros. Терновка, ukr. Тернівка) – wieś w Mołdawii, faktycznie na terenie nieuznawanego międzynarodowo Naddniestrza, w rejonie Slobozia.
Położenie.
Wieś znajduje się na lewym brzegu Dniestru, naprzeciw ujścia Botny do Dniestru. Bezpośrednio łączy się z Tyraspolem.
Historia.
Pierwsza wzmianka o wsi pochodzi z 1768. Miejscowość tworzyli osadnicy mołdawscy, rosyjscy, ukraińscy, polscy, bułgarscy. Początkowo osadnicy rosyjscy nazywali miejscowość Bolszą Podkową, zaś Mołdawianie – Skinoasǎ. Po 1791 i zawarciu pokoju w Jassach przyznającego ziemie między Dniestrem i Bohem Rosji udziały ziemi we wsi otrzymali wojskowi-uczestnicy zakończonych niedawno walk z Turkami. W 1806 mieszkańcy wsi poprosili o zmianę nazwy miejscowości w księgach cerkiewnych na rosyjską nazwę Tiernowka, co mogłoby sugerować, że ludność słowiańska przeważała liczebnie nad Mołdawianiami. W Tiernowce stacjonowała również część wojsk służących w twierdzy tyraspolskiej. Po wojnie krymskiej w Tiernowce domy otrzymało ok. 230 rodzin żołnierzy i marynarzy przeniesionych do rezerwy. W 1861 we wsi żyło ponad 600 osób.
Do końca XIX w. wieś składała się z wzniesionych w chaotyczny sposób budynków, głównie krytych słomą ziemianek, skupionych wokół jednego centralnego placu. Dopiero w końcu tegoż stulecia wytyczono główną ulicę, zbudowano nową cerkiew i wytyczono przy niej cmentarz. Na miejscu dawnych ubogich domów mieszkańcy zaczęli wznosić domy drewniane w stylu rosyjskim. Na początku XX w. w Tiernowce żyło 720 rodzin.
W 1923, zgodnie z sugestią Grigorija Kotowskiego, mieszkańcy zorganizowali we wsi kolektywne gospodarstwo "Murawiejnik", następnie przekształcone w kołchoz im. Kotowskiego. W 1929 we wsi utworzono jeszcze trzy kołchozy. W czasie II wojny światowej, a następnie nieurodzaju i głodu w latach 1946-1948 miejscowość poważnie ucierpiała. Do końca dekady trwała jej odbudowa. Działające we wsi kołchozy połączono w jeden im. Kotowskiego. W latach 50. XX wieku otwarto we wsi dom kultury z biblioteką, dwa żłobki, salę porodową. W kolejnej dekadzie powstały natomiast nowa szkoła, magazyn handlowy, poczta, stołówka wiejska i księgarnia, zbudowano również drogę łączącą wieś z trasą Kiszyniów-Odessa.
Demografia.
W 1969 w Tîrnauce żyło 5891 osób, natomiast w 2004 – 5030 mieszkańców. Największa grupa mieszkańców deklaruje narodowość mołdawską (40%), następnie rosyjską (28%) i ukraińską (22%). Niektórzy mieszkańcy wsi wskazują narodowość bułgarską, gagauską, romską lub żydowską.
Infrastruktura.
W latach 50. XX wieku otwarto we wsi dom kultury z biblioteką, dwa żłobki, salę porodową. W kolejnej dekadzie powstały natomiast nowa szkoła, magazyn handlowy, poczta, stołówka wiejska i księgarnia, zbudowano również drogę łączącą wieś z trasą Kiszyniów-Odessa. Od 2011 we wsi znajduje się stadiom piłkarski, na którym swoje spotkania rozgrywa klub Dinamo-Auto Tyraspol.
Od 1988 w Tîrnauce działa prywatne muzeum alkoholi.
W 1974 we wsi wzniesiono pomnik na mogile żołnierzy radzieckich poległych podczas walk o wieś w 1944. Na tablicach pamiątkowych znajdują się 54 nazwiska żołnierzy oraz nazwiska mieszkańców wsi, którzy zginęli podczas wojny.
We wsi działa prawosławna cerkiew św. Paraskiewy, należąca do dekanatu słobodziejskiego eparchii tyraspolskiej i dubosarskiej.

</doc>
<doc id="3880339" url="https://pl.wikipedia.org/wiki?curid=3880339" title="The Battle of Manila Bay, May First, Eighteen Hundred &amp; Ninety-eight; an Epic Poem">
The Battle of Manila Bay, May First, Eighteen Hundred &amp; Ninety-eight; an Epic Poem

The Battle of Manila Bay, May First, Eighteen Hundred &amp; Ninety-eight; an Epic Poem - utwór poetycki kapitana amerykańskiej marynarki wojennej Williama Wilsona Galta, opublikowany w Norfolk w stanie Virginia w 1900. Poemat został zadedykowany wszystkim, którzy uczestniczyli w Bitwie w Zatoce Manilskiej, przyczyniając się do zwycięstwa (This poem is affectionately dedicated to thouse who participated in the Victory of Manila Bay on the First Day of May, 1898). Bitwa w Zatoce Manilskiej na Filipinach rozegrała się podczas wojny amerykańsko-hiszpańskiej. Utwór jest napisany wierszem jambicznym czterostopowym, podzielonym na nieregularne sekcje.
&lt;poem&gt;
"Now, in the darkness of the night," 
"We knew not if we aimed aright." 
"The foe shot high, no harm was done" 
"They answered almost gun for gun," 
"And must have thought, when they replied," 
"That we would shun the southern side" 
"Of Boca Grande that's the name" 
"The channel bears by which we came." 
&lt;/poem&gt;
Tekst poematu został uzupełniony pełnym stanem osobowym załóg okrętów amerykańskich biorących udział w bitwie.

</doc>
<doc id="3880340" url="https://pl.wikipedia.org/wiki?curid=3880340" title="Emil Loeby">
Emil Loeby

Emil Loeby (ur. 1 lipca 1892? , zm. ?) – czechosłowacki trener.
Na początku lat 30. XX wieku przyjechał do Polski i objął funkcję pierwszego trenera Łódzkiego Klubu Sportowego, który doprowadził do 4. miejsca w rozgrywkach ligowych w 1932 (najlepszy ligowy wynik łodzian przed II wojną światową). Po zakończeniu sezonu wyjechał z „Kominogrodu” i ślad o nim zaginął.

</doc>
<doc id="3880345" url="https://pl.wikipedia.org/wiki?curid=3880345" title="Cerkiew św. Łukasza w Tročanach">
Cerkiew św. Łukasza w Tročanach

Cerkiew św. Łukasza w Tročanach – drewniana greckokatolicka cerkiew filialna zbudowana w 1739 w Tročanach.
Należy do parafii Bardejov, dekanatu Bardejów w archieparchii preszowskiej Kościoła katolickiego obrządku bizantyjsko-słowackiego. Od 1968 posiada status Narodowego Zabytku Kultury.
Historia.
Cerkiew wzniesiono w 1739 na miejscu starszej. Była kilkakrotnie remontowana, między innymi w 1897, 1933 i 1968,
Architektura i wyposażenie.
Jest to budowla drewniana konstrukcji zrębowej, orientowana, trójdzielna. Prezbiterium zamknięta prostokątnie, szersza kwadratowa nawa i niewielki babiniec otoczony słupami wieży. Wieża konstrukcji słupowej nad babińcem o ścianach zbieżnych ku górze, tworzących nad wejściem frontowym szeroki okap wsparty na słupach z mieczami, zwieńczona ostrosłupowym hełmem. Dachy kryte gontem, nad nawą namiotowy zwieńczony hełmem stożkowym, a nad prezbiterium kalenicowy, trójspadowy. Portal zachodni prowadzący do babińca o wykroju spłaszczonego liścia.
Wewnątrz stropy o przekroju trapezu w nawie i ścięte płasko kolebkowe w prezbiterium. Wyposażenie wnętrza pochodzi z różnych okresów. W prezbiterium ołtarz główny z ikoną Zdjęcia z Krzyża z XVIII w. Ikonostas nietypowy: brak rzędu prazdników, a rząd Deesis i proroków namalowany na jednym kawałku płótna co jest rozwiązaniem rzadko spotykanym. Najstarszą ikoną ikonostasu w jest umieszczony ponad carskimi wrotami Mandylion z końca XVI w. Pozostałe ikony przegrody ikonostasowej pochodzą z XVII i XVIII w. W nawie i babińcu znajduje się jeszcze kilka innych pojedynczych ikon.

</doc>
<doc id="3880361" url="https://pl.wikipedia.org/wiki?curid=3880361" title="Mateusz Kornecki">
Mateusz Kornecki

Mateusz Kornecki (ur. 5 czerwca 1994 w Skarżysku-Kamiennej) – polski piłkarz ręczny, bramkarz, od 2019 zawodnik Vive Kielce.
Kariera klubowa.
Wychowanek KSSPR-u Końskie, w barwach którego w sezonie 2009/2010, mając 15 lat, zadebiutował w I lidze. W sezonie 2012/2013 rozegrał 26 meczów i rzucił jedną bramkę. W 2013 przeszedł do Górnika Zabrze. W sezonie 2013/2014 zadebiutował w Superlidze. W sezonie 2017/2018 rozegrał w najwyższej polskiej klasie rozgrywkowej 29 spotkań, w których bronił ze skutecznością 32,3% (168/521). W październiku 2018 został wybrany zawodnikiem miesiąca Superligi.
W lipcu 2019 zostanie zawodnikiem Vive Kielce, z którym podpisał trzyletni kontrakt. Początkowo jego umowa z kieleckim klubem miała obowiązywać od lipca 2020, jednak w marcu 2019 Górnik Zabrze i Vive Kielce doszły do porozumienia w sprawie wcześniejszego transferu zawodnika.
29 sierpnia 2017 po tym, jak nie wziął udziału w zorganizowanym 13–17 sierpnia 2017 zgrupowaniu reprezentacji Polski (na wniosek trenera klubowego Rastislava Trtíka), Komisja Dyscyplinarna ZPRP orzekła wobec niego zakaz udziału „w rozgrywkach krajowych i europejskich na okres 3 miesięcy z uwzględnieniem zakazu udziału (...) w co najmniej 7 zawodach mistrzowskich”. 7 września 2017 Komisja Odwoławcza ZPRP zawiesiła karę na okres dwóch lat.
Kariera reprezentacyjna.
W 2010 wraz z reprezentacją Polski juniorów uczestniczył w mistrzostwach Europy U-18 w Czarnogórze – zagrał w dwóch meczach, broniąc dwa z trzech oddanych na jego bramkę rzutów. W 2013 wystąpił w otwartych mistrzostwach Europy U-19 w Szwecji (5. miejsce). Występował też w reprezentacji młodzieżowej i kadrze B.
W grudniu 2016 został powołany przez trenera Tałanta Dujszebajewa do szerokiej kadry Polski na mistrzostwa świata we Francji. Początkowo miał uczestniczyć w przygotowaniach do turnieju jedynie do momentu przyjazdu Piotra Wyszomirskiego na zgrupowanie. Wobec kontuzji Wyszomirskiego znalazł się jednak w kadrze na poprzedzający mistrzostwa turniej towarzyski w hiszpańskim Irun. 6 stycznia 2017 zadebiutował w reprezentacji w przegranym meczu z Hiszpanią (20:30). Na mistrzostwach świata pełnił początkowo rolę rezerwowego. Po zakończeniu fazy grupowej zastąpił w kadrze meczowej kontuzjowanego Macieja Gębalę. 23 stycznia 2017 wystąpił w wygranym spotkaniu o 17. miejsce z Argentyną (24:22), w którym bronił ze skutecznością 88% (7/8).
Pierwszego gola w reprezentacji Polski zdobył 11 czerwca 2017 w przegranym meczu z Norwegią (22:41).
Życie prywatne.
Ukończył gimnazjum w Miedzierzy i I Liceum Ogólnokształcące im. KEN w Końskich. Młodszy brat piłkarza ręcznego Huberta Korneckiego.

</doc>
<doc id="3880364" url="https://pl.wikipedia.org/wiki?curid=3880364" title="Kacper Derczyński">
Kacper Derczyński

Kacper Roman Derczyński (ur. 1 marca 1980 w Łodzi, zm. 21 lutego 2020) – polski piłkarz występujący na pozycji pomocnika, mistrz Polski 1997/98 z ŁKS Łódź.
Przebieg kariery.
Był wychowankiem Łódzkiego Klubu Sportowego. Członkiem kadry pierwszej drużyny został w 1996. W sezonie ligowym 1996/97 jako rezerwowy dwukrotnie wchodził na murawę w ostatnich minutach spotkania. W kolejnych rozgrywkach, w których jego zespół zdobył mistrzostwo Polski, zaliczył jeden taki występ.
W rundzie jesiennej sezonu 1998/99 występował w drużynie rezerw, a wiosną 1999 przeniósł się do trzecioligowego Włókniarza Konstantynów Łódzki, z którym dwa i pół roku później spadł do IV ligi. Latem 2002 zmienił klub na występującą na tym samym poziomie Astrę Krotoszyn, która przegrała baraże o awans na trzeci szczebel z Mieszkiem Gniezno. W latach 2003–2004 znów występował we Włókniarzu, a w 2005 był zawodnikiem trzecioligowego szwedzkiego Visby IF Gute. Po powrocie do Polski bronił w 2007 barw Sokoła Aleksandrów Łódzki, wywalczając mistrzostwo IV ligi łódzkiej i promocję na wyższy szczebel, a następnie również czwartoligowego Włókniarza Zelów.
Życie prywatne.
Pracował jako urzędnik w łódzkim Centrum Świadczeń Socjalnych. Zmarł w wieku 39 lat, tydzień po zabiegu przeszczepienia wątroby w warszawskiej klinice. Przeszczep się przyjął, ale po kilku dniach pojawiła się niewydolność krążenia, serca i nerek, która zakończyła się śmiercią.
Jego brat Łukasz (1974–2003) również był piłkarzem występującym w roli pomocnika. Był członkiem ŁKS Łódź, Sokoła Pniewy (awans do ekstraklasy w 1993 i jeden mecz pierwszoligowy w sezonie 1993/94), Włókniarza Pabianice, Jezioraka Iława i Włókniarza Konstantynów Łódzki. Zginął w wypadku samochodowym w wieku 29 lat.

</doc>
<doc id="3880366" url="https://pl.wikipedia.org/wiki?curid=3880366" title="Rives-de-l’Yon">
Rives-de-l’Yon

Rives-de-l’Yon – gmina we Francji, w regionie Kraj Loary, w departamencie Wandea. W 2013 roku populacja ludności wynosiła 4030 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Chaillé-sous-les-Ormeaux oraz Saint-Florent-des-Bois. Siedzibą gminy została miejscowość Saint-Florent-des-Bois.

</doc>
<doc id="3880367" url="https://pl.wikipedia.org/wiki?curid=3880367" title="Rives de l'Yon">
Rives de l'Yon



</doc>
<doc id="3880369" url="https://pl.wikipedia.org/wiki?curid=3880369" title="II wojna peloponeska">
II wojna peloponeska



</doc>
<doc id="3880375" url="https://pl.wikipedia.org/wiki?curid=3880375" title="Mihajlo Valtrović">
Mihajlo Valtrović

Mihajlo Valtrović także Michail Walter (serb. Михаило Валтровић) (ur. 29 września 1839 w Belgradzie, zm. 22 września 1915 tamże) – serbski architekt, historyk sztuki i archeolog, pierwszy profesor archeologii w Wyższej Szkole w Belgradzie, kustosz Muzeum Narodowego Serbii (1881–1906), pionier muzealnictwa w Serbii. 
Życiorys.
Mihajlo Valtrović urodził się 29 września 1839 w Belgradzie. Valtrović ukończył studia architektury w Karlsruhe. Był pierwszym profesorem archeologii w Wyższej Szkole w Belgradzie. 
W latach 1871–1884, w ramach projektu Serbskiego Towarzystwa Naukowego, sporządził wraz z Dragutinem Milutinovićem (1840–1900) ponad 300 rysunków i akwareli dokumentujących serbskie zabytki średniowiecza. 
W 1881 roku objął stanowisko kustosza Muzeum Narodowego Serbii, wprowadzając jako pierwszy w Serbii nowoczesne metody muzeologii, m.in. wydał pierwszy katalog zbiorów muzealnych i zorganizował działalność edukacyjną muzeum z wykładami i wystawami. Aby zapobiec wywozowi dzieł sztuki z Serbii, zaproponował ustawę o zabytkach i historycznych dziełach sztuki. W 1882 roku zorganizował pierwszą publiczną wystawę rzeźby serbskiego artysty Petara Ubavkića (1852–1910) a rok później wystawę prac Katariny Ivanović (1811–1882) – uznawanej za pierwszą w historii malarkę serbską. Jako kustosz Valtrović pracował przez 25 lat do 1906 roku. 
W 1883 roku założył Serbskie Towarzystwo Archeologiczne. Rok później założył pierwsze specjalistyczne czasopismo archeologiczne „Antiquary”, którego był redaktorem naczelnym w latach 1884–1907. 
Zaznajomił europejskich archeologów z figurką z epoki brązu – „Idolem z Kličevac”, znalezioną w jednym z grobów w Kličevacu i zniszczoną w czasie bombardowania Belgradu w 1914 roku podczas I wojny światowej. 
Valtrović zmarł w Belgradzie 22 września 1915 roku. 

</doc>
<doc id="3880377" url="https://pl.wikipedia.org/wiki?curid=3880377" title="Nić krawiecka">
Nić krawiecka

Nić krawiecka, nić szwalnicza – wyrób włókienniczy o strukturze walcowatej, ciągłej. Powstaje etapowo przez skręcenie stosunkowo krótkich włókien lub drobnych włókien ciągłych w procesie przędzenia w półprodukt: przędzę, która następnie skręcana jest w nić. Przędzenie może być wykonywane chałupniczo (ręcznie) lub przemysłowo w przędzalni (mechanicznie). Uważa się, że 95% produkowanych nici krawieckich ma zastosowanie komercyjne albo przemysłowe. 
Materiały.
Nici mogą być wykonywane z rozmaitych materiałów, w zależności od zastosowania:
Typy nici krawieckich.
Wyróżnia się 6 typów nici krawieckich:
Charakterystyka.
Nici krawieckie muszą być mocne, gładkie, nie mogą się odbarwiać, kurczyć w trakcie użytkowania wyrobów odzieżowych. Najważniejszymi parametrami nici są:

</doc>
<doc id="3880380" url="https://pl.wikipedia.org/wiki?curid=3880380" title="Sulupere">
Sulupere

Sulupere – wieś w Estonii, w prowincji Rapla, w gminie Rapla.

</doc>
<doc id="3880397" url="https://pl.wikipedia.org/wiki?curid=3880397" title="Tapupere">
Tapupere

Tapupere – wieś w Estonii, w prowincji Rapla, w gminie Rapla.

</doc>
<doc id="3880400" url="https://pl.wikipedia.org/wiki?curid=3880400" title="Mince pie">
Mince pie

Mince pie – rodzaj angielskiego ciastka, spożywanego głównie w okresie bożonarodzeniowym. 
Najczęściej mają one postać niewielkich, okrągłych ciastek wypełnionych w środku mieszanką suszonych owoców (w szczególności rodzynkami), siekanych orzechów i jabłek, łoju oraz przypraw, z dodatkiem soku z cytryny, octu, bądź brandy (mincemeat).
Ciastko wywodzi się ze średniowiecza, gdy nadziewano je mięsem lub wątróbką (w okresie postu, rybą), wymieszanym z pokrojonymi, ugotowanymi na twardo jajkami i imbirem. Z czasem zaczęto dodawać suszone owoce i inne słodkie składniki. W XVI wieku zrodziła się tradycja spożywania ciastek w okresie Bożego Narodzenia. Począwszy od połowy wieku XVII mięso coraz częściej zastępowano łojem. W XIX wieku zupełnie zniknęło ono z przepisów.

</doc>
<doc id="3880404" url="https://pl.wikipedia.org/wiki?curid=3880404" title="Tuti">
Tuti

Tuti – wieś w Estonii, w prowincji Rapla, w gminie Rapla.

</doc>
<doc id="3880409" url="https://pl.wikipedia.org/wiki?curid=3880409" title="Viorel Ștefan">
Viorel Ștefan

Viorel Ștefan (ur. 26 lipca 1954 w miejscowości Mitoc w okręgu Botoszany) – rumuński polityk i ekonomista, długoletni parlamentarzysta, w 2017 minister finansów publicznych, w latach 2018–2019 wicepremier.
Życiorys.
W 1980 ukończył studia ekonomiczne na Uniwersytecie Aleksandra Jana Cuzy w Jassach. Doktoryzował się w 2002 na Universitatea „Dunărea de Jos” w Gałaczu. Od 1980 był zawodowo związany z rumuńskim przedsiębiorstwem transportu rzecznego Navrom z Gałacza. Początkowo pracował w nim jako ekonomista, od 1987 na stanowisku kierownika. W 1991, po przekształceniach organizacyjnych, został jego dyrektorem zarządzającym. Następnie w latach 1996–2002 pełnił funkcję prezesa. W latach 90. kierował związkiem pracodawców transportu wodnego.
W 1993 zaangażował się w działalność polityczną w ramach Partii Socjaldemokracji w Rumunii (przekształconej później w Partię Socjaldemokratyczną). W 1996, 2000 i 2004 z jej ramienia był wybierany w skład Senatu. W 2008, 2012 i 2016 uzyskiwał natomiast mandat posła do Izby Deputowanych.
4 stycznia 2017 rozpoczął urzędowanie na stanowisku ministra finansów publicznych w gabinecie Sorina Grindeanu. Pełnił tę funkcję do 29 czerwca 2017. 29 stycznia 2018 objął urząd wicepremiera w rządzie Vioriki Dăncili.
W maju 2019 otrzymał nominację na audytora w Europejskim Trybunale Obrachunkowym (z kadencją od lipca tegoż roku).
Kawaler Orderu Zasługi.

</doc>
<doc id="3880410" url="https://pl.wikipedia.org/wiki?curid=3880410" title="Tõrma (Rapla)">
Tõrma (Rapla)

Tõrma – wieś w Estonii, w prowincji Rapla, w gminie Rapla.

</doc>
<doc id="3880412" url="https://pl.wikipedia.org/wiki?curid=3880412" title="Charlemagne ou l’Église délivrée">
Charlemagne ou l’Église délivrée

Charlemagne ou l’Église délivrée – poemat epicki Lucjana Bonapartego, brata Napoleona I. Dzieło ukazało się w Rzymie w 1814. Składa się z dwudziestu czterech ksiąg. Został napisany aleksandrynem, strofą dziesięciowersową z szóstym wersem krótszym.
&lt;poem&gt;
"Charle et ses paladins s'apprêtent au départ." 
"Avant que le soleil commence sa carrière," 
"Du camp français leur troupe a franchi la barrière."
"Bientôt le triple lac a vu leur étendard:" 
"Ils laissent à leur droite et Côme et Gravedane;" 
"Leurs rapides coursiers ont suivi le contour;" 
"Ils gravissent les monts d'où s'échappe l'Olone;" 
"Et, près du lac Majeur, à la chute du jour," 
"Ils entrent dans les murs de l'antique Valdone." 
&lt;/poem&gt;
Poemat Lucjana Bonapartego został przełożony na język angielski przez dwóch duchownych, S. Butlera i Francisa Hodgsona, i wydany w Filadelfii w 1815 nakładem wydawnictwa John Conrad and Co.

</doc>
<doc id="3880413" url="https://pl.wikipedia.org/wiki?curid=3880413" title="Feldflieger-Abteilung 49">
Feldflieger-Abteilung 49

Feldflieger-Abteilung Nr. 49 – FFA 49 (Polowy oddział lotniczy nr 49) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona na początku I wojny światowej, w dniu 18 stycznia 1915 roku w Fliegerersatz Abteilung Nr. 2 i weszła w skład większej jednostki Batalionu Lotniczego nr 1. Jednostka uczestniczyła w walkach na frontach wschodnim. 
11 stycznia 1917 roku jednostka została przeformowana i zmieniona w Fliegerabteilung 11 - (FA 11).

</doc>
<doc id="3880414" url="https://pl.wikipedia.org/wiki?curid=3880414" title="Jim Ringo">
Jim Ringo

Jim Ringo (ang. "The Gunfighter") – amerykański western z 1950 w reżyserii Henry’ego Kinga z Gregorym Peckiem w roli głównej.
Produkcja.
Prawa filmowe do realizacji "Jima Ringo" były pierwotnie zakupione przez Columbia Pictures, gdzie w główną rolę wcielić się miał John Wayne. Aktor pomimo dużego zainteresowania, propozycję zdecydował się odrzucić, ze względu na brak sympatii do prezesa wytwórni, Harry’ego Cohna. Columbia odsprzedała prawa 20th Century Fox, a w roli głównej wystąpił Gregory Peck. Film Wayne’a "Rewolwerowiec" z 1976, często bywa porównywany do "Jima Ringo", ze względu na liczne podobieństwa w fabule. 
Scenariusz filmu został luźno oparty na rzekomej historii zachodniego rewolwerowca Johnny’ego Ringo, odległego kuzyna rodziny Younger.

</doc>
<doc id="3880417" url="https://pl.wikipedia.org/wiki?curid=3880417" title="Rudolf Schurman">
Rudolf Schurman

Rudolf Schurman (ur. 1894?) – austriacki piłkarz i trener.
Jako piłkarz był obrońcą wiedeńskich klubów: Floridsdorfer AC i Wacker.
Pod koniec lat 30. XX wieku przyjechał do Polski, gdzie przez 1,5 roku trenował Łódzki Klub Sportowy. W 1938 głównie przez bardzo słabą postawę łodzian w meczach wyjazdowych (bez punktu), Schurman opuścił wraz ze swoimi podopiecznymi szeregi I ligi. Po wyjeździe z Łodzi trenował niemiecki Beuthen 09.

</doc>
<doc id="3880419" url="https://pl.wikipedia.org/wiki?curid=3880419" title="Feldflieger-Abteilung 50">
Feldflieger-Abteilung 50

Feldflieger-Abteilung Nr. 50 – FFA 50 (Polowy oddział lotniczy nr 50) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona na początku I wojny światowej, w dniu 15 stycznia 1915 roku w Fliegerersatz Abteilung Nr. 5 i weszła w skład większej jednostki Batalionu Lotniczego nr 3. Jednostka uczestniczyła w walkach na frontach wschodnim. 
11 stycznia 1917 roku jednostka została przeformowana i zmieniona w Fliegerabteilung 19 - (FA 19).

</doc>
<doc id="3880422" url="https://pl.wikipedia.org/wiki?curid=3880422" title="Uusküla (Rapla)">
Uusküla (Rapla)

Uusküla – wieś w Estonii, w prowincji Rapla, w gminie Rapla.

</doc>
<doc id="3880425" url="https://pl.wikipedia.org/wiki?curid=3880425" title="Väljataguse (Rapla)">
Väljataguse (Rapla)

Väljataguse – wieś w Estonii, w prowincji Rapla, w gminie Rapla.

</doc>
<doc id="3880427" url="https://pl.wikipedia.org/wiki?curid=3880427" title="Pałac w Bojadłach">
Pałac w Bojadłach

Pałac w Bojadłach – barokowy pałac z dekoracją rokokową wybudowany na przełomie XVII/XVIII w. w Bojadłach.
Położenie.
Zespół pałacowo-parkowy znajduje się w centralnej części wsi Bojadła, gm. "loco", powiat zielonogórski.
Historia.
Pierwotna budowla barokowa na miejscu wcześniejszego założenia, powstała dla Adama von Kottwitz w 1707 r., uległa pożarowi w 1731 r. Na jej miejscu Henryk Dawid von Kottwitz wybudował pałac wraz z kordegardami w 1735 r.
Właścicielami pałacu była hrabiowska rodzina von Kottwitz (linia z Konotopu), gen. armii von Scheffer-Boyadel, obecnie Arkadiusz Michoński. Od 2014 r. w pałacu działa Fundacja Pałac Bojadła, której celem jest propagowanie zabytków rezydencjonalnych Środkowego Nadodrza oraz wspieranie ich właścicieli w udostępnianiu (wirtualnym i realnym). Fundacja jest laureatem wielu nagród m.in. wyróżnienia NID za udział w Europejskich Dniach Dziedzictwa 2016 za przygotowanie wystawy Rezydencje Środkowego Nadodrza i ich słynni mieszkańcy.
Opis.
Budynek trójskrzydłowy, dwukondygnacyjny, pokryty dachami dwu i trój-spadowymi; wysokiej klasy dekoracją rokokową fasady z trójkątnym tympanonem z inskrypcją fundacyjną Dawida Henryka von Kottwitz i datowaniem 1735. W latach 1760. fasada została pokryta dekoracją rokokową, jedną z najwcześniejszych na Śląsku. Jako autora należy wskazać Dominicusa Mercka, wybitnego sztukatora tego okresu, działającego na Śląsku m.in. w opactwie w Henrykowie (na podstawie ustaleń J. Gernata). Wyposażenie pałacu częściowo zachowane: stolarka XVIII i XIX – wieczna, dwa kominki barokowe oraz dwa kominki historyzujące w sali balowej. Park przypałacowy nietypowo umieszczony po drugiej stronie drogi dojazdowej prowadzącej do pałacu i kościoła. Pierwotnie barokowy ogród z parterami kwiatowymi. XVIII-wieczny układ parku nadal czytelny.
Nad oknem na pierwszym piętrze kartusz z herbami Davida Heinricha von Kottwitz (po lewej) i Barbary Elisabeth von Dyhrn/Dyherrn (po prawej).
Zespół pałacowy – zachowany w całości – składa się z pałacu, dwóch budynków bramnych, tradycyjnie zwanych kordegardami z 1735 r., barokowego budynku rządcówki przebudowanego w stylu klasycystycznym na pocz. XIX w., danego budynku gorzelni, leśniczówki, dwóch budynków gospodarczych oraz barokowego domku ogrodnika. Układ znany z ryciny Friedricha Bernarda Wernera z ok. 1745 r. istnieje do dziś.

</doc>
<doc id="3880428" url="https://pl.wikipedia.org/wiki?curid=3880428" title="Rząd Sorina Grindeanu">
Rząd Sorina Grindeanu

Rząd Sorina Grindeanu – rząd Rumunii funkcjonujący od 4 stycznia 2017 do 29 czerwca 2017.
Gabinet powstał po wyborach parlamentarnych z grudnia 2016. Zdecydowane zwycięstwo odniosła w nich Partia Socjaldemokratyczna (PSD), która zawarła koalicję z Sojuszem Liberałów i Demokratów (ALDE). Ugrupowania te wysunęły początkowo kandydaturę Sevil Shhaideh na urząd premiera, która została jednak odrzucona przez prezydenta Klausa Iohannisa.
28 grudnia 2016 PSD i ALDE uzgodniły nową kandydaturę na premiera – socjaldemokratycznego polityka Sorina Grindeanu. Dwa dni później prezydent desygnował go na to stanowisko. Nowy gabinet rozpoczął urzędownie 4 stycznia 2017, gdy uzyskał w parlamencie wotum zaufania, a jego członkowie zostali zaprzysiężeni przez prezydenta. Zastąpił funkcjonujący od 2015 techniczny rząd Daciana Cioloșa.
W styczniu 2017 gabinet zaproponował zmiany w prawie karnym ograniczające ściganie przestępstw korupcyjnych. Decyzja ta wywołała wielotysięczne protesty w Rumunii wspierane m.in. przez prezydenta Klausa Iohannisa.
Kilka miesięcy później Sorin Grindeanu utracił poparcie swojego ugrupowania, oficjalnie z powodu nierealizowania przez rząd zapowiedzianych reform gospodarczych. Premier odmówił podania się do dymisji, co w czerwcu 2017 skutkowało rezygnacjami niemal wszystkich członków jego gabinetu (formalnie do prezydenta premier przesłał tylko deklaracje Sevil Shhaideh i Carmen Danieli Dan). Wkrótce został wykluczony z PSD. 21 czerwca 2017 parlament przegłosował wobec gabinetu wotum nieufności. 29 czerwca gabinet został zastąpiony przez rząd Mihaia Tudosego.

</doc>
<doc id="3880429" url="https://pl.wikipedia.org/wiki?curid=3880429" title="Valtu">
Valtu

Valtu – wieś w Estonii, w prowincji Rapla, w gminie Rapla.

</doc>
<doc id="3880430" url="https://pl.wikipedia.org/wiki?curid=3880430" title="Ben-Cijjon Dinur">
Ben-Cijjon Dinur

Ben-Cijjon Dinur (hebr. בן-ציון דינור, ang. "Ben-Zion Dinur", ur. 1884 w Chorolu, zm. 8 lipca 1973) – izraelski historyk, rabin i polityk, w latach 1951–1955 minister edukacji, od 1949 do 1951 poseł do Knesetu. Pomysłodawca stworzenia Nagrody Izraela, której sam został dwukrotnym laureatem.
Życiorys.
Urodził się pod nazwiskiem Dinaburg w małym mieście Chrorol na Ukrainie. Pochodził z rodziny rabinów. Uzyskał wykształcenie w litewskiej jesziwie. Uczył się pod kierunkiem Szymona Szokpa w Telz. Zainteresował się Haskalą pod wpływem polemiki z rosz jesziwą Eliezerem Gordonem. Pozostawał w tym okresie również pod silnym wpływem historyka Ze’ewa Jawetza. W latach 1902–1911 Dinur zaangażował się w działalność syjonistyczną i nauczanie. W roku 1911 rozpoczął studia na Uniwersytecie w Berlinie, gdzie studiował pod kierunkiem Michaela Rostovtzeffa i Eugena Täublera. Następnie kontynuował swoje badania na studiach w Bernie w Szwajcarii. W roku 1916 przeniósł się do Piotrogrodu, jednak nie udało mu się ukończyć studiów doktoranckich w wyniku rewolucji październikowej. W roku 1918 w Kijowie opublikował swoje pierwsze dzieło "Historię Izraela."
W roku 1921 wyemigrował do Palestyny i osiedlił się w kibucu Erez. W latach 1923–1948 pracował jako nauczyciel, a następnie sprawował funkcję przewodniczącego Żydowskiego Nauczycielskiego Kolegium Języków Obcych. W roku 1936 Dinur został wykładowcą na Uniwersytecie Hebrajskim w Jerozolimie. Tytuł naukowy profesora uzyskał w roku 1948. W roku 1952 przeszedł na emeryturę.
W wyborach parlamentarnych w 1949 po raz pierwszy i jedyny dostał się do izraelskiego parlamentu. W wyborach parlamentarnych w lipcu 1951 nie obronił mandatu, jednak 8 października 1951 został powołany na stanowisko ministra edukacji i kultury w trzecim rządzie Dawida Ben Guriona. Stanowisko piastował także w czwartym rządzie Ben Guriona oraz w pierwszym i drugim rządzie Moszego Szareta, aż do 3 listopada 1955, kiedy jego następcą został Zalman Aran. W latach 1953–1959 był prezesem Jad Waszem – Instytutu Pamięci Męczenników i Bohaterów Holocaustu.
Zmarł 8 lipca 1973.
Zainteresowania naukowe.
Ben-Cijjon Dinur w swoich badaniach zaproponował syjonistyczne podejście do zrozumienia historii Żydów. Syjonistyczna ideologia oznaczała dla niego zbiorową świadomość podyktowaną zmieniająca się rzeczywistością historyczną. Wartości ukształtowane w wyniku zmieniającej się rzeczywistości historycznej zdaniem Dinura właściwe były nie dla danej grupy lub warstwy, ale wszystkich Żydów. Zadaniem historiografii było wierne oddanie zmian zachodzących w rzeczywistości historycznej oraz świadomości poszczególnych pokoleń. Głównym zagadnieniem, któremu poświęcił swoją uwagę w badaniach historycznych, była kwestia idei wahań pomiędzy życiem w diasporze, a tęsknotą za odkupieniem w Ziemi Izraela. Dzieje historii Żydów w swojej twórczości przedstawił z perspektywy oddziaływania sił zewnętrznych i wewnętrznych. Wprowadził nową periodyzację dziejów historii Żydów i za początek wygnania przyjął okres podboju arabskiego Palestyny w VII w. n.e. Kolejne osiem okresów w historii diaspory zostało zdefiniowane według Dinura przez wzajemne oddziaływanie sił zewnętrznych i wewnętrznych, które odpowiednio powodowały okresy stabilności lub kryzysu.
Dinur zauważył również, że doświadczenia historyczne każdego pokolenia oddziałują na wizję historyków skierowaną do obszarów rzeczywistości historycznej, której wcześniej nie uwzględniliby w swoich badaniach. Uznał i opisał, że występuje związek między tym, w jakiej sytuacji znajduje się historyk i przyjęta w konsekwencji przez niego perspektywą w historiografii.

</doc>
<doc id="3880432" url="https://pl.wikipedia.org/wiki?curid=3880432" title="Abdul Kadir al-Arnaut">
Abdul Kadir al-Arnaut

Abdul Kadir al-Arnaut (arab. عبد القادر الأرناؤوط), właśc. Kadri Sokoli (ur. 1928 we wsi Vrella, okręg Peje w Kosowie, zm. 26 listopada 2004 w Damaszku) – syryjski duchowny sunnicki pochodzenia albańskiego.
Życiorys.
Urodził się w albańskiej rodzinie muzułmańskiej pochodzącej z Kosowa. W 1931 wraz z rodziną przeniósł się do Damaszku. W tym samym roku zmarła jego matka. Uczył się początkowo w szkole al-Adam al-Islami, a następnie w szkole al-Isaaf al-Hairi. Po pięciu latach nauki znalazł się pod opieką Saida al-Ahmara, który wprowadził go do środowiska słynnych syryjskich ulemów. W latach 1952-1959 pracował w szkole przy meczecie Al-Baraniah jako nauczyciel Koranu.
Jako uczony muzułmański specjalizował się w hadisach i fikhach, wykładając w szkole az-Zahraa. Nawoływał muzułmanów Damaszku, aby nie brali udziału w obchodach świąt chrześcijańskich i aby przestrzegali rygorystycznie prawa islamskiego. Władze Syrii zabroniły al-Arnautowi wystąpień publicznych, oskarżając go o podsycanie waśni międzywyznaniowych. 
Zmarł w Damaszku. Ceremonię pogrzebową w meczecie Zejnel Abidi prowadził jego syn, Mahmud al-Arnaut.

</doc>
<doc id="3880433" url="https://pl.wikipedia.org/wiki?curid=3880433" title="Ben-Zion Dinur">
Ben-Zion Dinur



</doc>
<doc id="3880434" url="https://pl.wikipedia.org/wiki?curid=3880434" title="Ben-Zion Dinor">
Ben-Zion Dinor



</doc>
<doc id="3880435" url="https://pl.wikipedia.org/wiki?curid=3880435" title="Bencijjon Dinur">
Bencijjon Dinur



</doc>
<doc id="3880436" url="https://pl.wikipedia.org/wiki?curid=3880436" title="Rezolucje Rady Bezpieczeństwa ONZ z roku 1964">
Rezolucje Rady Bezpieczeństwa ONZ z roku 1964

Stałe miejsca w Radzie Bezpieczeństwa ONZ w 1964 posiadały:
W roku 1964 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1964: 

</doc>
<doc id="3880438" url="https://pl.wikipedia.org/wiki?curid=3880438" title="Äherdi">
Äherdi

Äherdi – wieś w Estonii, w prowincji Rapla, w gminie Rapla.

</doc>
<doc id="3880441" url="https://pl.wikipedia.org/wiki?curid=3880441" title="Ülejõe (Rapla)">
Ülejõe (Rapla)

Ülejõe – wieś w Estonii, w prowincji Rapla, w gminie Rapla.

</doc>
<doc id="3880442" url="https://pl.wikipedia.org/wiki?curid=3880442" title="Ben Szemen">
Ben Szemen



</doc>
<doc id="3880444" url="https://pl.wikipedia.org/wiki?curid=3880444" title="Hagudi (wieś)">
Hagudi (wieś)

Hagudi – wieś w Estonii, w prowincji Rapla, w gminie Rapla.

</doc>
<doc id="3880454" url="https://pl.wikipedia.org/wiki?curid=3880454" title="Marian Uzdowski">
Marian Uzdowski

Marian Witosław Uzdowski (ur. 9 stycznia 1890 w Warszawie, zm. ?) – oficer carskiej gwardii i wywiadu wojskowego WP (mjr), polski urzędnik konsularny.
Życiorys.
Syn Szczepana i Amelii Grabowieckiej. Absolwent szkół rosyjskich. Służba w Armii Carskiej. Członek Związku Wojskowych Polaków w Piotrogrodzie ("Союз польских военнoслужащих в Петрограде") w którym redagował organ prasowy „Czyn” (1918). Legionista, uczestnik wojny polsko-bolszewickiej 1920, w której pełnił funkcję oficera łącznikowego Józefa Piłsudskiego przy sztabie Petlury. Służba w organach wywiadu Wojska Polskiego. W 1929 rozpoczął pracę w polskiej służbie zagranicznej, w której na osobiste życzenie Piłsudskiego kierował w randze konsula konsulatem RP w Kiszyniowie (1929–1933), potem konsula/konsula gen. konsulatem w Czerniowcach (1933–1939).

</doc>
<doc id="3880455" url="https://pl.wikipedia.org/wiki?curid=3880455" title="Feldflieger-Abteilung 51">
Feldflieger-Abteilung 51

Feldflieger-Abteilung Nr. 51 – FFA 51 (Polowy oddział lotniczy nr 51) – jednostka obserwacyjna i rozpoznawcza lotnictwa niemieckiego Luftstreitkräfte z początkowego okresu I wojny światowej.
Informacje ogólne.
Jednostka została utworzona na początku I wojny światowej, w dniu 28 listopada 1914 roku we Fliegerersatz Abteilung Nr. 13 i weszła w skład większej jednostki 3 kompanii Batalionu Lotniczego nr 2. Jednostka uczestniczyła w walkach na frontach wschodnim.
11 stycznia 1917 roku jednostka została przeformowana i zmieniona we Fliegerabteilung 20 – (FA 20).

</doc>
<doc id="3880456" url="https://pl.wikipedia.org/wiki?curid=3880456" title="Senillé-Saint-Sauveur">
Senillé-Saint-Sauveur

Senillé-Saint-Sauveur – gmina we Francji, w regionie Nowa Akwitania, w departamencie Vienne. W 2013 roku populacja ludności wynosiła 1818 mieszkańców. 
Gmina została utworzona 1 stycznia 2016 roku z połączenia dwóch ówczesnych gmin: Saint-Sauveur oraz Senillé. Siedzibą gminy została miejscowość Saint-Sauveur.

</doc>
<doc id="3880457" url="https://pl.wikipedia.org/wiki?curid=3880457" title="Piernikarska Grzęda">
Piernikarska Grzęda

Piernikarska Grzęda – wypukła podłużna forma ukształtowania terenu, w południowo-zachodniej Polsce w Sudetach Wschodnich, w Masywie Śnieżnika na południowo-wschodnim zboczu wzniesienia Sadzonki. 
Położenie.
Piernikarska Grzęda, położona jest w Sudetach Wschodnich, na terenie Śnieżnickiego Parku Krajobrazowego w środkowo-wschodniej części Masywu Śnieżnika, około 1,3 km., na południowy wschód od Śnieżnika. Po wschodniej stronie od wzniesienia Sadzonki.
Charakterystyka.
Grzęda stanowi podłużne wypuklenie na zboczu wzniesienia w kształcie grzbietu położone na poziomie 1200-1000m n.p.m., wybijające się z północno-wschodniego zbocza wzniesienia Sadzonki, wznoszącego się z "Mokrego Grzbietu". Grzęda zbudowana jest z gnejsowych skał, metamorfiku Lądka i Śnieżnika. Oś Grzędy rozciąga się na kierunku NE-SW, oddzielając Lej Średni położony po północnej stronie od Granicznego Stoku rozciągającego się po południowej stronie. Grzęda stanowi naturalne wypuklenie na zboczu, powstałe w okresie ostatniego zlodowacenia w wyniku erozyjnej działalności lodowca, który w słabszych partiach podłoża wyżłobił w zboczu sąsiadujące z grzędą erozyjne doliny: Głęboką Jamę i Lej Średni. Stoki Grzędy porośnięte są rzadkim dolnoreglowym lasem świerkowym z domieszką buka, jodły, sosny. Las w latach 80. XX w. podczas klęski ekologicznej został częściowo zniszczony. Południowym podnóżem płynie bezimienny górski potok dopływ Kamienicy a północnym podnóżem płynie górski potok Kamienica.
Ciekawostka.
Najbliższe okolice Grzędy stanowią ostoję kozic górskich, które przybyły w latach 70. XX wieku z terenu Czech.
Turystyka.
Nad górną częścią Grzędy, zboczem Czarci Gon prowadzi nieznakowana leśna ścieżka. Ścieżka przechodzi obok "Chatki pod Śnieżnikiem" oraz ruin po byłym schronie "Owczarnia". Ścieżka prowadzi od węzła pod Stromą do granicy państwa.

</doc>
<doc id="3880458" url="https://pl.wikipedia.org/wiki?curid=3880458" title="Rezolucje Rady Bezpieczeństwa ONZ z roku 1965">
Rezolucje Rady Bezpieczeństwa ONZ z roku 1965

Stałe miejsca w Radzie Bezpieczeństwa ONZ w 1965 posiadały:
W roku 1965 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1965: 

</doc>
<doc id="3880466" url="https://pl.wikipedia.org/wiki?curid=3880466" title="Val-d’Issoire">
Val-d’Issoire

Val-d’Issoire – gmina we Francji, w regionie Nowa Akwitania, w departamencie Haute-Vienne. W 2013 roku populacja ludności wynosiła 1133 mieszkańców.
Gmina została utworzona 1 stycznia 2016 roku z połączenia dwóch ówczesnych gmin: Bussière-Boffy oraz Mézières-sur-Issoire. Siedzibą gminy została miejscowość Mézières-sur-Issoire.

</doc>
<doc id="3880467" url="https://pl.wikipedia.org/wiki?curid=3880467" title="Val d'Issoire">
Val d'Issoire



</doc>
