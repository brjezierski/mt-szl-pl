<doc id="3948206" url="https://pl.wikipedia.org/wiki?curid=3948206" title="Gladys Aylward">
Gladys Aylward

Gladys May Aylward (, ur. 24 lutego 1902 w Londynie, zm. 3 stycznia 1970 w Tajpej) – angielska misjonarka w Chinach, założycielka chrześcijańskich wspólnot domowych w powiecie Yangcheng prowincji Shanxi i w prowincji Syczuan oraz domu dziecka na Tajwanie.
Życiorys.
Gladys May Aylward urodziła się 24 lutego 1902 roku w londyńskiej dzielnicy Edmonton, w ubogiej rodzinie listonosza. Jej rodzicami byli Thomas John Aylward i Rosina Florence z domu Whiskin. Miała brata Laurence i siostrę Violet. Po ukończeniu szkoły podstawowej pracowała jako pokojówka. W wieku 25 lat, słysząc kazanie jakiegoś kaznodziei o misjach w Chinach odczuła, iż Bóg powołuje ją do tego. W efekcie wstąpiła do szkoły misyjnej prowadzonej przez China Inland Mission. Po ukończeniu wstępnego, trzymiesięcznego kursu dla początkujących misjonarzy, nie przyjęto jej na dalsze szkolenia z powodu słabych wyników w nauce, przede wszystkim uznając ją za niezdolną do nauczenia się języków chińskich.
Zaproponowano jej tam w zamian pracę pokojówki u małżeństwa misjonarzy, którzy właśnie wrócili z Chin, a oni podtrzymali jej zainteresowania. Następnie służyła w chrześcijańskiej „misji ratunkowej” w Swansea, portowym mieście w Walii, której zadaniem było odnajdywanie nocą na ulicach bezdomnych dziewcząt przybyłych ze wsi i udzielanie im noclegu. Po krótkim czasie Gladys odczuła silne przynaglenie do wyjazdu do Chin i postanowiła, iż uczyni to na własną rękę. Wróciła do Londynu i otrzymała pracę pokojówki u dawnego podróżnika po Azji, Francisa Younghusbanda. Tam czytała jego książki o Chinach, a po odłożeniu pieniędzy na najtańszy bilet wyjechała w 1930 roku, aby służyć pomocą starszej angielskiej misjonarce Jeannie Lawson.
Gladys Aylward spędziła siedemnaście lat w Chinach, mieszkając większość czasu w mieście Yangcheng, obecnie leżącym w granicach administracyjnych Jincheng, stolicy powiatu Yangcheng w prowincji Shanxi. Następnie przez kilka lat prowadziła misje w prowincji Syczuan i krótko w Tybecie. W 1936 roku otrzymała obywatelstwo chińskie. W 1948 roku, z powodu złego stanu zdrowia, powróciła do Wielkiej Brytanii, gdzie przez dziesięć lat ewangelizowała i popularyzowała temat misji w Chinach. Następnie wyjechała na Tajwan, gdzie pozostawała misjonarką aż do śmierci 3 stycznia 1970 roku w Tajpej. Chińczycy przekształcając jej nazwisko, nazywali ją Ai Weide, czyli Jedna Cnotliwa.
Misja.
Gdy Gladys Aylward przybyła do Yangcheng, pod koniec 1930 roku, nie było w tym powiecie ani jednego chrześcijanina poza Jeannie Lawson. Aby mieć okazję do głoszenia Ewangelii, założyły one w swym domu gospodę dla karawan mułów podróżujących przez tę górską krainę. Nazwały ją Gospoda Ośmiu Szczęśliwości (ang. "the Inn of Eight Happinesses"; : miłość, cnota, łagodność, tolerancja, lojalność, prawda, piękno i pobożność). Wkrótce zaczęło to przynosić rezultaty.
Po śmierci Jeannie Lawson w 1931 roku, mandaryn zarządzający powiatem mianował Gladys „inspektorem stóp”. Jej zadaniem było objeżdżanie wszystkich wiosek, aby zrealizować ustawę rządu Republiki Chińskiej zakazującej zwyczaju krępowania stóp dziewczynkom, celem ich deformacji. Przy tej okazji wszędzie nauczała opowieści biblijnych i głosiła kerygmat ewangeliczny, dzięki czemu w wielu wioskach niektórzy mieszkańcy przyjmowali chrześcijaństwo i powstawały lokalne wspólnoty. Szybko też opanowała biegle miejscową odmianę języka chińskiego.
Ponieważ nawet nienawróceni Chińczycy wierzyli, iż jest z nią „żywy Bóg”, została wkrótce poproszona, aby uśmierzyć zamieszki, które wybuchły w miejscowym więzieniu. Strażnicy uciekli, więźniowie zaczęli mordować jedni drugich, a wezwani na pomoc żołnierze bali się wejść. Gladys Aylward weszła sama na dziedziniec więzienia, nakazała więźniom natychmiast rzucić broń, uspokoić się i ustawić w szeregu, a oni to uczynili. Wówczas jeden z więźniów, buddyjski mnich Feng, nazwał ją po raz pierwszy Ai Weide. Później przekonała naczelnika więzienia, aby poprawić warunki życia więźniów i dać im pracę.
Prowadząc dalej gospodę z nowymi, nawróconymi pomocnikami, Gladys zaczęła przygarniać sieroty i dzieci sprzedawane przez handlarzy-przestępców. Po kilku latach wychowywała około dwustu dzieci. Gdy w 1938 roku japońscy agresorzy dotarli do Shanxi, ukrywała się z dziećmi w górach. Znając doskonale teren była równocześnie wywiadowcą dla operujących tam partyzantów chińskich, których dowódcą był ksiądz katolicki „Generał Ley”. Japończycy rozesłali listy gończe, obiecując wysoką nagrodę za jej ujęcie. W obawie o dzieci przeprowadziła je w 1940 roku na zachód trudnym szlakiem przez góry do nieokupowanej prowincji Shaanxi. Wielodniowy marsz i wcześniejsze trudy całkowicie wyczerpały jej organizm, tak że była bliska śmierci. Ostatnim sukcesem jej pracy misyjnej w Yangcheng było publiczne ogłoszenie mieszkańcom przed ewakuacją, przez mandaryna, iż za jej przykładem pragnie on zostać chrześcijaninem.
Po kilkumiesięcznej rekonwalescencji Gladys Aylward kontynuowała działalność ewangelizacyjną, zakładając wspólnoty w miejscowościach prowincji Syczuan i pracując w osadzie dla trędowatych. Głosiła też Ewangelię pięciuset lamom w klasztorze buddyjskim w Tybecie, z których niektórzy zostali chrześcijanami. Ciągle jednak cierpiąc, zwłaszcza na skutek pobicia przez żołnierza japońskiego, wróciła do Londynu. Po kilku latach zapragnęła ponowić pracę misyjną w Chinach. Ponieważ władze komunistyczne odmawiały jej prawa powrotu do dawnej placówki, przybyła na Tajwan, gdzie założyła i prowadziła dom dziecka dla około dwustu wychowanków, the Aiweide Children's Home.
W 1972 roku nadano jej imię szkole średniej w Edmonton, The Gladys Aylward School, obecnie Aylward Academy. Po 2000 roku, gdy zmniejszyły się prześladowania chrześcijaństwa w Chinach kontynentalnych, pracownicy Uniwersytetu Zhengzhou zaczęli odnajdywać ślady działalności misyjnej Ai Weide. Obecnie nadal w powiecie Yangcheng są chrześcijanie gromadzący się na modlitwę w grupach domowych. W 2008 roku władze ChRL podjęły decyzję o restauracji Gospody Ośmiu Szczęśliwości, jako pamiątki kultury.
Bohaterka.
Gladys Aylward jest bohaterką literacką i filmową. Stała się sławna w świecie za sprawą reportażu amerykańskiego korespondenta wojennego, zamieszczonego w tygodniku Time w 1939 roku. Opisano w nim jej działalność misyjną, opiekę na sierotami i pomoc wojskom chińskim. W 1950 roku ukazała się pierwsza książka biograficzna na podstawie jej własnej relacji. W 1957 roku brytyjski biograf Alan Burgess opublikował o niej książkę „The Small Woman” („Mała kobieta”, tytuł jest aluzją do tego, iż miała 150 cm wzrostu). W późniejszych latach wydano jeszcze siedem biografii Ai Weide, z których jedna, „Gladys Aylward: The Adventure of a Lifetime”, została przetłumaczona na polski.
Na podstawie książki Alana Burgessa w 1958 roku nakręcono film fabularny „The Inn of the Sixth Happiness” („Gospoda Szóstego Dobrodziejstwa”), w którym rolę Ai Weide zagrała Ingrid Bergman. W filmie tym Gladys nosi zmienione chińskie nazwisko Jen-Ai (), czyli Prawdziwa Miłość. Scenariusz odbiega jednak od jej prawdziwego życia, m.in. zmieniając powody wyjazdu na misje, znacznie łagodząc niebezpieczne przeżycia podczas przejazdu przez Związek Radziecki i wprowadzając porzucenie sierot oraz fikcyjny wątek miłosny, co Gladys Aylward wówczas oburzyło, gdyż uznała, że film zniszczył jej reputację.
W 2008 roku powstał film dokumentalny „Gladys Aylward, the Small Woman with a Great God” („Gladys Aylward, Mała Kobieta z Wielkim Bogiem”) oraz film animowany dla dzieci „The Gladys Aylward Story” („Historia Gladys Aylward”) w serii „The Torchlighters: Heroes of the Faith” („Niosący pochodnie: Bohaterowie Wiary”).

</doc>
<doc id="3948211" url="https://pl.wikipedia.org/wiki?curid=3948211" title="Dzianiski Potok">
Dzianiski Potok

Dzianiski Potok ("Dzianiszanka") – potok, prawy dopływ Czarnego Dunajca o długości 8,26 km i powierzchni zlewni 11,4 km². 
Potok spływa przez miejscowość Dzianisz na Pogórzu Spisko-Gubałowskim. Orograficznie prawe zbocza jego doliny tworzy odbiegający od Palenicy Kościeliskiej grzbiet ze szczytami Gruszków Wierch, Tominów Wierch i Ostrysz, lewe odbiegający od Palenicy Kościeliskiej grzbiet zwany Iwańskim Wierchem. Najwyżej położone źródła potoku znajdują się na wysokości około 1080 m, jego spadek wynosi więc około 280 m. Uchodzi do Czarnego Dunajca na wysokości około 800 m.
Dzianiski Potok spływa krętym korytem w kierunku północno-zachodnim. Posiada kilka dopływów. W kierunku jego biegu są to: Paługów Potok, Ptasiów Potok, Golów Potok, Kijów Potok, Zająców Potok. Wszystkie wymienione są lewostronne, jednakże istnieją też mniejsze potoki prawostronne.

</doc>
<doc id="3948214" url="https://pl.wikipedia.org/wiki?curid=3948214" title="220 (liczba)">
220 (liczba)

W kalendarzu.
220. dniem w roku jest 8 sierpnia (w latach przestępnych jest to 7 sierpnia). Zobacz też co wydarzyło się w roku 220, oraz w roku 220 p.n.e.
W Biblii.
Liczba owiec oraz liczba kóz, które Jakub, podarował Ezawowi, jako symbol pojednania (Rdz 32,14).

</doc>
<doc id="3948215" url="https://pl.wikipedia.org/wiki?curid=3948215" title="Jana Mrákotová">
Jana Mrákotová

Jana Mrákotová (ur. 24 lipca 1999 w Jabloncu nad Nysą) – czeska skoczkini narciarska. Uczestniczka mistrzostw świata seniorów (2017) oraz juniorów (2015, 2017 i 2018). Medalistka zimowego olimpijskiego festiwalu młodzieży Europy (2015).
W sierpniu 2014 zadebiutowała w Alpen Cup. Na Zimowym Olimpijskim Festiwalu Młodzieży Europy 2015 zdobyła brązowy medal w konkursie drużyn mieszanych. Indywidualnie zajęła 8. pozycję. W trzech występach na mistrzostwach świata juniorów najlepsze wyniki osiągnęła w pierwszym starcie, w 2015 roku, zajmując 29. miejsce indywidualnie i 6. w drużynie. Na Mistrzostwach Świata 2017 zajęła 35. miejsce w kwalifikacjach, nie uzyskując awansu do konkursu głównego. Raz wystąpiła w konkursie głównym Pucharu Świata – 25 marca 2018 w Oberstdorfie zajęła 33. pozycję.
W październiku 2018 ogłosiła zakończenie kariery sportowej.

</doc>
<doc id="3948218" url="https://pl.wikipedia.org/wiki?curid=3948218" title="Henryk Boral">
Henryk Boral

Henryk Boral (ur. ok. 1867, zm. 4 czerwca 1946 w Krakowie) – polski lekarz z tytułem doktora.
Przez wiele lat był ordynatorem sanatoriów w Gardone Riviera i Mendola we Włoszech. Pod koniec życia był lekarzem naczelnym Towarzystwa Riunione Adriatica, działającym w gmachu przy ul. S. Moniuszki w Warszawie. Otrzymał tytuł radcy medycznego.
Zmarł 4 czerwca 1946 w Krakowie w wieku 79 lat. Został pochowany na Cmentarzu Rakowickim w Krakowie 6 czerwca 1946. Był żonaty.

</doc>
<doc id="3948222" url="https://pl.wikipedia.org/wiki?curid=3948222" title="Maraton w Kopenhadze">
Maraton w Kopenhadze

Maraton w Kopenhadze – maratoński bieg uliczny rozgrywany co roku na ulicach Kopenhagi, w Danii. Pierwsza edycja maratonu w Kopenhadze odbyła się 24 maja 1980 roku. Od początku w zawodach uczestniczyli zarówno mężczyźni, jak i kobiety. Impreza odbywa się każdego roku w maju.
Lista zwycięzców.
Lista zwycięzców maratonu w Kopenhadze:

</doc>
<doc id="3948227" url="https://pl.wikipedia.org/wiki?curid=3948227" title="Halowe Mistrzostwa Europy w Lekkoatletyce 2017 – sztafeta 4 × 400 m kobiet">
Halowe Mistrzostwa Europy w Lekkoatletyce 2017 – sztafeta 4 × 400 m kobiet

Sztafeta 4 × 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Kombank Arena w Belgradzie. Tytułu mistrzowskiego sprzed dwóch lat broniły reprezentantki Francji.
Do zawodów zakwalifikowano 6 sztafet na podstawie wyników z 2016 roku.
Rezultaty.
Finał.
Źródła: .

</doc>
<doc id="3948235" url="https://pl.wikipedia.org/wiki?curid=3948235" title="Karol IV w mundurze pułkownika Gwardii de Corps">
Karol IV w mundurze pułkownika Gwardii de Corps

Karol IV w mundurze pułkownika Gwardii de Corps (hiszp. "Carlos IV en uniforme de coronel de la Guardia de Corps") – obraz olejny hiszpańskiego malarza Francisca Goi (1746–1828).
W 1788 roku zmarł Karol III, król Hiszpanii, na którego dworze pracował Goya. Jego najstarszy żyjący syn, infant Karol (1748–1819) był królem Neapolu i Sycylii, zrzekł się jednak swojego królestwa na rzecz syna i przybył do Madrytu w 1789 roku, aby objąć tron Hiszpanii jako Karol IV. Nowy król podobnie jak jego ojciec cenił prace Goi i mianował go swoim nadwornym malarzem.
Portret króla i jego pendant "Królowa Maria Ludwika w stroju dworskim" powstały na zlecenie monarchów jako prezent dla ministra Manuela Godoya. Obydwa obrazy znajdowały się w kolekcji Godoya do jego upadku w 1808. Obecnie znajdują się w Pałacu Królewskim w Madrycie, a ich wierne kopie pędzla Agustína Esteve należą do kolekcji Prado. Historyk sztuki Morales y Marín uważa, że obrazy miały być prezentem dla Napoleona, jednak intencje monarchów zmieniły się pod wpływem „wojny pomarańczowej”, która poprowadziła do francuskiej inwazji na Półwysep Iberyjski.
Król przedstawiony w pozycji stojącej, lekko zwrócony w prawo, na ciemnym, neutralnym tle. Ma na sobie mundur pułkownika Gwardii de Corps – niebieski kaftan podbity na czerwono oraz kamizelkę i spodnie w tym samym kolorze. Jedną ręką opiera się na lasce, a w drugiej trzyma kapelusz. Na jego piersi widnieją biało-błękitna wstęga i krzyż Orderu Karola III, czerwona wstęga neapolitańskiego Orderu Świętego Januarego, a pod nią niebieska wstęga francuskiego Orderu Ducha Świętego. Order Złotego Runa, którego był wielkim mistrzem, jest zawieszony na szyi na czerwonej wstędze. Nosi również symbole czterech hiszpańskich zakonów rycerskich: Kalatrawy, Montesa, Alcántara i Santiago. 

</doc>
<doc id="3948239" url="https://pl.wikipedia.org/wiki?curid=3948239" title="Andrzej Józwowicz">
Andrzej Józwowicz

Andrzej Józwowicz (ur. 14 stycznia 1965 w Boćkach) – polski duchowny rzymskokatolicki, doktor obojga praw, dyplomata watykański, arcybiskup, nuncjusz apostolski w Rwandzie w latach 2017–2021, nuncjusz apostolski w Iranie od 2021.
Życiorys.
Urodził się 14 stycznia 1965 w Boćkach. Studiował w Wyższym Metropolitalnym Seminarium Duchownym w Warszawie, uzyskał magisterium z teologii. Święceń prezbiteratu udzielił mu 24 maja 1990 w archikatedrze warszawskiej kardynał Józef Glemp, prymas Polski. Inkardynowany został do archidiecezji warszawskiej Od 1992 kontynuował studia na Papieskim Uniwersytecie Laterańskim w Rzymie, gdzie w 1997 uzyskał doktorat z obojga praw, a od 1995 przygotowywał się do służby dyplomatycznej w Papieskiej Akademii Kościelnej.
Posługiwał w parafii Opieki Matki Bożej w Nowym Mieście nad Pilicą. W 1992 został przypisany do nowo utworzonej diecezji łowickiej. W 1997 rozpoczął pracę w służbie dyplomatycznej Stolicy Apostolskiej. W latach 1997–1998 był asystentem w nuncjaturze apostolskiej w Mozambiku, następnie pracował jako sekretarz nuncjatur w Mozambiku (1998–2000), Tajlandii (2000–2002) i na Węgrzech (2002–2006), po czym pełnił funkcję radcy nuncjatur w Syrii (2006–2009), Iranie (2009–2012) i Rosji (2012–2017). W 2000 został obdarzony godnością kapelana honorowego Jego Świątobliwości, a w 2008 prałata honorowego Jego Świątobliwości. W 2009 został ustanowiony kanonikiem gremialnym łowickiej kapituły katedralnej.
18 marca 2017 papież Franciszek mianował go nuncjuszem apostolskim w Rwandzie, jednocześnie wynosząc go do godności arcybiskupa tytularnego Lauriacum. Święcenia biskupie przyjął 27 maja 2017 w katedrze łowickiej. Konsekrował go kardynał Pietro Parolin, sekretarz stanu Stolicy Apostolskiej, któremu asystowali arcybiskup Salvatore Pennacchio, nuncjusz apostolski w Polsce, i Andrzej Dziuba, biskup diecezjalny łowicki. Jako dewizę biskupią przyjął słowa „"Caritas numquam excidit"” ("Miłość nigdy nie ustaje"). 28 czerwca 2021 papież Franciszek przeniósł go na urząd nuncjusza apostolskiego w Iranie. Listy uwierzytelniające złożył 31 października 2021 na ręce ministra spraw zagranicznych Iranu Hosejna Amira Abdollahijana.

</doc>
<doc id="3948243" url="https://pl.wikipedia.org/wiki?curid=3948243" title="U-822">
U-822

U-822 – niemiecki okręt podwodny (U-Boot) typu "VII C" z okresu II wojny światowej. Okręt, jeden z dwóch zbudowanych w szczecińskiej stoczni Oderwerke AG, wszedł do służby w 1944 roku. Jedynym dowódcą był Oblt. Josef Elsinghorst.
Historia.
Okręt włączony do 4. Flotylli U-Bootów w ramach szkolenia; zakończenie wojny uniemożliwiło podjęcie działań bojowych.
U-822 został samozatopiony 5 maja 1945 roku w Wesermünde (operacja Regenbogen). Wrak złomowano w 1948 roku.

</doc>
<doc id="3948249" url="https://pl.wikipedia.org/wiki?curid=3948249" title="Chodź ze mną">
Chodź ze mną

Chodź ze mną – trzeci singel polskiego rapera Sitka. promujący album zatytułowany "Wielkie Sny". Wydawnictwo, w formie digital download ukazało się 1 października 2015 roku własnym nakładzie.
Utwór wyprodukowany przez Jorguś Killer został zarejestrowany we wrocławskim Dobre Ucho Studio we współpracy z realizatorem Mateuszem „Grrracz” Wędrowskim. Kompozycja była promowana teledyskiem, które wyreżyserowało studio Dirt Video.

</doc>
<doc id="3948257" url="https://pl.wikipedia.org/wiki?curid=3948257" title="Krzysztof Węglarski">
Krzysztof Węglarski

Krzysztof Węglarski (ur. 15 lipca 1954) – polski lekkoatleta, płotkarz, specjalizujący się w biegu na 400 metrów ppł, mistrz i reprezentant Polski, trener lekkoatletyki.
Kariera sportowa.
Był zawodnikiem AZS Poznań i AZS Łódź.
Na mistrzostwach Polski seniorów na otwartym stadionie wywalczył siedem medali: sześć w biegu na 400 metrów ppł, w tym jeden złot (1978), cztery srebrne (1975, 1976, 1980, 1981 i jeden brązowy (1979, a także jeden brązowy w sztafecie 4 x 400 metrów - w 1978. 
W latach 1975-1981 reprezentował Polskę w dwunastu meczach międzypaństwowych, odnosząc jedno zwycięstwo indywidualne, w tym w półfinale Pucharu Europy w 1981, gdzie zajął 8. miejsce w biegu na 400 metrów ppł, z wynikiem 52,1.
Po zakończeniu kariery pracował jako trener, jego zawodnikami byli m.in. Daniel Dąbrowski i Piotr Kędzia
Rekord życiowy na 400 m ppł: 50,68 (30.08.1980), na 400 m: 47,85 (1.09.1977).

</doc>
<doc id="3948260" url="https://pl.wikipedia.org/wiki?curid=3948260" title="Florian Cerkaski">
Florian Cerkaski

Florian Mieczysław Cerkaski ps. „Florian” (ur. 23 listopada 1901 w Hohensalza, zm. 8 września 1942 w Auschwitz-Birkenau) – major łączności Armii Krajowej.
Życiorys.
Urodził się 23 listopada 1901. Po zakończeniu I wojny światowej i odzyskaniu przez Polskę niepodległości został przyjęty do Wojska Polskiego. W 1920 był absolwentem I kursu w Szkole Podchorążych Wojsk Łączności. Służył w 2 Batalionie Telegraficznym. Został awansowany do stopnia porucznika łączności ze starszeństwem z dniem 1 stycznia 1923. W latach 20. był oficerem 2 Pułku Łączności w Jarosławiu. Później jako oficer nadetatowy tej jednostki służył w Korpusu Ochrony Pogranicza. Od 27 lutego 1925 był dowódcą plutonu łączności w Batalionie KOP „Borszczów”. W 1932 pełnił służbę w Kadrze 2 Batalionu Telegraficznego w Przemyślu. 5 marca 1934 został mianowany kapitanem ze starszeństwem z 1 stycznia 1934 roku i 12. lokatą w korpusie oficerów łączności. W marcu 1939 pełnił służbę w 5 Batalionie Telegraficznym w Krakowie na stanowisku dowódcy 1 kompanii. W czasie kampanii wrześniowej walczył na stanowisku dowódcy łączności 18 Dywizji Piechoty.
Podczas okupacji niemieckiej zaangażował się w działalność konspiracyjną. Został szefem łączności Dowództwa Okręgu Krakowskiego Służby Zwycięstwu Polski. Później był oficerem Związku Walki Zbrojnej–Armii Krajowej. W stopniu majora był szefem łączności Okręgu Kraków ZWZ-AK, działając pod pseudonimem „Florian”. W 1942 został aresztowany przez Niemców. Przewieziony do obozu Auschwitz-Birkenau, gdzie podawał się za kupca. Poniósł tam śmierć 8 września 1942.
Po wojnie w 1946 na wniosek Zdzisławy Cerkaskiej Sąd Grodzki w Krakowie zarządził postępowanie o stwierdzenie zgonu Floriana Cerkaskiego.

</doc>
<doc id="3948264" url="https://pl.wikipedia.org/wiki?curid=3948264" title="Gerard Gordeau">
Gerard Gordeau

Gerard Gordeau (ur. 30 marca 1959 w Hadze) – holenderski karateka, kick-boxer, zawodnik savate oraz MMA, mistrz świata oraz Europy w savate z 1991, mistrz świata w karate seidō-kaikan z 1994 oraz finalista turnieju MMA UFC 1 z 1993. Czarny pas (IX dan) w kyokushin.
Ważniejsze osiągnięcia.
Karate:
Savate:
Mieszane sztuki walki:

</doc>
<doc id="3948266" url="https://pl.wikipedia.org/wiki?curid=3948266" title="Maraton w Brighton">
Maraton w Brighton

Maraton w Brighton – maratoński bieg uliczny rozgrywany co roku na ulicach Brighton, w Wielkiej Brytanii. Pierwsza edycja maratonu w Brighton odbyła się 18 kwietnia 2010 roku. Od początku w zawodach uczestniczyli zarówno mężczyźni, jak i kobiety. Impreza odbywa się każdego roku w kwietniu.
Lista zwycięzców.
Lista zwycięzców maratonu w Brighton:

</doc>
<doc id="3948269" url="https://pl.wikipedia.org/wiki?curid=3948269" title="Paroząb ostry">
Paroząb ostry

Paroząb ostry ("Didymodon rigidulus" var. "gracilis" (Schleich. ex Hook. &amp; Grev.) R.H. Zander) – odmiana mchu należąca do rodziny płoniwowatych ("Pottiaceae" Schimp.).
Rozmieszczenie geograficzne.
Występuje w Ameryce Północnej (Grenlandia, Kanada, Stany Zjednoczone, Meksyk), Ameryce Centralnej, Ameryce Południowej, Europie, Azji (Syberia), Afryce i na Islandii.
Biologia i ekologia.
Puszki zarodni dojrzewają od wiosny do zimy. Rzadko spotykane w Brytanii. Rozmnaża się również wegetatywnie przy pomocy rozmnóżek.
Rośnie na podłożu skalnym lub glebie. Preferuje bazalt, wapienne wychodnie i półki, żwir, glebę i muł. Występuje na obszarach, gdzie zachodzi pęcznienie mrozowe, w tundrze, wzdłuż dróg i ścieżek. Spotykany również na wydmach, rzadko na półkach skalnych w górach. Występuje na wysokościach 0–3000 m n.p.m. 
Systematyka i nazewnictwo.
Synonimy: "Barbula acuta" (Brid.) Brid., "Barbula pseudogracilis" Müll. Hal., "Didymodon acutus" (Brid.) K. Saito, "Tortula acuta" Brid., "Tortula gracilis" Schleich. ex Hook. &amp; Grev.
Zagrożenia.
Takson wpisany w randze gatunku jako "Didymodon acutus" na czerwoną listę mchów województwa śląskiego z kategorią zagrożenia „DD” (o nieokreślonym zagrożeniu, wymagające dokładniejszych danych, stan na 2011 r.). W Czechach w 2005 r. nadano mu kategorię „LR” (o niskim stopniu zagrożenia).

</doc>
<doc id="3948271" url="https://pl.wikipedia.org/wiki?curid=3948271" title="Vortex (gra komputerowa)">
Vortex (gra komputerowa)

Vortex – trójwymiarowa strzelanka wyprodukowana przez Argonaut Software i wydana przez Electro Brain na konsole Super Nintendo Entertainment System we wrześniu 1994. Tytuł jest jedną z niewielu gier, które wykorzystują rozszerzone możliwości graficzne koprocesora Super FX GSU-1.
Rozgrywka.
Gracz kieruje eksperymentalnym mechem, nazwanym Morphing Battle System, przez siedem światów należących do Aki-Do Forces. MBS ma cztery tryby działania, co spowodowało spekulacje, że pomysł na grę mógł być zaczerpnięty z niewydanej gry, która miała bazować na serialu animowanym "". W rozmowie z "Retro Gamer", programista Michael Wong-Powell potwierdził jednak, że "Vortex" i "Transformers" były zupełnie oddzielnymi projektami, z których drugi został anulowany w trakcie.
Odbiór gry.
"Electronic Gaming Monthly" ocenił grę na 6 na 10. Recenzent uznał, że tempo gry jest powolne, ale też pochwalił unikalny pomysł i duże wyzwanie gry. Trzech recenzentów magazynu "GameFan" dało grze – odpowiednio – oceny 79%, 72% i 70%.

</doc>
<doc id="3948272" url="https://pl.wikipedia.org/wiki?curid=3948272" title="Didymodon rigidulus var. gracilis">
Didymodon rigidulus var. gracilis



</doc>
<doc id="3948278" url="https://pl.wikipedia.org/wiki?curid=3948278" title="Barbara Dulinsky">
Barbara Dulinsky

Barbara Jean Dulinsky (ur. 18 października 1928 w San Francisco, zm. 28 marca 1995 w Kent) – amerykańska kobieta-żołnierz, starszy sierżant piechoty morskiej. Pierwsza kobieta w amerykańskiej piechocie morskiej służąca w strefie wojennej. 
Życiorys.
Urodzona 18 października 1928 r. w San Francisco, córka Rossa Dulinsky'ego i Anny Noel. Miała siostrę June E. Dulinsky. Służyła w armii od 20 listopada 1950 r. do 13 listopada 1953 r., a następnie ponownie od 1 stycznia 1954 r. do 31 lipca 1970 r., osiągając stopień starszego sierżanta. W piechocie morskiej służyła od 1951 r. W 1967 r. zgłosiła się na ochotnika do udziału w misji w Wietnamie, dokąd dotarła 18 marca 1967 roku. Przed wyjazdem do Wietnamu była instruktorem musztry dla kobiet z piechoty morskiej na Parris Island w Południowej Karolinie.
Przez rok stacjonowała w bazie sił powietrznych Tan Son Nhut koło Sajgonu jako szef administracji dowództwa, co czyniło ją pierwszą kobietą w historii piechoty morskiej, która służyła w bezpośredniej strefie walk. Jej służba stała się początkiem dopuszczania kobiet z piechoty morskiej do służby w strefie wojennej. Do 1973 r. w amerykańskich oddziałach w Wietnamie służyło kolejnych 35 kobiet.
Po przejściu na emeryturę mieszkała krótko w San Francisco, po czym przeniosła się do Kent w Waszyngtonie, gdzie zmarła 28 marca 1995 roku.

</doc>
<doc id="3948281" url="https://pl.wikipedia.org/wiki?curid=3948281" title="The Armada (poemat Algernona Charlesa Swinburne’a)">
The Armada (poemat Algernona Charlesa Swinburne’a)

The Armada – poemat angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór odwołuje się w warstwie fabularnej do wydarzeń z 1588, kiedy to marynarka wojenna Anglii pokonała flotę hiszpańską, nazywaną "Wielką Armadą" albo 'Niezwyciężoną Armadą", ocalając w ten sposób niepodległość wyspiarskiego królestwa. 

</doc>
<doc id="3948282" url="https://pl.wikipedia.org/wiki?curid=3948282" title="Real Madryt w sezonie 1903/1904">
Real Madryt w sezonie 1903/1904

Sezon 1903/04 był 2. sezonem w historii Realu Madryt, wówczas Madrid-Moderno FC.
Skład.
W klubie grali m.in.: Arthur Johnson, José Giralt, Adolfo Meléndez, Pedro Parages.

</doc>
<doc id="3948285" url="https://pl.wikipedia.org/wiki?curid=3948285" title="Władysław Fabry">
Władysław Fabry

Władysław Fabry (ur. ok. 1888, zm. 16 maja 1946 w Krakowie) – polski muzykolog, literat, krytyk muzyczny.
Życiorys.
Publikował w pismach poznańskich, warszawskich, krakowskich („Dziennik Polski”), m.in. jako recenzent muzyczny „Polski Zbrojnej”. Był założycielem pierwszego Związku Sprawozdawczych Muzycznych i Teatralnych, czasopisma „Nowiny Muzyczne i Teatralne”. Był autorem publikacji dotyczących muzyki, m.in. przekładów listów Ludwiga van Beethovena oraz monografii biograficznej o Stanisławie Moniuszce. Prowadził wykłady z reportażu muzycznego w Szkole Reporterów Dziennikarskich w Warszawie. Przez wiele lat pracował także jako prelegent radiowy.
Był żonaty.
Zmarł 16 maja 1946 w Krakowie w wieku 58 lat. Został pochowany 20 maja 1946 na Cmentarzu Rakowickim w Krakowie. 

</doc>
<doc id="3948291" url="https://pl.wikipedia.org/wiki?curid=3948291" title="Ghost in the Shell (film 2017)">
Ghost in the Shell (film 2017)

Ghost in the Shell – amerykański film akcji science fiction z 2017 wyreżyserowany przez Ruperta Sandersa na podstawie japońskiej mangi o tej samej nazwie autorstwa Masamune Shirowa. 
Opis fabuły.
Główną bohaterką filmu jest Major, cyborg stojąca na czele Sekcji 9, elitarnej jednostki do zwalczania cyberterroryzmu. Zostają skierowani do walki z tajemniczym hakerem, który nie zatrzyma się przed niczym, aby zniszczyć firmę "Hanka Robotics ".
Odbiór.
Box office.
Budżet filmu wyniósł 110 mln USD. W Stanach Zjednoczonych i Kanadzie film zarobił 40,6 mln USD. W innych krajach przychody wyniosły 129,2 mln, a łączny przychód z biletów 169,8 miliona dolarów.
Krytyka w mediach.
Film spotkał się z mieszaną reakcją krytyków. W serwisie Rotten Tomatoes 43% z 277 recenzji jest pozytywne, a średnia ocen wyniosła 5,47/10. Na portalu Metacritic średnia ocen z 42 recenzji wyniosła 52 punkty na 100.

</doc>
<doc id="3948294" url="https://pl.wikipedia.org/wiki?curid=3948294" title="Kia Stinger">
Kia Stinger

Kia Stinger – samochód osobowy klasy średniej produkowany pod południowokoreańską marką Kia w latach 2017 – 2023.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych w Detroit w styczniu 2017 roku. Auto bazuje na zaprezentowanym w 2011 roku podczas targów motoryzacyjnych we Frankfurcie samochodzie koncepcyjnym Kia GT. Pojazd został zaprojektowany w europejskim studiu stylistów marki kierowanym przez Petera Schreyera. Stinger zbudowany został na bazie płyty podłogowej wykorzystanej do budowy modelu Genesis G70. 
Samochód nawiązuje stylistycznie do pojazdów Gran Turismo. Przednia część pojazdu wyróżnia się m.in. pionowymi otworami w zderzaku, które mają dostarczać powietrza do chłodzenia układu hamulcowego marki Brembo, a także dwoma małymi wlotami powietrza na pokrywie silnika. Ostro zakończona tylna bryła karoserii wyposażona została w cztery owalne końcówki układu wydechowego oraz dyfuzor. 
Układ jezdny pojazdu zaprojektowany został przez Alberta Biermanna, który wcześniej opracowywał pojazdy serii M dla BMW. Wersja z napędem na tylną oś wyposażona została standardowo w mechaniczny mechanizm różnicowy o ograniczonym poślizgu. Wersje z napędem na cztery koła otrzymały system dynamicznego rozdziału momentu obrotowego między kołami - Torque Vectoring, który monitoruje przyczepność poszczególnych kół, i w zależności od potrzeby automatycznie dostosowuje wielkość momentu obrotowego, które trafia do każdego z kół.
Stinger GT.
Topowa wersja GT posiada silnik V6 o pojemności 3.3l i mocy 370km (przed GPF) lub 366 (z GPF). Moment obrotowy wynosi 510Nm. Auto wyposażone jest w napęd na cztery koła (choć na innych rynkach Stinger GT może posiadać napęd na oś tylną). Przyspieszenie od 0 do 100km/h wynosi 5.5 sek (według producenta), lecz według pomiarów przyspieszenie wynosi mniej niż 5.0 sek. Prędkość maksymalna to ponad 260km/h. Auto w wersji GT jest wyposażone w m.in.: podgrzewane przednie fotele (w opcji również tylne fotele mogą być podgrzewane), sportowe felgi, klimatyzację, wloty i wyloty powietrza umieszczone w zderzakach oraz przednich błotnikach, podgrzewaną kierownicę, elektrycznie otwieraną klapę bagażnika, czarną skórzaną tapicerkę (w opcji tapicerka może mieć kolor np: czerwony) i tunel środkowy wykończony aluminium. W opcji Stinger GT może posiadać m.in.: sportowy wydech wykonany przez firmę MG Motorsport i przeszklony dach.
Stinger GTS.
W kwietniu 2019 roku podczas targów motoryzacyjnych w Nowym Jorku zaprezentowano limitowaną wersję GTS, która bazuje na topowej odmianie GT. Wyprodukowanych ma zostać jedynie 800 egzemplarzy wersji GTS. Charakterystycznymi cechami tej wersji mają być m.in. pomarańczowy kolor nadwozia oraz elementy wykonane z tworzywa sztucznego. Do wyboru klientów będzie napęd na tylną lub obie osie pojazdu. Wersja z napędem na cztery koła wyposażona została dodatkowo w szperę oraz tryb jazdy "drift".
Lifting.
W 2020 roku samochód przeszedł restylizację nadwozia. Wprowadzono m.in. nowe światła do jazdy dziennej, światła tylne połączone świetlistym pasem, poprawiono materiały wykończeniowe wnętrza, wprowadzono wyświetlacz multimediów o przekątnej 10,25 cala, wprowadzono także ambientowe podświetlenie wnętrza. Zmiany mają także objąć m.in. gamę silnikową, czy też nowe systemy asystujące kierowcę.
Sprzedaż.
Kia Stinger powstała jako samochód o globalnym zasięgu rynkowym, trafiając do sprzedaży m.in. w Korei Południowej, Stanach Zjednoczonych, Europie, Rosji i krajach WNP czy Australii. Samochód odegrał rolę niszowego produktu w gamie, trafiając do niskowolumenowej produkcji. Pomimo tego, ogólna popularność już w październiku 2018 skłoniła Kię do określenia dalszej przyszłości modelu jako niepewnej, wskazując nieduże szanse na powstanie następcy. Niezadowalające producenta wyniki sprzedażowe skłoniły do zajęcia podobnego stanowiska także jesienią 2020 roku, by latem pojawiły się informacje o zakończeniu produkcji Stingera z końcem 2022 roku bez przewidzianego następcy. Ostatecznie, definitywny koniec produkcji Kii Stinger wyznaczony został na kwiecień 2023, bez planów bezpośredniego następcy. Rolę zaawansowanego technicznie, topowego modelu o sportowej charakterystyce przejął w gamie w pełni elektryczny model EV6 GT.
Wyposażenie.
Podstawowa wersja L pojazdu standardowo wyposażona jest m.in. w system ABS, BAS, ESC, system automatycznie uruchamiający światła awaryjne na wypadek gwałtownego hamowania, HAC, system Driver Attention Alert (DAA), który informuje o zmęczeniu kierowcy lub o znużeniu jazdą oraz system Forward Collision Assistance (FCA), który może wykryć potencjalne zderzenie z innym pojazdem lub pieszym i doprowadzi do zatrzymania pojazdu, a także system Advanced Smart Curise Control (ASCC) odpowiadający za utrzymanie zadanej odległości przez poprzedzającym go pojazdem oraz system Lane Keeping Assist (LKA) aktywnie monitorujący tor jazdy i ostrzegający kierowcę sygnałem dźwiękowym o niezamierzonej zmianie pasa ruchu oraz podpowiadający obrót kierownicy we właściwym kierunku, 7 poduszek powietrznych, elektryczne sterowanie szyb, elektryczne sterowanie lusterek, system autonomicznego hamowania z trzema trybami pracy, reflektory przednie typu projekcyjnego ze światłami do jazdy dziennej wykonanymi w technologii LED, lampy tylne wykonane w technologii LED, czujniki parkowania, dwustrefową klimatyzację automatyczną, system nawigacji satelitarnej z kamerą cofania oraz 7-calowym ekranem dotykowym, tuner cyfrowy DAB, elektrycznie regulowane siedzenia przednie w 8 płaszczyznach, system bezkluczykowy, podgrzewane koło kierownicy oraz fotele przednie, a także 18-calowe aluminiowe felgi i składane lusterka zewnętrzne z wbudowanymi kierunkowskazami oraz oświetleniem podłoża, a także tapicerkę ze skóry ekologicznej i czujnik deszczu.
Bogatsza wersja XL dodatkowo wyposażona jest m.in. w wentylowane przednie fotele, podgrzewaną tylną kanapę, elektryczną czterokierunkową regulację odcinka lędźwiowego foteli przednich, elektrycznie regulowaną kolumnę kierownicy, funkcję pamięci dla ustawień fotela kierowcy, lusterek zewnętrznych oraz kierownicy, wyświetlacz HUD oraz skórzaną tapicerkę. 
Wersja GT Line wyposażona została dodatkowo w system dynamicznego doświetlania zakrętów, tylne kierunkowskazy wykonane w technologii LED, funkcję automatycznego otwierania pokrywy bagażnika, fotochromatyczne lusterka zewnętrzne, fotel kierowcy z funkcją wysuwanego podparcia pod uda, rozbudowany system nawigacji satelitarnej z 720-watowym systemem audio firmy Harman&amp;Kardon z umieszczonym pod siedzeniami subwooferem oraz 8-calowym ekranem dotykowym, a także mechanizm różnicowy o ograniczonym poślizgu i 19-calowe alufelgi.
Najbogatsza wersja GT wyposażona dodatkowo jest m.in. w aktywny układ kierowniczy o zmiennym przełożeniu, stały napęd na cztery koła z elektronicznym rozdziałem momentu obrotowego, elektroniczne sterowane z dynamiczną kontrolą twardości sportowe zawieszenie, sportowy układ hamulcowy firmy Brembo, procedurę szybkiego startu oraz indukcyjną ładowarkę do telefonu.
Opcjonalnie pojazd doposażyć można m.in. w szklany panoramiczny dach sterowany elektrycznie z elektrycznie regulowaną roletą, system audio firmy Harman&amp;Kardon, system monitorowania martwego pola w lusterkach, system monitorowania ruchu pojazdów podczas cofania oraz system monitowania otoczenia pojazdu, a także system ratunkowy Kia Safety System
Dane techniczne.
(...) - Dane z filtrem GPF.

</doc>
<doc id="3948295" url="https://pl.wikipedia.org/wiki?curid=3948295" title="Mygalomorphae">
Mygalomorphae



</doc>
<doc id="3948299" url="https://pl.wikipedia.org/wiki?curid=3948299" title="Maraton w Bournemouth">
Maraton w Bournemouth

Maraton w Bournemouth – maratoński bieg uliczny rozgrywany co roku na ulicach Bournemouth, w Wielkiej Brytanii. Pierwsza edycja maratonu w Bournemouth odbyła się 6 października 2013 roku. Od początku w zawodach uczestniczyli zarówno mężczyźni, jak i kobiety. Impreza odbywa się każdego roku w październiku.
Lista zwycięzców.
Lista zwycięzców maratonu w Bournemouth:

</doc>
<doc id="3948300" url="https://pl.wikipedia.org/wiki?curid=3948300" title="Zbigniew Rytel">
Zbigniew Rytel

Zbigniew Kazimierz Rytel (ur. 31 października 1962 w Dobrym Mieście) – polski lekkoatleta, sprinter, medalista mistrzostw Polski, reprezentant kraju, następnie dziennikarz i reżyser filmów dokumentalnych.
Kariera sportowa.
Był zawodnikiem Gwardii Olsztyn, gdzie jego trenerem był m.in. Kazimierz Podolak, AZS Lublin i Startu Lublin.
Na mistrzostwach Polski seniorów na otwartym stadionie wywalczył trzy medale w sztafecie 4 × 400 metrów, w tym jeden srebrny (1986) i dwa brązowe (1983, 1987). Najwyższe miejsce indywidualnie zajmował w biegu na 400 metrów w 1982 i 1984 (6. miejsce). W 1983 zdobył brązowy medal halowych mistrzostw Polski seniorów w biegu na 400 m.
Reprezentował Polskę na mistrzostwach Europy juniorów w 1979, gdzie w sztafecie 4 × 400 metrów zajął 6. miejsce, z czasem 3:11,09 oraz 1981, gdzie w sztafecie 4 × 400 metrów zajął 6. miejsce, z czasem 3:09,01, a także na zawodach Pucharu Europy w 1981, gdzie w sztafecie 4 × 400 metrów zajął 2. miejsce w półfinale, z czasem 3:06, 49, 7. miejsce w finale A, z wynikiem 3:04,71.
Rekord życiowy na 400 m: 46,87 (9.08.1986).
Kariera zawodowa.
Ukończył studia na Texas Tech University oraz studia historyczne na Katolickim Uniwersytecie Lubelskim. W latach 1993-1995 pracował w Telewizji Polskiej, następnie wyjechał do USA. Od 2006 ponownie pracuje w Telewizji Polskiej, jest autorem kilkudziesięciu filmów dokumentalnych, był wielokrotnie nagradzany na festiwalach filmów sportowych; za filmy "Krzysztof Wiłkomirski – najważniejsza walka" (2008), "PKOl – 90 lat na olimpijskim szlaku" (2009), "Dzieci mniejszego Księcia"' (2011), "Idolka" (2011), "Sport w TVP – obrazki z wystawy" (2014)
W 2019 jako prezes Oddziału Warszawskiego Stowarzyszenia Dziennikarzy Polskich został członkiem Zarządu Głównego SDP.

</doc>
<doc id="3948305" url="https://pl.wikipedia.org/wiki?curid=3948305" title="Pin Up Candy">
Pin Up Candy

Pin Up Candy, czyli Katarzyna Kraszewska (ur. 3 listopada 1982 w Łodzi) – polska wykonawczyni burleski, uznawana za prekursorkę tego stylu w Polsce. Jako pierwsza Polka występowała na festiwalach w Berlinie, Paryżu i Wiedniu. Została okrzyknięta przez polskie media „Królową Burleski”. Współzałożycielka zespołu Betty Q and Crew, z którym współpracowała w latach 2010–2012. Miss Burlesque Russia 2016.
Życiorys.
Edukacja.
. W okresie studiów uczyła się m.in. na Universita degli Studi di Trieste (2005–2006).
Kariera.
Uczestniczyła w programie "Mam talent!", w którym doszła do półfinału. W 2015 wystąpiła u boku polskich gwiazd estrady podczas koncertu sylwestrowego organizowanego przez TVN w Krakowie. Występowała także w programach, takich jak m.in. "Ugotowani", "Dzień dobry TVN", "Pytanie na śniadanie", "Rozmowy w toku", "Kawa czy herbata?" oraz "Dobrenocki". Występowała na festiwalach: Polish Boogie Festiwal, Konwentach tatuażu (Wrocław, Gdańsk, Warszawa). Występowała także razem z Conchitą Wurst.
Jest organizatorką wydarzeń związanych z burleską, m.in.: Burlesque Nights, Rewia Burleski, Imperium Burleski, Dark Gospel Burlesque Show. Producentka Slavic Burlesque Festival, pierwszego festiwalu burleski w Polsce z formułą konkursową. Regularne daje pokazy burleski w Warszawie oraz innych miastach. Jest założycielką pierwszej w Polsce szkoły burleski Warsaw Burlesque School, działającej przy Buduarze Candy's Boudoir w Warszawie.
Artykuły o niej bądź jej autorstwa, propagujące burleskę, publikowane były na łamach magazynów, takich jak m.in.: „Maxim”, „Wysokie Obcasy”, „Glamour”, „Przekrój”, „Super Express”, „Fakt”. Od 2010 prowadzi bloga o burlesce i stylu pin-up, na którym promuje modę retro oraz naturalną kobiecość. Jest uważana za ekspertkę w dziedzinie strojów retro, prowadzi na terenie Polski warsztaty stylizacji.

</doc>
<doc id="3948306" url="https://pl.wikipedia.org/wiki?curid=3948306" title="Matěj Hádek">
Matěj Hádek

Matěj Hádek (ur. 29 listopada 1975 w Pradze) – czeski aktor.
Życiorys.
Ukończył Konserwatorium w Pradze. Występował w wielu teatrach: Divadlo na Vinohradech i grupa teatralna Kašpar w Pradze, Divadlo F. X. Šaldy w Libercu, Východočeské divadlo w Pardubicach. Jest synem znanej czeskiej dokumentalistki Jany Hádkovej i bratem aktora Kryštofa Hádka. 
Laureat Czeskiego Lwa dla najlepszego aktora w filmie "Kobry i żmije".

</doc>
<doc id="3948308" url="https://pl.wikipedia.org/wiki?curid=3948308" title="Real Madryt w sezonie 1902/1903">
Real Madryt w sezonie 1902/1903

Real Madryt powstał na początku XX wieku. Drużyna została oficjalnie zarejestrowana 6 marca 1902, jako Madrid Foot-Ball Club.
Pierwszy mecz odbył się trzy dni później, piłkarze klubu podzieleni na dwie grupy zagrali między sobą.
Skład.
W klubie grali m.in.: Arthur Johnson, Armando Giralt, Adolfo Meléndez, Pedro Parages.

</doc>
<doc id="3948309" url="https://pl.wikipedia.org/wiki?curid=3948309" title="Wacław Szuyski">
Wacław Szuyski



</doc>
<doc id="3948311" url="https://pl.wikipedia.org/wiki?curid=3948311" title="Józef Penc">
Józef Penc

Józef Penc (ur. 12 marca 1939 w Wólce Tanewskiej, zm. 10 marca 2017) – polski ekonomista, profesor nauk ekonomicznych.
Życiorys.
W 1963 ukończył studia ekonomiczne na Uniwersytecie Łódzkim, w latach 1963-1974 pracował w Instytucie Ekonomiki Produkcji i Nauk Ekonomicznych Politechniki Łódzkiej, w 1971 obronił na Uniwersytecie Łódzkim pracę doktorską. W latach 1974-1977 był kierownikiem łódzkiego oddziału zamiejscowego Instytutu Pracy i Spraw Socjalnych. W latach 1977-1990 pracował w Zakładu Polityki Społeczno-Gospodarczej Uniwersytetu Łódzkiego, w 1982 habilitował się na podstawie pracy "Warunki optymalnego wykorzystania czasu pracy w przedsiębiorstwie przemysłowym". Od 1991 był zatrudniony na Wydziale Organizacji i Zarządzania Politechniki Łódzkiej, gdzie kierował Zakładem Zarządzania Strategicznego i Ekologii, a w latach 2005-2009 Katedrą Systemów Zarządzania. W 1996 został mianowany profesorem nadzwyczajnym, 26 lutego 1999 otrzymał tytuł profesora nauk ekonomicznych. 
Pracował także w Akademii Humanistyczno-Ekonomicznej w Łodzi, Wyższej Szkole Studiów Międzynarodowych, Wyższej Szkole Marketingu i Biznesu, Politechnice Łódzkiej, Wyższej Szkole Kupieckiej.

</doc>
<doc id="3948313" url="https://pl.wikipedia.org/wiki?curid=3948313" title="Robertus Rubiyatmoko">
Robertus Rubiyatmoko

Robertus Rubiyatmoko (ur. 10 października 1963 w Sleman) – indonezyjski duchowny katolicki, arcybiskup Semarang od 2017.
Życiorys.
Prezbiterat.
Święcenia kapłańskie przyjął 12 sierpnia 1992 i został inkardynowany do archidiecezji Semarang. Przez wiele lat pracował jako wykładowca na papieskim wydziale teologicznym w Yogyakarcie, a w latach 2004–2011 był jego wicerektorem. W 2011 mianowany wikariuszem sądowym.
Episkopat.
18 marca 2017 papież Franciszek mianował go arcybiskupem metropolitą Semarang. Sakra biskupia połączona z ingresem odbyła się 19 maja tegoż roku. Sakry udzielił arcybiskup Dżakarty, Ignatius Suharyo Hardjoatmodjo.

</doc>
<doc id="3948315" url="https://pl.wikipedia.org/wiki?curid=3948315" title="Beata Niedzielska">
Beata Niedzielska

Beata Niedzielska (ur. 27 września 1962 w Wołowie) – polska lekkoatletka, biegaczka i płotkarka, mistrzyni i reprezentantka Polski.
Kariera sportowa.
Była zawodniczką AZS Wrocław.
Na mistrzostwach Polski seniorek na otwartym stadionie zdobyła siedem medali: trzy złote w sztafecie 4 x 400 metrów w 1980, 1981 i 1982, dwa srebrne w sztafecie 4 x 400 metrów w 1983 i 1984, srebrny w biegu na 400 metrów ppł w 1982 i brązowy w biegu na 400 metrów ppł w 1984. W 1982 została halową wicemistrzynią Polski seniorek w biegu na 400 m.
Reprezentowała Polskę w Pucharze Europy w 1981, w sztafecie 4 x 400 metrów (2. miejsce w finale B, z wynikiem 3:29,51, 5. miejsce w finale A, z wynikiem 3:30,60). 
Rekordy życiowe:

</doc>
<doc id="3948317" url="https://pl.wikipedia.org/wiki?curid=3948317" title="To a Seamew">
To a Seamew

To a Seamew – poemat angielskiego poety Algernona Charlesa Swinburne’a, opublikowany w tomie "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór, jak zaznaczył autor, powstał na urwisku Beachy Head w 1886. Stanowi wypowiedź skierowaną do tytułowej mewy. Został napisany przy użyciu strofy ośmiowersowej rymowanej abccabab.
Utwór "To a Seamew" jest uważany za jeden z lepszych wierszy Swinburne’a z późnej fazy jego liryki.

</doc>
<doc id="3948319" url="https://pl.wikipedia.org/wiki?curid=3948319" title="Henry Scheffé">
Henry Scheffé

Henry Scheffé (ur. 11 kwietnia 1907 w Nowym Jorku, zm. 5 lipca 1977 w Berkeley) – amerykański statystyk.
Jest twórcą testu "post hoc" zwanego od jego nazwiska testem Scheffégo oraz współtwórcą (razem z Erichem Leo Lehmannem) twierdzenia Lehmanna–Scheffégo.

</doc>
<doc id="3948325" url="https://pl.wikipedia.org/wiki?curid=3948325" title="Baljenac">
Baljenac

Baljenac lub Bavljenac – chorwacka wysepka znajdująca się 1 km na północny wschód od wyspy Kaprije.
Wyspa ma powierzchnię 140265 m² i wybrzeże o długości 1431 m. Wyróżnikiem wyspy jest fakt, że w całości pokryta jest siecią niskich, kamiennych murków o łącznej długości 23,357 km. W przeszłości murkami zaznaczano granice między polami i osłaniano uprawiane rośliny przed wiatrem. Z tego względu z powietrza jej wygląd przypomina odcisk palca. Obecny wygląd wyspy został nadany przez mieszkańców sąsiedniej wyspy Kaprije, którzy w przeszłości użytkowali Baljenac rolniczo.
W związku z rosnącym zainteresowaniem wyspą turystów, chorwacki rząd podjął starania o umieszczenie wyspy na Liście Światowego Dziedzictwa UNESCO z inicjatywy Uniwersytetu w Zadarze.

</doc>
<doc id="3948328" url="https://pl.wikipedia.org/wiki?curid=3948328" title="Mistrzostwa Świata Kobiet w Curlingu 2017">
Mistrzostwa Świata Kobiet w Curlingu 2017

Mistrzostwa Świata Kobiet w Curlingu 2017 rozegrano między 18 a 26 marca 2017 w chińskim Pekinie w Capital Indoor Stadium.
Tytułów mistrzowskich trzeci rok broniły Szwajcarki, rok wcześniej złote medale obroniła drużyna Binii Feltscher. W tej edycji zawodów reprezentację tego kraju stanowiła drużyna dowodzona przez Alinę Pätz, która triumfowała w MŚ 2015 i wygrała krajowe rozgrywki ekstraligi.
Po 9 latach przerwy złote medale mistrzostw świata zdobyły Kanadyjki (Rachel Homan). W finale zespół kanadyjski pokonał wynikiem 8:3 Rosjanki (Anna Sidorowa). Drużyna rosyjska po raz pierwszy w historii zakwalifikowała się do finału tych zawodów, wcześniej reprezentacja Rosji trzykrotnie zdobywała brązowe medale. Na trzecim stopniu podium turnieju w Pekinie stanęły Szkotki (Eve Muirhead), które w małym finale pokonały 6:4 Szwedki (Anna Hasselborg).
Round Robin.
Sesja 1..
18 marca 2017; 13:00
Sesja 2..
18 marca 2017; 19:00
Sesja 3..
19 marca 2017; 9:00
Sesja 4..
19 marca 2017; 14:00
Sesja 5..
19 marca 2017; 19 :00
Sesja 6..
20 marca 2017; 9:00
Sesja 7..
20 marca 2017; 14:00
Sesja 8..
20 marca 2017; 19:00
Sesja 9..
21 marca 2017; 9:00
Sesja 10..
21 marca 2017; 14:00
Sesja 11..
21 marca 2017; 19:00
Sesja 12..
22 marca 2017; 9:00
Sesja 13..
22 marca 2017; 14:00
Sesja 14..
22 marca 2017; 19:00
Sesja 15..
23 marca 2017; 9:00
Sesja 16..
23 marca 2017; 14:00
Sesja 17..
23 marca 2017; 19:00
Play-off.
1-2.
24 marca 2017; 19:00
3-4.
25 marca 2017; 14:00
Półfinał.
25 marca 2017; 19:00
Mały finał.
26 marca 2017; 10:00
Finał.
26 marca 2017; 15:00

</doc>
<doc id="3948331" url="https://pl.wikipedia.org/wiki?curid=3948331" title="Test Scheffégo">
Test Scheffégo

Test Scheffégo () – wykorzystywany w statystyce test post hoc. Został on opracowany przez Henry’ego Scheffégo. Test ten jest uważany za bardzo konserwatywny, co oznacza, że w ramach tego testu trudniej jest osiągnąć wynik istotny statystycznie niż w przypadku testów mniej konserwatywnych np. testu Dunnetta czy testu HSD Tukeya. 

</doc>
<doc id="3948333" url="https://pl.wikipedia.org/wiki?curid=3948333" title="U-490">
U-490

U-490 – niemiecki okręt podwodny (U-Boot) typu "XIV" z okresu II wojny światowej. Okręt wszedł do służby w 1943 roku. Jedynym dowódcą był Oblt. Wilhelm Gerlach.
Historia.
Wcielony do 4. Flotylli U-Bootów celem szkolenia załogi, od kwietnia 1944 roku w 12. Flotylli jako jednostka bojowa.
W maju 1943 roku na okręcie doszło do eksplozji w przedziale akumulatorów, zaś 15 lipca 1943 roku podczas próby alarmowego zanurzenia – do wypadku, w wyniku którego częściowo zalany okręt opadł na dno. Ostatecznie udało się wynurzyć, ale uszkodzenia spowodowały konieczność przeprowadzenia kilkumiesięcznego remontu, podczas którego dodatkowo zamontowano chrapy i wzmocniono uzbrojenie przeciwlotnicze. 
Okręt był jednym z dziesięciu zbudowanych podwodnych zbiornikowców, zwanych "Milchkühe" („mlecznymi krowami”), które skonstruowano z myślą o dostarczaniu paliwa i zaopatrzenia innym U-Bootom operującym na odległych akwenach. Na początku maja 1944 roku okręt wypłynął z Kilonii w swój pierwszy i jedyny rejs bojowy z zadaniem uzupełniania paliwa i zapasów dla jednostek operujących na Oceanie Indyjskim (grupa "Monsun").
Podczas przejścia na wyznaczony akwen, 11 czerwca 1944 roku na północny zachód od Azorów U-490 został wykryty przez amerykańską Grupę Wsparcia z lotniskowcem eskortowym USS „Croatan” na czele, ponieważ jeden z nielicznych meldunków radiowych nadanych przez U-Boota został namierzony przez radionamiernik Huff-Duff. Niszczyciele eskortowe: USS „Frost”, USS „Huse” i USS „Inch” rozpoczęły serię ataków bombami głębinowymi, które trwały ponad 15 godzin. Nie zaszkodziły one w większym stopniu U-490, który wyposażony był we wzmocniony kadłub i mógł zejść poniżej zasięgu bomb. Amerykanie zamarkowali więc odwrót; niedługo po północy 12 czerwca U-Boot wynurzył się i dostał pod ostrzał niszczycieli, który doprowadził do jego zatopienia. 60-osobowa załoga U-490 została w całości uratowana.

</doc>
<doc id="3948334" url="https://pl.wikipedia.org/wiki?curid=3948334" title="Ewa Garczyńska">
Ewa Garczyńska

Ewa Garczyńska, po mężu Czernuszewicz (ur. 19 maja 1955 w Cieplicach Śląskich) – polska lekkoatletka, skoczek w dal, mistrzyni i reprezentantka Polski.
Kariera sportowa.
Była zawodniczką MKS Podgórze Karkonoskie, MKS MDK Karkonosze Jelenia Góra i AZS Wrocław.
Na mistrzostwach Polski seniorek na otwartym stadionie zdobyła trzy medale w skoku w dal: złoty w 1976 i dwa brązowe (1977 i 1979). W 1981 została w tej samej konkurencji halową wicemistrzynią Polski seniorek, a w 1978 zdobyła brązowy medal.
Reprezentowała Polskę w półfinale Pucharu Europy w 1981, zajmując w skoku w dal 4. miejsce, z wynikiem 6,26. 
W 1978 ukończyła studia w Akademii Wychowania Fizycznego we Wrocławiu, następnie pracowała jako nauczycielka wychowania fizycznego w Szkole Podstawowej nr 74 we Wrocławiu.
Lekkoatletą był także jej starszy brat, Waldemar Garczyński (ur. 1951), m.in. finalista mistrzostw Polski seniorów w 1975 w biegu na 3000 m z przeszkodami.
Rekord życiowy w skoku w dal: 6,44 (15.07.1981).

</doc>
<doc id="3948336" url="https://pl.wikipedia.org/wiki?curid=3948336" title="Test Scheffé'a">
Test Scheffé'a



</doc>
<doc id="3948341" url="https://pl.wikipedia.org/wiki?curid=3948341" title="Hilbrand Nawijn">
Hilbrand Nawijn

Hilbrand Pier Anne Nawijn (ur. 8 sierpnia 1948 w Kampen) – holenderski polityk, prawnik, samorządowiec, a także wokalista. W latach 2002–2003 minister ds. integracji i imigracji, poseł do Tweede Kamer.
Życiorys.
Kształcił się w Emmeloord, w 1973 ukończył studia prawnicze na Uniwersytecie w Groningen. W latach 1973–1996 był urzędnikiem w ministerstwie sprawiedliwości, od 1988 pełnił funkcję dyrektora w departamencie zajmującym się imigracją. W latach 1996–1998 pracował na dyrektorskim stanowisku w koncernie KPMG w Hilversum. Następnie zaczął prowadzić prywatną praktykę adwokacką.
Był członkiem Partii Antyrewolucyjnej, później działał w Apelu Chrześcijańsko-Demokratycznym, z ramienia którego w 2002 został radnym miejskim w Zoetermeer. Dołączył następnie do Listy Pima Fortuyna. Z jej rekomendacji od lipca 2002 do maja 2003 sprawował urząd ministra ds. integracji i imigracji w rządzie Jana Petera Balkenende. Wzbudzał kontrowersje m.in. publicznym poparciem postulatu przywrócenia kary śmierci. W wyborach w 2003 LPF umieściła go na niemandatowej pozycji, został jednak wybrany do Tweede Kamer dzięki głosom preferencyjnym. Mandat deputowanego wykonywał do 2006.
W 2006 z ramienia swojego własnego ugrupowania Lijst Hilbrand Nawijn ponownie został wybrany na radnego Zoetermeer. Po odejściu z parlamentu zajął się działalnością konsultingową, a także powrócił do praktyki adwokackiej. W 2007 występował w muzycznym talent show "So You Wanna Be a Popstar", w tym samym roku wydał swój pierwszy singel „Hey Jumpen” reprezentujący muzykę z gatunku jumpstyle.

</doc>
<doc id="3948345" url="https://pl.wikipedia.org/wiki?curid=3948345" title="131 (liczba)">
131 (liczba)

W kalendarzu.
131. dniem w roku jest 11 maja (w latach przestępnych jest to 10 maja). Zobacz też co wydarzyło się w roku 131, oraz w roku 131 p.n.e..

</doc>
<doc id="3948347" url="https://pl.wikipedia.org/wiki?curid=3948347" title="Harry Bresslau">
Harry Bresslau

Harry Bresslau (ur. 22 marca 1848 w Dannenbergu (Elbe), zm. 27 października 1926 w Heidelbergu) – niemiecki historyk mediewista i dyplomatyk.

</doc>
<doc id="3948350" url="https://pl.wikipedia.org/wiki?curid=3948350" title="Calligonum crinitum">
Calligonum crinitum

Calligonum crinitum Boiss. – gatunek rośliny z rodziny rdestowatych ("Polygonaceae" Juss.). Występuje naturalnie w Arabii Saudyjskiej, Omanie, Jemenie, Pakistanie oraz Afganistanie. 
Biologia i ekologia.
Rośnie na pustyniach, piaszczystych wydmach, terenach skalistych oraz w suchych korytach rzek. Kwitnie od lutego do kwietnia.

</doc>
<doc id="3948351" url="https://pl.wikipedia.org/wiki?curid=3948351" title="Harry Breßlau">
Harry Breßlau



</doc>
<doc id="3948353" url="https://pl.wikipedia.org/wiki?curid=3948353" title="Leon Gallas">
Leon Gallas

Leon Stanisław Gallas ps. „Szpak–Noel” (ur. 22 marca 1889 w Siedliszowicach, zm. 13 marca 1946 w Krakowie) – polski działacz niepodległościowy, oficer Policji Państwowej, samorządowiec w II Rzeczypospolitej.
Życiorys.
Urodził się 22 marca 1889 w Siedliszkowicach w powiecie tarnowskim. Był synem Józefa i Ludwiki z domu Nogawieckiej, bratem Kazimierza (1885–1947). W 1909 ukończył siedem klas C. K. Wyższej Szkoły Realnej w Tarnowie i uzyskał świadectwo dojrzałości. Został absolwentem Politechniki Lwowskiej. Od początku stycznia 1913 do końca lipca 1914 działał jako komendant tarnowskiego Związku Strzeleckiego. 
W czasie I wojny światowej walczył w szeregach cesarsko-królewskiej Obrony Krajowej. Jego oddziałem macierzystym był 30 Pułk Piechoty Obrony Krajowej (w 1917 przemianowany na Pułk Strzelców Nr 30). Pod koniec sierpnia 1914 wziął udział w bitwie pod Kraśnikiem. Na stopień podporucznika rezerwy został mianowany ze starszeństwem z 1 lipca 1915, a porucznika rezerwy ze starszeństwem z 1 sierpnia 1917.
U kresu wojny pod koniec października 1918 brał udział w rozbrajaniu Austriaków w Tarnowie. Po odzyskaniu przez Polskę niepodległości pod koniec tego roku został dowódcą Straży dla Galicji i Śląska W połowie listopada 1918 w stopniu porucznika był komendantem powiatowym w Tarnowie. Wstąpił do Policji Państwowej. Od 1919 był p.o. komendantem powiatowym i miejskim w Białymstoku, następnie od 15 lutego 1920 komendantem Policji Państwowej miasta Lublina oraz tamtejszym komisarzem rządu, w 1921 komendanta powiatowego w Kielcach, w 1926 komendanta miasta Krakowa, w 1926 w stopniu nadkomisarza był p.o. komendanta powiatu horochowskiego. W 1929 działał jako oficer inspekcyjny na województwo lubelskie.
W późniejszych latach pracował w służbie administracji samorządowej. Pełnił urząd starosty: grodzkiego lwowskiego (1930), powiatu wrzesińskiego (1932–1934), powiatu żydaczowskiego (przeniesiony na własną prośbę, od kwietnia 1934 w kolejnych latach). Równolegle pod koniec lat 30. pełnił funkcję kierownika Powiatowej Komisji Oświaty Pozaszkolnej.
Po wybuchu II wojny światowej od 18 września 1939 do 1943 działał na Węgrzech w Hatvan i Budapeszcie, gdzie funkcjonował w przedstawicielstwie rządu RP na uchodźstwie. Dwa razy był aresztowany przez Gestapo w stolicy Węgier. Od połowy 1943 powrócił do okupowanej Polski i działał w Okręgu Kraków Delegatury Rządu na Kraj. Do 18 stycznia 1945 pełnił stanowisko naczelnika wydziału polityczno-społecznego. Był aresztowany przez Niemców i osadzony w Więzieniu Montelupich. Od stycznia 1945 był kierownikiem Wydziału Bezpieczeństwa Okręgu Krakowskiego Delegatury. W 1945 został aresztowany przez sowietów został wywieziony w głąb Związku Radzieckiego.
Zmarł 13 marca 1946 w Krakowie w wieku 57 lat. Został pochowany na Cmentarzu Rakowickim w Krakowie 18 marca 1946.
Był żonaty, miał córkę Janinę i syna Henryka, który podczas okupacji był dowódcą oddziału partyzanckiego.

</doc>
<doc id="3948356" url="https://pl.wikipedia.org/wiki?curid=3948356" title="Gallas">
Gallas



</doc>
<doc id="3948360" url="https://pl.wikipedia.org/wiki?curid=3948360" title="Podróż apostolska Franciszka do Egiptu">
Podróż apostolska Franciszka do Egiptu

Podróż apostolska papieża Franciszka do Egiptu - 18. podróż zagraniczna, która odbyła się w dniach 28−29 kwietnia 2017 i przebiegała pod hasłem "Papież pokoju w Egipcie pokoju".
Papież udał się do Egiptu (do stolicy państwa) na zaproszenie prezydenta, biskupów Kościoła katolickiego w Egipcie, patriarchy Koptyjskiego Kościoła Ortodoksyjnego Tawadrosa II oraz wielkiego imama meczetu Al-Azhar w Kairze Ahmeda al-Tajeba.
Franciszek był drugim papieżem, który odwiedził Egipt. Wcześniej w 2000, przebywał św. Jan Paweł II.
Tuż po godz. 11.00 samolot włoski linii lotniczych Alitalia z papieżem Franciszkiem na pokładzie wyleciał z rzymskiego lotniska Fiumicino. O godz. 13.57 nastąpił przylot do Kairu, później odbyło się oficjalne powitanie, przejazd do pałacu prezydenckiego w Heliopolis, i tam miała miejsce uroczystość powitania Ojca Świętego. Po tej uroczystości nastąpiła kurtuazyjna wizyta u prezydenta Egiptu oraz u wielkiego imama Uniwersytetu Al-Azhar, Ahmada al-Tayeba i przemówienia obydwu przywódców religijnych podczas Międzynarodowej Konferencji Pokojowej. Następnym punktem było spotkanie z przedstawicielami władz z przemówieniami prezydenta Abdela Fattaha Al-Sisimiego oraz Franciszka. Ostatnim punktem wizyty w Egipcie była wizyta u patriarchy Koptyjskiego Kościoła Ortodoksyjnego, Tawadrosa II.
O godz. 10.00 z udziałem ponad 20 tys. osób pod przewodnictwem Franciszka rozpoczęła się Msza św., która ze względów bezpieczeństwa odprawiana była nie na stadionie, jak wcześniej planowano, ale na terenie bazy lotniczej pod Kairem. Uczestniczyli w niej nie tylko katolicy, ale także prawosławni Koptowie i muzułmanie. Po uroczystej eucharystii papież Franciszek zjadł obiad z biskupami Egiptu oraz osobami, które towarzyszą Ojcu Świętemu. O 15.15 odbyło się spotkanie modlitewne papieża z duchownymi, zakonnikami i klerykami. Po modlitwie nastąpiło uroczyste pożegnanie Jego Świątobliwości na lotnisku i o 17 wyruszył w drogę powrotną do Rzymu. O 20.30 samolot z papieżem wylądował na lotnisku Ciampino.

</doc>
<doc id="3948362" url="https://pl.wikipedia.org/wiki?curid=3948362" title="Test Dunnetta">
Test Dunnetta

Test Dunnetta (ang. "Dunnett test") – wykorzystywany w statystyce test post hoc. Autorem testu jest kanadyjski statystyk Charles Dunnett. Test ten służy do porównywania kilku grup eksperymentalnych z jedną grupą kontrolną. Uznaje się, że test Dunneta jest mniej konserwatywny od testu Scheffé’a.

</doc>
<doc id="3948363" url="https://pl.wikipedia.org/wiki?curid=3948363" title="Caliban on Ariel">
Caliban on Ariel

Caliban on Ariel – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest sonetem. Został napisany pentametrem jambicznym i rymuje się abba abba cde cde. Utwór nawiązuje do "Burzy" Williama Szekspira i jest poprzedzony cytatem z 2 sceny II aktu: "His backward voice is to utter foul speeches and to detract".
Zobacz też: Kaliban o Setebosie czyli naturalna teologia na wyspie

</doc>
<doc id="3948366" url="https://pl.wikipedia.org/wiki?curid=3948366" title="Roelf de Boer">
Roelf de Boer

Roelf Hendrick de Boer (ur. 9 października 1949 w Rotterdamie) – holenderski polityk, menedżer i działacz gospodarczy, wicepremier (2002–2003) oraz minister transportu i gospodarki wodnej (2002–2003).
Życiorys.
Kształcił się w prywatnej HBS Westersingel w Rotterdamie, następnie na różnych kursach menedżerskich. W latach 1969–1971 służył w piechocie morskiej. Następnie do 1984 pracował w przedsiębiorstwie okrętowym Koninklijke Nedlloyd Groep. Później był m.in. dyrektorem agencji morskiej, przedsiębiorstwa logistycznego oraz holdingu transportowego EWT. W 2002 powołany na prezesa izby przemysłowo-handlowej w Rotterdamie.
Działał w Partii Ludowej na rzecz Wolności i Demokracji, z której w 2002 przeszedł do Listy Pima Fortuyna. 22 lipca 2002 w pierwszym rządzie Jana Petera Balkenende z rekomendacji LPF objął stanowisko ministra transportu i gospodarki wodnej. 18 października tego samego roku został dodatkowo wicepremierem (w miejsce Eduarda Bomhoffa). Funkcje te pełnił do 27 maja 2003.
Powrócił później do swojego pierwotnego ugrupowania, z jego ramienia w latach 2006–2007 był członkiem zarządu miejskiego (wethouderem) w Rotterdamie. Był również m.in. prezesem Nederlandse Vereniging van Ziekenhuizen, zrzeszenia holenderskich szpitali (2008–2012).

</doc>
<doc id="3948368" url="https://pl.wikipedia.org/wiki?curid=3948368" title="Archiwum Archidiecezjalne Lubelskie w Lublinie">
Archiwum Archidiecezjalne Lubelskie w Lublinie

Archiwum Archidiecezjalne Lubelskie – utworzone na początku XIX wieku, po utworzeniu rzymskokatolickiej diecezji w Lublinie, pod ówczesnym zaborem austriackim. Tereny te następnie w latach 1809–1815 należały do Księstwa Warszawskiego, a w latach 1915–1918 do Królestwa Polskiego pod zaborem rosyjskim. W 1918 roku ziemie polskie wyzwolono i powstała niepodległa Rzeczpospolita Polska.
Historia.
Początki działalności archiwum sięgają czasów, gdy w 1805 roku utworzono diecezję lubelską, jako kontynuację wcześniejszej diecezji chełmskiej. Archiwum stało się dziedzicem średniowiecznej tradycji kościelnej na tych terenach. W średniowieczu przy katedrach, kolegiatach i konsystorzach gromadzono akta, tworzone przez kancelarie łacińskich biskupów i oficjałów chełmskich oraz archidiakonów i oficjałów lubelskich. Nowa organizacja kościelna w 1805 roku sprawiła, że wszystkie archiwalia uległy scaleniu w ramach kościoła lubelskiego. 
Siedziba archiwum zmieniała się wielokrotnie. Od początków XIX wieku do 1846 roku znajdowało się w 
kamienicy przy kolegiacie pw. św. Michała Archanioła na Starym Mieście. Następnie archiwum mieściło się przy ul. Podwale, a od 1856 roku w pomieszczeniach przy konsystorzu biskupim, przy ul. Zamojskiej. W 1867 roku władze carskie, w ramach represji po powstaniu styczniowym zlikwidowały diecezję podlaską, a archiwalia konsystorza podlaskiego zostały przewiezione do Lublina. 24 września 1918 roku utworzono diecezję siedlecką, a archiwalia z tamtych terenów zwrócono do nowej diecezji w Siedlcach. Na początku II wojny światowej doszło do zniszczenia części archiwaliów przez żołnierzy niemieckich. W 1940 roku na polecenie kierownika Urzędu Archiwalnego przy gubernatorze dystryktu lubelskiego, część akt umieszczono w Archiwum Państwowym w Lublinie, a pozostałe w pomieszczeniach przy kościele Wniebowzięcia NMP Zwycięskiej w Lublinie. W 1944 roku najcenniejsze archiwalia z powodu zbliżającego się frontu ewakuowano do Krakowa, skąd rewindykowano je z powrotem do Lublina w 1946 roku, a pozostałe akta także powróciły do archiwum.
W 1984 roku część historyczna archiwum została przeniesiona do nowo wybudowanego gmachu. 25 marca 1992 roku została utworzona Archidiecezja Lubelska, a z jej terenu wydzielono diecezję zamojsko-lubaczowską. Część dekanatów przeszła pod zarząd diecezji sandomierskiej. Archiwalia z odłączonych terenów przekazano do nowych diecezji. W latach 2010–2012 pomieszczenia archiwum zostały odnowione i zmodernizowane, z uwzględnieniem nowoczesnych standardów.

</doc>
<doc id="3948371" url="https://pl.wikipedia.org/wiki?curid=3948371" title="Charles Dunnett">
Charles Dunnett

Charles Dunnett (ur. 1921, zm. 2007) – kanadyjski statystyk, twórca testu post hoc zwanego od jego nazwiska testem Dunnetta.

</doc>
<doc id="3948376" url="https://pl.wikipedia.org/wiki?curid=3948376" title="Mikołaj Ossoliński (1599-1663)">
Mikołaj Ossoliński (1599-1663)



</doc>
<doc id="3948377" url="https://pl.wikipedia.org/wiki?curid=3948377" title="Sentinel 2A">
Sentinel 2A

Sentinel 2A – satelita Europejskiej Agencji Kosmicznej, wchodzący w skład konstelacji satelitów obserwacji Ziemi w ramach programu Copernicus, pierwszy satelita serii "Sentinel 2". Satelita przekazuje informacje istotne m.in. dla rozwoju rolnictwa i leśnictwa. Głównym celem satelity jest systematyczne fotografowanie powierzchni Ziemi od szerokości geograficznej 86° N do 56° S w celu przekazywania bezchmurnych obrazów danego obszaru, typowo co 15-30 dni w przypadku Europy.
Głównym instrumentem satelity jest 13-kanałowy skaner wielospektralny o rozdzielczości od 10 do 20 m i szerokości pasa detekcyjnego 290 km.
Za budowę satelity odpowiedzialna była firma Astrium (obecnie część koncernu Airbus), we współpracy z podwykonawcami: Boostec (odpowiedzialny za budowę instrumentów optycznych), Jena-Optronik (układ elektryczny oraz systemy przetwarzania obrazu i kompresji danych), CASA (system kontroli termicznej satelity), Sener (mechanizm kalibracji urządzeń). Kontrakt na budowę satelity, wart 195 milionów euro, zawarto w kwietniu 2008.
Przebieg misji.
Satelita został wyniesiony na orbitę 23 czerwca 2015 o 01:51 UTC przy użyciu rakiety Vega startującej z Gujańskiego Centrum Kosmicznego. O 02:46 UTC nastąpiło oddzielenie satelity od górnego stopnia rakiety. Pierwsze zdjęcia z satelity odebrano około 100 godzin po starcie, przedstawiały one obszar od Półwyspu Skandynawskiego poprzez Europę Środkową aż do Algierii. W październiku 2015 został włączony do czynnej służby.
Pomiędzy 20 a 23 stycznia 2017 dane zebrane przez skaner satelity zostały utracone wskutek błędnego planowania zadań dla satelity.

</doc>
<doc id="3948380" url="https://pl.wikipedia.org/wiki?curid=3948380" title="Niebieski szlak turystyczny Rzeszów - Grybów">
Niebieski szlak turystyczny Rzeszów - Grybów



</doc>
<doc id="3948382" url="https://pl.wikipedia.org/wiki?curid=3948382" title="Indonezja na Letnich Igrzyskach Olimpijskich 2016">
Indonezja na Letnich Igrzyskach Olimpijskich 2016

Indonezję na Letnich Igrzyskach Olimpijskich 2016, które odbyły się w Rio de Janeiro reprezentowało 22 zawodników – 16 mężczyzn i 12 kobiet.
Był to piętnasty start reprezentacji Indonezji na letnich igrzyskach olimpijskich.
Reprezentanci.
Badminton.
Mężczyźni
Kobiety
Mikst
Lekkoatletyka.
Mężczyźni
Kobiety
Łucznictwo.
Mężczyźni
Kobiety
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Wioślarstwo.
Mężczyźni
Kobiety

</doc>
<doc id="3948385" url="https://pl.wikipedia.org/wiki?curid=3948385" title="Herman Heinsbroek">
Herman Heinsbroek

Hermanus Philippus Johannes Bernardus (Herman) Heinsbroek (ur. 12 stycznia 1951 w Schiedam) – holenderski polityk i przedsiębiorca, w 2002 minister gospodarki.
Życiorys.
Ukończył w 1975 studia prawnicze (ze specjalizacją w zakresie prawa handlowego i cywilnego) na Uniwersytecie Erazma w Rotterdamie. Odbył następnie kurs dyplomatyczny organizowany przez resort spraw zagranicznych. Krótko pracował w dyplomacji na placówkach w Stambule i Brukseli. Później zatrudniony w przedsiębiorstwie CBS Records. Od 1979 był dyrektorem generalnym Arcade Benelux, przedsiębiorstwa branży rozrywkowej. W 1983 został prezesem koncernu Arcade Beheer, który w drugiej połowie lat 90. sprzedał.
W 2002 dołączył do Listy Pima Fortuyna. 22 lipca 2002 w pierwszym rządzie Jana Petera Balkenende z rekomendacji LPF objął stanowisko ministra gospodarki. Wkrótce w partii doszło do konfliktu o przywództwo między nim i wicepremierem Eduardem Bomhoffem. 16 października 2002 obaj zrezygnowali ze stanowisk ministerialnych, co skutkowało podaniem rządu do dymisji. W październiku 2002 Herman Heinsbroek wystąpił z LPF, założył własne ugrupowanie pod nazwą Lijst Nieuwe Politiek, jednak wkrótce wycofał się z działalności politycznej.

</doc>
<doc id="3948391" url="https://pl.wikipedia.org/wiki?curid=3948391" title="Ruzdwiany (obwód iwanofrankiwski)">
Ruzdwiany (obwód iwanofrankiwski)

 
Ruzdwiany (ukr. Різдвяни) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948393" url="https://pl.wikipedia.org/wiki?curid=3948393" title="U-647">
U-647

U-647 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1942 roku. Jedynym dowódcą był Kptlt. Willi Hertin.
Historia.
Okręt włączony do 5. Flotylli U-Bootów w ramach szkolenia; od 1 lipca 1943 roku w 7. Flotylli jako jednostka bojowa.
U-647 wypłynął na swój pierwszy rejs bojowy 22 lipca 1943 roku z Kilonii z towarzyszącym mu podwodnym zbiornikowcem typu "XIV" U-489. Niedługo potem zaginął na Morzu Norweskim na północ od Szetlandów wraz z całą 48-osobową załogą. Ostatnia transmisja radiowa miała miejsce 28 lipca 1943 roku; brak jest wiarygodnych hipotez wyjaśniających przyczynę zatonięcia.

</doc>
<doc id="3948397" url="https://pl.wikipedia.org/wiki?curid=3948397" title="Sadki (rejon halicki)">
Sadki (rejon halicki)

 
 Sadki (ukr. Садки) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948399" url="https://pl.wikipedia.org/wiki?curid=3948399" title="Ludwik Hapel">
Ludwik Hapel

Ludwik Hapel (ur. 4 stycznia 1955) – polski lekkoatleta, długodystansowiec, mistrz i reprezentant Polski.
Kariera sportowa.
Był zawodnikiem Zagłębia Lubin.
Jego największym sukcesem w karierze było mistrzostwo Polski seniorów w biegu przełajowym na 6 km w 1977. W tym samym roku reprezentował Polskę w czterech meczach międzypaństwowych, w tym w półfinale zawodów Pucharu Europy, gdzie w biegu na 10 000 m zajął 2 miejsce, z czasem 28:50,7.
Rekordy życiowe:

</doc>
<doc id="3948401" url="https://pl.wikipedia.org/wiki?curid=3948401" title="Sapahów">
Sapahów

 
Sapahów (ukr. Сапогів) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948409" url="https://pl.wikipedia.org/wiki?curid=3948409" title="Skomorochy Nowe">
Skomorochy Nowe

 
 Skomorochy Nowe (ukr. Нові Скоморохи) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948411" url="https://pl.wikipedia.org/wiki?curid=3948411" title="Skomorochy Stare">
Skomorochy Stare

 
Skomorochy Stare (ukr. Старі Скоморохи) – wieś na Ukrainie, w obwodzie iwanofrankiwskim, w rejonie halickim, siedziba gminy Skomorochy Stare.
We wsi znajduje się kościół rzymskokatolicki.

</doc>
<doc id="3948417" url="https://pl.wikipedia.org/wiki?curid=3948417" title="Obraz cyfrowy">
Obraz cyfrowy

Obraz cyfrowy (ang. "digital image") – dwuwymiarowy obraz zapisany w postaci binarnej, możliwy do przechowywania w pamięci cyfrowej. Pojęcie najczęściej dotyczy obrazu zapisanego w postaci rastrowej, w której jest on przedstawiony jako dwuwymiarowa macierz pikseli. W takim ujęciu można traktować obraz jako dwuwymiarową funkcję dyskretną przypisującą współrzędnym piksela jego kolor.
W szerszym ujęciu do obrazów cyfrowych można zaliczyć również grafikę wektorową, gdzie obrazy przedstawiane są za pomocą wzorów matematycznych, toteż mogą być skalowane bez utraty jakości.
Należy zwrócić uwagę, że wizualizacja obrazu cyfrowego (np. jego wydruk lub wyświetlenie na ekranie) nie jest już obrazem cyfrowym, a analogowym.
Obraz cyfrowy może powstać w wyniku digitalizacji obrazu rzeczywistego (np. poprzez wykonanie zdjęcia cyfrowym aparatem fotograficznym lub zeskanowanie dokumentu na skanerze) albo też przez metody syntetyczne. Do zapisu obrazu cyfrowego na nośniku cyfrowym wykorzystuje się różne formaty plików graficznych, często stosujące kompresję danych w celu oszczędzania miejsca na tym nośniku.

</doc>
<doc id="3948418" url="https://pl.wikipedia.org/wiki?curid=3948418" title="Sobotów">
Sobotów

 
Sobotów (ukr. Суботів) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948422" url="https://pl.wikipedia.org/wiki?curid=3948422" title="U-649">
U-649

U-649 – niemiecki okręt podwodny (U-Boot) typu "VII C" z okresu II wojny światowej. Okręt wszedł do służby w 1942 roku. Jedynym dowódcą był Oblt. Raimund Tiesler.
Historia.
Okręt włączony do 5. Flotylli U-Bootów w ramach szkolenia.
U-649 zatonął 24 lutego 1943 roku na Morzu Bałtyckim na północ od Łeby po kolizji z U-232. Zginęło 35 członków załogi U-Boota, 11 uratowano. Po wypadku Oblt. Tiesler objął dowództwo U-976.
2 sierpnia 2020 odnaleziono wrak okrętu na wysokości Łeby 35 Mm od brzegu na głębokości 72 m.

</doc>
<doc id="3948425" url="https://pl.wikipedia.org/wiki?curid=3948425" title="Birgitta Dahl">
Birgitta Dahl

Birgitta Dahl (ur. 20 września 1937 w Råda socken w Västergötland) – szwedzka polityk, działaczka Szwedzkiej Socjaldemokratycznej Partii Robotniczej, parlamentarzystka oraz minister, od 1994 do 2002 przewodnicząca Riksdagu.
Życiorys.
Kształciła się na Uniwersytecie w Uppsali, gdzie studiowała skandynawistykę, historię i nauki polityczne. W latach 1960–1964 pracowała jako nauczycielka, następnie na różnych stanowiskach administracyjnych w Uppsali.
Zaangażowała się w działalność polityczną w ramach Szwedzkiej Socjaldemokratycznej Partii Robotniczej, w latach 1975–1996 wchodziła w skład komitetu wykonawczego tego ugrupowania. W latach 1971–1977 była przewodniczącą Svenska kommittén för Vietnam, szwedzkiego stowarzyszenia wspierającego socjalistyczny Wietnam (później również Laos i Kambodżę). W tym czasie publicznie kwestionowała pojawiające się informacje o zbrodniach reżimu Czerwonych Khmerów w Kambodży, oceniając je jako kłamstwa rozpowszechniane przez wrogów tego kraju. Za swoją postawę oficjalnie przeprosiła w 1997.
W 1969 po raz pierwszy zasiadła w Riksdagu. Reelekcję do szwedzkiego parlamentu uzyskiwała w kolejnych wyborach, wykonując mandat poselski do 2002. W latach 1982–1986 sprawowała urząd ministra energii w rządzie, którym kierował Olof Palme. Następnie u Ingvara Carlssona była ministrem energii i środowiska (1986–1990) oraz ministrem środowiska (1990–1991). W latach 1994–2002 przez dwie kadencje pełniła funkcję przewodniczącej Riksdagu.
Później przewodniczyła m.in. stowarzyszeniu szwedzkich chórów (Sveriges Körförbund) oraz szwedzkiemu oddziałowi UNICEF-u.

</doc>
<doc id="3948427" url="https://pl.wikipedia.org/wiki?curid=3948427" title="Tadeusz Tyszka">
Tadeusz Tyszka

Tadeusz Tyszka (ur. 23 marca 1949) – polski lekkoatleta, sprinter, halowy wicemistrz Polski, reprezentant kraju.
Kariera sportowa.
Był zawodnikiem Startu Otwock i Warszawianki.
Jego największym sukcesem w karierze było halowe wicemistrzostwo Polski seniorów w biegu na 60 metrów w 1977. Na mistrzostwach Polski seniorów na otwartym stadionie sześciokrotnie biegł w finałach biegów na 100 i 200 metrów, a najbliżej medalu był w 1978, kiedy to zajął 4. miejsce w sztafecie 4 x 100 metrów
W latach 1976-1978 reprezentował Polskę w sześciu meczach międzypaństwowych, w tym w półfinale Pucharu Europy w 1977, gdzie zajął 1. miejsce w sztafecie 4 x 100 metrów, z wynikiem 39,36. W 1977 wystartował także w halowych mistrzostwach Europy, gdzie odpadł w półfinale biegu na 60 m, z czasem 6,77
Rekord życiowy na 100 metrów: 10,2 (5.09.1976), na 200 metrów: 21,23 (11.06.1977), na 60 metrów w hali: 6,70 (26.02.1977).

</doc>
<doc id="3948430" url="https://pl.wikipedia.org/wiki?curid=3948430" title="Sokół (rejon halicki)">
Sokół (rejon halicki)

 
Sokół (ukr. Сокіл) – wieś na Ukrainie, w obwodzie iwanofrankiwskim, w rejonie halickim, nad Łomnicą.
Według profesora Władysława Łuszczkiewicza (1828-1900), Wojciecha hr. Dzieduszyckiego (1848-1909) i kanonika Antoniego Petruszewicza (1821-1913), pierwotnie na obszarze wsi leżał dawny Halicz.

</doc>
<doc id="3948433" url="https://pl.wikipedia.org/wiki?curid=3948433" title="Markus C. Kerber">
Markus C. Kerber

Markus C. Kerber (ur. 1956 we Bielefeld, Niemcy) – niemiecki ekonomista, adwokat i wykładowca akademicki; od 2006 roku profesor finansów publicznych i polityki gospodarczej w Instytucie Ekonomii i Prawa Gospodarczego na Wydziale Zarządzania Uniwersytetu Technicznego w Berlinie (niem. "Institut Volkswirtschaft &amp; Wirtschaftsrecht Technische Universität Berlin"). W 1998 roku założył interdyscyplinarny think tank Europolis, którego celem jest stworzenie nowych podwalin pod europejski porządek polityczny.
Życiorys.
Markus C. Kerber studiował od roku 1975 nauki prawne na Uniwersytecie w Bielefeld. W dniu 18 stycznia 1982 roku złożył niemiecki państwowy egzamin prawniczy drugiego stopnia i został asesorem prawa. W latach 1984–1985 ukończył studia podyplomowe z zakresu reformy prawa podatkowego, reformy międzynarodowych rynków kapitałowych i finansowych oraz handlu zagranicznego na École nationale d’administration (ENA). W roku 1986 obronił rozprawę doktorską na temat „"Die Unternehmensentflechtung nach dem GWB: ein Beitrag zur Dogmatik von § 24 VI, VII GWB aus wettbewerbs-, gesellschafts- und verfassungsrechtlicher Sicht"” i uzyskał tytuł doktora nauk prawnych.
Od roku 1982 pracował Kerber jako radca rządu niemieckiego w Federalnym Urzędzie Kartelowym (niem. "Bundeskartellamt") zajmując się kontrolą koncentracji przedsiębiorców. Od roku 1985 kontynuował karierę zawodową we francuskim ministerstwie finansów w Departamencie Konkurencji i Rynków Kapitałowych. Od 1986 Kerber był czynny jako referent europejski w niemieckim Federalnym Urzędzie Kartelowym. Reprezentował niemiecki Federalny Urząd Kartelowy w podkomisji doradczej Europejskiej Komisji ds Konkurencji. Od roku 1986 do 1989 pracował dla Banque Indosuez in Paris jako dyrektor German Desk, a w latach 1990–1991 dla Bankers Trust International w Londynie jako Head of European Equity Group.
Od roku 1991/92 pracuje Kerber jako doradca ekonomiczny i adwokat w Berlinie, Paryżu, Brukseli i Londynie.
W roku 2001 ukończył postępowanie habilitacyjne na Wydziale Ekonomicznym Uniwersytetu Technicznego w Berlinie pracą na temat „"Der verdrängte Finanznotstand – Zur finanzpolitischen Verantwortlichkeit von Parlament und Regierung sowie zur Rolle des Bundes als Hüter der finanzwirtschaftlichen Souveränität”".
Jest członkiem Clausewitz-Gesellschaft posiadając niemiecki stopień wojskowy majora rezerwy.
Myśl polityczna.
W związku ze światowym kryzysem ekonomicznym proponował Kerber w roku 2012 zachować walutę euro, ale dodatkowo wprowadzić Nord-Euro – Kerber nazwał tę proponowaną przez siebie nową walutę „Guldenmark”.
Działalność naukowa.
Od roku 1987 został Kerber wykładowcą HEC Paris, a od roku 1997 prowadził wykłady dla cedep – INSEAD, Fontainebleau. W roku 1999 podjął się prowadzenia wykładów na r Führungsakademie der Bundeswehr i prowadził seminarium „Rüstungsbeschaffung”. W semestrze zimowym 2001/2002 przeprowadził Kerber cykl wykładów ("Institutionelle Aspekte öffentlicher Finanzwirtschaft") na Uniwersytecie w Bielefeld, a od roku 2006 został profesorem Uniwersytetu Technicznego w Berlinie, Wydziału VII – Gospodarka i Zarządzanie, Instytutu Ekonomii i Prawa Gospodarczego. Kerber prowadzi także regularnie wykłady z europejskiego prawa antymonopolowego w Szkole Głównej Handlowej w Warszawie.

</doc>
<doc id="3948437" url="https://pl.wikipedia.org/wiki?curid=3948437" title="Łobeskie Quempas">
Łobeskie Quempas

Łobeskie Quempas – łobeska tradycja bożonarodzeniowa. Polega na porannym wykonywaniu łacińskich pieśni bożonarodzeniowych w miejscowym kościele, kolędowaniu z zapalonymi świecami i jednoczesnym porannym zapalaniu świec na choinkach w domach mieszkańców. Istniała do połowy XX w. w miejscowości Labes na Pomorzu Zachodnim, a obecnie w Polsce tradycja porannego śpiewu Quempas jest praktykowana jedynie w Miastku.
Geneza śpiewu Quempas.
Quempas jest skrótem od łacińskiej kolędy "Quem pastores laudavere" i w połączeniu początkowo z kolędą łacińską "Nunc angelorum gloria" dała w XV w. początek porannego śpiewu Quempas w cysterskim klasztorze "Vyšebrodský klášter" (Czechy). Zwyczaj ten praktykowany był w Niemczech od XVI w., a najbardziej znanymi z tego okresu są opracowania, których dokonał Michael Praetorius ("Musae Sioniae 1607" z tekstem niemieckim „Den die Hirten lobeten sehre“). W późniejszych wiekach poranny śpiew Quempas najczęściej wykorzystują studenci i uczniowie, przechodząc od domu do domu i śpiewając kolędy proszą o jałmużnę.
Przebieg Łobeskiego Quempas.
W Łobeskim Quempas uczestniczą wyłącznie chłopcy, obdarzeni bardzo dobrym głosem, uczniowie miejscowego gimnazjum (Oberschule-Obertertia), którzy zbierają się wcześnie rano przy budynku szkoły, przebrani w białe komże z czerwonymi kołnierzami i mankietami na rękawach, a następnie uczestniczą w porannej mszy o godzinie szóstej z zapalonymi świecami na ręcznych świecznikach. W trakcie mszy są oni podzieleni na cztery grupy w kościele, jedna przed ołtarzem, dwie w dwóch nawach bocznych i jedna na chórze. Kościół jest w tym czasie oświetlony głównie świecami trzymanymi przez śpiewających. Po mszy śpiewając kolędy z zapalonymi świecami obchodzą mieszkańców głosząc „wesołą nowinę”, na koniec idą do miejscowego proboszcza na ciasto i kawę Tradycja ta istniała już w Łobzie przed jego elektryfikacją w roku 1898 i jadący pociągiem porannym o godzinie 7:30 widzieli zapalone świeczki na choinkach w łobeskich domach. Po I wojnie światowej w Łobeskim Quempas brały udział też dziewczęta, a uczestnicy mieli komże całe białe. Prawdopodobnym twórcą tego zwyczaju był Gustaw Pompe (1831-1889), niemiecki teolog i poeta, twórca „Hymnu Pomorza” ("Pommernlied")), który w latach 1861-1872 był miejscowym proboszczem.

</doc>
<doc id="3948438" url="https://pl.wikipedia.org/wiki?curid=3948438" title="Test Scheffé’a">
Test Scheffé’a



</doc>
<doc id="3948441" url="https://pl.wikipedia.org/wiki?curid=3948441" title="Szewczenkowe (rejon halicki)">
Szewczenkowe (rejon halicki)

 
Szewczenkowe (ukr. Шевченкове, pol. hist. Święty Stanisław) – wieś na Ukrainie, w obwodzie iwanofrankiwskim, w rejonie halickim nad Łomnicą przy ujściu do Dniestru.

</doc>
<doc id="3948447" url="https://pl.wikipedia.org/wiki?curid=3948447" title="Temerowce">
Temerowce

 
Temerowce (ukr. Темирівці) – wieś na Ukrainie, w obwodzie iwanofrankiwskim, w rejonie halickim, nad Łomnicą.

</doc>
<doc id="3948449" url="https://pl.wikipedia.org/wiki?curid=3948449" title="Awadh Al-Sameer">
Awadh Al-Sameer

Awadh Shaban bin Fateh Al-Sameer (ar. "عوض شعبان بن فاتح السمير"; ur. 6 maja 1961 roku) – omański lekkoatleta, maratończyk. Uczestnik igrzysk olimpijskich w 1984 i 1988 roku.
Podczas igrzysk olimpijskich w Los Angeles w 1984 roku nie ukończył biegu maratońskiego. Cztery lata później, na olimpiadzie w Seulu ukończył maraton na 83. pozycji z czasem 2:46:59.

</doc>
<doc id="3948451" url="https://pl.wikipedia.org/wiki?curid=3948451" title="Tenetniki">
Tenetniki

 
Tenetniki (ukr. Тенетники) – wieś na Ukrainie, w obwodzie iwanofrankiwskim, w rejonie halickim, nad Dniestrem.
W pobliżu znajduje się przystanek kolejowy Tenetniki, położony na linii Lwów – Czerniowce.
Historia.
Król Władysław Jagiełło 29 września 1389 we Lwowie nadał Pawłowi Ramszowi (Ramschowi) wieś Tenetniki w powiecie halickim z obowiązkiem stawiania się na każdą wyprawę
wojenną z kopią i 2 łucznikami.
W 1502 Rafał Sieniawski h. Leliwa (zm. 1518, od 15 czerwca 1502 chorąży halicki) kupił za 300 grzywien od brata stryjecznego Dymitra Leliwy z Sieniawy wieś Tenetniki w powiecie halickim, z tym warunkiem, że gdyby brat Dymitra Stanisław, albo jego własny syn Stanisław i jego syn Mikołaj wrócili z niewoli tureckiej i wyrugowali Sieniawskiego bliższością z tej wsi, wówczas Dymitr dałby mu za 100 kóp groszy wwiązanie do Chodorkowic i Zaradza.

</doc>
<doc id="3948454" url="https://pl.wikipedia.org/wiki?curid=3948454" title="Halowe Mistrzostwa Europy w Lekkoatletyce 2017 - sztafeta 4 x 400 m kobiet">
Halowe Mistrzostwa Europy w Lekkoatletyce 2017 - sztafeta 4 x 400 m kobiet



</doc>
<doc id="3948458" url="https://pl.wikipedia.org/wiki?curid=3948458" title="Tumierz">
Tumierz

 
Tumierz (ukr. Тумир, "Tumyr"), Tumirz – wieś na Ukrainie, w obwodzie iwanofrankiwskim, w rejonie halickim.
Zdaniem prof. Jerzego Sperki, dawniej wieś występowała w źródłach jako Temerowce czyli Thumierz w ziemi halickiej.

</doc>
<doc id="3948459" url="https://pl.wikipedia.org/wiki?curid=3948459" title="Wiktorów (rejon halicki)">
Wiktorów (rejon halicki)

Wiktorów (ukr. Вікторів) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948464" url="https://pl.wikipedia.org/wiki?curid=3948464" title="Ojczyzna (dwutygodnik)">
Ojczyzna (dwutygodnik)

Ojczyzna – polsko-żydowski dwutygodnik wydawany w latach 1881–1892. Redagowany we Lwowie, składał się z części polskiej i przez 5 lat hebrajskiej. Wydawcą było stowarzyszenie Agudas Achim – "Przymierze Braci".

</doc>
<doc id="3948465" url="https://pl.wikipedia.org/wiki?curid=3948465" title="Woronica">
Woronica

 
Woronica (ukr. Ворониця) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948468" url="https://pl.wikipedia.org/wiki?curid=3948468" title="Bitwa morska pod Czesmą">
Bitwa morska pod Czesmą



</doc>
<doc id="3948471" url="https://pl.wikipedia.org/wiki?curid=3948471" title="Wyhówka">
Wyhówka

 
Wyhówka (ukr. Вигівка) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948473" url="https://pl.wikipedia.org/wiki?curid=3948473" title="Bogusława Kaniecka">
Bogusława Kaniecka

Bogusława Elżbieta Kaniecka, z d. Wojsz (ur. 19 grudnia 1953 w Gorzowie Wielkopolskim) – polska lekkoatletka, sprinterka, medalistka Uniwersjady (1977), mistrzyni i reprezentantka Polski.
Kariera sportowa.
Była zawodniczką Warty Gorzów i Górnika Zabrze.
Jej największym sukcesem w karierze międzynarodowej był brązowy medal Letniej Uniwersjady w 1977 w sztafecie 4 x 100 metrów (z Heleną Fliśnik, Ewą Witkowską (później Kasprzyk) i Ewą Długołęcką), z wynikiem 44,79. Reprezentowała także Polskę w finale A Pucharu Europy w lekkoatletyce w 1977, zajmując w sztafecie 4 x 100 metrów 4. miejsce, z czasem 43,74.
Na mistrzostwach Polski seniorek na otwartym stadionie zdobyła siedem medali, w tym jeden złoty w sztafecie 4 x 100 metrów w 1977, jeden srebrny w biegu na 200 metrów w 1977, cztery srebrne w sztafecie 4 x 100 metrów (1974, 1975, 1976, 1976) i jeden brązowy w biegu na 100 metrów w 1977. Na halowych mistrzostwach Polski seniorek wywalczyła dwa brązowe medale w biegu na 60 m (1974, 1978).
Rekordy życiowe:

</doc>
<doc id="3948474" url="https://pl.wikipedia.org/wiki?curid=3948474" title="Kościół Matki Bożej Różańcowej w Dusznikach-Zdroju">
Kościół Matki Bożej Różańcowej w Dusznikach-Zdroju

Kościół Matki Bożej Różańcowej – polskokatolicki kościół parafialny należący do dekanatu dolnośląskiego diecezji wrocławskiej
Świątynia została wzniesiona jako kościół ewangelicki szwedzkiego Związku Gustawa Adolfa, jako pierwszy kościół tego wyznania na Śląsku. Ufundował ją Riwotzky, który w 1844 roku kupił działkę przy obecnej ulicy Słowackiego.
Budowa była prowadzona przez architekta Häuslera pod nadzorem królewskiego inspektora Opitza. W fundamentach został umieszczono słój z dwoma talarami i medalem pochodzącymi z berlińskiej wystawy przemysłowej z 1844 roku. Pierwotnie wieża posiadała płaskie nakrycie, które wykonał Reuner z Wrocławia. Budowa świątyni została ukończona w 1845 roku, natomiast w sierpniu 1846 roku na wieży zostały zamontowane dzwony. Wokół świątyni powstał cmentarz. W 1893 roku został ukończony dach hełmowy wieży.
W 1892 roku wybudowano nową zakrystię, założono posadzkę, zamontowano ołtarz, ambonę i organy oraz powstał wystrój malarski wykonany przez Rogowskiego. Od 1946 roku kościół należy do Kościoła Polskokatolickiego w RP.

</doc>
<doc id="3948476" url="https://pl.wikipedia.org/wiki?curid=3948476" title="Wysoczanka">
Wysoczanka

 
Wysoczanka (ukr. Височанка) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948478" url="https://pl.wikipedia.org/wiki?curid=3948478" title="Antoni Bogucki (1923–1991)">
Antoni Bogucki (1923–1991)

Antoni Bogucki (ur. 1 lipca 1923 w Inowrocławiu, zm. 15 maja 1991 w Gliwicach) – polski inżynier elektryk i nauczyciel akademicki, poseł na Sejm PRL V kadencji.
Życiorys.
Przed II wojną światową uczęszczał do Gimnazjum im. Jana Kasprowicza w Inowrocławiu. W październiku 1939 wywieziono go na roboty przymusowe do Niemiec, był elektrykiem w firmie Siemens. W 1946 zdał egzamin dojrzałości i podjął studia inżynierskie na Wydziale Elektrycznym Politechniki Śląskiej, które ukończył w 1951 z tytułem inżyniera elektryka. W 1956 ukończył także studia aspiranckie z zakresu gospodarki energetycznej. Poświęcił się pracy naukowej na macierzystej uczelni, zdobył kolejno tytuły naukowe doktora nauk technicznych (1960), doktora habilitowanego (1970) i profesora zwyczajnego (1977).
Był zatrudniony na stanowisku dyrektora Instytutu Elektroenergetyki i Sterowania Układów na Politechnice Śląskiej (1971–1991). Pełnił funkcję prodziekana ds. nauki Wydziału Elektrycznego (1967–1972) oraz prorektora ds. nauki Politechniki Śląskiej (1969–1972). W latach 1971–1977 był profesorem nadzwyczajnym PŚ. Uzyskał doktorat honoris causa Nowosybirskiego Instytutu Elektrotechnicznego (1977) i Mariupolskiego Instytutu Metalurgicznego (1990). Członek Komitetu Elektrotechniki Polskiej Akademii Nauk i dyrektor energetyki II stopnia. Był autorem m.in. około 100 prac opublikowanych w czasopismach krajowych i zagranicznych.
W 1969 uzyskał mandat posła na Sejm PRL z ramienia Polskiej Zjednoczonej Partii Robotniczej w okręgu Gliwice. Zasiadał w Komisji Oświaty i Nauki i w Komisji Planu Gospodarczego, Budżetu i Finansów.
Pochowany 18 maja 1991 na Cmentarzu Centralnym w Gliwicach.

</doc>
<doc id="3948479" url="https://pl.wikipedia.org/wiki?curid=3948479" title="Zadnistrianśke">
Zadnistrianśke

 
 Zadnistrianśke (ukr. Задністрянське) – wieś na Ukrainie, w obwodzie iwanofrankiwskim, w rejonie iwanofrankiwskim.
Przez wieś przebiega droga krajowa N09. Znajduje tu się przystanek kolejowy Bouszów, położony na linii Lwów – Czerniowce.

</doc>
<doc id="3948481" url="https://pl.wikipedia.org/wiki?curid=3948481" title="Nell Gwyn (sonet)">
Nell Gwyn (sonet)

Nell Gwyn – sonet angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór rymuje się abba abba ccd eed. Adresatką sonetu jest żyjąca w XVII wieku Nell Gwyn, angielska aktorka, a zarazem kochanka króla Karola II Stuarta i matka jego dwóch synów.

</doc>
<doc id="3948482" url="https://pl.wikipedia.org/wiki?curid=3948482" title="Zagórze Konkolnickie">
Zagórze Konkolnickie

 
Zagórze Konkolnickie (ukr. Загір'я-Кукільницьке) – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948483" url="https://pl.wikipedia.org/wiki?curid=3948483" title="Załukiew">
Załukiew

 
Załukiew (ukr. Залуква) – wieś na Ukrainie, w obwodzie iwanofrankiwskim, w rejonie halickim nad Dniestrem.
Pod koniec XIX w. wieś położona w powiecie stanisławowski, 22 km na północ od Stanisławowa, na zachód od Halicza i na północny zachód od Sokola. Doktor Szaraniewicz twierdził, że dawny Halicz leżał na obszarze tej wsi, przy ujściu Łomnicy do Dniestru i w górę rzeki do wsi Sokół.

</doc>
<doc id="3948487" url="https://pl.wikipedia.org/wiki?curid=3948487" title="Żelibory">
Żelibory

 
Żelibory (ukr. Жалибори), Zelibory – wieś na Ukrainie, w obwodzie iwanofrankiwskim, w rejonie halickim.

</doc>
<doc id="3948489" url="https://pl.wikipedia.org/wiki?curid=3948489" title="Bavljenac">
Bavljenac



</doc>
<doc id="3948492" url="https://pl.wikipedia.org/wiki?curid=3948492" title="Franciszek Bogus">
Franciszek Bogus

Franciszek Bogus (ur. 8 października 1927 w Reptach Śląskich) – polski mechanik, poseł na Sejm PRL IV i V kadencji.
Życiorys.
Po ukończeniu szkoły podstawowej, jeszcze przed II wojną światową, pracował w charakterze robotnika. W 1945 został rzemieślnikiem w Polskich Kolejach Państwowych. W 1947 został absolwentem Średniej Szkoły Zawodowej w Tarnowskich Górach i uzyskał uprawnienia czeladnicze. Ukończył potem także Liceum Mechaniczne w Katowicach oraz studia w Wyższej Szkole Ekonomicznej we Wrocławiu. W 1958 został naczelnikiem oddziału trakcji PKP w Katowicach, a w 1961 w Tarnowskich Górach. W tym samym roku został dyrektorem nowo utworzonej Zasadniczej Szkoły Zawodowej dla Pracujących na PKP z siedzibą w Parowozowni Głównej w Tarnowskich Górach. Pełnił tę funkcję do 1969.
Od 1951 należał do Polskiej Zjednoczonej Partii Robotniczej. Był w niej sekretarzem oddziałowej organizacji partyjnej, zasiadał także w egzekutywie Komitetu Zakładowego, a od 1962 w egzekutywie Komitetu Powiatowego. Był radnym Powiatowej i Wojewódzkiej Rady Narodowej w Katowicach. W 1965 i 1969 uzyskiwał mandat posła na Sejm PRL w okręgu Bytom. Przez dwie kadencje zasiadał w Komisji Komunikacji i Łączności.

</doc>
<doc id="3948496" url="https://pl.wikipedia.org/wiki?curid=3948496" title="Nargis Dutt">
Nargis Dutt

Nargis Dutt (właśc. Fatima Rashid) (ur. 1 czerwca 1929 w Kalkucie, zm. 3 maja 1981 w Bombaju) – indyjska aktorka.
Urodziła się jako Fatima Rashid. Była córką indyjskiej piosenkarki, aktorki i tancerki Jaddanbai oraz pendżabskiego bramina Mohanchanda Uttamchanda (po przejściu na islam przyjął imię Abdul Rashid). Nargis w świat filmu weszła w bardzo młodym wieku, debiutując w 1935 w produkcji "Talashe Haq". Do jej najbardziej znanych filmów należą "Andaaz" i "Włóczęga", w których wystąpiła obok gwiazdy indyjskiego kina Raja Kapoora. W 1958 roku zagrała w nominowanym do Oscara filmie "Mother India". Na planie filmowym poznała aktora Sunila Dutta, z którym 11 marca 1958 roku związała się węzłem małżeńskim. Mieli troje dzieci: Sanjaya, Namratę i Priyę. Zmarła na raka trzustki 3 maja 1981.

</doc>
<doc id="3948499" url="https://pl.wikipedia.org/wiki?curid=3948499" title="Witalij Hurkou">
Witalij Hurkou



</doc>
<doc id="3948501" url="https://pl.wikipedia.org/wiki?curid=3948501" title="Ewa Kaniecka">
Ewa Kaniecka



</doc>
<doc id="3948508" url="https://pl.wikipedia.org/wiki?curid=3948508" title="For You (singel BTS)">
For You (singel BTS)

„FOR YOU” – czwarty japoński singel południowokoreańskiej grupy BTS, wydany 17 czerwca 2015 roku. Osiągnął 1 pozycję w rankingu Oricon i pozostał na liście przez 9 tygodni, sprzedał się w nakładzie egzemplarzy.
Singel został wydany w czterech wersjach: regularnej, dwóch limitowanych (CD+DVD) oraz ograniczoną ilość „1st Anniversary Edition” z dodatkowym plakatem i pocztówką dostępną jedynie w Pony Canyon Bangtan SHOP.
Utwór jest japońską wersją utworu "Horeumon Jeonjaeng (War of Hormone)" (kor. 호르몬 전쟁) z albumu "DARK &amp; WILD", na którym znalazła się też koreańska wersja utworu "Let Me Know".

</doc>
<doc id="3948509" url="https://pl.wikipedia.org/wiki?curid=3948509" title="For You">
For You



</doc>
<doc id="3948511" url="https://pl.wikipedia.org/wiki?curid=3948511" title="Chór (film)">
Chór (film)



</doc>
<doc id="3948513" url="https://pl.wikipedia.org/wiki?curid=3948513" title="Janusz Koziarz">
Janusz Koziarz

Janusz Koziarz (ur. 12 sierpnia 1955 w Jaworznie) – polski lekkoatleta, sprinter, mistrz i reprezentant Polski.
Kariera sportowa.
Był zawodnikiem Gwardii Zabrze.
Na mistrzostwach Polski seniorów na otwartym stadionie wywalczył trzy medale w sztafecie 4 x 400 metrów, w tym dwa złote (1975, 1976) i jeden brązowy (1983). Najwyższe miejsce indywidualnie zajmował w biegu na 400 metrów w 1975 i 1977 (4. miejsce). W 1978 zdobył brązowy medal halowych mistrzostw Polski seniorów w biegu na 400 m.
Reprezentował Polskę w finale A Pucharu Europy w 1975, gdzie w sztafecie 4 x 400 metrów zajął 5 miejsce, z wynikiem 3:06,8.
Rekord życiowy na 200 m: 21,52 (22.06.1976), na 400 m: 46,74 (25.06.1976).

</doc>
<doc id="3948534" url="https://pl.wikipedia.org/wiki?curid=3948534" title="Karlo Thopia">
Karlo Thopia

Karlo Thopia (ur. 1331, zm. 1388) – książę Albanii w latach 1368-1383 i ponownie 1385-1387.
Życiorys.
Ród Thopia należał do najpotężniejszych w andegaweńskim Królestwie Albanii. W wyniku rozpadu carstwa Stefana Duszana Karlo Thopia opanował większość ziem dzisiejszej centralnej Albanii. Karol był synem Marii d'Aquino, córki Roberta I, dzięki czemu jego andegaweńscy krewni uznawali go za hrabiego Albanii. W 1368 roku w porozumieniu z Wenecjanami zdobył należące do Andegawenów Durazzo. Ogłosił się wtedy księciem Albanii. W 1369 utracił Durazzo w wyniku ataku Ludwika z Évreux. W 1383 roku ponownie je przejął. W 1385 roku miasto wpadło w ręce Balšy II. Karol wezwał na pomoc wojska osmańskie i dzięki nim pokonał Serbów pod Sawrą. Durazzo ponownie znalazło się pod kontrolą Albańczyków. Karlo był rzymskim katolikiem, utrzymywał dobre kontakty z papiestwem. Około 1370 roku poślubił Wojsławę Balšić. Ich dziećmi byli: 
Karl miał też dwoje dzieci z innych nieznanych związków: 
W 1388 roku zmarł Karol i przekazał swe władztwo synowi Jerzemu.

</doc>
<doc id="3948535" url="https://pl.wikipedia.org/wiki?curid=3948535" title="Allen Stack">
Allen Stack

Allen McIntyre Stack (ur. 23 stycznia 1928 w New Haven, zm. 12 września 1999 w Honolulu) – amerykański pływak specjalizujący się w stylu grzbietowym, mistrz olimpijski (1948) i były rekordzista świata.
Kariera pływacka.
Podczas igrzysk olimpijskich w Londynie w 1948 roku zwyciężył na dystansie 100 m stylem grzbietowym.
Trzy lata później, na igrzyskach panamerykańskich w Buenos Aires zdobył dwa medale na 100 m stylem grzbietowym i w sztafecie 3 × 100 m stylem zmiennym.
W 1952 roku podczas igrzysk olimpijskich w Helsinkach w konkurencji 100 m stylem grzbietowym zajął czwarte miejsce.
W trakcie swojej kariery pobił łącznie sześć rekordów świata, w tym 12-letni rekord należący do Adolpha Kiefera.
W 1979 roku został wprowadzony do International Swimming Hall of Fame.

</doc>
<doc id="3948536" url="https://pl.wikipedia.org/wiki?curid=3948536" title="Nekrolog klasztoru św. Emmerama w Ratyzbonie">
Nekrolog klasztoru św. Emmerama w Ratyzbonie

Nekrolog klasztoru św. Emmerama w Ratyzbonie, "Necrologium monasterii S. Emmerami Ratisbonensis" – nekrolog prowadzony w klasztorze św. Emmerama w Ratyzbonie. Prowadzono go od ok. 1045.
W nekrologu wspomniani byli polski książę Kazimierz Odnowiciel, jego żona Maria Dobroniega oraz synowie Bolesław II Szczodry i Mieszko Kazimierzowic.

</doc>
<doc id="3948542" url="https://pl.wikipedia.org/wiki?curid=3948542" title="Leonard Sanikowski-Dziegieć">
Leonard Sanikowski-Dziegieć

Leonard Sanikowski-Dziegieć CSsR (ur. 24 sierpnia 1891 w Horodyszcze, zm. 6 sierpnia 1944 w Warszawie) – polski duchowny katolicki, redemptorysta, kapelan Wojska Polskiego.
Życiorys.
Urodził się w rodzinie o korzeniach tatarskich, która wywodziła się ze Stobiecka Miejskiego. Był synem Walentego i Katarzyny z d. Wójcik. Rodzina wyemigrowała na Kresy Wschodnie w 1884 roku.
W 1901 roku rozpoczął naukę w gimnazjum w Łucku. W 1906 roku miał styczność z redemptorystami, którzy po przegranej przez Rosję wojnie z Japonią, uzyskali pozwolenie władz carskich na prowadzenie misji na tych terenach.
Nauki humanistyczne uzupełniał w juwenacie w Tłuchowie, a śluby zakonne złożył 2 sierpnia 1912 w Mościskach, święcenia kapłańskie przyjął 10 marca 1918 we Lwowie.
Od 24 lutego do 3 marca 1925 roku w parafii Białotarsk prowadził misje, razem z o. Marcinem Nuckowskim oraz o. Józefem Palewskim.
W latach 20. zamieszkał w klasztorze redemptorystów przy ul. Karolkowej na warszawskiej Woli. Z powodu wady wymowy nie zdobył renomy wybitnego kaznodziei, uważany był natomiast za „męczennika konfesjonału”. Wybuch wojny uniemożliwił realizację jego planów dotyczących pracy misyjnej na Wołyniu.
W czasie powstania warszawskiego, w drugim dniu rzezi Woli (6 sierpnia 1944), został wraz z 29 współbraćmi rozstrzelany przez Niemców, w składzie narzędzi rolniczych firmy Krichmayer i Marczewski przy ul. Wolskiej 79/81.
Postanowieniem Prezydenta Rzeczypospolitej Polskiej z dnia 24 lipca 2017 został pośmiertnie odznaczony Złotym Krzyżem Zasługi.
Był kuzynem Wincentego Dziegiecia, polskiego nauczyciela, społecznika, wieloletniego kierownika szkoły w Siemkowicach.

</doc>
<doc id="3948543" url="https://pl.wikipedia.org/wiki?curid=3948543" title="Maraton w Bejrucie">
Maraton w Bejrucie

Maraton w Bejrucie – maratoński bieg uliczny rozgrywany co roku na ulicach Bejrutu, w Libanie. Pierwsza edycja maratonu w Bejrucie odbyła się 19 października 2003 roku. Od początku w zawodach uczestniczyli zarówno mężczyźni, jak i kobiety. Impreza odbywa się co roku, zazwyczaj w listopadzie (w latach 2003 i 2004 zawody rozegrano w październiku, a w latach 2006 i 2009 – w grudniu).
Lista zwycięzców.
Lista zwycięzców maratonu w Bejrucie:

</doc>
<doc id="3948544" url="https://pl.wikipedia.org/wiki?curid=3948544" title="Jan Fleischman">
Jan Fleischman



</doc>
<doc id="3948546" url="https://pl.wikipedia.org/wiki?curid=3948546" title="Aniela Szubert">
Aniela Szubert

Aniela Szubert (ur. 1 sierpnia 1952 w Warszawie) – polska lekkoatletka, sprinterka, medalistka Uniwersjady (1975), mistrzyni i wicemistrzyni Europy juniorek (1970), wielokrotna mistrzyni i reprezentantka Polski.
Kariera sportowa.
Była zawodniczką Gwardii Warszawa.
Na mistrzostwach Europy juniorek w 1970 zdobyła złoty medal w sztafecie 4 x 100 metrów (z Elżbietą Nowak, Urszulą Soszką i Heleną Kerner i srebrny medal w sztafecie 4 x 400 metrów (z Krystyną Lech, Danutą Gąską i Bożeną Zientarską. Jej największym sukcesem w międzynarodowej karierze seniorskiej był srebrny medal Letniej Uniwersjady w 1975 w sztafecie 4 x 100 metrów (z Barbarą Bakulin, Grażyną Rabsztyn i Ewą Długołęcką), z wynikiem 44,87. Reprezentowała także Polskę w finale A Pucharu Europy w lekkoatletyce w 1975, zajmując w sztafecie 4 x 100 metrów 4. miejsce, z czasem 43,82.
Na mistrzostwach Polski seniorek na otwartym stadionie zdobyła jedenaście medali, w tym pięć złotych w sztafecie 4 x 100 metrów (w 1968, 1969, 1970, 1973, 1976), dwa srebrne na 100 metrów (1974, 1976), jeden srebrny w biegu na 200 metrów (1974, jeden brązowy w biegu na 100 metrów (1975), jeden brązowy w biegu na 200 metrów (1976) i jeden brązowy w sztafecie 4 x 100 metrów (1975). 
Rekordy życiowe:

</doc>
<doc id="3948549" url="https://pl.wikipedia.org/wiki?curid=3948549" title="Kłodawa (rzeka)">
Kłodawa (rzeka)



</doc>
<doc id="3948551" url="https://pl.wikipedia.org/wiki?curid=3948551" title="Rag’n’Bone Man">
Rag’n’Bone Man

Rag’n’Bone Man, właśc. Rory Graham (ur. 29 stycznia 1985 roku w Uckfield) – brytyjski piosenkarz.
Życiorys.
Wczesne lata.
Rory Graham uczęszczał na Uckfield Community Technology College. W wieku piętnastu lat zaczął rapować razem z grupą drum and bassową, tworząc zespół o nazwie Rag ’N’ Bonez. Po przeprowadzce do Brighton został zaproszony do zespołu Rum Committee swojego kolegi, Gi3mo. W tym czasie występował w klubie Slip-jam B, gdzie poznał wielu muzyków.
Kariera.
W wieku dziewiętnastu lat, za namową ojca, zaczął śpiewać na bluesowych dżemach w miejscowych pubach. W tym czasie wydał swój debiutancki minialbum zatytułowany "Blues Town". W okolicach 2011 roku nawiązał współpracę z brytyjską wytwórnią hip-hopową High Focus. W tym czasie wydał nagrania z takimi wykonawcami, jak Leaf Dog czy Dirty Dike. W 2012 roku ukazała się jego debiutancka epka zatytułowana "Bluestown". W 2013 roku podpisał kontrakt z wytwórnią Warner/Chappell Music, a także wydał minialbum pt. "Dog ’n’ Bones" w duecie z Leaf Dogiem.
W 2014 roku premierę miała jego kolejna epka zatytułowana "Wolves", na której znalazło się dziewięć utworów współtworzonych z producentem nagrań, Markiem Crew. Na minialbumie, wydanym pod szyldem wytwórni Best Laid Plans Records, pojawili się gościnnie tacy wykonawcy, jak m.in. Vince Staples, Stig Of The Dump i Kate Tempest. 8 lipca ukazała się jego nowa epka pt. "Put the Soul on Me". W 2015 roku piosenkarz wydał kolejny minialbum pt. "Disfigured", także wydany przez Best Laid Plans Records. Jeden z utworów z epki, „Bitter End”, był grany w brytyjskich rozgłośniach radiowych (np. BBC Radio 1Xtra).
W lipcu 2016 roku wydał swój pierwszy singel pod szyldem wytwórni Columbia Records, którym został utwór „Human”. Piosenka dotarła do pierwszego miejsca list przebojów w wielu krajach, takich jak np. Austria, Belgia, Niemcy, Polska czy Szwajcaria. Singel zdobył status diamentowej płyty za sprzedaż w Polsce, potrójnej platynowej płyty we Włoszech, platynowej płyty w Szwecji, Australii i Austrii oraz złotej płyty w Niemczech (potrójne złoto) i Holandii.
10 lutego 2017 roku premierę miał jego debiutancki album studyjny zatytułowany "Human", na którym znalazł się też drugi singel – „Skin” (dwukrotnie platynowa płyta w Polsce). Płyta dotarła do pierwszego miejsca list sprzedaży m.in. w Wielkiej Brytanii, Szwajcarii, Irlandii, Holandii i Belgii oraz we Francji, a w Polsce osiągnął status dwukrotnie platynowej płyty. W tym samym roku został wyróżniony nagrodą BRIT w kategorii „Przełomowy brytyjski wykonawca”. Na gali wręczenia statuetek zdobył też Nagrodę Krytyków.

</doc>
<doc id="3948561" url="https://pl.wikipedia.org/wiki?curid=3948561" title="Krasnolist">
Krasnolist

Krasnolist ("Bryoerythrophyllum" P.C.Chen) – rodzaj mchów należący do rodziny płoniwowatych ("Pottiaceae" Schimp.). Przedstawiciele tego rodzaju występują niemal na całym świecie w strefach klimatów umiarkowanego, polarnego i tropikalnego górskiego.
Biologia i ekologia.
Rośliny dwupienne, sporadycznie jednopienne. Sporadycznie rozmnaża się także wegetatywnie poprzez jedno lub wielokomórkowe rozmnóżki, wyrastające w kątach listków lub poprzez nieregularnie jajowate wielokomórkowe twory powstające pod ziemią na chwytnikach.
Systematyka i nazewnictwo.
Nazwa naukowa rodzaju "Bryoerythrophyllum" pochodzi od greckich słów "bryon", czyli „mech”, "erythros", czyli „czerwony” oraz "phyllon", czyli „liść”.
Według "The Plant List" rodzaj "Bryoerythrophyllum" liczy 38 akceptowanych nazwy gatunków, dla których istnieje 69 synonimów.
Wykaz gatunków:

</doc>
<doc id="3948564" url="https://pl.wikipedia.org/wiki?curid=3948564" title="Bryoerythrophyllum">
Bryoerythrophyllum



</doc>
<doc id="3948566" url="https://pl.wikipedia.org/wiki?curid=3948566" title="Język waray-waray">
Język waray-waray



</doc>
<doc id="3948567" url="https://pl.wikipedia.org/wiki?curid=3948567" title="Talia (anatomia)">
Talia (anatomia)

Talia – naturalna linia na brzuchu pomiędzy klatką piersiową a kością biodrową.
Anatomia.
Talia jest to miejsce pomiędzy dolną krawędzią łuków żebrowych a górną krawędzią talerzy biodrowych, stanowiąca miejsce najmniejszego obwodu ciała u osób o prawidłowej masie ciała.
Pomiar talii.
Pomiaru talii dokonuje przy użyciu centymetra krawieckiego lub taśmy antropometrycznej na wysokości 2,5 cm powyżej pępka.
Dymorfizm płciowy.
W zakresie talii u ludzi występuje dymorfizm płciowy, u kobiet talia jest węższa w stosunku do wzrostu niż u mężczyzn.
Znaczenie kliniczne.
Wzrost obwodu talii o 1 cm związany jest z 2% wzrostem ryzyka, a wskaźnika talia-do-bioder (WHR) o 0,01 związany jest z 5% wzrostem ryzyka chorób sercowo-naczyniowych.

</doc>
<doc id="3948569" url="https://pl.wikipedia.org/wiki?curid=3948569" title="Jerzy Miedziałek">
Jerzy Miedziałek

Jerzy Miedziałek (ur. 12 września 1951, zm. 27 marca 1996) – polski lekkoatleta, skoczek w dal i trójskoczek, halowy wicemistrz Polski, reprezentant Polski
Kariera sportowa.
Był zawodnikiem Burzy Wrocław i AZS-AWF Wrocław.
W 1974 został halowym wicemistrzem Polski seniorów w skoku w dal. Na mistrzostwach Polski seniorów na otwartym stadionie najbliżej podium był w 1972 (czwarty w trójskoku). 
W latach 1976-1978 reprezentował Polskę w czterech meczach międzypaństwowych (jedno zwycięstwo indywidualne), w tym w półfinale Pucharu Europy w 1973, gdzie zajął 6. miejsce w skoku w dal, z wynikiem 7,49.
Rekord życiowy w skoku w dal: 8,03 (21.06.1973 - jako piąty Polak w historii powyżej ośmiu metrów), w trójskoku: 16,24 (10.08.1973).

</doc>
<doc id="3948575" url="https://pl.wikipedia.org/wiki?curid=3948575" title="Jerzy Thopia">
Jerzy Thopia

Jerzy Thopia (zm. 1392) – książę Albanii w latach 1388-1392. 
Życiorys.
Był synem Karlo Thopia i Wojsławy Balšić. W 1392 roku został on zmuszony do zrzeczenia się władzy i oddania Durrazzo Wenecjanom (stało się one częścią Republiki Weneckiej). Ród Thopia zachował jednak ziemie położone na południe od Durrazzo, gdzie rządzili nadal tytułując się książętami Albanii. Następczynią Jerzego była jego siostra Helena Thopia. 

</doc>
<doc id="3948581" url="https://pl.wikipedia.org/wiki?curid=3948581" title="Wachtebeke">
Wachtebeke

Wachtebeke – gmina położona w prowincji Flandrii Wschodniej, w Belgii.
Populacja.
Według szacunków w dniu 1 stycznia 2016 całkowita populacja Wachtebeke liczyła osób. Łączna powierzchnia gminy wynosi 34,53 km², co daje gęstość zaludnienia 220 mieszkańców na km².

</doc>
<doc id="3948582" url="https://pl.wikipedia.org/wiki?curid=3948582" title="Gru, Dru i Minionki">
Gru, Dru i Minionki

Gru, Dru i Minionki (ang. "Despicable Me 3") – amerykański film animowany z 2017 roku. Trzeci, po "Jak ukraść księżyc" z 2010 roku i "Minionki rozrabiają" z 2013, film z serii "Despicable Me".
Fabuła.
Niedoszły dziecięcy gwiazdor z lat 80., Balthazar Bratt, ma plan zdominowania całego świata. Para agentów Ligi Antyzłoczyńców, Gru i Lucy, muszą mu w tym przeszkodzić. W międzyczasie główny bohater dowiaduje się, że ma bajecznie bogatego brata bliźniaka Dru, który chciałby pójść w jego ślady.
Odbiór.
W serwisie Rotten Tomatoes 58% ze 191 recenzji zostało uznane za pozytywne, a średnia ocen wystawionych na ich podstawie wyniosła 5,69/10.

</doc>
<doc id="3948586" url="https://pl.wikipedia.org/wiki?curid=3948586" title="Wybory parlamentarne w Indonezji w 1987 roku">
Wybory parlamentarne w Indonezji w 1987 roku

Wybory parlamentarne w Indonezji w 1987 roku odbyły się 23 kwietnia. Były to czwarte wybory zorganizowane w kraju po przejęciu władzy przez gen. Suharto (piąte w historii niepodległej Indonezji po wyborach z 1955, 1971, 1977 oraz 1982 roku). Po przeprowadzonych zmiananach, do zdobycia w wyborach było 400 mandatów (na pięcioletnią kadencję) w liczącej 500 miejsc Izbie Reprezentantów. Pozostałe 100 miejsc było zarezerwowane dla przedstawicieli armii (wojskowi nie posiadali czynnego prawa wyborczego) oraz osób wydelegowanych przez Suharto.

</doc>
<doc id="3948588" url="https://pl.wikipedia.org/wiki?curid=3948588" title="Zomergem">
Zomergem

Zomergem – gmina położona w prowincji Flandrii Wschodniej, w Belgii.
Populacja.
Według szacunków w dniu 1 stycznia 2016 całkowita populacja Zomergem liczyła osób. Łączna powierzchnia gminy wynosi 38,78 km², co daje gęstość zaludnienia 220 mieszkańców na km².

</doc>
<doc id="3948589" url="https://pl.wikipedia.org/wiki?curid=3948589" title="Ji Soo">
Ji Soo

Ji Soo (), właściwie Kim Ji-soo (hangul: 김지수; ur. 30 marca 1993 w Seulu) – południowokoreański aktor. Ji Soo zadebiutował jako aktor na scenie teatralnej w 2009 roku i zagrał w kilku filmach krótkometrażowych. Zyskał szersze uznanie po zagraniu w takich serialach jak "Angry Mom" (2015), "Page Turner" (2016) i "Dar-ui yeon-in – Bobogyeongsim ryeo" (2016). W 2017 roku był jednym z dwóch głównych aktorów w serialu "Himssen-yeoja Do Bong-soon".
W szkole podstawowej trenował judo i reprezentował swoją szkołę na mistrzostwach kraju. Zadebiutował w 2009 roku na scenie teatralnej, a w 2012 roku trenował pod wytwórnią JYP Entertainment. Ukończył Digital Seoul Culture Arts University na kierunku Film i Teatr.

</doc>
<doc id="3948592" url="https://pl.wikipedia.org/wiki?curid=3948592" title="The Luka State">
The Luka State

The Luka State – angielski zespół rockowy z Winsford, z hrabstwa Cheshire.
W 2013 roku zespół wydał 3 single: "Matter of Time", "30 Minute Break" i "Rain". Wszystkie zostały nagrane przez Sama Williamsa najbardziej znanego z odkrycia alt-rockowego zespołu Supergrass.
Dyskografia.
Double A-sides
Albumy studyjne

</doc>
<doc id="3948596" url="https://pl.wikipedia.org/wiki?curid=3948596" title="Język cebuano">
Język cebuano



</doc>
<doc id="3948598" url="https://pl.wikipedia.org/wiki?curid=3948598" title="Zulte">
Zulte

Zulte – gmina położona w prowincji Flandrii Wschodniej, w Belgii.
Populacja.
Według szacunków w dniu 1 stycznia 2016 całkowita populacja Zulte liczyła osób. Łączna powierzchnia gminy wynosi 32,52 km², co daje gęstość zaludnienia 480 mieszkańców na km².

</doc>
<doc id="3948601" url="https://pl.wikipedia.org/wiki?curid=3948601" title="Raba (potok)">
Raba (potok)



</doc>
<doc id="3948602" url="https://pl.wikipedia.org/wiki?curid=3948602" title="Yoshi Oyakawa">
Yoshi Oyakawa

Yoshinobu Oyakawa (ur. 9 sierpnia 1933 w Konie) – amerykański pływak specjalizujący się w stylu grzbietowym, mistrz olimpijski (1952) i były rekordzista świata.
Kariera pływacka.
Oyakawa rozpoczął swoją karierę pływacką w wieku 15 lat, a rok później rozpoczął trenowanie stylu grzbietowego. 
W 1952 roku, mając niespełna 19 lat, reprezentował Stany Zjednoczone na igrzyskach olimpijskich w Helsinkach. W półfinale 100 m stylem grzbietowym pobił rekord olimpijski ustanowiony w 1936 roku, uzyskawszy czas 1:05,7. W finale tej konkurencji poprawił swój wynik czasem 1:05,4 i zdobył złoty medal.
Cztery lata później, podczas igrzysk olimpijskich w Melbourne zajął na dystansie 100 m stylem grzbietowym ósme miejsce.
W 1973 roku został wprowadzony do International Swimming Hall of Fame.

</doc>
<doc id="3948609" url="https://pl.wikipedia.org/wiki?curid=3948609" title="First-person shooter">
First-person shooter



</doc>
<doc id="3948613" url="https://pl.wikipedia.org/wiki?curid=3948613" title="In Memory of John William Inchbold">
In Memory of John William Inchbold

In Memory of John William Inchbold – poemat angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest poświęcony malarzowi prerafaelicie Johnowi Williamowi Inchboldowi (1830–1888). Składa się ze strof czterowersowych. 

</doc>
<doc id="3948624" url="https://pl.wikipedia.org/wiki?curid=3948624" title="Willem Vermeend">
Willem Vermeend

Wilhelmus Adrianus Franciscus Gabriël (Willem) Vermeend (ur. 21 grudnia 1948 w Zuilen) – holenderski polityk, prawnik i nauczyciel akademicki, działacz Partii Pracy (PvdA), poseł do Tweede Kamer, w latach 2000–2002 minister.
Życiorys.
Kształcił się w zakresie ekonomii, zaś w 1974 ukończył studia z zakresu prawa podatkowego na Uniwersytecie w Groningen. W latach 1975–1984 pracował jako nauczyciel akademicki na Uniwersytecie w Lejdzie, na których doktoryzował się w 1983. Później wykładał również na Uniwersytecie w Groningen i na Universiteit Maastricht. Jako publicysta współpracował z dziennikiem „de Volkskrant”.
Zaangażował się w działalność polityczną w ramach Partii Pracy. W 1984 objął mandat posła do Tweede Kamer. Reelekcję do niższej izby Stanów Generalnych uzyskiwał w wyborach w 1986, 1989, 1994, 1998 i 2002. Od sierpnia 1994 do marca 2000 w dwóch rządach Wima Koka pełnił funkcję sekretarza stanu w resorcie finansów, odpowiadając za podatki i finanse samorządów. W marcu 2000 objął urząd ministra spraw społecznych i zatrudnienia, zastępując Klaasa de Vriesa. Sprawował go do lipca 2002.
W tym samym roku zrezygnował z zasiadania w parlamencie. Objął profesurę na Maastricht University. Zajął się także działalnością doradczą oraz biznesową. Powoływany również w skład rad nadzorczych i doradczych różnych przedsiębiorstw oraz organizacji.
Odznaczony Orderem Oranje-Nassau IV klasy (2002).

</doc>
<doc id="3948625" url="https://pl.wikipedia.org/wiki?curid=3948625" title="Meczet Króla Fajsala">
Meczet Króla Fajsala

Meczet Króla Fajsala (urdu شاہ فیصل مسجد, "Śah Fajsal Masdźid") – meczet w Islamabadzie, stolicy Pakistanu, znajdujący się u stóp wzgórza Margala. Jeden z największych meczetów Azji Południowej.
Historia.
Meczet Króla Fajsala został zaprojektowany przez tureckiego architekta Vedata Dalokaya i ma kształt przypominający pustynny namiot Beduinów, otoczony czterema 88 metrowymi minaretami. Projekt obiektu został wyłoniony w konkursie, w którym udział wzięli architekci z siedemnastu krajów. Jego budowę rozpoczęto w 1976 roku i zakończono dziesięć lat później.
Opis.
Meczet Króla Fajsala jest narodowym meczetem Pakistanu. Nazwany został na cześć zamordowanego w 1975 roku króla Fajsala ibn Abd al-Aziza z Arabii Saudyjskiej. Władca w 1966 roku poparł budowę meczetu i był jego współfundatorem (przekazał na ten cel 120 mln dolarów). Meczet składa się z ośmiobocznych, skośnych dachów tworzących trójkątną salę modlitw, mogącą pomieścić 10 tysięcy wiernych; boczne portyki i dziedziniec mogą pomieścić kolejne 64 tysiące. Wejście do meczetu znajduje się od wschodniej strony. Przy głównym dziedzińcu znajdował się dawniej Międzynarodowy Uniwersytet Islamski, a obecnie mieści się tam biblioteka, sala wykładowa, muzeum i kawiarnia. Główna sala modlitw pokryta jest białym marmurem i ozdobiona mozaikami, kaligrafią wykonaną przez pakistańskiego artystę Sadequaina oraz ozdobiona tureckimi żyrandolami.

</doc>
<doc id="3948628" url="https://pl.wikipedia.org/wiki?curid=3948628" title="Pałac wicekróla (film)">
Pałac wicekróla (film)

Pałac wicekróla (ang. "Viceroy’s House") – brytyjsko-indyjski dramat historyczny z 2017 roku w reżyserii Gurinder Chadhy. Film miał swoją światową premierę w ramach pokazów pozakonkursowych na 67. MFF w Berlinie.
Jest to historia ostatniego wicekróla Indii, lorda Mountbattena, który nadzorował proces podziału Indii w 1947 roku i odzyskiwania przez ich brytyjską część niepodległości.

</doc>
<doc id="3948631" url="https://pl.wikipedia.org/wiki?curid=3948631" title="Błotniak czarnogłowy">
Błotniak czarnogłowy

Błotniak czarnogłowy ("Circus melanoleucos") – gatunek średniej wielkości wędrownego ptaka z rodziny jastrzębiowatych (Accipitridae). Wędrowny; gniazduje we wschodniej, a zimuje w południowej i południowo-wschodniej Azji. Nie jest zagrożony wyginięciem.
Taksonomia.
Po raz pierwszy gatunek opisał Thomas Pennant w 1769 na podstawie holotypu ze Sri Lanki. Nadał mu nazwę "Falco melanoleucos". Obecnie (2020) Międzynarodowy Komitet Ornitologiczny umieszcza błotniaka czarnogłowego w rodzaju "Circus". Jest to gatunek monotypowy.
Morfologia.
Długość ciała wynosi 43–50 cm; rozpiętość skrzydeł 110–125 cm; masa ciała samca 254–325 g, masa ciała samicy 390–455 g. Samiec charakterystyczny; czarna głowa i pierś kontrastują z białym spodem ciała. Wierzch ciała czarny, podobnie jak pokrywy skrzydłowe średnie i lotki I rzędu wyróżniające się na tle szarej pozostałej części skrzydła. Krawędź skrzydła biała. Samica przypomina samicę błotniaka stepowego ("C. macrourus") i łąkowego ("C. pygargus"), jednak spód skrzydła jest jaśniejszy, z węższymi paskami na lotkach, rzadszym paskowaniem na pokrywach podskrzydłowych i bardziej szarymi lotkami, a także cechuje się bardziej szarym ogonem z węższymi paskami.
Zasięg występowania.
Błotniaki czarnogłowe gniazdują na obszarze od południowej Syberii (Zabajkale) i wschodniej Mongolii na wschód po okolice Amuru i północno-wschodnie Chiny. Odnotowano również lęgi w północnej Mjanmie i północno-wschodnich Indiach (Asam). Zimowiska ciągną się od Indii i Sri Lanki po południowe Chiny, Borneo i Filipiny.
Ekologia i zachowanie.
Na terenach lęgowych błotniaki czarnogłowe zamieszkują suche stepy, doliny rzeczne, łąki, bagna, niecki jezior, mokradła na wybrzeżach, pola ryżowe i trzcinowiska. Żywią się niewielkimi gryzoniami, płazami, małymi ptakami i ich pisklętami. Podobnie jak inne błotniaki, zdobyczy szukają latając nisko ponad ziemią lub siedząc na ziemi.
Lęgi.
Na Syberii okres składania jaj przypada na maj, w północnej Mjanmie najprawdopodobniej na kwiecień, w Rosji, poza Syberią, na koniec maja. Gniazdo umieszczone jest na ziemi, w wysokich trawach, trzcinach albo szuwarach, niekiedy na krzewach. Zniesienie liczy 3–6 jaj o białej skorupce.
Status.
IUCN uznaje błotniaka czarnogłowego za gatunek najmniejszej troski (LC, Least Concern) nieprzerwanie od 1988. Trend liczebności populacji uznaje się za spadkowy.

</doc>
<doc id="3948634" url="https://pl.wikipedia.org/wiki?curid=3948634" title="Loek Hermans">
Loek Hermans

Louis Marie Lucien Henri Alphonse (Loek) Hermans (ur. 23 kwietnia 1951 w Heerlen) – holenderski polityk i samorządowiec, działacz Partii Ludowej na rzecz Wolności i Demokracji (VVD), poseł do Tweede Kamer i senator, w latach 1998–2002 minister edukacji, kultury i nauki.
Życiorys.
Kształcił się w Kerkrade, a w 1976 ukończył studia z zakresu administracji publicznej na Katolickim Uniwersytecie w Nijmegen. W 1969 zaangażował się w działalność polityczną w ramach Partii Ludowej na rzecz Wolności i Demokracji. Pełnił różne funkcje w strukturach jej młodzieżówki JOVD, m.in. w latach 1974–1974 był wiceprzewodniczącym tej organizacji. W latach 1972–1976 pracował jako nauczyciel, od 1974 do 1978 był radnym w Nijmegen. W latach 1977–1990 sprawował mandat posła do Tweede Kamer, następnie do 1994 pełnił funkcję burmistrza Zwolle. W latach 1994–1998 zajmował stanowisko komisarza królowej we Fryzji.
Od sierpnia 1998 do lipca 2002 był ministrem edukacji, kultury i nauki w drugim rządzie Wima Koka. W 2002 ponownie wybrany do niższej izby Stanów Generalnych, jednak zrezygnował z wykonywania mandatu. W latach 2003–2011 przewodniczył MKB-Nederland, zrzeszeniu małych i średnich przedsiębiorców. Obejmował także liczne stanowiska doradcze i nadzorcze w różnych przedsiębiorstwach i organizacjach. W międzyczasie powrócił do polityki krajowej – w 2007 został wybrany w skład Eerste Kamer, a w 2011 stanął na czele senackiej frakcji VVD. W 2015 odszedł z parlamentu po werdykcie izby przedsiębiorczości przy amsterdamskim sądzie. Przypisano mu w nim współodpowiedzialność za bankructwo w 2009 przedsiębiorstwa Meavita Nederland, w którym Loek Hermans od 2007 przewodniczył radzie nadzorczej.
Odznaczony Orderem Oranje-Nassau IV klasy (2002) oraz Orderem Lwa Niderlandzkiego III klasy (1989).

</doc>
<doc id="3948637" url="https://pl.wikipedia.org/wiki?curid=3948637" title="Tomasz Sordyl">
Tomasz Sordyl

Tomasz Jan Sordyl (ur. 4 czerwca 1995 w Wadowicach) – polski aktor, były wspinacz sportowy. Od 2013 do 2019, członek Polskiej Kadry Narodowej PZA. Absolwent Lart StudiO w Krakowie. 
KarieraKariera.
Do 2019 roku zrzeszony zawodnik IFSC. Trener umiejętności miękkich, zarządzania projektami i budowania zespołu. Wychowanek klubu Speed Rock Wadowice założonego przez Łukasza Świrka w 2011 roku. Od 5 maja 2017 startował w barwach sekcji wspinaczkowej KS Korona Kraków. Od stycznia 2018 roku reprezentant KU AZS PWSZ w Tarnowie.
Absolwent Akademii Wychowania Fizycznego w Krakowie, na kierunku Turystyka i Rekreacja o specjalności studiów magisterskich, Zarządzanie Projektami Outdoor (ang. Outdoor Project Management).
Założyciel organizacji studenckiej AWF Channel.
Producent filmowy, artysta, od 2018 roku, aktor krakowskiego teatru amatorskiego Ab Intra, funkcjonującego przy Nowohuckim Centrum Kultury w Krakowie. Autor
Kariera.
Do 2019 roku zrzeszony zawodnik IFSC. Trener umiejętności miękkich, zarządzania projektami i budowania zespołu. Wychowanek klubu Speed Rock Wadowice założonego przez Łukasza Świrka w 2011 roku. Od 5 maja 2017 startował w barwach sekcji wspinaczkowej KS Korona Kraków. Od stycznia 2018 do października 2021 reprezentant KU AZS PWSZ w Tarnowie.
Absolwent Akademii Wychowania Fizycznego w Krakowie, na kierunku Turystyka i Rekreacja o specjalności studiów magisterskich, Zarządzanie Projektami Outdoor (ang. Outdoor Project Management).
Absolwent Szkoły Lart StudiO w Krakowie, na kierunku aktorskim.
Założyciel organizacji studenckiej AWF Channel.
Aktor, producent filmowy, artysta, od 2019 roku, aktor krakowskiego teatru amatorskiego Ab Intra, funkcjonującego przy Nowohuckim Centrum Kultury w Krakowie gdzie występował m.in. w spektaklach "Nieobecni"", Rytuał"", Opowieści z Narnii"", Ostatnia Wieczerza, Pozbawieni" oraz projekci"e Egzystencja w czasach pandemii""." Autor, redaktor magazynu Taternik. Od 2016 roku, członek Young Society of Outstanding Professionals International (YSOP Int’l). Od 2019 roku, lider małopolskiego oddziału Klubu Lidera Rzeczypospolitej.
W 2021 roku aktor Krakowskiej Akademii Musicalu w spektaklach "Grease - powrót legendy" (Danny Zuko) oraz "Magia Lodu" (Arcyksiążę)"."
W 2022 roku aktor ogólnopolskiej trasy spektaklu dla dzieci "Psi Patrol Live "Wielki Wyścig"" w roli "Male Understudy/Swing" oraz "Ryder."

</doc>
<doc id="3948639" url="https://pl.wikipedia.org/wiki?curid=3948639" title="Rok zwykły">
Rok zwykły

Rok zwykły (in. rok nieprzestępny) – podstawowy rok kalendarzowy, którego długość jest krótsza od roku zwrotnikowego i musi być okresowo zwiększana celem dostosowania do niego. Występuje wyłącznie w kalendarzach o rachubie opartej na obiegu Ziemi dookoła Słońca lub o rachubie kombinowanej (Księżyc i Słońce). 
Rok zwrotnikowy.
Rok zwrotnikowy jest rzeczywistą miarą okresu obiegu Ziemi wokół Słońca i wynosi 365 dni 5 godzin 48 minut i 45,9747 sekund.
Kalendarz gregoriański.
Kalendarz gregoriański jest kalendarzem słonecznym. Obowiązuje w większości krajów świata m.in. w Polsce. Rok zwykły trwa w nim 365 dni, natomiast miesiącem przestępnym jest luty, który w roku zwykłym trwa 28 dni. Kalendarz gregoriański po uwzględnieniu lat przestępnych spóźnia się o jeden dzień na każde 3320 lat. W roku 2017 opóźnienie wynosiło 0 dni.
Kalendarz juliański.
Kalendarz juliański jest kalendarzem słonecznym. Jest obecnie podstawą roku liturgicznego w Kościele Prawosławnym. Rok zwykły trwa w nim 365 dni, natomiast miesiącem przestępnym jest luty, który w roku zwykłym trwa 28 dni. Kalendarz juliański po uwzględnieniu lat przestępnych spóźnia się o jeden dzień na każde 128 lat. W roku 2017 opóźnienie wynosiło 13 dni.
Kalendarz żydowski.
Kalendarz żydowski jest kalendarzem księżycowo-słonecznym. Jest podstawą wyznaczania świąt żydowskich oraz jest oficjalnym kalendarzem w Izraelu. Miesiące trwają naprzemiennie 30 i 29 dni i w związku z tym rok zwykły trwa 354, 355 lub 356 dni, natomiast w latach przestępnych dodawane są dodatkowe miesiące zgodnie z cyklem Metona. Kalendarz żydowski po uwzględnieniu lat przestępnych spóźnia się o jeden dzień na każde 219 lat. W roku 2017 trwał 5777/5778 rok żydowski i opóźnienie wynosiło 13 dni. 
Kalendarz muzułmański.
Kalendarz muzułmański jest kalendarzem księżycowym. Jest używany do celów religijnych przez wyznawców islamu oraz jest oficjalnym kalendarzem w Arabii Saudyjskiej. Miesiące trwają naprzemiennie 30 i 29 dni i w związku z tym rok zwykły trwa 364 dni. Aby utrzymać zgodność z fazami księżyca do 2-3 lata dodawany jest dodatkowy dzień (przez 30 lat 11 dni). W roku 2017 trwał 1438/1439 rok hidżry i opóźnienie wynosiło 11 dni rocznie. 

</doc>
<doc id="3948641" url="https://pl.wikipedia.org/wiki?curid=3948641" title="Rok nieprzestępny">
Rok nieprzestępny



</doc>
<doc id="3948645" url="https://pl.wikipedia.org/wiki?curid=3948645" title="Dobrzec W">
Dobrzec W

Dobrzec W (Dobrzec Wschód) – osiedle Kalisza, położone w zachodniej części miasta, w którego skład wchodzi wielki zespół mieszkaniowy, około 2,5 km od Śródmieścia. Granice osiedla wyznacza niemal w całości ul. Wyszyńskiego oraz część ulic Podmiejskiej i Granicznej.
Siedziba rady osiedla mieści się przy ul. Prymasa Stefana Wyszyńskiego 21 klatka 11.
Osiedle Dobrzec W wraz z osiedlami Dobrzec P i Dobro oraz sołectwem Dobrzec są terenami byłej podkaliskiej wsi Dobrzec Wielki. Obszar ten jest jednym z największych pod względem liczby mieszkańców miasta Kalisza.
Najgęściej zaludniona jednostka pomocnicza Kalisza – 16 413,2 osób na km² (2019).
Komunikacja miejska.
Osiedle jest bardzo dobrze skomunikowane z pozostałymi częściami miasta i regionu autobusami Kaliskich Linii Autobusowych. Istniejące połączenia (2017) zapewniają docelowy dojazd m.in. na Winiary, kampus Akademii Kaliskiej, do Majkowa, Sulisławic a także do Opatówka, Wolicy, Chotowa i na Szałe.

</doc>
<doc id="3948649" url="https://pl.wikipedia.org/wiki?curid=3948649" title="Piotr Feliks">
Piotr Feliks

Piotr Feliks (ur. 11 czerwca 1883 w Bierówce, zm. 3 lipca 1941 w Auschwitz-Birkenau) – polski nauczyciel, działacz oświatowy na Śląsku Cieszyńskim, prezes Macierzy Szkolnej w Czechosłowacji, dyrektor Polskiego Gimnazjum im. Juliusza Słowackiego w Orłowej. 
Życiorys.
Ukończył gimnazjum w Jaśle, a następnie studiował na Uniwersytecie Jagiellońskim, ostatni rok studiów spędził na Uniwersytecie Monachijskim. W 1910 otrzymał pracę jako nauczyciel w prywatnym gimnazjum im. Juliusza Słowackiego w Orłowej na Śląsku Cieszyńskim, cztery lata później został dyrektorem tej szkoły. Po zakończeniu I wojny światowej uczestniczył w pracach Rady Narodowej Księstwa Cieszyńskiego, które reprezentowało Polaków na Śląsku Cieszyńskim. 15 maja 1920 razem z całym gronem pedagogicznym był internowany, zwolniono go trzech tygodniach po interwencji komisji alianckiej. Podział Śląska Cieszyńskiego sprawił, że 28 lipca 1920 Orłowa znalazła się w granicach Czechosłowacji, wówczas Piotr Feliks powrócił do Orłowej i rozpoczął starania o uzyskanie pozwolenia na otwarcie jedynej polskiej szkoły średniej, które zostały uwieńczone sukcesem. Gimnazjum ponownie zostało otwarte 17 września 1920, Macierz Szkolna mianowała Piotra Feliksa na stanowisko dyrektora, czeskie władze oświatowe uczyniły to później. Równocześnie działał w Macierzy Szkolnej w Czechosłowacji, od 1923 do 1930 pełnił funkcję I wiceprezesa, a następnie prezesa. Dzięki jego działaniom nastąpił rozwój oświaty polskiej na Śląsku Cieszyńskim, stworzył i kierował działalnością bursy w Orłowej, fundował stypendia dla zdolnych uczniów oraz sprawował kontrolę nad organizacją akademicką „Jedność”. Działał w wielu organizacjach polonijnych, m.in. w Towarzystwie Nauczycieli Polskich w Czechosłowacji, Związku Chórów Polskich. W maju 1931 został wyróżniony godnością członka honorowego Towarzystwo Szkoły Ludowej. Po zajęciu Zaolzia przez Polskę w 1938 szkoła w Orłowej została upaństwowiona, Piotr Feliks pozostał wówczas na stanowisku dyrektora. W następnym roku został wybrany na prezesa Zarządu Głównej Macierzy Szkolnej, która po osiemnastu latach została ponownie zjednoczona. Po wybuchu II wojny światowej przeprowadził się do Krakowa, gdzie pracował jako nauczyciel gimnazjalny. Angażował się w pomoc uciekinierom ze Śląska Cieszyńskiego za co został aresztowany i po krótkim pobycie w więzieniu przetransportowany do Auschwitz-Birkenau, gdzie zginął rozstrzelany podczas pracy 3 lipca 1941.

</doc>
<doc id="3948652" url="https://pl.wikipedia.org/wiki?curid=3948652" title="Kościół św. Mikołaja w Słaboszowie">
Kościół św. Mikołaja w Słaboszowie

Kościół św. Mikołaja w Słaboszowie – kościół parafii rzymskokatolickiej w Słaboszowie.
W skład zabytkowego zespołu wpisanego do rejestru zabytków nieruchomych województwa małopolskiego wchodzi: kościół, dzwonnica, cmentarz przykościelny, plebania, oraz dom sióstr zakonnych.
Historia.
Kościół kamienno-ceglany, zbudowany w latach 1854–1876 w stylu neogotyckim według projektu Henryka Marconiego. Fundatorem był dziedzic Nieszkowa i Słaboszowa Józef Bzowski oraz jego żona Katarzyna z Wielogłowskich. Kościół konsekrował 11 lipca 1882 roku biskup Kuliński.
Architektura.
Kościół wybudowany na planie krzyża łacińskiego. Prezbiterium zamknięte trójbocznie. Więźba dachowa odkryta(""), do wewnątrz. Tak ją opisał Antoni Walaszczyk, działacz PTTK:
W ścianie szczytowej znajduje się kamienna sygnaturka.
Wyposażenie wnętrza.
Wyposażenie w stylu gotyckim, późnobarokowym i rokokowym.
Plebania.
Budynek parterowy, o cechach wczesnego historyzmu, wybudowany po 1864 roku.

</doc>
<doc id="3948654" url="https://pl.wikipedia.org/wiki?curid=3948654" title="Białka (dopływ Czarnej Okszy)">
Białka (dopływ Czarnej Okszy)



</doc>
<doc id="3948657" url="https://pl.wikipedia.org/wiki?curid=3948657" title="Michele Pinto">
Michele Pinto

Michele Pinto (ur. 2 stycznia 1931 w Teggiano) – włoski polityk i prawnik, senator, w latach 1996–1998 minister rolnictwa.
Życiorys.
Z wykształcenia prawnik, praktykował jako adwokat. Był działaczem Chrześcijańskiej Demokracji, po jej rozpadzie w latach 90. dołączył do Włoskiej Partii Ludowej. W 1983 po raz pierwszy został wybrany do skład Senatu. Reelekcję do wyższej izby włoskiego parlamentu uzyskiwał w 1987, 1992, 1994 i 1996, zasiadając w nim przez pięć kadencji (od IX do XIII) do 2001. 17 maja 1996 objął stanowisko ministra rolnictwa w koalicyjnym rządzie Romana Prodiego. Urząd ten sprawował do 21 października 1998.
Odznaczony Orderem Zasługi Republiki Włoskiej I klasy (2005).

</doc>
<doc id="3948665" url="https://pl.wikipedia.org/wiki?curid=3948665" title="Kari">
Kari



</doc>
<doc id="3948673" url="https://pl.wikipedia.org/wiki?curid=3948673" title="MIBI">
MIBI



</doc>
<doc id="3948675" url="https://pl.wikipedia.org/wiki?curid=3948675" title="On the Death of Sir Henry Taylor">
On the Death of Sir Henry Taylor

On the Death of Sir Henry Taylor – sonet angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest poświęcony poecie i dramaturgowi Henry’emu Taylorowi (1800-1885), znanemu przede wszystkim jako autor dramatu "Philip van Artevelde" (1834) o średniowiecznym flamandzkim bohaterze. Sonet rymuje się abba abba cc dede i jest napisany pentametrem jambicznym. 
W utworze można zaobserwować liczne aliteracje, jak "song as starlight from a sphere/Serene as summer".

</doc>
<doc id="3948680" url="https://pl.wikipedia.org/wiki?curid=3948680" title="Liść curry">
Liść curry



</doc>
<doc id="3948683" url="https://pl.wikipedia.org/wiki?curid=3948683" title="US Open 1986">
US Open 1986

US Open 1986 – ostatni, czwarty w sezonie tenisowy turniej wielkoszlemowy, który odbywał się pomiędzy 26 sierpnia a 7 września, na twardych kortach nowojorskiego USTA Billie Jean King National Tennis Center. Była to 106. edycja rozgrywek. Pula nagród wyniosła 3 450 800 dolarów amerykańskich.

</doc>
<doc id="3948701" url="https://pl.wikipedia.org/wiki?curid=3948701" title="129 (liczba)">
129 (liczba)

W kalendarzu.
129. dniem w roku jest 9 maja (w latach przestępnych jest to 8 maja). Zobacz też co wydarzyło się w roku 129, oraz w roku 129 p.n.e.

</doc>
<doc id="3948702" url="https://pl.wikipedia.org/wiki?curid=3948702" title="Stanisław Rudnicki (generał)">
Stanisław Rudnicki (generał)

Stanisław Piotr Leon Rudnicki (ur. 28 lipca 1852 w Widutach, zm. 20 lipca 1925 w Warszawie) – generał brygady Wojska Polskiego.
Życiorys.
Stanisław Piotr Leon Rudnicki urodził się w miejscowości Widuty, w ówczesnym powiecie włodzimierskim guberni wołyńskiej, w rodzinie Jana i Olimpii z Krasuckich.
W latach 1869–1913 pełnił służbę w armii rosyjskiej. Był między innymi naczelnikiem 1 Petersburskiego Odcinka Inżynieryjnego (ros. "1-я Санкт-Петербургская инженерная дистанция").
15 lutego 1920 roku został przyjęty do Wojska Polskiego z zatwierdzeniem posiadanego stopnia generała podporucznika i z zaliczeniem do Rezerwy armii. 1 czerwca tego roku został wyznaczony na dowódcę wojskowego Dyrekcji Kolejowej w Żytomierzu. 20 września został powołany do służby czynnej i przydzielony do dyspozycji szefa Inżynierii i Saperów Naczelnego Dowództwa. 14 października Naczelny Wódz mianował go natomiast dowódcą Obozu Warownego „Ossowiec”. 26 stycznia 1921 r. został zatwierdzony z dniem 1 kwietnia 1920 r. w stopniu generała podporucznika, w grupie oficerów byłych Korpusów Wschodnich i byłej armii rosyjskiej.
Z dniem 1 kwietnia 1921 r. został przeniesiony w stan spoczynku, w stopniu generała podporucznika. 26 października 1923 r. Prezydent RP Stanisław Wojciechowski zatwierdził go w stopniu generała brygady. Zmarł 20 lipca 1925 roku w Warszawie. Pochowany na cmentarzu Powązkowskim (kwatera 234-3-2). 
Generał Rudnicki był żonaty z Marią Surzycką, z którą miał czworo dzieci.

</doc>
<doc id="3948704" url="https://pl.wikipedia.org/wiki?curid=3948704" title="Sint-Genesius-Rode">
Sint-Genesius-Rode

Sint-Genesius-Rode / Rhode-Saint-Genèse – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Sint-Genesius-Rode liczyła osób. Łączna powierzchnia gminy wynosi 22,77 km², co daje gęstość zaludnienia 800 mieszkańców na km².

</doc>
<doc id="3948705" url="https://pl.wikipedia.org/wiki?curid=3948705" title="Kálmán Bódis">
Kálmán Bódis

Kálmán Bódis (ur. 9 maja 1954 w Jászárokszállás) – węgierski kierowca wyścigowy, wielokrotny mistrz kraju.
Kariera.
W 1988 roku wystartował w jednym wyścigu Niemieckiej Formuły 3, odbywającym się na Hungaroringu. Rywalizował Reynardem 873 w barwach zespołu Helmut Bross Racing. W kwalifikacjach uzyskał 25 czas, a wyścigu nie ukończył.
W 1997 roku po raz pierwszy zdobył w barwach BOVI Motorsport mistrzostwo Węgier (kl. II/2). W latach 1999–2000 powtórzył to osiągnięcie. W 2005 roku został mistrzem w grupie H+F, a w latach 2006–2007 – w grupie F. W latach 2010 oraz 2013 został mistrzem kraju w klasie I/1. F powyżej 3,5 litra.

</doc>
<doc id="3948707" url="https://pl.wikipedia.org/wiki?curid=3948707" title="Parafia MB Pocieszenia w Lipnicy">
Parafia MB Pocieszenia w Lipnicy



</doc>
<doc id="3948709" url="https://pl.wikipedia.org/wiki?curid=3948709" title="Aurel Manga">
Aurel Manga

Aurel Manga (ur. 24 lipca 1992 w Paryżu) – francuski lekkoatleta specjalizujący się w biegach płotkarskich, brązowy medalista halowych mistrzostw świata w Birmingham (2018).
Osiągnięcia.
Medalista mistrzostw Francji.

</doc>
<doc id="3948726" url="https://pl.wikipedia.org/wiki?curid=3948726" title="Bolemka (rzeka)">
Bolemka (rzeka)



</doc>
<doc id="3948728" url="https://pl.wikipedia.org/wiki?curid=3948728" title="Bolemka (struga)">
Bolemka (struga)



</doc>
<doc id="3948732" url="https://pl.wikipedia.org/wiki?curid=3948732" title="Castrol">
Castrol

Castrol – brytyjskie przedsiębiorstwo zajmujące się produkcją olejów silnikowych, smarów samochodowych i innych środków chemicznych służących do konserwacji głównie pojazdów samochodowych. Przedsiębiorstwo zostało zakupione przez BP w 2000 roku.
Historia.
Przedsiębiorstwo zostało założone przez Charlesa Wakefielda w 1899 roku jako "CC Wakefield &amp; Company" w Londynie. Na początku XX wieku firma rozpoczęła produkcję oleju samochodowego, który zawierał olej rycynowy pod nazwą "Castrol". Nazwa pochodziła od angielskiej nazwy oleju rycynowego ("castor oil").
W 1960 roku nazwa przedsiębiorstwa została zmieniona na "Castrol", natomiast w 1966 roku Castrol zostało zakupione przez szkocki koncern naftowy Burmah Oil. Od 2000 roku Burmah Oil, wraz z Castrolem jest częścią BP.

</doc>
<doc id="3948741" url="https://pl.wikipedia.org/wiki?curid=3948741" title="Nathan Trent">
Nathan Trent

Nathan Trent, właściwie Nathanaele Koll-Valsassina (ur. 4 kwietnia 1992 w Innsbrucku) – austriacki piosenkarz i aktor, reprezentant Austrii w 62. Konkursie Piosenki Eurowizji (2017).
Życiorys.
Wczesne lata.
Urodził się w dwujęzycznej rodzinie, dzięki czemu biegle porozumiewa się w językach: włoskim i niemieckim; mówi też po hiszpańsku, angielsku i francusku. Jest synem Reinharda Kolla, skrzypka orkiestry Teatru Narodowego w Innsbrucku. Muzyką interesował się już jako kilkuletnie dziecko. W wieku trzech lat zaczął pobierać prywatne lekcje gry na skrzypcach i fortepianie. W czerwcu 2016 ukończył studia na prywatnym uniwersytecie muzyki i sztuki w Wiedniu.
Kariera.
W 2003 brał udział w dziewiątej edycji konkursu "Kiddy Contest". Zajął w nim dziewiąte miejsce. W 2011, jako członek grupy Boyz II Hot, startował w drugiej niemieckiej edycji programu "X Factor". Ostatecznie wokaliści zajęli jedenaste miejsce.
18 czerwca 2016 Trent wydał swój debiutancki singiel „Like It Is”. Jesienią znalazł się na liście kandydatów do udziału w niemieckich eliminacjach eurowizyjnych "Unser Song 2017". Został zdyskwalifikowany z listy po tym, jak 19 grudnia tego samego roku został ogłoszony reprezentantem Austrii w 62. Konkursie Piosenki Eurowizji. Zgodnie z regulaminem Europejskiej Unii Nadawców nie mógłby reprezentować dwóch krajów jednocześnie. 27 lutego 2017 została zaprezentowana jego konkursowa piosenka – „Running on Air”.
11 maja wystąpił w drugim półfinale konkursu i z siódmego miejsca zakwalifikował się do finału. Zajął w nim szesnaste miejsce z 93 punktami na koncie (wszystkie od jurorów).

</doc>
<doc id="3948742" url="https://pl.wikipedia.org/wiki?curid=3948742" title="Eric Brewer">
Eric Brewer

Eric Brewer (ur. 17 kwietnia 1979 w Vernon) – kanadyjski hokeista grający na pozycji obrońcy. Spędził 16 sezonów w National Hockey League (NHL), z czego ostatni w barwach Toronto Maple Leafs. Złoty medalista olimpijski, uczestnik Meczu Gwiazd w 2003 roku.
Karierę juniorską rozpoczął w Prince George Cougars z Western Hockey League (WHL). W 1998 został wybrany do drugiego zespołu gwiazd rozgrywek oraz do drużyny reprezentującej konferencję zachodnią w Meczu Gwiazd WHL. Wybrany w pierwszej rundzie NHL Entry Draft 1997 z 5. numerem przez New York Islanders. W trakcie swojej kariery w NHL występował w drużynach Islanders, Edmonton Oilers, St. Louis Blues, Tampa Bay Lightning, Anaheim Ducks i Toronto Maple Leafs, będąc przez dwa lata kapitanem Blues. Wystąpił łącznie w ponad 1000 spotkaniach sezonu zasadniczego NHL. 
Brewer reprezentował Kanadę na turniejach mistrzostw świata, pucharu świata oraz igrzysk olimpijskich, sięgając w tym czasie po trzy złote medale mistrzostw świata w 2003, 2004 i 2007, złoto olimpijskie w 2002 i puchar świata w 2004 roku.

</doc>
<doc id="3948744" url="https://pl.wikipedia.org/wiki?curid=3948744" title="Krasnolist rdzawy">
Krasnolist rdzawy

Krasnolist rdzawy ("Bryoerythrophyllum ferruginascens" (Stirt.) Giacom.) – gatunek mchu należący do rodziny płoniwowatych ("Pottiaceae" Schimp.).
Rozmieszczenie geograficzne.
Występuje w Ameryce Północnej (Grenlandia, Kanada, Stany Zjednoczone, Meksyk), Boliwii, Europie, Azji i Afryce (Etiopia, Tanzania).
Biologia i ekologia.
Roślina dwupienna. Na niektórych obszarach sporogonów nie zaobserwowano (m.in. w Ameryce Północnej). Rozmnaża się także wegetatywnie poprzez nieregularnie jajowate wielokomórkowe twory powstające pod ziemią na chwytnikach.
Rośnie na wapieniu, dolomicie, skałach wulkanicznych, cienkiej warstwie gleby na skałach, starych odchodach wołu piżmowego, piargach i urwiskach. Występuje na wysokościach 100–1100 m n.p.m.
Systematyka i nazewnictwo.
Synonimy: "Barbula ferruginascens" Stirt., "Barbula saint-pierrei" Thér., "Bryoerythrophyllum ferrugineum" Gangulee, "Leptodontium arsenei" Thér.
Zagrożenia.
Gatunek został uznany za rzadki w Polsce w 2004 i 2006 r., a w 2011 r. wpisany na czerwoną listę mchów województwa śląskiego z kategorią zagrożenia „DD” (o nieokreślonym zagrożeniu, wymagające dokładniejszych danych). W Czechach w 2005 r. nadano mu kategorię „LR” (o niskim stopniu zagrożenia).

</doc>
<doc id="3948746" url="https://pl.wikipedia.org/wiki?curid=3948746" title="Bryoerythrophyllum ferruginascens">
Bryoerythrophyllum ferruginascens



</doc>
<doc id="3948755" url="https://pl.wikipedia.org/wiki?curid=3948755" title="Jerzy Pogocki">
Jerzy Pogocki

Jerzy Pogocki (ur. 8 maja 1932 w Leszczynach) – śląski muzyk, nauczyciel, działacz regionalny, założyciel oraz – w latach 1967-2005 – dyrygent chóru Schola Cantorum.
Życie i kariera zawodowa.
Wykształcenie zdobywał w Liceum Pedagogicznym w Katowicach, Studium Nauczycielskim w Krakowie i Akademii Muzycznej im. Karola Szymanowskiego w Katowicach, gdzie uzyskał tytuł magistra sztuki muzycznej. W 1970 roku ukończył Podyplomowe Studium Pedagogiczne w zakresie zarządzania szkolnictwem na Uniwersytecie Śląskim w Katowicach. Ponadto był uczestnikiem kursów i seminariów chórmistrzowskich w kraju i zagranicą. Pracę zawodową rozpoczynał w Domu Młodzieży w Bielsku-Białej w charakterze nauczyciela - wychowawcy.
W latach 1955-1970 pracował w Zasadniczej Szkole Górniczej KWK "Knurów" w Knurowie w charakterze nauczyciela i kierownika zajęć pozalekcyjnych, gdzie prowadził m.in. 100-osobowy chór męski, z którym przygotował Górnicze widowisko historyczno-obyczajowe "Skok przez skórę" Włodzimierza Graba z muzyką Józefa Podobińskiego. Równolegle zakładał chóry dziecięce w szkołach podstawowych miasta Knurowa. W 1967 roku powołał do życia Młodzieżowy Chór Mieszany "Schola Cantorum", z którym odnosił pasmo wielkich sukcesów w kraju i zagranicą: w Belgii, byłej Jugosławii, RFN, Włoszech, Hiszpanii, Szwajcarii, Francji, Austrii, Grecji, Czechach i Słowacji. W 1987 roku został przyjęty przez Ojca Św. Jana Pawła II w Watykanie z racji odniesionego sukcesu w Arezzo na Międzynarodowym Konkursie Polifonicznym.
W roku 1970 został zatrudniony w Liceum Ogólnokształcącym im. A. Zawadzkiego, później I.J. Paderewskiego w Knurowie w charakterze nauczyciela wychowania muzycznego i chórmistrza.
Poza sukcesami zagranicznymi z chórem "Schola Cantorum", odnosił je przede wszystkim w kraju, jak np. w Ogólnopolskim Turnieju Chórów "Legnica Cantat", Ogólnopolskim Festiwalu Pieśni o Morzu w Wejherowie, Festiwalu Pieśni o Ojczyźnie w Kraśniku Lubelskim, w Międzynarodowym Festiwalu Pieśni Chóralnej w Międzyzdrojach, w Festiwalach Pieśni "Czerwona Lutnia" na Śląsku.
Był wielokrotnym laureatem Ogólnopolskich Konkursów Chórów Szkolnych a cappella i Ogólnopolskich Przeglądów Kameralnych zespołów Muzyki Dawnej w Kaliszu. Prowadził także zakładowe orkiestry dęte KWK "Knurów" i KWK "Szczygłowice" oraz chóry zrzeszone w Polskim Związku Chórów i Orkiestr: "Skowronek" Gierałtowice, "Harmonia" Wilcza i "Dzwon" Orzesze. Dokonania jego pracy artystycznej zostały spopularyzowane na antenie radia, w programach telewizyjnych i nagraniach fonograficznych.
Osiągnięcia Chóru "Schola Cantorum" zostały opisane w 12 pracach magisterskich i licencjackich. Jedna z nich zatytułowana "Pasje śpiewacze oraz działalność społeczno-wychowawcza nauczyciela wychowania muzycznego" została obroniona w Górnośląskiej Wyższej Szkole Pedagogicznej w Mysłowicach, dotyczyła osoby Jerzego Pogockiego.
Odznaczenia i wyróżnienia.
Jerzy Pogocki otrzymał wraz z chórem wiele nagród i tytułów honorowych m.in. prestiżową nagrodę Laur Knurowa (2004), Międzynarodową Nagrodę im. Stanisława Moniuszki, Nagrodę Ministra Edukacji Narodowej, Kuratora Oświaty i Wychowania, Dyrektora i Naczelnego Redaktora Polskiego Radia SA, starosty gliwickiego i mikołowskiego, prezydentów miast Knurowa, Zabrza i Gliwic. Nominowany był do Nagrody im. Wojciecha Korfantego (2004) i marszałka woj. śląskiego w dziedzinie kultury (2007). Posiada Odznakę Honorową VI stopnia Złota z Brylantem Śląskiego Związku Chórów i Orkiestr.
Został uhonorowany wieloma odznaczeniami państwowymi i ministerialnymi m.in. Krzyżem Kawalerskim Orderu Odrodzenia Polski, Złotym i Srebrnym Krzyżem Zasługi, Medalem Komisji Edukacji Narodowej, Odznaką "Zasłużony Działacz Kultury", Złotą Odznaką Zasłużony dla Województwa Katowickiego, Złoty Medal za Zasługi Dla Śląska.
Życie prywatne.
Jego wielką pasją pozamuzyczną jest turystyka. Ma dwóch synów.

</doc>
<doc id="3948762" url="https://pl.wikipedia.org/wiki?curid=3948762" title="Huldenberg">
Huldenberg

Huldenberg – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Huldenbergliczyła osób. Łączna powierzchnia gminy wynosi 39,64 km², co daje gęstość zaludnienia 250 mieszkańców na km².

</doc>
<doc id="3948772" url="https://pl.wikipedia.org/wiki?curid=3948772" title="Ferenc Kiss (kierowca)">
Ferenc Kiss (kierowca)

Ferenc Kiss (ur. 28 lipca 1923 w Kaposvárze) – węgierski kierowca wyścigowy.
Należał do pionierów powojennego sportu samochodowego na Węgrzech. Wielokrotnie zdobywał tytuł mistrza kraju.
W latach 60. ścigał się Melkusem, rywalizując między innymi w ramach Pucharu Pokoju i Przyjaźni (był m.in. siódmy w Peczu w 1964 roku). Wystartował w Grand Prix Węgier w 1962 roku, jednak wyścigu nie ukończył. W 1963 roku wystartował na Sachsenringu w ramach Wschodnioniemieckiej Formuły Junior.

</doc>
<doc id="3948774" url="https://pl.wikipedia.org/wiki?curid=3948774" title="Andrzej Szczęśniak">
Andrzej Szczęśniak

Andrzej Szczęśniak (ur. 8 lutego 1958 we Wrocławiu) – polski przedsiębiorca, działacz opozycji w okresie PRL. Ekspert rynku ropy i paliw, gazu płynnego i ziemnego, bezpieczeństwa energetycznego i polityki energetycznej. Wydawca serwisów internetowych i publikacji branżowych. Publicysta gospodarczo-polityczny.
Życiorys.
W latach 1977–1981 studiował kulturoznawstwo na Uniwersytecie Wrocławskim. W latach 80. działał w opozycji antykomunistycznej. Od 1991 pracował w sektorze naftowym, w Polskiej Izbie Paliw Płynnych, będąc w latach 1995–2001 jej prezesem. W latach 2002–2006 działał w Polskiej Organizacji Gazu Płynnego. Współpracował z Centrum im. Adama Smitha (2002–2006). Od maja do grudnia 2006 pracował w Grupie LOTOS S.A., początkowo jako dyrektor regionu Centrum, od sierpnia jako prezes zarządu "LOTOS Partner".

</doc>
<doc id="3948777" url="https://pl.wikipedia.org/wiki?curid=3948777" title="USS Boston (1884)">
USS Boston (1884)

USS Boston – amerykański krążownik pancernopokładowy, który wszedł do służby w 1887 roku. Był to jeden z pierwszych okrętów o stalowym kadłubie zbudowanych w ramach programu „Nowej Marynarki” z 1880 roku. Pozostawał w służbie podczas I i II wojny światowej, jako jednostka szkolna, transportowa i mieszkalna. W sierpniu 1940 roku zmieniono imię okrętu na „Despatch”. Zatopiony u wybrzeży San Francisco w kwietniu 1946 roku.
Projekt i budowa.
„Boston” został zamówiony w stoczni John Roach &amp; Sons w ramach zamówienia na 4 okręty określanego jako "ABCD" typu, składającego się z 3 krążowników i okrętu pomocniczego. Budowa okrętu rozpoczęła się 15 listopada 1883 roku, jednak z powodu anulowania zamówienia na jednostkę pomocniczą stocznia upadła, a budowę „Bostona” przekazano stoczni New York Navy Yard. Wodowanie okrętu nastąpiło 4 grudnia 1884 roku, wejście do służby 2 maja 1887 roku.
Służba.
„Boston” wszedł do czynnej służby w 1888 roku. Jego pierwszą misją było zabezpieczanie amerykańskich interesów na wodach Gwatemali i Haiti.
30 września 1889 roku okręt wszedł w skład Białej Eskadry, w ramach której odwiedził porty w Europie i rejonie Morza Śródziemnego. Od grudnia 1889 roku uczestniczył w rejsie z rejonu Morza Śródziemnego do portów Ameryki Południowej. W styczniu 1893 roku załoga okrętu uczestniczyła w obaleniu Królestwa Hawajów.
Wojna amerykańsko-hiszpańska.
25 stycznia 1896 roku okręt wszedł w skład Eskadry Azjatyckiej. Wraz z wybuchem wojny amerykańsko-hiszpańskiej był jednym z sześciu okrętów, które Amerykanie mogli skierować przeciwko Hiszpanom w rejonie Filipin. 1 maja 1898 roku „Boston” wziął udział w bitwie w Zatoce Manilijskiej, przyczyniając się do klęski hiszpańskiej floty. 13 sierpnia 1898 roku uczestniczył w zajęciu Manilii. Do 8 czerwca 1899 roku przebywał w rejonie Filipin w związku z wojną filipińsko-amerykańską.
I i II wojna światowa.
Okręt wycofano ze służby 15 września 1899 roku. Ponowne wejście do służby nastąpiło 11 sierpnia 1902 roku, kiedy okręt przydzielono do Eskadry Pacyfiku. Kolejne wycofanie ze służby nastąpiło 10 czerwca 1907 roku. Od czerwca 1911 roku do września 1916 roku służył jako okręt szkolny morskiej formacji rezerwowej (Oregon Naval Militia) w stanie Oregon. Po przystąpieniu Stanów Zjednoczonych do I wojny światowej w 1917 roku, został przebudowany na jednostkę transportową. W czerwcu 1918 roku przebudowano go na okręt mieszkalny, dla personelu marynarki wojennej, funkcję tę pełnił do 1946 roku. 8 kwietnia 1946 roku zatopiony u wybrzeży San Francisco.

</doc>
<doc id="3948779" url="https://pl.wikipedia.org/wiki?curid=3948779" title="Podkowiak">
Podkowiak



</doc>
<doc id="3948784" url="https://pl.wikipedia.org/wiki?curid=3948784" title="Riss">
Riss



</doc>
<doc id="3948801" url="https://pl.wikipedia.org/wiki?curid=3948801" title="Pepingen">
Pepingen

Pepingen – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Pepingen liczyła osób. Łączna powierzchnia gminy wynosi 36,05 km², co daje gęstość zaludnienia 120 mieszkańców na km².

</doc>
<doc id="3948802" url="https://pl.wikipedia.org/wiki?curid=3948802" title="Resistance 3">
Resistance 3

Resistance 3 – komputerowa gra akcji, wyprodukowana przez amerykańskie studio Insomniac Games. Gra została wydana 6 września 2011 roku na platformę PlayStation 3.
Fabuła.
Fabuła "Resistance 3" nawiązuje do poprzednich części. Głównym bohaterem jest Joseph Capelle – mąż Susan Farley (pierwotnie pojawiła się w książce "Resistance: The Gathering Storm"), będącej przyrodnią siostrą głównego bohatera z poprzednich części – Nathana Hale’a. Capelle podejmuje współpracę z Malikovem. Wspólnie ruszają do nowego Nowym Jorku, aby zniszczyć gigantyczną wieżę generującą tunel czasoprzestrzenny. Istnienie tunelu powoduje zamarzanie planety, co sprzyja egzystencji Chimer preferujących mroźny klimat. Akcja gry ma miejsce również w Saint Louis i kilku innych amerykańskich miastach.

</doc>
<doc id="3948803" url="https://pl.wikipedia.org/wiki?curid=3948803" title="Peter Parros">
Peter Parros

Peter Parros (ur. 11 listopada 1960 w Brooklynie) – amerykański aktor telewizyjny i filmowy, scenarzysta, producent filmowy.
Życiorys.
Wczesne lata.
Urodził się w nowojorskim Brooklynie. Dorastał w Los Angeles i Salt Lake City. Zainteresował się przemysłem filmowym i aktorstwem, po odbyciu pracy w firmie, która stworzyła specjalne efekty miniatury. Podczas wywiadu, stwierdził: „Nie przyciągnęły mnie szekspirowskie role. I nie będę czarnym Arnoldem Schwarzeneggerem”.
Kariera.
Początkowo występował wyłącznie w teatrze. Ostatecznie w 1984 roku otrzymał swoją pierwszą rolę telewizyjną Michaela, kuzyna Tootie, w sitcomie NBC "Fakty z życia" ("The Facts of Life"). W w czwartym i ostatnim sezonie serialu NBC "Nieustraszony" ("Knight Rider", 1985–86) występował regularnie jako 'RC3' Reginald Cornelius III, nowy mechanik, a czasami partner Michaela Knighta (David Hasselhoff), który pracował nad KITT.
Debiutował na dużym ekranie w komedii sci-fi Marthy Coolidge "Prawdziwy geniusz" ("Real Genius", 1985) z Valem Kilmerem. Był w obsadzie dwóch oper mydlanych CBS: "Żar młodości" ("The Young and the Restless", 1986–87) jako Leo Baines i "As the World Turns" (1996–2005) jako dr Benjamin „Ben” Robert Harris.
Napisał także scenariusz do kilku odcinków serialu NBC "The New Adam-12", w którym grał postać oficera Gusa Granta w latach 1989–1991.
Życie prywatne.
W 1995 roku poślubił aktorkę Jerri Morgan. Mają dwójkę dzieci: córkę Petrę (ur. 28 października 1992) i syna Claytona (ur. 11 grudnia 1990).

</doc>
<doc id="3948807" url="https://pl.wikipedia.org/wiki?curid=3948807" title="149 (liczba)">
149 (liczba)

W kalendarzu.
149. dniem w roku jest 29 maja (w latach przestępnych jest to 28 maja). Zobacz też co wydarzyło się w roku 149, oraz w roku 149 p.n.e.

</doc>
<doc id="3948812" url="https://pl.wikipedia.org/wiki?curid=3948812" title="Gyula Molnár (polityk)">
Gyula Molnár (polityk)

Gyula Molnár (ur. 17 sierpnia 1961 w Budapeszcie) – węgierski polityk, inżynier i samorządowiec, poseł do Zgromadzenia Narodowego, od 2016 do 2018 przewodniczący Węgierskiej Partii Socjalistycznej (MSZP).
Życiorys.
Po ukończeniu technikum chemicznego przez rok pracował w zawodzie, po czym wyjechał do Moskwy na studia inżynierskie. Zatrudniony następnie w przemyśle włókienniczym jako inżynier. Na początku lat 90. był dyrektorem przedsiębiorstwa TricoInvest Kft. Działalność polityczną rozpoczynał w komunistycznej młodzieżówce KISZ, pod koniec lat 80. był sekretarzem tej organizacji w jednej ze stołecznych dzielnic. Po przemianach politycznych dołączył do postkomunistycznej Węgierskiej Partii Socjalistycznej.
W 1994 po raz pierwszy z ramienia MSZP uzyskał mandat posła do Zgromadzenia Narodowego. Z powodzeniem ubiegał się o reelekcję w wyborach w 1998, 2002 i 2006, zasiadając w węgierskim parlamencie do 2010. W 2002 i 2006 był jednocześnie wybierany na burmistrza Újbudy, XI dzielnicy Budapesztu, którą zarządzał przez osiem lat. Po odejściu z urzędu burmistrza prowadzono przeciwko niemu postępowanie karne, w którym przedstawiono mu zarzuty korupcyjne. Ostatecznie Gyula Molnár został prawomocnie uniewinniony od popełnienia tych czynów.
25 czerwca 2016 zastąpił Józsefa Tóbiása na stanowisku przewodniczącego MSZP. W wyborach w 2018 ponownie uzyskał mandat poselski. W dniu wyborów z uwagi na słaby wynik socjalistów ogłosił swoją rezygnację z kierowania partią.
Przypisy.
 

</doc>
<doc id="3948814" url="https://pl.wikipedia.org/wiki?curid=3948814" title="Jacek Klimek">
Jacek Klimek

Jacek Klimek (ur. 18 kwietnia 1970 w Mielcu) – polski manager, działacz sportowy, . Prezes PGE FKS Stal Mielec.
Kariera.
 W latach 2005-2008 prezes FKS Stal Mielec (piłka nożna), w roku 2010 prezes KPSK Stal Mielec (siatkówka).

</doc>
<doc id="3948815" url="https://pl.wikipedia.org/wiki?curid=3948815" title="Andrzej Zięba (prawnik)">
Andrzej Zięba (prawnik)

Andrzej Zięba (ur. 21 kwietnia 1946 w Rabce-Zdroju, zm. 4 maja 2020 w Krakowie) – polski prawnik i politolog, profesor nauk prawnych, nauczyciel akademicki Uniwersytetu Jagiellońskiego.
Życiorys.
Absolwent I Liceum Ogólnokształcącego im. Jana Długosza w Nowym Sączu.
W 1970 ukończył studia prawnicze na Wydziale Prawa i Administracji Uniwersytetu Jagiellońskiego. W 1979 w Instytucie Nauk Politycznych UJ uzyskał stopień naukowy doktora nauk politycznych. W 1988 na podstawie dorobku naukowego oraz rozprawy pt. "Współczesny konserwatyzm brytyjski. Studium z zakresu myśli politycznej" uzyskał na Wydziale Prawa i Administracji UJ stopień doktora habilitowanego nauk prawnych. W 2002 prezydent RP Aleksander Kwaśniewski nadał mu tytuł naukowy profesora nauk prawnych. Został profesorem nadzwyczajnym Uniwersytetu Jagiellońskiego.
W 2001 założył i objął kierownictwo Zakładu, a od 2002 Katedry Konstytucjonalizmu i Ustrojów Państwowych w Instytucie Nauk Politycznych i Stosunków Międzynarodowych Wydziału Studiów Międzynarodowych i Politycznych Uniwersytetu Jagiellońskiego.
Zmarł 4 maja 2020. Został pochowany 7 maja 2020 na cmentarzu Białoprądnickim w Krakowie.

</doc>
<doc id="3948820" url="https://pl.wikipedia.org/wiki?curid=3948820" title="A Word with the Wind">
A Word with the Wind

A Word with the Wind – poemat angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus.
Utwór obfituje w typowe dla Swinburne’a: Sting and soothe and sway them, bowed as aspens bend or willows"; Soft and listless as the slumber-stricken air"; "Thee they look for, blind and baffled, wan with wrath and weary"; "Bids the shelving shoals keep tune with storm's imperious metre,/Bids the rocks and reefs respond in rapturous chime".
W swojej recenzji tomiku "Poems and Ballads. Third Series", wydrukowanej w "Pall Mall", Oscar Wilde krytycznie odniósł się do omawianego poematu, zauważając wprawdzie formalną wirtuozerię Swinburne’a, ale zarzucając mu nadmierną retoryczność i brak wdzięku. Wilde napisał: "Verse of this kind may be justly praised for the sustained strength and vigour of its metrical scheme. Its purely technical excellence is extraordinary. But is it more than an oratorical tour de force? Does it really convey much? Does it charm? Could we return to it again and again with renewed pleasure? We think not. It seems to us empty". Omawiany poemat wspomina w swoim studium o Swinburne’ie również Edward Thomas.

</doc>
<doc id="3948821" url="https://pl.wikipedia.org/wiki?curid=3948821" title="Witold Kasperski (polityk)">
Witold Kasperski (polityk)

Witold Kasperski (ur. 12 grudnia 1909 w Dębinie, zm. 22 czerwca 1975) – polski nauczyciel i działacz komunistyczny, poseł na Sejm PRL IV i V kadencji.
Życiorys.
Syn Michała. Uzyskał wykształcenie średnie w Seminarium Nauczycielskim w Chełmie. Do wybuchu II wojny światowej pracował jako nauczyciel. Publikował także tomiki poezji (m.in. "Dębowe progi" z 1932, "Fale mojej rzeki" z 1933 i "Przemiany" z 1936). W latach 1946–1948 pełnił funkcję kierownika działu w Związku Rewizyjnym Spółdzielczości RP w Warszawie. W 1948 przystąpił do Polskiej Partii Robotniczej i wraz z nią do Polskiej Zjednoczonej Partii Robotniczej, do której należał do końca życia. W latach 1948–1950 był dyrektorem biura Centralnego Związku Spółdzielczego w Warszawie, w okresie 1950–1953 dyrektorem Centralnego Ośrodka Szkolenia Rolniczej Spółdzielni „Samopomoc Chłopska” w Warszawie, w latach 1953–1956 kierownikiem działu Centralnego Zarządu Budownictwa Miast i Osiedli „ZOR” w Warszawie, w okresie 1956–1957 dyrektorem Biura Spółdzielni Mieszkaniowej Centralnego Związku Spółdzielczości w Warszawie, w latach 1957–1960 wiceprezesem Związku Spółdzielni Mieszkaniowych w Warszawie, a w okresie 1960–1972 prezesem Centralnego Zarządu Związku Spółdzielni Budownictwa Mieszkaniowego w Warszawie. W latach 1968–1971 był zastępcą członka Komitetu Centralnego PZPR. W 1965 i 1969 uzyskiwał mandat posła na Sejm PRL kolejno w okręgach Katowice i Tarnów, zasiadając przez dwie kadencje w Komisji Budownictwa i Gospodarki Komunalnej.
Pochowany na Cmentarzu Wojskowym na Powązkach (kwatera A15-3-17).

</doc>
<doc id="3948822" url="https://pl.wikipedia.org/wiki?curid=3948822" title="Władysław Szapował">
Władysław Szapował

Władysław Fedorowycz Szapował (, ur. 8 maja 1995 w Czernihowie) – ukraiński piłkarz grający na pozycji lewego obrońcy lub lewego pomocnika w ukraińskim klubie Polissia Żytomierz.
Wychowanek klubów Junist' Czernihów i Wołyń Łuck, barwy których bronił w juniorskich mistrzostwach Ukrainy (DJuFL). 3 listopada 2012 roku debiutował w młodzieżowej drużynie Wołyni. 21 listopada 2015 debiutował w pierwszej drużynie biało-malinowych w meczu z Szachtarem Donieck.

</doc>
<doc id="3948825" url="https://pl.wikipedia.org/wiki?curid=3948825" title="William Elford Leach">
William Elford Leach

William Elford Leach (ur. 2 lutego 1791, zm. 25 sierpnia 1836) – angielski zoolog i biolog morski. Członek Royal Society.
William Elford Leach urodził się w Plymouth, jako syn prawnika. W wieku 12 lat rozpoczął praktykę medyczną w Royal Devon and Exeter Hospital, studiując anatomię i chemię. W tym czasie kolekcjonował już zwierzęta morskie w zatoce Plymouth Sound i wzdłuż wybrzeża hrabstwa Devon. W wieku siedemnastu lat studiował medycynę w St Bartholomew’s Hospital w Londynie, kończąc naukę na Uniwersytecie Edynburskim, uzyskując ostatecznie tytuł lekarza medycyny (Doctor of Medicine) Uniwersytetu w St Andrews (na którym nigdy nie studiował).
Od 1813 Leach skoncentrował się na swoich zainteresowaniach zoologicznych i pracował jako „bibliotekarz-asystent” (zwany później kustoszem-asystentem) w Dziale Historii Naturalnej British Museum, gdzie był odpowiedzialny za kolekcje zoologiczne. Tutaj podjął się zadania reorganizacji i modernizacji zbiorów, z których wiele było zaniedbanych, od czasów kiedy Hans Sloane przekazał je narodowi. W 1815 opublikował pierwszą bibliografię entomologii w Edinburgh Encyclopædia Davida Brewstera. Pracował także i publikował artykuły o innych bezkręgowcach, płazach, gadach, ssakach i ptakach, oraz wydzielił pareczniki i dwuparce z owadów, umieszczając je w ich własnej grupie, wijów. W swoich czasach był najbardziej wiodącym na świecie ekspertem w dziedzinie skorupiaków i był w kontakcie z naukowcami ze Stanów Zjednoczonych i całej Europy. W 1816 roku, w wieku 25 lat, został wybrany członkiem Royal Society.
W 1821 roku przeżył jednak załamanie nerwowe na skutek przepracowania i nie mógł kontynuować badań. W marcu 1822 roku zrezygnował z pracy w muzeum, a jego starsza siostra Jane zabrała go do kontynentalnej Europy, aby tam odpoczął. Mieszkali we Włoszech i (krótko) w Malcie. Zmarł 25 sierpnia 1836 na cholerę w San Sebastiano Curone, niedaleko Tortony.
W 1837 dr Francis Boott, sekretarz Towarzystwa Linneuszowskiego w Londynie, napisał: „Niewiele osób poświęciło się zoologii gorliwiej niż dr Leach, czy osiągnęło we wczesnym okresie życia wyższą reputację w kraju i za granicą jako dogłębny przyrodnik. Był jednym z najbardziej pracowitych, a także jednym z najbardziej uniwersalnych kultywatorów zoologii, jakich ten kraj kiedykolwiek wydał”.
Nazwy systematyczne taksonów, które Leach jako pierwszy opisał naukowo, są oznaczane skrótem „Leach”.

</doc>
<doc id="3948829" url="https://pl.wikipedia.org/wiki?curid=3948829" title="Project Pitchfork">
Project Pitchfork

Project Pitchfork – niemiecki zespół muzyczny założony w 1989 roku w Hamburgu przez Petera Stillesa i Dirka Scheubera. Jeden z prekursorów gatunku dark electro.
Historia.
Historia grupy rozpoczyna się w 1989 roku, kiedy to Peter Spilles spotkał Dirka Scheubera podczas koncertu zespołu Girls Under Glass. Wobec braku pomysłu na nazwę projektu wybór padł na przypadkowo wybrane słowo ze słownika. Wkrótce potem ukazało się ich demo zatytułowane "K.N.K.A. (Killing Nature Killing Animals)", które rozprowadzano potem w niemieckich klubach. Ponieważ odbiór płyty był pozytywny 15 lutego 1990 roku zespół zadebiutował na scenie klubu "Kir" w Hamburgu. O sukcesie debiutu świadczy fakt, że wszystkie bilety na ten koncert zostały wyprzedane. Podczas tego występu zespół spotkał również swego przyszłego menedżera, Kaia Lotzego, któremu bardzo spodobała się ich twórczość.
W maju 1991 roku ukazuje się debiutancka płyta zespołu zatytułowana "Dhyani". Muzyka zawarta na płycie jest jednym z pierwszych mariaży muzyki elektronicznej z gotykiem, a sam album jest określany jako jeden z kamieni milowych powstającego właśnie gatunku Dark Electro. Ich drugi album "Lam-'Bras" pojawił się w lutym 1992 roku. Na albumie tym pojawiła się nowa wokalistka Patricia Nigiani a pochodzący z niej hit "Conjure" grany był w praktycznie każdym niemieckim klubie. Trzeci album, "Entities" pojawił się zaledwie sześć miesięcy później, a pochodzący z niego utwór "Souls" został później przearanżowany na rozszerzoną wersję "Souls / Island" EP w 1993 roku.
Zespół cały czas się rozwijał, improwizował oraz wprowadzał do swojego brzmienia różne efekty - od orkiestrowych dźwięków po klawisze i tradycyjne gitary. Efektem tego w lutym 1994 roku ukazała się kolejna płyta zatytułowana "IO", zawierająca single "Renascence" oraz "Carrion", było to pierwsze wydawnictwo grupy zrealizowane całkowicie cyfrowo. Album doszedł do 56 miejsca na niemieckiej liście longplay'ów. Zespół nagrał też teledysk do utworu "Glowing Like IO." Wtedy też Project Pitchfork wybrał się również w swoje pierwsze tournée po Niemczech.
W roku 1995, członkowie Project Pitchfork założyli swoje własne wydawnictwo muzyczne Candyland Entertainment, za pośrednictwem którego wydali część swego przyszłego dorobku jak i materiały innych wykonawców.
Następna EP zespołu, "Corps d'Amour" w odróżnieniu od dotychczasowego stylu zawierała mocno erotyczne elementy. Także w 1995 ukazał się kolejny album "Alpha Omega". a trasę koncertową Project Pitchfork supportowała grupa Rammstein. Na kolejną płytę trzeba było czekać do roku 1997. Album studyjny "¡Chakra:Red!" był pierwszym wydawnictwem od czasów "Dhyani" stworzonym przez cały zespół a nie jak dotychczas przez samego Spillesa. Wkład Jürgena Jansena w nagranie płyty spowodował, że stał się on od tego czasu stałym członkiem zespołu.
W roku 1998 wspólnie z grupą Front 242 zespół wyjeżdża na pierwsze tournée po Stanach Zjednoczonych a bezpośrednio po nim wydaje album koncepcyjny "Eon:Eon", jest to pierwsza płyta zespołu wydana przez należącą do potentata rynku muzycznego Warner Music Group wytwórnię EastWest. Z tego albumu pochodzą takie single jak: "Steelrose", "Carnival" czy "I Live Your Dream". Tego samego roku zespół został nominowany do nagrody Echo Award w kategorii "Best Video National" za swoje muzyczne video do utworu "Steelrose".
Kolejny, długo tym razem oczekiwany album "Daimonion", ukazał się w roku 2001 wieńcząc dotychczasową karierę zespołu ogromnym sukcesem. Album dotarł na ósmą pozycję German charts, a promowała go ogromna europejska trasa koncertowa. Pochodzący z tej płyty utwór "Timekiller" stał się jednym z największych przebojów grupy, wielokrotnie coverowanym i do dnia dzisiejszego pozostaje jednym z najpopularniejszych przebojów granych w klubach.
Rok później Project Pitchfork powrócił wydając trylogię "NUN", przez część krytyki uznawaną za bardziej ambitną od dotychczas tworzonej muzyki. 30 września 2002 roku pojawiła się pierwsza część tego tryptyku, album "Inferno", bezpośrednio potem uzupełniony przez the EPki "View From A Throne" oraz "Trialog". Po raz kolejny zespół został nominowany do Echo Award, tym razem w kategorii "Best Alternative Act National".
Na kolejny album grupy zatytułowany "Kaskade" trzeba było czekać kolejne trzy lata aż do roku 2005. 15 pochodzących z niej utworów było bardzo zróżnicowanych muzycznie tendencja ta utrzymała się w późniejszym okresie czasu, na wydanym w maju 2007 downloadzie "Wonderland/One Million Faces", dwa utwory Sillesa są wyjątkowo długie.
23 stycznia 2009 nakładem Prussia Records ukazuje się mini CD "Feel!" zawierające prócz tytułowego utworu także szereg jego remiksów w aranżacjach takich zespołów jak Die Krupps, :SITD: czy Noisuf-X. Miesiac później, 27 lutego, ukazał się nowy album grupy "Dream, Tiresias!", również nakładem Prussia Records. Album zebrał bardzo dobre recenzje wystawione m.in. przez znany magazyn zajmujący się muzyką elektroniczną "ReGen".
W roku 2010, Project Pitchfork wydaje kolejny album, "Continuum Ride". Ze względu na podobną tonację i lirykę utworów przez wielu uznawany jest za kontynuację poprzedniego LP. Bernard Van Isacker z magazynu SideLine określił album jako "perfekcyjny sukcesor Dream, Tiresias!""." Do pochodzącego z niego utworu "Beholder" powstał również teledysk. Grupa w dalszym ciągu nie zwalniała tempa, nowy rok 2011 przyniósł wydanie kolejnego albumu "Quantum Mechanics". Płyta była "powtarzającym się tematem [...] krytyki wobec nowoczesnego, skorumpowanego społeczeństwa", jak zauważył w recenzji Hemi Malkki z Reflections of Darkness. Z kolei Bernard Van Isacker zwracał uwagę, że "Quantum Mechanics może być najbardziej intymnym albumem z ostatnich kilku lat". Do pochodzącego z niego utworu "Lament" powstał również teledysk.
Również w 2011 ukazał się dwupłytowy album "First Anthology" będący retrospekcją dotychczasowych osiągnięć. Zespół wybrał 31 utworów z dotychczasowego portfolio datującego się od 1991 roku i całkowicie je zremasterował. Kompilację otwierał całkowicie nowy utwór "Burning""."
W roku 2012 zespół nie wydał żadnego nowego albumu, po części było to spowodowane dużym zaangażowaniem Spillesa w swój poboczny projekt o nazwie Santa Hates You, który w tym czasie nagrywał swój debiutancki album zatytułowany "It's Alive!""." Następny album sygnowany przez Project Pitchfork zatytułowany "Black" ukazał się więc dopiero w styczniu 2013 roku. Wydanie albumu poprzedził teledysk do utworu "Rain". Bernard Van Isacker z Side Line wystawił albumowi rewelacyjną recenzję mówiąc, że muzyka z tego albumu daje zespołowi ugruntowane miejsce w historii muzyki elektronicznej a sam album jest "ilustracją żywej legendy muzyki elektronicznej". Z kolei Zander Buel z magazynu "Coma Music" stwierdził: "po dwóch dekadach i 14 albumach Project Pitchfork nadal brzmi dojrzale z entuzjazmem i pragnieniem udowodnienia czegoś światu".
19 września 2014 zespół wydał kolejny album, zatytułowany Blood. Wydawnictwo ukazało się prócz standardowego CD również w specjalnej, limitowanej, dwupłytowej edycji dostępnej wyłącznie jako pre-order. Płytę promował teledysk do utworu "Blood-Diamond (See him running)" osobiście zmontowany przez Spillesa.
Ostatni jak dotąd, szesnasty studyjny album zespołu wydany nakładem Trisol "Look Up, I'm Down There" ukazał się w roku 2016.
Występy sceniczne grupy obejmowały jak dotąd wiele krajów. Wymienić tu można takie miejsca jak Kanada, Brazylia, Argentyna, Stany Zjednoczone, Norwegia, Szwecja, Anglia, Belgia, Holandia, Hiszpania, Włochy, Grecja, Francja, Łotwa, Rosja, Austria czy Szwajcaria. Project Pitchfork występował na wszystkich większych festiwalach mrocznej muzyki alternatywnej, takich jak Amphi Festival, Wave Gotik Treffen, Blackfield Festival czy Zita Rock Festival. Zespół gościł też kilkakrotnie w Polsce. W roku 2004 oraz 2011 występował w charakterze headlinera podczas festiwalu Castle Party w Bolkowie.
Styl muzyczny.
Muzyka zespołu ewoluowała w trakcie istnienia grupy pomiędzy energetycznymi brzmieniami klubowymi a darkwave, zawsze jednak pozostając w klimacie dark electro.
W 2002 roku francuski reżyser Jérôme de Missolz do tego stopnia zainspirował się muzyką, występami i filozofią zespołu, że zatrudnił grupę w swoim filmie „Zone Reptile”. Oprócz specjalnie nakręconej 12-minutowej sceny koncertu muzyka Project Pitchfork obejmuje cały film, a teksty zawartych tam utworów były wykorzystywane do podkreślenia emocji przeżywanych przez głównego bohatera i miały swój wkład w opowiadanie przedstawionej w filmie historii.

</doc>
<doc id="3948839" url="https://pl.wikipedia.org/wiki?curid=3948839" title="Henryk Sawistowski">
Henryk Sawistowski

Henryk Sawistowski (ur. 11 lutego 1925 w Grudziądzu, zm. 19 grudnia 1984 w Londynie) – polski chemik, profesor Imperial College London.
Życiorys.
Syn Gustawa Sawistowskiego i Marty z Murawskich. Uczęszczał do Państwowego Liceum i Gimnazjum im. Jana III Sobieskiego, naukę przerwał mu wybuch II wojny światowej. Przeszedł szlak bojowy z 2 Korpusem Polskich Sił Zbrojnych, a po zakończeniu działań wojennych podjął decyzję o pozostaniu na emigracji. Zamieszkał w Wielkiej Brytanii, gdzie kontynuował przerwaną naukę, w 1947 zdał egzamin magisterski w Cannon Hall Camp Cawthorne koło Barnsley w hrabstwie Yorkshire. Od 1948 do 1952 studiował na Wydziale Inżynierii Chemicznej w Polish University College w Londynie, w czasie studiów został wybrany na prezesa Koła Inżynierii Chemicznej oraz honorowego bibliotekarza Angielskiego Stowarzyszenia Inżynierów Chemików. Od 1950 do 1954 był prezesem Koła Studentów w Polskim Katolickim Stowarzyszeniu "Veritas" oraz członkiem Bratniaka, w 1954 należał do inicjatorów powstania Polskiego Stowarzyszenia Imperial College. Od 1952 do 1955 studiował na Imperial College London, a następnie obronił doktorat oraz został honorowym prezesem Stowarzyszenia Techników Polskich w Wielkiej Brytanii, od 1956 kierował jego sekcją chemiczną. Od 1965 reader w Imperial College London, następnie przez rok przebywał jako profesor wizytujący na University of Toronto. W 1966 został powołany na członka czynnego Wydziału Przyrodniczego Polskiego Towarzystwa Naukowego na Obczyźnie. Po przejściu wszystkich stopni naukowych w 1976 uzyskał tytuł profesora Imperial College London, w 1982 został dziekanem Wydziału Inżynierii. Chorował na stwardnienie rozsiane, które było przyczyną jego śmierci, spoczywa na Streatham Park Cemetery w Londynie.
Dorobek naukowy.
Henryk Sawistowski był światowej sławy ekspertem w dziedzinie absorpcji ekstrakcji i zjawisk dyfuzyjnych, opracował dwa patenty w zakresie aparatury chemicznej. Jego dorobek obejmuje liczne publikacje, wiele z nich ukazało się na łamach "Industrial Chemist", "Nature", "Transactions of the Institution of Chemical Engineers" i innych. Jego publikacje ukazywały się w języku angielskim, polskim, niemieckim, czeskim, rosyjskim i hiszpańskim. Wielokrotnie był zapraszany na kongresy chemiczne jako prelegent, wspólnie z prof. Smithem opublikował podręcznik z dziedziny wyliczeń procesów wymiany masy. Od 1981 przez dwa lata zajmował stanowisko wiceprezesa Institution of Chemical Engineers, który to Instytut odznaczył go Medalem Arnolda Greena w uznaniu wieloletniej pracy naukowej i zasługi dla Stowarzyszenia Inżynierów Chemików Brytyjskich.

</doc>
<doc id="3948840" url="https://pl.wikipedia.org/wiki?curid=3948840" title="Jan Kołder (polityk)">
Jan Kołder (polityk)

Jan Kołder (ur. 7 marca 1920 w Cieszynie, zm. 12 maja 2012 tamże) – polski ślusarz narzędziowy i działacz socjalistyczny, poseł na Sejm PRL IV i V kadencji.
Życiorys.
Syn Józefa (1891–1968) i Ludwiki (1895–1978). Uzyskał wykształcenie średnie niepełne. Przed II wojną światową ukończył szkołę podstawową, następnie trzy klasy szkoły wydziałowej (uczęszczał tam do 1934), a także w 1937 trzyletnią Zasadniczą Szkołę Zawodową, kształcąc się jednocześnie w kierunku zawodu ślusarskiego w warsztacie Edwarda Rissa. W latach 1938–1940 zatrudniony był w Fabryce „Rohn – Zieliński”. W latach 1940–1944 przebywał na przymusowych robotach: w cegielni koło Wrocławia, a następnie w Hucie Trzyniec oraz w IG Farbenindustrie w Kędzierzynie. W wyniku wpisania na volkslistę został w 1944 wcielony do armii niemieckiej, a stamtąd w kwietniu 1945 trafił do niewoli we Francji, gdzie zmobilizowano go do Wojska Polskiego. W 1946 powrócił do Polski, podejmując we wrześniu pracę jako ślusarz narzędziowy w Fabryce Maszyn Elektrycznych „Celma” w Cieszynie, gdzie awansował potem na funkcję brygadzisty. W latach 1953–1956 przewodniczył Radzie Zakładowej w swoim przedsiębiorstwie.
W 1946 wstąpił do Polskiej Partii Socjalistycznej, a w 1948 wraz z nią do Polskiej Zjednoczonej Partii Robotniczej. Od 1950 pełnił funkcję II sekretarza Komitetu Zakładowego partii, wtedy też został sekretarzem ds. organizacyjnych. Był także członkiem egzekutywy KZ (1950–1967), członkiem Komitetu Miejskiego PZPR w Cieszynie, członkiem Zarządu Okręgowego Związku Zawodowego Metalowców w Katowicach, radnym Miejskiej Rady Narodowej w Cieszynie oraz radnym Wojewódzkiej Rady Narodowej w Katowicach (1961–1965). Brał udział w IV zjeździe PZPR. Od października 1964 był członkiem egzekutywy Komitetu Powiatowego PZPR w Cieszynie. W 1965 i 1969 uzyskiwał mandat posła na Sejm PRL IV i V kadencji w okręgu Bielsko-Biała. Przez dwie kadencje zasiadał w Komisji Planu Gospodarczego, Budżetu i Finansów.
Pochowany na cmentarzu ewangelicko-augsburskim w Cieszynie.

</doc>
<doc id="3948841" url="https://pl.wikipedia.org/wiki?curid=3948841" title="Trumna ratunkowa">
Trumna ratunkowa

Trumna ratunkowa – trumna z systemem umożliwiającym pozornie zmarłemu zasygnalizowanie swojej sytuacji i podjęcie działań ratunkowych.
Problem nieprecyzyjnego ustalania faktycznego zgonu osób stanowił odwieczny problem medycyny. Znane były przypadki pogrzebania osób, u których z różnych przyczyn ustał oddech lub puls i które uznano z tego tytułu za zmarłe, co nie było prawdą. Wśród żywych istniał zawsze silny lęk przed pogrzebaniem żywcem. Problem rozwiązywano na różny sposób, najczęściej zabraniając pogrzebów przed upływem kilkudziesięciu godzin od momentu stwierdzenia zgonu danej osoby (tak działał np. przysionek śmierci w Poznaniu). 
Jedna z pierwszych trumien ratunkowych została zaprojektowana przez Johna Gottfrieda Tabergera w 1829. Ostrzegała ona strażnika cmentarnego dzwonkiem uruchamianym linką, połączoną z cięgami przymocowanymi do rąk, stóp i głowy rzekomych zwłok. Miała zabezpieczenia przed zalaniem deszczówką czy wchodzeniem owadów. Dzwonek był obudowany w ten sposób, by nie potrącały go powiewy wiatru bądź ptaki.
Wynalazkiem uwzględniającym zagrożenia związane z pogrzebaniem żywcem była tzw. trumna z wentylem, wprowadzona do sprzedaży w Nowym Jorku w 1871. Umożliwiała ona pogrzebanemu oddychanie, ale nie miała jakiegokolwiek mechanizmu powiadamiającego ludzi na zewnątrz o ocknięciu się osoby zamkniętej w trumnie. 
W Niemczech w drugiej połowie XIX wieku zostało opatentowanych ponad trzydzieści różnych wzorów trumien ratunkowych.
W sierpniu 1892 Wojciech Kwiatkowski, ogrodnik artystyczny z Poznania, prowadzący zakład na Górnej Wildzie, opatentował w Dreźnie, w biurze patentowym „C. Fr. Reichelt und W. Majdewicz”, projekt funkcjonalnej trumny ratunkowej. Projekt szczegółowo opisano na łamach „Dziennika Poznańskiego”. Aparat składał się z metalowej rury wpuszczonej w wieko trumny i wystającej nieco nad powierzchnię nagrobka czy mogiły. W rurze umieszczona była naciągnięta sprężyna z uchwytem w trumnie i pękiem jaskrawo (np. czerwono) barwionych piór lub nici na zakończeniu. Osoba przedwcześnie pochowana, po pociągnięciu uchwytu, wyrzucała ów jaskrawy pęk około 60 cm ponad ziemię, gdzie był on z dala widoczny. Jednocześnie udrożniona rura zapewniała dostęp powietrza do trumny. Całość była prosta w konstrukcji i stosunkowo tania, ale nie ma żadnych informacji o skali zastosowania wynalazku w praktyce. Paryska „Académie Parisienne des Inventeurs Industriels et Exposants” przyznała Kwiatkowskiemu za ten wynalazek złoty medal i dyplom członka honorowego.

</doc>
<doc id="3948842" url="https://pl.wikipedia.org/wiki?curid=3948842" title="Piero Barone">
Piero Barone

Piero Barone (ur. 24 czerwca 1993 roku w Naro, prowincja Agrigento) – włoski piosenkarz, członek włoskiego operowo-popowego trio Il Volo.
Dzieciństwo.
Piero spędził swoje dzieciństwo na Sycylii, w małej miejscowości Naro, niedaleko Agrigento. Jest drugim dzieckiem Gaetano Barone i Eleonory Ognibene. Ma starszego brata, Francesca, oraz młodszą siostrę, Marięgrazię. Jego talent do śpiewania, gdy miał pięć lat, odkrył jego dziadek, Pietro Ognibene. Piero przez cały okres swojego kształcenia w szkole, uczęszczał na lekcje śpiewu oraz gry na pianinie. Był też członkiem chóru kościelnego oraz śpiewał na ślubach. Wygrywał wiele muzycznych konkursów dla dzieci w swoim regionie.
Kariera muzyczna.
W 2009 roku wziął udział w programie "Ti lascio una Canzone" organizowanym przez włoską stację Rai 1. Szczególnie szczęśliwym dla niego epizodem w tym konkursie był odcinek czwarty, w którym udało mu się wygrać z piosenką "Un Amore Cosi Grande." W programie udział wzięli również Ignazio Boschetto oraz Gianluca Ginoble, który ostatecznie wygrał finał programu. W czwartym odcinku programu cała trójka zaśpiewała razem piosenkę "O’ sole mio", a po zakończeniu odcinka zdecydowali się na utworzenie zespołu Il Volo.
W 2010 razem z Boschetto i Ginoble wziął udział w tworzeniu piosenki „We Are The World 25 for Haiti”. Od roku 2011, ich kariera zaczęła się prężnie rozwijać na terenie USA, a następnie we Włoszech i Ameryce Południowej. W 2015 roku wygrali finał Festiwalu Piosenki Włoskiej w San Remo z utworem „Grande amore”, z którym reprezentowali Włochy w 60. Konkursie Piosenki Eurowizji organizowanym w Wiedniu. 23 maja wystąpili w finale imprezy i zajęli ostatecznie trzecie miejsce w finale z 292 punktami na koncie, dzięki czemu zdobyli uznanie i sławę w Europie.
W 2016 roku Il Volo wystąpiło z projektem "Notte Magica - Tribute to Three Tenors." Na płycie o tym samym tytule znalazł się zapis koncertu, które trio zagrało w hołdzie „Trzem Tenorom”, czyli Plácido Domingo, José Carrerasowi i Luciano Pavarottiemu. Koncert miał miejsce we Florencji na Piazza Santa Croce. Trasa koncertowa z orkiestrą symfoniczną przypada na 2017 rok.

</doc>
<doc id="3948843" url="https://pl.wikipedia.org/wiki?curid=3948843" title="Maska antysmogowa">
Maska antysmogowa

Maska antysmogowa, maska przeciwsmogowa – określenie stosowane wobec sprzętu indywidualnej ochrony układu oddechowego mającego chronić użytkownika przed szkodliwym działaniem wysokich stężeń zanieczyszczeń powietrza zwłaszcza w rejonach zurbanizowanych i przemysłowych. Działanie masek antysmogowych polega na oczyszczaniu wdychanego powietrza z części bądź z większości substancji niebezpiecznych, takich jak np. aerozole atmosferyczne.
Problem zanieczyszczeń powietrza.
Duży poziom zanieczyszczeń obecnych w powietrzu na obszarach zurbanizowanych wynika przede wszystkim ze spalania paliw w transporcie i w gospodarstwach domowych, niekiedy także ze zlokalizowanego w pobliżu miast przemysłu. Współwystępowanie sprzyjających warunków atmosferycznych i zanieczyszczeń powietrza może prowadzić do powstawania smogu. Wśród monitorowanych zanieczyszczeń w Unii Europejskiej znajdują się aerozole atmosferyczne (PM10 i PM2,5), dwutlenek siarki (), dwutlenek azotu (), tlenek węgla (CO), benzen (), ozon () oraz szereg metali ciężkich (arsen, kadm, nikiel, ołów) i benzo["a"]piren oznaczane w pyle PM10. Dla substancji tych określone są odpowiednie poziomy, które nie powinny być przekraczane z uwagi na zdrowie ludzi. Narażenie na wysokie stężenia zanieczyszczeń atmosferycznych może prowadzić do negatywnych skutków zdrowotnych, m.in. ze strony układu oddechowego i układu krwionośnego (szczególnie u ludzi starszych, kobiet w ciąży, dzieci i osób chorujących już na choroby tych układów).
Problem jakości powietrza w Polsce uległ poprawie względem przełomu lat 80. i 90. XX wieku. Mimo to wciąż występują znaczne przekroczenia określonych stężeń zanieczyszczeń powietrza, zwłaszcza pyłu PM10 i benzo["a"]pirenu w okresie zimowym, ozonu w okresie letnim oraz pyłu PM2,5. Przykładowo w ramach rocznej oceny jakości powietrza na 2012 rok tylko w 8 z 46 stref uzyskało klasę A (nieprzekroczenie poziomu dopuszczalnego) dla pyłu PM10, 21 stref dla pyłu PM2,5 i 4 strefy dla benzo["a"]pirenu. Ponadto w tym samym roku 16 z 23 monitorowanych miast i aglomeracji nie dotrzymało poziomu stężenia pyłu PM2,5.
Rodzaje masek antysmogowych.
Półmaski filtrujące.
Półmaski filtrujące (tzw. maski przeciwpyłowe) stosowane są w szerokim zakresie prac, przy których mogą wydzielać się cząstki ciał stałych (np. w postaci pyłów), czy też alergeny bądź aerozole biologiczne. W maskach tych całe wdychane powietrze przechodzi przez materiał filtracyjny.
Półmaski filtrujące w Unii Europejskiej.
Wymagania jakie spełniać muszą tego typu maski określa w Unii Europejskiej norma EN 149:2001+A1:2009. Norma ta dzieli maski na trzy klasy (FFP1, FFP2 i FFP3) w zależności od stopnia ochrony użytkownika wobec aerozoli.
W przypadku masek filtrujących bierze się pod uwagę szereg parametrów, m.in.:
Półmaski tego typu nie zapewniają ochrony przed substancjami gazowymi, a więc np. przed frakcją gazową spalin samochodowych. Ponadto są najmniej skuteczne wobec cząstek stałych o średnicy rzędu 0,1–0,7 μm. Mimo że średnia średnica cząstek chlorku sodu i oleju parafinowego stosowanego przy testowaniu wyrobów mieści się w tym zakresie, to w niektórych przypadkach skuteczność półmasek może być obniżona. Może mieć to miejsce np. w przypadku cząstek stałych obecnych w spalinach z silników Diesla, przy których skuteczność filtracji może spaść do wielkości rzędu 55,5% w przypadku biodiesela, a więc znacznie poniżej deklarowanych skuteczności.
Istnieją również maski filtrujące z warstwą pochłaniającą węgla aktywowanego, jednak jeżeli ich klasa ochronna oznaczana jest symbolem „FF” (a nie „FM”) to, o ile mogą zwiększać komfort użytkowania maski, nie stanowią środków filtrująco-pochłaniających zgodnie z normą.
Półmaski filtrujące w Stanach Zjednoczonych.
W Stanach Zjednoczonych podział półmasek filtrujących określa prawo federalne (42 CFR Part 84) i wyróżnione są trzy klasy: N, R i P (N – brak szczelności względem olejów, R – szczelne wobec olejów, P – olejoodporne), a dla każdej z klas – trzy poziomy skuteczności (95%, 99% i 99,97%), przy czym maski klasy R przeznaczone są do użytku jednorazowego (podczas jednej zmiany 8-godzinnej), a maski N i P mogą być maskami wielokrotnego użytku. Organem powołanym do certyfikowania masek jest National Institute for Occupational Safety and Health.
Półmaski filtrująco-pochłaniające.
Półmaski filtrująco-pochłaniające łączą w sobie działanie filtrujące cząstki stałe oraz pochłanianie zanieczyszczeń gazowych. Mogą być stosowane w postaci masek z wymiennymi filtropochłaniaczami bądź też tylko z wymiennymi filtrami (przy niewymiennym pochłaniaczu). W Unii Europejskiej maski te podlegają normie EN 405:2001+A1:2009, filtry – EN 143:2000+A1:2006, natomiast pochłaniacze i filtropochłaniacze – EN 14387:2004+A1:2008.
Filtry w maskach filtrująco-pochłaniających oznacza się klasami P1, P2 lub P3 (w zależności od penetracji, wynoszącej odpowiednio 20%, 6%, 0,05%). Pochłaniacze znakowane są jednym z symboli i kolorów:
Dodatkowo każdy z pochłaniaczy ma określoną klasę ochronną (1 – gazy lub pary o stężeniu objętościowym w powietrzu nie przekraczającym 0,1%; 2 – nie przekraczającym 0,5%; 3 – nie przekraczającym 1%). Przykładowo filtropochłaniacz oznaczony jako A2P3 będzie składał się z filtra klasy P3 i pochłaniacza klasy A2. Użytkowanie maski filtrująco-pochłaniającej wymaga więc dostosowania klasy i rodzaju pochłaniacza do konkretnych substancji, gdyż nie chronią one przed całym możliwym zakresem zanieczyszczeń powietrza.
Zastosowanie masek do zmniejszenia narażenia na zanieczyszczenia powietrza.
Nie istnieją żadne zalecenia dotyczące tego, jakich środków ochrony powinny używać osoby narażone na zanieczyszczenia powietrza. Ponadto obowiązujące normy i uregulowania dotyczą masek przeznaczonych do zmniejszenia narażenia zawodowego, nie ma zaś norm odnoszących się do masek przeznaczonych dla ogółu ludności w celu ochrony przed zanieczyszczeniami powietrza. Jednakże do ograniczenia narażenia ludności na pyły wykorzystywane mogą być maski filtrujące spełniające istniejące normy dotyczące bezpieczeństwa pracy. Ważne jest jednak przy tym, aby maska było poprawnie założona i odpowiednio dopasowana, by uniknąć nieszczelności i wdychania nieprzefiltrowanego powietrza. W lutym 2017 roku Centralny Instytut Ochrony Pracy wydał komunikat, w którym stwierdził, że w przypadku narażenia na wysokie stężenia pyłów, zalecane może być stosowanie przez część osób półmasek filtrujących. Ostrzegł przy tym przed stosowaniem masek niespełniających norm. O ile maski filtrujące zdolne zmniejszyć narażenie na pyły są powszechnie dostępne, o tyle nie ma pochłaniaczy, które zapewniłyby ochronę przed wszystkimi zanieczyszczeniami gazowymi obecnymi w powietrzu.
Środki niezalecane do ochrony przed zanieczyszczeniami powietrza.
Maski do użytku ogólnego, chirurgiczne, rowerowe czy chusty.
Do środków ochrony dróg oddechowych, które nie są zalecane w przypadku zanieczyszczeń powietrza należą m.in. maski chirurgiczne, gdyż przeznaczone są do ochrony przed kroplami lub cząstkami o średnicy większej niż 100 μm. Nieskuteczne mogą być również chusty bądź maski produkowane dla ogółu społeczeństwa, np. maski dla rowerzystów. W 2009 roku przeprowadzono badania z wykorzystaniem m.in. półmaski filtrującej klasy FFP1 oraz kilku masek przeznaczonych dla rowerzystów. Maski przeznaczone dla rowerzystów okazały się być przynajmniej kilkukrotnie mniej skuteczne – penetracja rzędu 15–45% w porównaniu do 3,4% dla maski filtrującej FFP1. W południowokoreańskim badaniu z 2014 roku sprawdzono skuteczność 44 różnych dostępnych masek według norm miejscowych i amerykańskich (NIOSH). Maski przeznaczone do użytku ogólnego (indywidualnej ochrony przed zanieczyszczeniami powietrza) charakteryzowały się średnią penetracją rzędu 45–77%, a chusty – niemal 100%. Zdaniem autorów badania, środki te nie miały w praktyce żadnych funkcji ochronnych.
Maski z filtrem „typu HEPA”.
HEPA to rodzaj filtra, który (według standardu amerykańskiej Occupational Safety and Health Administration) filtruje przynajmniej 99,97% cząstek stałych o średnicy 0,3 μm. Standard ten wskazuje jednocześnie, że odpowiednikami tego rodzaju filtra są certyfikowane przez NIOSH filtry N100, R100 i P100 stosowane w maskach filtrujących. Oznaczenie HEPA stosowane jest również w przypadku filtrów stosowanych w aparatach z wymuszonym obiegiem powietrza (PAPR) certyfikowanych przez NIOSH. W Unii Europejskiej natomiast termin HEPA stosuje się w odniesieniu do filtrów powietrza stosowanych w wentylacji, klimatyzacji czy procesach technicznych (m.in. w normie EN 1822-1:2009). W sprzedaży znajduje się jednak wiele produktów reklamowanych jako zawierających filtry „typu HEPA” („”, „” itp.), które jednak nie spełniają żadnych norm, a skuteczność tego typu filtrów dla cząstek 0,3 μm może być w rzeczywistości mniejsza niż 55%. Maski mające zawierać filtr HEPA są również polecane w mediach jako środki ochrony przed smogiem.
Maski nieposiadające wymaganych oznaczeń.
W sprzedaży dostępne są też maski, które wyglądem przypominają maski filtrujące, jednak nie posiadają znaku CE bądź oznaczenia normy. Niekiedy mogą one na opakowaniu zawierać informację o tym, że nie chronią układu oddechowego. Zdarza się również, że producenci wykorzystują tylko część wymaganych oznaczeń, stosują oznaczenia łudząco podobne do wymaganych przez normy bądź też zapewniają o zgodności masek z normami mimo braku odpowiednich wymaganych badań.
Oznaczenia masek spełniających normy.
Maski filtrujące i filtrująco-pochłaniające, które przeszły badania i ich skuteczność jest zgodna z normami, mają szereg oznaczeń. Na oznakowanie masek składa się klasa ochronna:
numer odpowiedniej normy europejskiej, prawidłowy znak CE oraz opcjonalnych symboli (NR – maska jednorazowego użytku, R – wielokrotnego użytku, D – spełnianie wymagań badania zatkania pyłem dolomitowym). Maska nie zawierająca któregoś z tych oznaczeń nie jest maską zgodną z normami.

</doc>
<doc id="3948851" url="https://pl.wikipedia.org/wiki?curid=3948851" title="Mega Man X4">
Mega Man X4

 – komputerowa gra platformowa pierwotnie wyprodukowana i wydana w 1997 roku przez firmę Capcom na platformy PlayStation, PC i Sega Saturn. Doczekała się redystrybucji w pierwszej połowie września 2014 jako część PSOne Classics wraz z grą "Mega Man X5". Jest to pierwsza gra serii, w której można wybrać jedną z dwóch postaci: X i Zero.
Fabuła.
Akcja gry toczy się w XXII wieku. Na kilka miesięcy przed rozpoczęciem wydarzeń fabuły założona została organizacja o nazwie "Repliforce" dowodzona przez tzw. "reploidy" o imionach General i Colonel. Tego pierwszego odwiedza Sigma, który planuje wmówić Generalowi, że Łowcy są niebezpieczni i trzeba ich zniszczyć. General odmawia, ponieważ nie chce zdradzić ludzi. Później, miasto o nazwie Sky Lagoon zostaje zniszczone, przez co tysiące ludzi i reploidów ginie. Na miejsce katastrofy przybywa Colonel. X i Zero podejrzewają, że Repliforce stoi za tą katastrofą, ale Colonel zaprzecza. Wychodzi na jaw, że stał za tym reploid o imieniu Magma Dragoon. Następnie Repliforce ogłasza chęć utworzenia niezależnego państwa reploidów. Planują zniszczenie świata za pomocą stacji kosmicznej o nazwie "Final Weapon".
Rozgrywka.
Jak w poprzednich grach, gracz musi pokonać 8 Mavericków (Web Spider, Magma Dragoon, Frost Warlus, Storm Owl, Jet Stingray, Slash Beast, Split Mushroom, Cyber Peacock) i zbierać 8 heart tanków rozmieszczonych po pierwszych ośmiu etapach. W przeciwieństwie do 3 poprzednich gier, liczba sub-tanków jest ograniczona do 2, a zarazem jest wprowadzony Weapon Tank i EX-Tank. Jako jedyna gra z tej serii, Mega Man X4 obsługuje full motion video (FMV). Gracz ma do wyboru 2 postacie: X i Zero. X może strzelać z dystansu i zbierać części do zbroi, natomiast Zero jest orientowany w broni białej. Jeśli gracz wybierze X, zostanie powitany przez Double, który, jak później się okaże, że jest agentem pracującym dla Sigmy. Natomiast, jeśli gracz wybierze Zero, Iris będzie jego nawigatorką, z którą Zero musi walczyć, ponieważ Zero zabił Colonel. X może używać broni zdobytej od mavericków (Rising Fire, Frost Tower itd.), a Zero uczy się technik, które mogą mu pomóc (Hienkyaku, Tenkuuha, itd). Jest to pierwsza gra z serii, w której można zbierać więcej niż jedną zbroję (Gracz może uzyskać Ultimate Armor za pomocą kodów) i debiut Black Zero (też za pomocą kodów). Zero, podobnie jak X, również miał posiadać Ultimate Armor, ale pomysł ten porzucono z nieznanych powodów.

</doc>
<doc id="3948853" url="https://pl.wikipedia.org/wiki?curid=3948853" title="Juan Pizzuti">
Juan Pizzuti



</doc>
<doc id="3948856" url="https://pl.wikipedia.org/wiki?curid=3948856" title="Możliwości wyspy">
Możliwości wyspy



</doc>
<doc id="3948858" url="https://pl.wikipedia.org/wiki?curid=3948858" title="Jan Walasek">
Jan Walasek

Jan Walasek (ur. 17 maja 1928 w Ostrowcu Świętokrzyskim, zm. 17 marca 2017 w Warszawie) – polski multiinstrumentalista, bandleader i aranżer.
Życiorys.
Był synem skrzypka Wincentego Walaska, dyrygenta Miejskiej Orkiestry Symfonicznej w Ostrowcu Świętokrzyskim. W dzieciństwie pod opieką ojca uczył się gry na skrzypcach. W okresie okupacji niemieckiej po raz pierwszy zetknął się z saksofonem altowym. W 1948 uzyskał maturę i wyjechał na studia do Krakowa, gdzie zetknął się między innymi Jerzym „Dudusiem” Matuszkiewiczem, Tadeuszem Preiznerem, Stanisławem Kalwińskim oraz Andrzejem Trzaskowskim. W 1949 za propagowanie „wrogiej muzyki” został usunięty z orkiestry uczelnianej oraz akademika w związku z czym zmuszony był do porzucenia studiów. Od 1952 prowadził własny big-band w Szklarskiej Porębie, zaś w 1954 osiadł w Warszawie gdzie rozpoczął występy między innymi w hotelu Polonia. W tym okresie zyskał przydomek „Złoty Saksofon Warszawy”. Był członkiem orkiestry Błękitny Jazz z którą odbył tournée po Związku Radzieckim, a po jej rozwiązaniu liderem Jan Walasek Big Band z którym odbył tournée po krajach tzw. bloku wschodniego. W połowie lat 60. XX wieku emigrował do Skandynawii i koncertował na luksusowych amerykańskich statkach wycieczkowych. W trakcie wizyty w Polsce w 1981 zastał go stan wojenny. W kolejnych latach występował w lokalach i klubach, a w 1989 wystąpił w programie „Cicha woda” na Festiwalu w Opolu. Zmarł 17 marca 2017 w Warszawie i został pochowany na cmentarzu Powązkowskim.

</doc>
<doc id="3948859" url="https://pl.wikipedia.org/wiki?curid=3948859" title="Henry Taylor (pisarz)">
Henry Taylor (pisarz)

Henry Taylor (ur. 1800, zm. 1886) – angielski urzędnik państwowy, pisarz, poeta i dramaturg. 
Życiorys.
Henry Taylor urodził się w Bishop Middleham. Był synem George’a Taylora (1772–1851) i jego żony Eleanor Ashworth. W 1824 dołączył do Colonial Office i został urzędnikiem brytyjskim na Karaibach. W 1839 ożenił się z Teodosią Rice, córką polityka Thomasa Springa Rice’a. Był bliskim przyjacielem Roberta Southeya.
Twórczość.
Henry Taylor jest powszechnie znany jako autor jednego dzieła, dwuczęściowego niescenicznego dramatu "", opublikowanego w 1834. Utwór ten opowiada o Philipie van Artevelde, pochodzącym z Gandawy średniowiecznym mieszczańskim przywódcy, który w 1382 zginął w bitwie z Francuzami. Dzieło zostało zrecenzowane w "The Edinburgh Review". Dramat został oparty na wzorach elżbietańskich i jest napisany wierszem białym. Wcześniej wydał sztukę "Isaac Comnenus" (1827). Napisał też swoją autobiografię. Tragedii "Philip van Artevelde" zarzucano, że "lacks the fire and energy of life". Algernon Charles Swinburne poświęcił Henry’emu Taylorowi sonet "On the Death of Sir Henry Taylor".

</doc>
<doc id="3948864" url="https://pl.wikipedia.org/wiki?curid=3948864" title="Halsey (piosenkarka)">
Halsey (piosenkarka)

Halsey, właśc. Ashley Nicolette Frangipane (ur. 29 września 1994 w Edison) – amerykańska piosenkarka i autorka tekstów piosenek, wykonująca muzykę z pogranicza popu i rocka. W 2014 roku wydała swoją pierwszą EP "Room 93" za pośrednictwem wytwórni Astralwerks, rok później ukazał się jej debiutancki album zatytułowany "Badlands", a w 2017 roku opublikowany został kolejny album "Hopeless Fountain Kingdom". Jej pseudonim pochodzi od stacji metra Halsey Street, jednocześnie będąc też anagramem jej imienia, Ashley.
Biografia.
Halsey urodziła się w Edison w New Jersey. Jest córką Nicole, która pracowała jako ochrona w szpitalu oraz Chrisa, dilera samochodowego. Ma włoskie, irlandzkie i węgierskie pochodzenie ze strony mamy oraz afroamerykańskie ze strony ojca. Ma dwóch młodszych braci – Seviana i Dante.
Kariera.
2012–2014: Początki kariery.
Zaczęła pisać muzykę, gdy miała 17 lat, a w 2012 roku zaczęła publikować filmy na portalach społecznościowych, takich jak YouTube i Kik, a zwłaszcza Tumblr, pod nazwą użytkownika se7enteenblack. Stała się znana z parodii piosenki Taylor Swift „I Knew You Were Trouble”, inspirowanej relacją Swift z Harrym Stylesem. Następnie napisała kolejną piosenkę o ich związku, która została opublikowana w Internecie na początku 2013 roku. Na początku 2014 roku poszła na imprezę i spotkała „muzyka”, który poprosił ją o współpracę nad piosenką z nim, ponieważ lubił jej głos. W rezultacie piosenka o jej byłym chłopaku, zatytułowana „Ghost”, została opublikowana przez nią na SoundCloud kilka tygodni po jej nagraniu. W ciągu kilku godzin piosenka zyskała popularność w Internecie, a następnie skontaktowało się z nią kilka wytwórni płytowych, a piosenka ostatecznie trafiła na listy przebojów i trafiła do radia.
Finalnie podpisała kontrakt z Astralwerks, czując, że dają jej większą swobodę twórczą niż inne wytwórnie, które się z nią skontaktowały. Następnie zagrała wiele akustycznych koncertów w różnych miastach pod kilkoma różnymi nazwami scenicznymi. W końcu wybrała Halsey jako swój stały pseudonim sceniczny, ponieważ jest to anagram jej imienia, a także odniesienie do stacji Halsey Street nowojorskiego metra na Brooklynie. Stwierdziła również, że Halsey było najpopularniejszym imieniem, którego używała. Pisząc wiersze przez lata, Halsey zaczęła pisać poważniejsze piosenki jako sposób na ich promocję. Muzyka stała się jej „konfesjalnym podejściem” i formą terapii po trudnym życiu, które przeszła.
Edukacja oraz bezdomność.
Przez całe dzieciństwo rodzina Frangipane często się przeprowadzała, ponieważ jej rodzice pracowali na wielu stanowiskach. Zanim osiągnęła wiek nastoletni, uczęszczała do sześciu szkół.
W liceum znosiła zastraszanie ze strony innych uczniów i z tego powodu w wieku 17 lat usiłowała popełnić samobójstwo, co doprowadziło do 17-dniowej hospitalizacji.
Frangipane wkrótce potem zaczęła używać narkotyków rekreacyjnie, mówiąc, że jej choroba afektywna dwubiegunowa spowodowała, że stała się „niekonwencjonalnym dzieckiem”. Ponadto, gdy miała 17 lat, związała się romantycznie z mężczyzną, który miał 24 lata i mieszkał na Halsey Street na Brooklynie. Powiedziała: „Tam właśnie zaczęłam pisać muzykę i zaczęłam czuć się częścią czegoś większego niż moje miasto w szczerym polu jakim było New Jersey. Halsey jest czymś w rodzaju manifestacji wszystkich przesadnych części mnie, więc jest jak alter ego.”
W 2012 roku ukończyła Warren Hills Regional High School w Waszyngtonie w New Jersey.
Po ukończeniu studiów zapisała się do Rhode Island School of Design; jednak wycofała się z powodu trudności finansowych i zamiast tego uczęszczała do Community College. W końcu porzuciła college i została wyrzucona z domu, mówiąc: „Rodzina po prostu nie zgadzała się z wieloma rzeczami na mój temat”. Wkrótce potem zamieszkała w piwnicy na dolnym Manhattanie z grupą „zdegenerowanych palaczy”, których znała przez swojego ówczesnego chłopaka. Kiedy tam nie mieszkała, od czasu do czasu mieszkała w jednym z wielu nowojorskich schronisk dla bezdomnych i rozważała prostytucję jako sposób na zarobienie pieniędzy. Opisując ten okres w swoim życiu, powiedziała: „Pamiętam, że pewnego razu miałam 9 dolarów na koncie bankowym, kupiłam czteropak Red Bulla i użyłam go na noc w ciągu dwóch lub trzech dni, ponieważ mniej niebezpiecznie było nie spać niż spać gdzieś losowo i być może zostać zgwałconym lub porwanym." Od czasu do czasu przebywała u babci ze strony matki.
Życie prywatne.
1 grudnia 2017 oficjalnie potwierdziła swój związek z G-Eazy, wydając teledysk do Him&amp;I, oraz oświadczyli swój związek na instagramie. Po wielu rozstaniach i powrotach zerwali jednak ze sobą na dobre. 
Po zakończonym związku z G-Eazy'm przez jakiś czas spotykała się z amerykańskim aktorem Evanem Petersem. Kolejnym partnerem Halsey był muzyk , jednak i ten związek nie przetrwał próby czasu. Dominic oraz Ashley pozostali przyjaciółmi, a wokalistka po zakończeniu związku zniknęła na jakiś czas z mediów. 
W 2020 roku na jaw wyszedł nowy związek Halsey z amerykańsko-tureckim fotografem, scenarzystą oraz producentem filmowym Alevem Aydinem. Para przyjaźniła się ze sobą od czterech lat, a po kilku wspólnych podróżach do Turcji, w których Alev towarzyszył Halsey, narodziło się między nimi romantyczne uczucie, które piosenkarka opisała, cytując "Alev i ja byliśmy naprawdę dobrymi przyjaciółmi od czterech lat. A kiedy wiele rzeczy się rozjaśniło, nasz związek stał się romantyczny i to było tak oczywiste, że obydwoje stwierdziliśmy: „O mój Boże! Jesteś osobą, z którą chcę założyć rodzinę." 
27 stycznia 2021 roku za pomocą aplikacji Instagram'a, Halsey pochwaliła się zdjęciami z sesji, na której ujawniła swój ciążowy brzuch. 14 lipca 2021 roku na świat przyszedł Erdem Ridley Aydin, pierworodny syn pary. Halsey kolejny raz pochwaliła się ekscytującą wiadomością poprzez dwa zdjęcia ze szpitalnego pokoju, umieszczając je na aplikacji Instagrama.
Choroba oraz poronienie.
W jednym z wywiadów w 2016 roku artystka w kwietniowym odcinku popularnego talk-show „The Doctors”, emitowanego przez stację CBS, wyznała, że była w trakcie trasy koncertowej, gdy dowiedziała się, że jest w ciąży. Wyznała też, że na tamten moment zmagała się z endometriozą oraz przepracowaniem. Z uwagi na duże nadzieje, które łączono z planowanym koncertem, menedżerowie 20-letniej wówczas wokalistki odradzili jej odwołanie występu. Tuż tuż przed rozpoczęciem show doświadczyła poronienia. Ashley poprosiła asystentkę o zakup jednorazowej bielizny i środków przeciwbólowych i mimo początkowego niezdecydowania oraz negatywnych emocji, zdecydowała się wejść na scenę aby zagrać koncert.
W wywiadzie ujawniła także, że ma chorobę afektywną dwubiegunową. W wieku siedemnastu lat zdiagnozowano u niej zaburzenia psychiczne, które posiada także jej matka. 
Artystka w jednym z wywiadów przyznała, że jest biseksualna.

</doc>
<doc id="3948881" url="https://pl.wikipedia.org/wiki?curid=3948881" title="Krzyki (Wrocław)">
Krzyki (Wrocław)



</doc>
<doc id="3948887" url="https://pl.wikipedia.org/wiki?curid=3948887" title="Kamil Kula">
Kamil Kula

Kamil Kula (ur. 1 czerwca 1989 w Tarnowie) – polski aktor filmowy, telewizyjny i dubbingowy.
Kariera.
W 2012 ukończył Akademię Teatralną im. Aleksandra Zelwerowicza w Warszawie.
Od 1 września 2013 jest etatowym aktorem Teatru Kwadrat w Warszawie. Zagrał tam główną rolę w spektaklu "Ciotka Karola 3.0" w reżyserii Andrzeja Nejmana.
Pierwszy raz na dużym ekranie pojawił się w filmie "Oszukane" w roli Pawła.
Na małym ekranie zadebiutował rolą Igora w serialu "Hotel 52", w którym grał w latach 2010–2013. Od 2015 gra salowego Szczepana w "Na dobre i na złe". W 2016 zagrał główną rolę (Andrieja) we włoskim filmie "Il traduttore" u boku Claudii Gerini.
Życie prywatne.
Był związany z Anną Karczmarczyk. 26 września 2015 poślubił Martę Żmudę Trzebiatowską, z którą ma syna (ur. 2017) i córkę (ur. 2020).

</doc>
<doc id="3948888" url="https://pl.wikipedia.org/wiki?curid=3948888" title="Witold Jędrzejewski">
Witold Jędrzejewski

Witold Jędrzejewski (ur. 8 stycznia 1938, zm. 14 marca 2017) – polski inżynier, konstruktor, informatyk oraz koszykarz, mistrz i wicemistrz Polski, reprezentant kraju.
Życiorys.
Jako koszykarz był w latach 1958–1967 zawodnikiem Polonii Warszawa, w tym w latach 1958-1964 w ekstraklasie, z którą w 1959 zdobył tytuł mistrza Polski, w 1960 tytuł wicemistrza Polski, w latach 1959-1961 wystąpił w 11 spotkaniach reprezentacji Polski.
Jędrzejewski był także wieloletnim pracownikiem Prochem S.A.
Pochowany na Powązkach Wojskowych (kwatera BII30-7-27).

</doc>
<doc id="3948893" url="https://pl.wikipedia.org/wiki?curid=3948893" title="P-Nitrofenol">
P-Nitrofenol



</doc>
<doc id="3948896" url="https://pl.wikipedia.org/wiki?curid=3948896" title="Anna Marczuk-Paszkiewicz">
Anna Marczuk-Paszkiewicz

Anna Marczuk-Paszkiewicz (ur. 30 października 1983, zm. 16 marca 2017) – polska sztangistka, paraolimpijka.
Życiorys.
Była zawodniczką Stowarzyszenia Sportu i Rehabilitacji Osób Niepełnosprawnych Start Bydgoszcz, trenując podnoszenie ciężarów pod kierownictwem trenera Andrzeja Ofczyńskiego. W trakcie igrzysk paraolimpijskich w Atenach w 2004 zajęła 7. miejsce. W swojej kategorii była trzykrotną mistrzynią Polski i rekordzistką Polski w latach 2002, 2003 i 2004. W 2003 została wicemistrzynią Europy w trakcie mistrzostw w Piesczanach na Słowacji. Przed przeszczepem nerki była w latach 2006–2009 dializowana. Zmarła 16 marca 2017.

</doc>
<doc id="3948899" url="https://pl.wikipedia.org/wiki?curid=3948899" title="TRE-FOR Park">
TRE-FOR Park



</doc>
<doc id="3948904" url="https://pl.wikipedia.org/wiki?curid=3948904" title="Wielki Meczet Sidi Okba">
Wielki Meczet Sidi Okba



</doc>
<doc id="3948905" url="https://pl.wikipedia.org/wiki?curid=3948905" title="Wielki Meczet Sheikh Zayed">
Wielki Meczet Sheikh Zayed



</doc>
<doc id="3948907" url="https://pl.wikipedia.org/wiki?curid=3948907" title="Meczet Faisal">
Meczet Faisal



</doc>
<doc id="3948918" url="https://pl.wikipedia.org/wiki?curid=3948918" title="Ryczywół (gromada w powiecie obornickim)">
Ryczywół (gromada w powiecie obornickim)

Ryczywół – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ryczywół z siedzibą GRN w Ryczywole utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Gorzewo, Gościejewko, Ninino, Ryczywół, Wiardunki i Zawady ze zniesionej gminy Ryczywół w tymże powiecie. Dla gromady ustalono 27 członków gromadzkiej rady narodowej.
1 stycznia 1959 do gromady Ryczywół włączono miejscowości Igrzyna i Tłukawy ze znoszonej gromady Bukowiec w powiecie chodzieskim w tymże województwie.
1 stycznia 1960 do gromady Ryczywół włączono obszar zniesionej gromady Skrzetusz w tymże powiecie.
31 grudnia 1971 do gromady Ryczywół włączono miejscowości Boruchowo, Dąbrówka Ludomska, Lipa, Ludomy i Ludomicko ze zniesionej gromady Ludomy w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie obornickim reaktywowano gminę Ryczywół.

</doc>
<doc id="3948919" url="https://pl.wikipedia.org/wiki?curid=3948919" title="Murowana Goślina (gromada)">
Murowana Goślina (gromada)

Murowana Goślina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Murowana Goślina z siedzibą GRN w mieście Murowanej Goślinie (nie wchodzącym w skład gromady) utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Mściszewo i Trojanowo ze zniesionej gminy Murowana Goślina w tymże powiecie. Dla gromady ustalono 9 członków gromadzkiej rady narodowej.
1 stycznia 1960 do gromady Murowana Goślina włączono obszary zniesionych gromad Białężyn, Boduszewo i Wojnowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie obornickim reaktywowano gminę Murowana Goślina.

</doc>
<doc id="3948921" url="https://pl.wikipedia.org/wiki?curid=3948921" title="Kiszewo (gromada)">
Kiszewo (gromada)

Kiszewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kiszewo z siedzibą GRN w Kiszewie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Kiszewo, Kiszewko, Podlesie i Stobnica ze zniesionej gminy Oborniki-Północ w tymże powiecie. Dla gromady ustalono 10 członków gromadzkiej rady narodowej.
31 grudnia 1971 gromadę zniesiono, a jej obszar włączono do gromady Oborniki-Północ w tymże powiecie.

</doc>
<doc id="3948922" url="https://pl.wikipedia.org/wiki?curid=3948922" title="Nieczajna (gromada w powiecie obornickim)">
Nieczajna (gromada w powiecie obornickim)

Nieczajna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nieczajna z siedzibą GRN w Nieczajnej utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Górka, Kowalewko, Lulin, Nieczajna, Objezierze, Ślepuchowo i Żukowo ze zniesionej gminy Oborniki-Południe w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3948923" url="https://pl.wikipedia.org/wiki?curid=3948923" title="Popówko (gromada)">
Popówko (gromada)

Popówko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Popówko z siedzibą GRN w Popówku utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Osowo, Popówko, Popowo i Syczyn, ponadto miejscowość Niemieczkowo i Niemieczkowo-Leśniczówka z dotychczasowej gromady Sławienko oraz miejscowości Urbanie i Zagaj z dotychczasowej gromady Chrustowo – ze zniesionej gminy Oborniki-Południe w tymże powiecie. Dla gromady ustalono 14 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3948927" url="https://pl.wikipedia.org/wiki?curid=3948927" title="Pamiątkowo (gromada)">
Pamiątkowo (gromada)

Pamiątkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pamiątkowo z siedzibą GRN w Pamiątkowie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Baborowo, Lulinek, Pamiątkowo i Przecław ze zniesionej gminy Oborniki-Południe w tymże powiecie.
1 stycznia 1955 gromadę włączono do powiatu szamotulskiego w tymże województwie, gdzie ustalono dla niej 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3948928" url="https://pl.wikipedia.org/wiki?curid=3948928" title="Aneta Majkowska">
Aneta Majkowska

Aneta Majkowska – polska logopeda, językoznawczyni, dr hab. nauk humanistycznych, profesor nadzwyczajny Państwowej Wyższej Szkoły Zawodowej w Głogowie, Szkoły Głównej Służby Pożarniczej Wydziału Inżynierii Bezpieczeństwa Cywilnego i Katedry Psychologii Wydziału Nauk Społecznych i Administracji Wyższej Szkoły Menedżerskiej w Warszawie.
Życiorys.
27 marca 1998 obroniła pracę doktorską "Polszczyzna mówiona mieszkańców Częstochowy", 8 listopada 2012 habilitowała się na podstawie pracy zatytułowanej "Debata sejmowa jako gatunek wypowiedzi". Otrzymała nominację profesorską. Pracowała w Filii w Piotrkowie Trybunalskim Akademii Świętokrzyskiej im. Jana Kochanowskiego. Została zatrudniona na stanowisku adiunkta w Instytucie Filologii Polskiej na Wydziale Filologicznym i Historycznym Akademii im. Jana Długosza w Częstochowie.
Objęła funkcję profesora nadzwyczajnego Szkoły Głównej Służby Pożarniczej Wydziału Inżynierii Bezpieczeństwa Cywilnego, Katedry Psychologii Wydziału Nauk Społecznych i Administracji Wyższej Szkoły Menedżerskiej w Warszawie, oraz Państwowej Wyższej Szkoły Zawodowej w Głogowie.
Jest członkiem zespołu nauk humanistycznych Polskiej Komisji Akredytacyjnej.

</doc>
<doc id="3948929" url="https://pl.wikipedia.org/wiki?curid=3948929" title="Potrzanowo (gromada)">
Potrzanowo (gromada)

Potrzanowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Potrzanowo z siedzibą GRN w Potrzanowie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Brzeźno i Potrzanowo ze zniesionej gminy Murowana Goślina oraz obszar dotychczasowej gromady Budziszewice ze zniesionej gminy Rogoźno w tymże powiecie. Dla gromady ustalono 9 członków gromadzkiej rady narodowej.
1 stycznia 1956 gromadę włączono do powiatu wągrowieckiego w tymże województwie.
Gromadę zniesiono 1 stycznia 1959, a jej obszar włączono do nowo utworzonej gromady Skoki w tymże powiecie.

</doc>
<doc id="3948932" url="https://pl.wikipedia.org/wiki?curid=3948932" title="Parkowo (gromada)">
Parkowo (gromada)

Parkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Parkowo z siedzibą GRN w Parkowie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Garbatka, Parkowo i Słomowo oraz miejscowość Grudna z dotychczasowej gromady Kaziopole ze zniesionej gminy Rogoźno, a także obszary dotychczasowych gromad Jaracz i Szczytno oraz miejscowość Michałowo z dotychczasowej gromady Pacholewo ze zniesionej gminy Oborniki-Północ – w tymże powiecie. Dla gromady ustalono 18 członków gromadzkiej rady narodowej.
1 stycznia 1970 do gromady Parkowo włączono 112,31 ha z miasta Rogoźno w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3948933" url="https://pl.wikipedia.org/wiki?curid=3948933" title="Ludomy (gromada)">
Ludomy (gromada)

Ludomy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ludomy z siedzibą GRN w Ludomach utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Lipa, Ludomy i Ludomicko oraz miejscowość Bębnikąt z dotychczasowej gromady Dąbrówka Leśna ze zniesionej gminy Oborniki-Północ, obszary dotychczasowych gromad Boruchowo i Dąbrówka Ludomska z dotychczasowej gromady Pacholewo ze zniesionej gminy Rogoźno oraz miejscowość Orłowo z dotychczasowej gromady Sierakówko ze zniesionej gminy Ryczywół – w tymże powiecie. Dla gromady ustalono 19 członków gromadzkiej rady narodowej.
31 grudnia 1971 gromadę zniesiono, a jej obszar włączono do gromad: Ryczywół (miejscowości Boruchowo, Dąbrówka Ludomska, Lipa, Ludomy i Ludomicko) i Oborniki-Północ (miejscowość Bębnikąt) w tymże powiecie.

</doc>
<doc id="3948934" url="https://pl.wikipedia.org/wiki?curid=3948934" title="Skrzetusz (gromada)">
Skrzetusz (gromada)

Skrzetusz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzetusz z siedzibą GRN w Skrzetuszu utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Piotrowo, Połajewice, Radom i Skrzetusz ze zniesionej gminy Ryczywół w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Ryczywół w tymże powiecie.

</doc>
<doc id="3948935" url="https://pl.wikipedia.org/wiki?curid=3948935" title="Gościejewo (gromada)">
Gościejewo (gromada)

Gościejewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gościejewo z siedzibą GRN w Gościejewie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Gościejewo, Owieczki i Tarnowo, ponadto miejscowości Kaziopole, Nowy Młyn i Żołędzin z dotychczasowej gromady Kazipole oraz miejscowości Laskowo i Olszyna z dotychczasowej gromady Laskowo ze zniesionej gminy Rogoźno w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Rogoźno w tymże powiecie.

</doc>
<doc id="3948936" url="https://pl.wikipedia.org/wiki?curid=3948936" title="Studzieniec (gromada w powiecie obornickim)">
Studzieniec (gromada w powiecie obornickim)

Studzieniec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Studzieniec z siedzibą GRN w Studzieńcu utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Boguniewo, Budziszewko, Nienawiszcz, Owczegłowy i Studzieniec ze zniesionej gminy Rogoźno w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Rogoźno w tymże powiecie.

</doc>
<doc id="3948938" url="https://pl.wikipedia.org/wiki?curid=3948938" title="Nowołoskoniec (gromada)">
Nowołoskoniec (gromada)

Nowołoskoniec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kiszewo z siedzibą GRN w Nowołoskońcu utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Bąblin, Nowołoskoniec i Słonawy oraz miejscowości Dąbrówka Leśna, Mycin i Oborniki-Nadleśnictwo z dotychczasowej gromady Dąbrówka Leśna ze zniesionej gminy Oborniki-Północ w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Oborniki-Północ w tymże powiecie.

</doc>
<doc id="3948939" url="https://pl.wikipedia.org/wiki?curid=3948939" title="Rożnowo (gromada)">
Rożnowo (gromada)

Rożnowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rożnowo z siedzibą GRN w Rożnowie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Kowanowo, Kowanówko, Łukowo i Rożnowo oraz miejscowość Pacholewo z dotychczasowej gromady Pacholewo ze zniesionej gminy Oborniki-Północ w tymże powiecie. Dla gromady ustalono 22 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Oborniki-Północ w tymże powiecie.

</doc>
<doc id="3948943" url="https://pl.wikipedia.org/wiki?curid=3948943" title="Ocieszyn (gromada)">
Ocieszyn (gromada)

Ocieszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ocieszyn z siedzibą GRN w Ocieszynie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Bogdanowo, Maniewo, Ocieszyn i Wargowo ze zniesionej gminy Oborniki-Południe w tymże powiecie. Dla gromady ustalono 18 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Oborniki-Południe w tymże powiecie.

</doc>
<doc id="3948944" url="https://pl.wikipedia.org/wiki?curid=3948944" title="Uścikowo (gromada)">
Uścikowo (gromada)

Uścikowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Uścikowo z siedzibą GRN w Uścikowie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Uścikowo, Uścikowiec i Wymysłowo, poandto miejscowość Chrustowo z dotychczasowej gromady Chrustowo oraz miejscowość Sławienko z dotychczasowej gromady Sławienko ze zniesionej gminy Oborniki-Południe – w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Oborniki-Południe w tymże powiecie.

</doc>
<doc id="3948946" url="https://pl.wikipedia.org/wiki?curid=3948946" title="Wojnowo (gromada)">
Wojnowo (gromada)

Wojnowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wojnowo z siedzibą GRN w Wojnowie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Łupuchowo, Łoskoń Stary i Wojnowo oraz miejscowości Długa Goślina, Gozdowiec-Leśniczówka i Kąty (osada) z dotychczasowej gromady Długa Goślina ze zniesionej gminy Murowana Goślina w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Murowana Goślina w tymże powiecie.

</doc>
<doc id="3948947" url="https://pl.wikipedia.org/wiki?curid=3948947" title="Boduszewo (gromada)">
Boduszewo (gromada)

Boduszewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Boduszewo z siedzibą GRN w Boduszewie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Głębocko, Głęboczek, Kamińsko, Rakownia i Zielonka ze zniesionej gminy Murowana Goślina w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Murowana Goślina w tymże powiecie.

</doc>
<doc id="3948948" url="https://pl.wikipedia.org/wiki?curid=3948948" title="Białężyn (gromada)">
Białężyn (gromada)

Białężyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Białężyn z siedzibą GRN w Białężynie utworzono – jako jedną z 8759 gromad na obszarze Polski – w powiecie obornickim w woj. poznańskim, na mocy uchwały nr 31/54 WRN w Poznaniu z dnia 5 października 1954. W skład jednostki weszły obszary dotychczasowych gromad Białężyn, Białęgi, Nieszawa, Starczanowo i Uchorowo oraz miejscowość Łoskoń z dotychczasowej gromady Długa Goślina ze zniesionej gminy Murowana Goślina w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Murowana Goślina w tymże powiecie.

</doc>
<doc id="3948960" url="https://pl.wikipedia.org/wiki?curid=3948960" title="Balša II">
Balša II

Balša II (serb. Балша Балшић; zm. 18 września 1385) – serbski książę Dolnej Zety w latach 1378-1385, książę Albanii w latach 1383-1385.
Życiorys.
Dynastia Balšiciów rządziła Dolną Zetą od 1378 do 1385 roku. Balša II był najmłodszym z trzech synów założyciela tej dynastii. W 1372 Balša II poślubił nieznaną z imienia córkę Jana Komnena Asena, despoty Valony. Jako wiano uzyskał miasto Berat i Kanina w dzisiejszej południowej Albanii ("magnificus dominus Balsa Balsich, Gente, Canine et Avlonae dominus"). 13 stycznia 1378 Balša II objął tron Zety po śmierci starszego brata Đurađa I. W roku 1383 Balša II podbił albańskie posiadłości Karla Thopii. Jego największym sukcesem był podbój miasta Durazzo (przyjął tytuł księcia Draczu), co dało mu kontrolę nad ziemiami dzisiejszej środkowej Albanii. 

</doc>
<doc id="3948961" url="https://pl.wikipedia.org/wiki?curid=3948961" title="Firoga (Szemud)">
Firoga (Szemud)

Firoga – część wsi Szemud w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Firoga administracyjnie należała do województwa gdańskiego.

</doc>
<doc id="3948962" url="https://pl.wikipedia.org/wiki?curid=3948962" title="Lesiniec">
Lesiniec

Lesiniec – część wsi Szemud w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Lesiniec administracyjnie należał do województwa gdańskiego.

</doc>
<doc id="3948966" url="https://pl.wikipedia.org/wiki?curid=3948966" title="Leśna Góra (Szemud)">
Leśna Góra (Szemud)

Leśna Góra – część wsi Szemud w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Leśna Góra administracyjnie należała do województwa gdańskiego.

</doc>
<doc id="3948967" url="https://pl.wikipedia.org/wiki?curid=3948967" title="Leśna Góra">
Leśna Góra



</doc>
<doc id="3948970" url="https://pl.wikipedia.org/wiki?curid=3948970" title="Gadżety pulpitu">
Gadżety pulpitu

Gadżety Pulpitu (, także Pasek boczny systemu Windows w Windowsie Vista) – oprogramowanie umożliwiające użycie widżetów z interfejsem graficznym użytkownika (GUI). Widżety zawarte w tej aplikacji pokazują stan niektórych elementów systemu operacyjnego, jednak mogą zbierać i przedstawiać informacje z innych źródeł niż dysk twardy komputera (chociażby Internetu) takie jak: pogoda, informacje giełdowe, dane z serwisów takich jak eBay. Program pojawił się w systemie Windows Vista, w którym przeznaczono dla niego specjalny pasek po prawej stronie ekranu. Program został usunięty w systemie Windows 8, a jego rozwój nie był kontynuowany.
Przegląd – działanie aplikacji.
Gadżety Pulpitu zawierają wiele małych aplikacji, opartych na Skrypcie Windows i kodzie HTML. Wyświetlają informacje systemowe, takie jak użycie procesora i karty graficznej (w procentach). Pokazują też informacje z Internetu, zazwyczaj poprzez kanał RSS. Dla gadżetów przeznaczony jest pasek boczny, jednak zarówno w Windowsie Vista jak i nowszych wersjach systemu gadżety mogą być „przenoszone” w inne miejsca na pulpicie. W Windowsie Vista dostępnych jest jedenaście gadżetów:
Microsoft udostępnił link do Windows Live Gallery, gdzie można było pobrać dodatkowe gadżety, jednak strona została zamknięta 1 października 2011 roku.

</doc>
<doc id="3948971" url="https://pl.wikipedia.org/wiki?curid=3948971" title="Megan Boone">
Megan Boone

Megan Boone (ur. 29 kwietnia 1983 r. w Petoskey, Michigan) – amerykańska aktorka. Popularność przyniosły jej role w horrorze "Krwawe walentynki 3D" ("My Bloody Valentine 3D") oraz w serialu "Czarna lista" ("The Blacklist").

</doc>
<doc id="3948983" url="https://pl.wikipedia.org/wiki?curid=3948983" title="Adamka (Łęg Starościński)">
Adamka (Łęg Starościński)

Adamka – część wsi Łęg Starościński w Polsce, położona w województwie mazowieckim, w powiecie ostrołęckim, w gminie Lelis.
W latach 1975–1998 Adamka administracyjnie należała do województwa ostrołęckiego.

</doc>
<doc id="3948984" url="https://pl.wikipedia.org/wiki?curid=3948984" title="Góry (Łęg Starościński)">
Góry (Łęg Starościński)

Góry – część wsi Łęg Starościński w Polsce, położona w województwie mazowieckim, w powiecie ostrołęckim, w gminie Lelis.
W latach 1975–1998 Góry administracyjnie należały do województwa ostrołęckiego.

</doc>
<doc id="3948986" url="https://pl.wikipedia.org/wiki?curid=3948986" title="Leśna Góra (Łęg Starościński)">
Leśna Góra (Łęg Starościński)

Leśna Góra – część wsi Łęg Starościński w Polsce, położona w województwie mazowieckim, w powiecie ostrołęckim, w gminie Lelis.
W latach 1975–1998 Leśna Góra administracyjnie należała do województwa ostrołęckiego.

</doc>
<doc id="3948988" url="https://pl.wikipedia.org/wiki?curid=3948988" title="Mercerstwo">
Mercerstwo

Mercerstwo – część wsi Szemud w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Mercerstwo administracyjnie należało do województwa gdańskiego.

</doc>
<doc id="3948990" url="https://pl.wikipedia.org/wiki?curid=3948990" title="Uniwersytet w Adenie">
Uniwersytet w Adenie

Uniwersytet w Adenie () – jemeńska publiczna szkoła wyższa zlokalizowana w Adenie.
Uczelnia została utworzona w 1975 roku poprzez połączenie college’ów założonych w latach 1970–1973. Uczelnia ma charakter koedukacyjny, co w 2015 roku było przyczyną ataku bojowników Państwa Islamskiego, żądających zwiększenia poziomu odseparowania kobiet i mężczyzn.
W skład uczelni wchodzą następujące jednostki:

</doc>
<doc id="3948992" url="https://pl.wikipedia.org/wiki?curid=3948992" title="Załączne">
Załączne

Załączne – część wsi Szemud w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Załączne administracyjnie należało do województwa gdańskiego.

</doc>
<doc id="3948998" url="https://pl.wikipedia.org/wiki?curid=3948998" title="Uniwersytet w Sanie">
Uniwersytet w Sanie

Uniwersytet w Sanie (ar. "جامعة صنعــاء") – jemeńska publiczna szkoła wyższa, zlokalizowana w Sanie.
Uczelnia została utworzona w 1970 roku. Jest częściowo finansowana przez rząd Kuwejtu. 
W skład uczelni wchodzą następujące jednostki:
W 2011, podczas rewolucji na uniwersytecie miały miejsce liczne protesty studenckie. Jedną z organizatorek protestów była Tawakkul Karman, absolwentka uniwersytetu, uhonorowana Pokojową Nagrodą Nobla.

</doc>
<doc id="3948999" url="https://pl.wikipedia.org/wiki?curid=3948999" title="Kościół ewangelicki w Austrii w latach 1781-1918">
Kościół ewangelicki w Austrii w latach 1781-1918



</doc>
<doc id="3949000" url="https://pl.wikipedia.org/wiki?curid=3949000" title="Gottlieb Biermann (1828-1901)">
Gottlieb Biermann (1828-1901)



</doc>
<doc id="3949003" url="https://pl.wikipedia.org/wiki?curid=3949003" title="Krasnolist krzywodzióbek">
Krasnolist krzywodzióbek

Krasnolist krzywodzióbek ("Bryoerythrophyllum recurvirostrum" (Hedw.) P.C. Chen) – gatunek mchu należący do rodziny płoniwowatych ("Pottiaceae" Schimp.).
Rozmieszczenie geograficzne.
Występuje w Ameryce Północnej (Grenlandia, Kanada, Stany Zjednoczone, Meksyk), Ameryce Centralnej, na północy Ameryki Południowej, w Europie, Azji, Afryce, Nowej Zelandii i Australii. Powszechny na terenie Brytanii i Irlandii. W Polsce podawany np. z województwa śląskiego, pasma Gorców i Bieszczadów.
Biologia i ekologia.
Gatunek kilkuletni, jednopienny. Puszki z zarodnikami dojrzewają od lata do jesieni (czerwiec – wrzesień). W Brytanii sporogony często występują, wytwarzane są także w Polsce.
Gatunek cienioznośny, mezofilny, słabo kalcyfilny. Rośnie na glebie, humusie naskalnym i skałach (wapień, dolomit, gips, krzemionka), korze drzew, kamieniach i betonowych murkach i słupach. Występuje na osłoniętych, lekko zacienionych miejscach, sporadycznie spotykany na pniach i korzeniach drzew w strefach zalewowych strumieni i rzek. Rośnie w tundrze, na łąkach górskich, urwiskach, obszarach zalesionych i podmokłych, w zbiorowiskach przypotokowych na obrzeżach strumieni i jezior oraz w zbiorowiskach ruderalnych. Występuje na wysokościach 20–3800 m n.p.m., w Gorcach do 1280 m n.p.m.
Systematyka i nazewnictwo.
Synonimy: "Barbula glabriuscula" Müll. Hal., "Barbula oenea" Müll. Hal. &amp; Kindb., "Barbula rhaetica" J.J. Amann, "Barbula rigens" Cardot &amp; Thér., "Barbula turneri" Brid., "Didymodon anomodon" Bals.-Criv. &amp; De Not., "Didymodon baden-powellii" Kindb., "Didymodon canadensis" Kindb., "Didymodon debatii" Husn., "Didymodon erubescens" Mitt., "Didymodon filicaulis" Cardot, "Didymodon oenodes" Müll. Hal. &amp; Kindb., "Didymodon recurvirostris" (Hedw.) Jenn., "Didymodon submicrostomus" Dixon, "Didymodon subruber" Kindb., "Grimmia berliniana" Schultz, "Mollia laxula" Stirt., "Trichostomum curvithecium" R. Br. bis, "Trichostomum subrubellum" Müll. Hal., "Weissia recurvirostris" Hedw.
Wyróżnianych było szereg podgatunków i odmian w obrębie tego gatunku, część została uznana za jego synonimy. Taksony niższego rzędu akceptowane przez „The Plant List” (TPL zastrzega, że lista może być niepełna):
Zagrożenia.
Gatunek został wpisany w 2011 r. na czerwoną listę mchów województwa śląskiego z kategorią zagrożenia „LC” (najmniejszej troski). W Czechach w 2005 r. również nadano mu kategorię „LC”.
Stanowiska tego gatunku występują na obszarach chronionych Gorczańskiego Parku Narodowego oraz Bieszczadzkiego Parku Narodowego.

</doc>
<doc id="3949004" url="https://pl.wikipedia.org/wiki?curid=3949004" title="Bryoerythrophyllum recurvirostrum">
Bryoerythrophyllum recurvirostrum



</doc>
<doc id="3949005" url="https://pl.wikipedia.org/wiki?curid=3949005" title="George Cooper">
George Cooper

George Cooper Healey (ur. 12 grudnia 1892 w Newark, zm. 9 grudnia 1943 w Los Angeles) – amerykański aktor filmowy.

</doc>
<doc id="3949013" url="https://pl.wikipedia.org/wiki?curid=3949013" title="Wybranyja pieśni 1989–1993">
Wybranyja pieśni 1989–1993

Wybranyja pieśni 1989–1993 – kompilacja białoruskiego zespołu punk-rockowego Mroja, wydana w 1993 roku przez wytwórnię ZBS. Znalazły się na nim zarówno utwory, które weszły na albumy "Studyja BM", "Dwaccać wośmaja zorka" i "Bijapole", jak i niepublikowane wcześniej piosenki.

</doc>
<doc id="3949016" url="https://pl.wikipedia.org/wiki?curid=3949016" title="Menedżer zadań">
Menedżer zadań

Menedżer zadań () – program służący do zarządzania procesami danego systemu operacyjnego, monitorowania systemu analizy działania sieci, dysku i innych części składowych komputera. Zapewnia dostęp do informacji takich jak: wydajność komputera, uruchomione aplikacje i procesy (także te działające w tle), stan pamięci komputera. Monitoruje też aktywność sieciową systemu, związane z tym statystyki oraz podaje dane dotyczące kont użytkowników. Może też być użyty do ustawiania priorytetu zadań i aplikacji (choć do tego częściej używa się Harmonogramu zadań), pozwala też na „uśmiercenie” (zabicie), czyli zakończenie dowolnego procesu.
Menedżer zadań systemu MS Windows.
Okno tej aplikacji można wywołać:
Opcje Menedżera zadań są zgromadzone w zakładkach o odpowiedniej nazwie.
Aplikacje.
Zakładka ta pokazuje listę uruchomionych aplikacji (zadań). Ukazuje nam ich stan („Uruchomiony”, „Brak odpowiedzi” itp.). Za pomocą przycisków na dole można utworzyć nowe zadanie. Kliknięcie prawym przyciskiem myszy na dowolną aplikację powoduje rozwinięcie menu kontekstowego, z którego pomocą użytkownik może zobaczyć aplikację, lub ją wyłączyć.
Procesy.
Zakładka pokazuje wszystkie uruchomione procesy systemu, łącznie z procesami innych użytkowników. Klikając prawym przyciskiem myszy na proces, można zmienić jego priorytet, uśmiercić go (od Windows XP można to zrobić naciskając klawisz Delete).
Wydajność.
Tutaj znajdują się informacje dotyczące wydajności komputera, w formie tabel i wykresów. Użytkownik może tu między innymi znaleźć informacje o procesorze, karcie graficznej i pamięci RAM.
Sieć.
Zakładka sieci, wprowadzona w systemie Windows XP, pokazuje sesję sieciową wszystkich użytkowników komputera. Monitoruje aktywność sieci i karty sieciowej, podając informacje w formie wykresu i tabeli.
Użytkownicy.
Ta zakładka pokazuje aktywność wszystkich użytkowników. Z jej pomocą można wylogowywać oraz przełączać konta użytkowników.

</doc>
<doc id="3949018" url="https://pl.wikipedia.org/wiki?curid=3949018" title="Jan Godlewski">
Jan Godlewski

&lt;onlyinclude&gt;

</doc>
<doc id="3949021" url="https://pl.wikipedia.org/wiki?curid=3949021" title="Tadeusz Godlewski">
Tadeusz Godlewski

&lt;onlyinclude&gt;* Tadeusz Godlewski (fizyk) (1878–1921) – fizyk

</doc>
<doc id="3949022" url="https://pl.wikipedia.org/wiki?curid=3949022" title="The Crew">
The Crew

The Crew – komputerowa gra wyścigowa, wyprodukowana przez francuskie studio Ivory Tower i brytyjskie Ubisoft Reflections. Gra została wydana 2 grudnia 2014 roku na platformę PC, PlayStation 4, Xbox One oraz Xbox 360. Wersja na konsolę Xbox 360 została wyprodukowana przez francuskie studio Asobo i chińskie Ubisoft Shanghai. Pod koniec 2016 roku poinformowano że liczba zarejestrowanych użytkowników wynosi ponad 10 milionów.
Opis fabuły.
"The Crew" rozgrywa się w Stanach Zjednoczonych. Pewnego dnia Alex Taylor jest świadkiem śmierci swojego brata Daytona i zostaje niesłusznie skazany. Pięć lat po zabójstwie Alex poznaje agentkę FBI Zoe Winters, która pozwala mu na wyjście z więzienia pod warunkiem kooperacji i znalezienia winnego. Alex dołącza do klubu samochodowego 5-10 żeby ich zinfiltrować.
Rozgrywka.
Gracz wciela się w postać kierowcy Alexa Taylora i bierze udział w wyścigach, które zostały podzielone na pięć kategorii. Otwarty świat gry ma 5000 mil kwadratowych. W grze zaimplementowano około pięćdziesięciu samochodów. Gracz może modyfikować swój pojazd wprowadzając zmiany w wyglądzie nadwozia i parametrach technicznych. Pojazdy z każdej kategorii charakteryzują się innym stylem jazdy. Pomimo że w grze jest tryb dla pojedynczego gracza, wymagane jest ciągłe połączenie z internetem.
Wydanie.
Przed premierą "The Crew", 20 listopada 2014 roku została wydana na platformę iOS, poboczna część "The Crew Road Empire". 17 listopada 2015 roku wydano pierwsze duże DLC "Wild Run". Dodatek dodaje nowe samochody i motory, a także tryb gry dla wielu graczy „The Summit”. Rok później wydano drugie rozszerzenie "Calling All Units". DLC pozwala graczom wcielić się w policjantów. Głównym celem jest łapanie złodziei i przemytników.

</doc>
<doc id="3949023" url="https://pl.wikipedia.org/wiki?curid=3949023" title="Gabriela Koukalova">
Gabriela Koukalova



</doc>
<doc id="3949026" url="https://pl.wikipedia.org/wiki?curid=3949026" title="Wiktor Gniewosz (1879-1921)">
Wiktor Gniewosz (1879-1921)



</doc>
<doc id="3949034" url="https://pl.wikipedia.org/wiki?curid=3949034" title="2016 WF9">
2016 WF9

2016 WF9 – planetoida z grupy Apollo, klasyfikowana jako obiekt NEO i PHA. Prawdopodobnie jest wygasłą kometą. Została wykryta 27 listopada 2016 w ramach projektu NEOWISE. Jej średnica to ok. 0,5 – 1,0 km.
2016 WF9 minęła Ziemię 25 lutego 2017 roku na dystansie 50 970 000 km. W grudniu 1944 roku przeleciała 28 000 000 km od Ziemi, a w lutym 2149 roku zbliży się na odległość 9 000 000 km. Nie jest uważana za zagrożenie w przewidywalnej przyszłości.
Krąży wokół Słońca po eliptycznej orbicie, której peryhelium wynosi 0,98 au, a aphelium sięga 4,76 au. Ekscentryczność orbity wynosi 0,66, a okres orbitalny 4 lata i 314 dni.

</doc>
<doc id="3949040" url="https://pl.wikipedia.org/wiki?curid=3949040" title="Michał Godlewski">
Michał Godlewski



</doc>
<doc id="3949041" url="https://pl.wikipedia.org/wiki?curid=3949041" title="200 (liczba)">
200 (liczba)

W kalendarzu.
200. dniem w roku jest 19 lipca (w latach przestępnych jest to 18 lipca). Zobacz też co wydarzyło się w roku 200, oraz w roku 200 p.n.e.

</doc>
<doc id="3949052" url="https://pl.wikipedia.org/wiki?curid=3949052" title="E524">
E524



</doc>
<doc id="3949057" url="https://pl.wikipedia.org/wiki?curid=3949057" title="Viceroy's House">
Viceroy's House



</doc>
<doc id="3949062" url="https://pl.wikipedia.org/wiki?curid=3949062" title="Whiteside (Northumberland)">
Whiteside (Northumberland)



</doc>
<doc id="3949065" url="https://pl.wikipedia.org/wiki?curid=3949065" title="Kościół św. Pawła Apostoła w Boguszowie-Gorcach">
Kościół św. Pawła Apostoła w Boguszowie-Gorcach

Kościół świętego Pawła Apostoła – polskokatolicki kościół parafialny należący do dekanatu dolnośląskiego diecezji wrocławskiej. Znajduje się w dzielnicy Boguszów.
Świątynia została zbudowana w latach 1900 - 1904. Zaprojektował ją bawarski architekt. Kościół posiada wieżę w kształcie ostrosłupa oraz modrzewiowy sufit. Witraże w świątyni zostały wykonane w 1902 roku przez znanego holenderskiego witrażystę Gustawa van de Treecka, serdecznego przyjaciela ówczesnego proboszcza Adolfa Tobiasza. Głównym witrażem w świątyni jest witraż przedstawiający Chrystusa Odkupiciela, natomiast na drugim jest przedstawiona Maryja. Po prawej stronie w prezbiterium na witrażu znajduje się św. Paweł Apostoł z mieczem i księgą - patron świątyni.

</doc>
<doc id="3949070" url="https://pl.wikipedia.org/wiki?curid=3949070" title="Birchgrove (Anglia)">
Birchgrove (Anglia)

Birchgrove – przysiółek w Anglii, w West Sussex. Leży 9,2 km od miasta Haywards Heath, 59,6 km od miasta Chichester i 52 km od Londynu. Birchgrove jest wspomniana w Domesday Book (1086) jako "Bontegraue".

</doc>
<doc id="3949072" url="https://pl.wikipedia.org/wiki?curid=3949072" title="Real Madryt w sezonie 1904/1905">
Real Madryt w sezonie 1904/1905

Sezon 1904/05 był 3. sezonem w historii Realu Madryt (wówczas Madrid FC).
Skład.
W klubie grali m.in.: Adolfo Meléndez, Enrique Normand, Manuel Prast, Pedro Parages.

</doc>
<doc id="3949074" url="https://pl.wikipedia.org/wiki?curid=3949074" title="Churston Ferrers">
Churston Ferrers

Churston Ferrers – wieś w Anglii, w Devon, w dystrykcie (unitary authority) Torbay. Leży 8,5 km od miasta Torquay, 36,2 km od miasta Exeter i 272,7 km od Londynu. W 1961 roku civil parish liczyła 1582 mieszkańców. Churston Ferrers jest wspomniana w Domesday Book (1086) jako "Cerecetone"/"Cercitona".

</doc>
<doc id="3949075" url="https://pl.wikipedia.org/wiki?curid=3949075" title="Westerlund 1-26">
Westerlund 1-26

Westerlund 1-26 lub Wd 1-26 – czerwony nadolbrzym lub hiperolbrzym na peryferiach gromady Westerlund 1. Jej średnica wynosi około 1530 średnic Słońca – 1,06 × 109 km; 7,1 au. Gdyby umieścić ją w centrum Układu Słonecznego, powierzchnia gwiazdy znajdowałaby się za orbitą Jowisza. 
Gwiazda jest oddalona o 11 500 lat świetlnych od Ziemi. Jest zasłonięta w świetle widzialnym przez pył międzygwiezdny, dlatego została gruntownie przebadana w podczerwieni. Jest 380 000 razy jaśniejsza od Słońca. Temperatura jej powierzchni to ok. 3000 K, co oznacza, że jest stosunkowo zimna.

</doc>
<doc id="3949076" url="https://pl.wikipedia.org/wiki?curid=3949076" title="Wybory parlamentarne w Holandii w 1998 roku">
Wybory parlamentarne w Holandii w 1998 roku

Wybory parlamentarne w Holandii w 1998 roku zostały przeprowadzone 6 maja 1998. W ich wyniku Holendrzy wybrali 150 posłów do Tweede Kamer, niższej izby Stanów Generalnych. Frekwencja wyborcza wyniosła 73,35%. Wybory zakończyły się ponownym zwycięstwem rządzącej Partii Pracy, co pozwoliło na utworzenie przez jej lidera drugiego rządu Wima Koka.

</doc>
<doc id="3949081" url="https://pl.wikipedia.org/wiki?curid=3949081" title="Tini (album)">
Tini (album)

Tini – debiutancki solowy album argentyńskiej piosenkarki Martiny Stoessel, który obejmuje również muzykę z filmu "". Pierwszy singiel z albumu, "Siempre brillarás", a jego wersja w języku angielskim: "Born to Shine", zostały wydane w dniu 25 marca 2016. Album był dostępny jako pre-order od tej daty. Jednak ostatecznie do sprzedaży trafił przez Hollywood Records w dniu 29 kwietnia 2016.
Album otrzymał złoty certyfikat w Argentynie i sprzedał się w ponad 110 tysięcy egzemplarzy na całym świecie w czasie krótszym niż dwa miesiące.
Ścieżka dźwiękowa.
Płyta 1
Płyta 2

</doc>
<doc id="3949082" url="https://pl.wikipedia.org/wiki?curid=3949082" title="Liderzy Litewskiej Socjalistycznej Republiki Radzieckiej">
Liderzy Litewskiej Socjalistycznej Republiki Radzieckiej



</doc>
<doc id="3949090" url="https://pl.wikipedia.org/wiki?curid=3949090" title="Real Madryt w sezonie 1905/1906">
Real Madryt w sezonie 1905/1906

Sezon 1905/06 był 4. sezonem w historii Realu Madryt (wówczas Madrid FC). Klub rozegrał trzy mecze towarzyskie, wliczając pierwszy historyczny mecz międzynarodowy z francuskim klubem Gallia FC. Grali także w Campeonato de Madrid (ówczesne Mistrzostwa Madrytu) oraz Copa del Rey. Odniósł dwa zwycięstwa, stając się pierwszym klubem, który z powodzeniem obronił oba tytuły.

</doc>
<doc id="3949093" url="https://pl.wikipedia.org/wiki?curid=3949093" title="Romney">
Romney



</doc>
<doc id="3949098" url="https://pl.wikipedia.org/wiki?curid=3949098" title="Rok Tarman">
Rok Tarman

Rok Tarman (ur. 18 października 1997) – słoweński skoczek narciarski, reprezentant klubu ND Rateče Planica, medalista mistrzostw kraju.
Przebieg kariery.
W cyklu FIS Cup zadebiutował w lipcu 2014 w Villach, a pierwsze punkty zdobył we wrześniu tego samego roku w Planicy, zajmując 21. miejsce. W styczniu 2017 w Sapporo swój debiutancki występ w Pucharze Kontynentalnym zakończył na 20. pozycji. W kolejnych zawodach cyklu kilkukrotnie zajmował miejsca w pierwszej dziesiątce. Na zakończenie sezonu 2016/2017 PK zajął 2. miejsce na skoczni w Czajkowskim. W marcu 2017 wystąpił w kwalifikacjach do zawodów Pucharu Świata w Planicy, nie uzyskując awansu. We wrześniu 2018 zdobył punkty Letniego Grand Prix, zajmując 25. pozycję w zawodach w Râșnovie. W oficjalnych zawodach międzynarodowych organizowanych przez FIS po raz ostatni wystąpił w lutym 2020 w Planicy, gdzie zajął 40. miejsce w zawodach Pucharu Kontynentalnego.
W grudniu 2016 zdobył brązowy medal mistrzostw Słowenii w konkursie drużynowym.
Rekord życiowy Tarmana wynosi 215 metrów i został ustanowiony 21 marca 2018 w Planicy podczas testów skoczni przed turniejem Planica 7.

</doc>
<doc id="3949099" url="https://pl.wikipedia.org/wiki?curid=3949099" title="Józef Bil">
Józef Bil

Józef Bil (ur. 18 marca 1894 we Lwowie) – kapitan piechoty.
Życiorys.
Był synem Andrzeja i Ewy z Waców.
W 1914 r. wstąpił do Legionów, do 5 pułku piechoty Legionów. Po kryzysie przysięgowym, wcielony do armii austriackiej i wysłany na front włoski.
W 1918 r. wstąpił do Wojska Polskiego, dostał przydział do 5 pp Leg., z którym przebył całą kampanię wojenną. Uczestnik powstania śląskiego.
Po zakończeniu wojny pozostał w wojsku. W 1928 r. przeniesiony z 5 pp Leg. do 68 pp, a następnie do 43 pp. W 1933 r. obejmuje dowództwo 1 kompanii 9 pp Leg. W 1934 r. przeniesiony w stan spoczynku.
We wrześniu 1939 r. został aresztowany przez NKWD, a następnie zamordowany.

</doc>
<doc id="3949101" url="https://pl.wikipedia.org/wiki?curid=3949101" title="Innocence + Experience Tour">
Innocence + Experience Tour

Innocence + Experience Tour – światowa trasa koncertowa zespołu U2, która odbyła się w 2015 r. Była to pierwsza trasa koncertowa od trasy "Vertigo Tour", podczas której zespół zagrał na arenach. Trasa została podzielona na dwie części i obejmowała 76 koncertów.
Scena.
Scena została podzielona na dwie części. Pierwsza jej część miała kształt prostokąta; przedstawiała "niewinność". Druga część sceny była okrągła i przedstawiała "doświadczenie". Między obiema częściami sceny znajdował się chodnik, gdzie można było przejść z jednej części sceny na drugą. Ekran pokazujący film z koncertu został zawieszony nad przejściem między sceną i był położony równolegle do niej. Aparatura nagłośnienia znajdowała się w ekranie; co poprawiało akustykę dźwięku i umożliwiało rozprzestrzenienie się dźwięku po całej
arenie. Na głównej obudowie sceny znajdowały się trzy kratownice, na których zawieszano 16 opraw oświetleniowych; dodatkowe kratownice montowano wzdłuż krawędzi podłogi sceny.
Program koncertów.
Część 1:
Część 2:
Bisy:

</doc>
<doc id="3949105" url="https://pl.wikipedia.org/wiki?curid=3949105" title="José Álvarez-Benavides de la Torre">
José Álvarez-Benavides de la Torre

José Álvarez-Benavides de la Torre (ur. 9 września 1865 w Maladze, zm. 13 września 1936 w Tahali) – hiszpański męczennik i błogosławiony Kościoła katolickiego.
Biografia.
Pochodził z rodziny hrabiowskiej Torres Marín. Po wstąpieniu do seminarium duchownego w 1878 został wyświęcony na kapłana. Od 1927 był dziekanem kapituły katedralnej w Almeríi. Został aresztowany w czasie prześladowań 23 sierpnia 1936, a następnie 13 września tego samego roku został stracony przez rozstrzelanie.
Jego beatyfikacja i 114 towarzyszy odbyła się 25 marca 2017 pod przewodnictwem kard. Angelo Amato.

</doc>
<doc id="3949107" url="https://pl.wikipedia.org/wiki?curid=3949107" title="Windows Easy Transfer">
Windows Easy Transfer

Windows Easy Transfer (z ang. "łatwy transfer w systemie Windows", skrót WET) – wyspecjalizowany, opracowany przez Microsoft program do przesyłania plików, używany do ich wymiany między komputerami z różnymi (często starsza i nowszą) wersjami systemu Windows. Został wprowadzony w systemie Windows Vista i został zawarty w kolejnych wersjach, jednak jego rozwój przerwano, i nie znalazł się w komponentach systemu Windows 10. Zastępuje ""Kreator transferu plików i ustawień" -" przestarzały już program przeznaczony dla systemu Windows XP o podobnym działaniu.
Możliwości.
Między wszystkimi wersjami systemów Windows można przesyłać pliki i foldery. Przenoszenie danych od systemu Windows 2000 do nowszej wersji obejmuje jedynie konta użytkowników, wpisy rejestru i ustawienia systemu. WET nie obsługuje przenoszenia i otwierania starych aplikacji.
Metody transferu.
Istnieje kilka sposobów transferu plików dostępnych w WET:

</doc>
<doc id="3949109" url="https://pl.wikipedia.org/wiki?curid=3949109" title="Jerzy Jankowski (kierowca)">
Jerzy Jankowski (kierowca)

Jerzy Jankowski (ur. 4 lipca 1920 w Będzinie, zm. 27 listopada 1986 w Warszawie) – polski kierowca motocyklowy i wyścigowy, konstruktor.
Życiorys.
Urodził się w 1920 roku w Będzinie. W 1936 roku rozpoczął ściganie się motocyklami wyścigowymi w barwach klubu Pogoń Dąbrowa Górnicza. Następnie ścigał się w barwach Polonii Bytom i Legii Warszawa. W 1939 roku zmodyfikował motocykl DKW RT3, co zostało opisane przez magazyn „Motocykl i Cyclecar”.
W 1947 roku zdobył złoty medal w Sześciodniówce. W tym samym roku zorganizował zespół sportowy zakładów SHL. W roku 1948 wraz z zespołem wygrał Międzynarodowy Maraton Motocyklowy, organizowany w Polsce i Czechosłowacji. Po okresie pracy w SHL znalazł zatrudnienie w WFM. Współtworzył tam motocykle sportowe oraz skuter WFM Osa.
W 1953 roku zakończył karierę kierowcy motocyklowego wskutek poważnej kontuzji nogi, doznanej na Sześciodniówce. Podczas pobytu w szpitalu Jankowski opracował prototyp motocykla Moto-Rak, który nie wszedł jednak do produkcji. W październiku 1957 roku został kierownikiem Ośrodka Budowy Samochodów Wyczynowych. W tym okresie Jankowski opracował pierwszy zbudowany od podstaw polski samochód wyścigowy, o oznaczeniu Rak 650. Pojazd ten, oparty na lekkiej ramie przestrzennej, był napędzany silnikiem Triumph. W 1958 roku Jankowski zdobył tym pojazdem tytuł mistrza Polski.
W 1959 roku wygrał Grand Prix Budapesztu. W tym okresie rozpoczął opracowywanie samochodu zgodnego z przepisami Formuły Junior – Rak Junior I. W 1963 roku był współinicjatorem organizowanego do 1990 roku Pucharu Pokoju i Przyjaźni, w którym ścigali się kierowcy krajów socjalistycznych.
Po zmianie międzynarodowych przepisów z Formuły Junior na Formułę 3 po 1963 roku, Jankowski rozpoczął opracowywanie samochodu zgodnego z tą specyfikacją. Efektem był Rak 64, którym Jankowski w 1964 roku zdobył tytuł mistrza Polski oraz inauguracyjny Puchar Pokoju i Przyjaźni. W 1966 roku wygrał wyścig na Stadionie Strahov. Po 1966 roku Jankowski zakończył karierę zawodniczą. Natomiast ostatnim skonstruowanym przez niego samochodem wyścigowym był Promot-Rak 67.
Ogółem Jankowski był autorem projektów 23 wyścigowych motocykli i samochodów oraz 19 patentów. W latach 1950–1953 dziesięciokrotnie zostawał mistrzem i wicemistrzem Polski w wyścigach motocyklowych, był również trzykrotnym mistrzem Polski w wyścigach samochodowych.
Zmarł 27 listopada 1986 roku. Został pochowany na cmentarzu Bródnowskim (kwatera 22B-6-5/6).
Wyniki.
Wschodnioniemiecka Formuła 3.
"W latach 1960–1963 mistrzostwa rozgrywano według przepisów Formuły Junior."

</doc>
<doc id="3949110" url="https://pl.wikipedia.org/wiki?curid=3949110" title="They Look Like People">
They Look Like People

They Look Like People to niezależny amerykański film fabularny z 2015 roku, którego reżyserem i scenarzystą jest Perry Blackshear. Blackshear wyprodukował też film, był autorem jego zdjęć, montażystą oraz scenografem. Projekt, łączący w sobie elementy horroru, thrillera i dramatu, powstał jako jego pełnometrażowy debiut reżyserski Blacksheara. W rolach głównych wystąpili w "They Look Like People" MacLeod Andrews i Evan Dumouchel. Wcielili się w dwóch bliskich przyjaciół, którym nieoczekiwanie przychodzi dzielić mieszkanie. Jeden z mężczyzn, Wyatt (Andrews), wierzy, że ludzkość kontrolowana jest przez złowrogie istoty.
Światowa premiera projektu odbyła się 25 stycznia 2015 w trakcie Slamdance Film Festival. 26 lutego 2016 film trafił do dystrybucji kinowej na terenie Stanów Zjednoczonych, a cztery miesiące później, 26 czerwca, wyświetlony został na Festiwalu Transatlantyk w Łodzi. "They Look Like People" zebrał pozytywne recenzje krytyków, a także został wyróżniony blisko dziesięcioma nagrodami filmowymi.
Opis fabuły.
Nowy Jork. Dawni przyjaciele, Wyatt i Christian, którzy od dłuższego czasu nie mieli ze sobą kontaktu, spotykają się ponownie. Zamieszkują ze sobą. Zamknięty w sobie Wyatt właśnie zerwał z narzeczoną i czuje się zagubiony. Christian − typ agresywnego macho − też zakończył związek, lecz właśnie poznał nową dziewczynę. Wyatt zaczyna słyszeć głosy nieobecnej istoty. Mówi mu ona, by nikomu nie ufał i opuścił miasto. Wyobcowany mężczyzna zaczyna wierzyć, że ludzkość potajemnie kontrolowana jest przez złowrogi byt.
Wydanie filmu.
Po raz pierwszy wyświetlono "They Look Like People" 25 stycznia 2015 roku podczas Slamdance Film Festival w Park City. Film znalazł się w oficjalnej selekcji festiwali RiverRun oraz Strasbourg European Fantastic Film Festival. Po emisjach festiwalowych w Ameryce Północnej i Europie (między innymi w trakcie Nashville Film Festival, Independent Film Festival of Boston, Film4 FrightFest oraz Chicago International Film Festival) obraz spotkał się z dystrybucją kinową, która nastąpiła 26 lutego 2016 na terenie Stanów Zjednoczonych. 26 czerwca film miał swoją polską premierę; pokazany został na Festiwalu Transatlantyk w Łodzi, w sekcji "Kino klasy B i inne szaleństwa: manie i psychozy". Powtórny seans miał miejsce trzy dni później, 29 czerwca.
Opinie.
Redaktor witryny hisnameisdeath.com okrzyknął "They Look Like People" jednym z najlepszych horrorów 2016 roku, w rankingu uwzględniającym dwadzieścia pięć tytułów przypisując mu miejsce drugie.
Recenzje.
Film spotkał się z pozytywnym odbiorem wśród krytyków. Agregujący recenzje filmowe serwis Rotten Tomatoes, w oparciu o dziewięć omówień, okazał obrazowi 89-procentowe wsparcie. Ken W. Hanley, współpracujący z magazynem "Fangoria", określił film jako "ostrożny w swym myleniu tropów", "o zawężonej, klaustrofobicznej akcji". W recenzji dla witryny DreadCentral.com Ari Drew stwierdził, że debiut reżyserski Blacksheara jest "minimalistyczny, imponujący i absorbujący". Drew przyznał filmowi ocenę w postaci . Rob Hunter (FilmSchoolRejects.com) chwalił reżysera za przemyślane przedstawienie problemu choroby psychicznej: "Rzadko obejrzeć można film gatunkowy, w którym poświęca się czas na eksplorację człowieczeństwa, stojącego za szaleństwem, przy jednoczesnym prowokowaniu dreszczy". Katie Walsh ("Los Angeles Times") okrzyknęła "They Look Like People" jako "efektywny i niepokojący thriller neuropsychologiczny"; Pablo Villaça ("Cinema em Cena") widział w horrorze przyszły film kultowy. Recenzenci piszący dla strony TwitchFilm.com oraz czasopisma "SciFiNow" także chwalili projekt, za najważniejsze jego zalety uznając kreacje aktorskie oraz reżyserię.

</doc>
<doc id="3949113" url="https://pl.wikipedia.org/wiki?curid=3949113" title="Jerzy Jankowski (konstruktor)">
Jerzy Jankowski (konstruktor)



</doc>
<doc id="3949114" url="https://pl.wikipedia.org/wiki?curid=3949114" title="Hap i Leonard">
Hap i Leonard

Hap i Leonard – amerykański serial telewizyjny (dramat kryminalny, komedia) wyprodukowany przez Nightshade, Plattform oraz AMC Studios, który jest adaptacją serii powieści "Hap i Leonard" autorstwa . Premierowy odcinek został wyemitowany 2 marca 2016 roku przez SundanceTV. 
W Polsce serial jest emitowany od 1 września 2016 roku przez AMC Polska.
30 czerwca 2016 roku, stacja zamówiła drugi sezon .
 1 maja 2017 roku, stacja AMC zamówiła trzeci sezon .
15 maja 2018 roku stacja podjęła decyzję o zakończeniu produkcji serialu.
Fabuła.
Serial opowiada o dwóch kumplach Leonardzie i Hapie, którzy wpadają w różne tarapaty.
Produkcja.
11 listopada 2014 roku, stacja Sundance Channel zamówiła pierwszy sezon 
W marcu 2015 roku, Michael Kenneth Williams dołączył do obsady serialu
W kwietniu 2015 roku, ogłoszono, że jedną z głównych ról zagra James Purefoy, wcieli się w rolę Hapa oraz Jimmi Simpson dołączył do dramatu
W sierpniu 2015 roku, Christina Hendricks, gwiazda serialu Mad Men, dołączyła do obsady
Linki zewnętrzne.
Seriale telewizyjne zakończone w 2018

</doc>
<doc id="3949116" url="https://pl.wikipedia.org/wiki?curid=3949116" title="Unie 55+">
Unie 55+

Unia 55+ (niderl. "Unie 55+") – holenderska partia polityczna, działająca w latach 1992–1998 i reprezentująca głównie środowiska emeryckie.
Historia.
Partia powstała 24 lutego 1992, wśród jej założycieli znalazł się Dick Schakelaar, były działacz Partii Pracy. Ugrupowanie swój program polityczny skoncentrowało na hasłach wspierania osób starszych w tym emerytów. W wyborach w 1994 partia otrzymała 0,8% głosów i 1 mandat w Tweede Kamer, który objął jej faktyczny lider Bertus Leerkes. Przed wyborami w 1998 ugrupowanie zawiązało koalicję z inną formacją emerycką AOV. Wspólna lista uzyskała 0,5% głosów i utraciła swoją parlamentarną reprezentację. W tym samym roku na bazie obu partii powstało nowe ugrupowanie emeryckie pod nazwą Ouderenunie, które nie rozwinęło szerszej działalności.

</doc>
<doc id="3949118" url="https://pl.wikipedia.org/wiki?curid=3949118" title="Jerzy Jankowski (ujednoznacznienie)">
Jerzy Jankowski (ujednoznacznienie)



</doc>
<doc id="3949119" url="https://pl.wikipedia.org/wiki?curid=3949119" title="Richard Haukedal">
Richard Haukedal

Richard Ween Haukedal (ur. 31 sierpnia 1996) – norweski skoczek narciarski, reprezentant klubu Bækkelagets SK, medalista mistrzostw kraju.
Przebieg kariery.
W FIS Cup zadebiutował w grudniu 2014 w Notodden, a w najlepszej trzydziestce po raz pierwszy znalazł się w sierpniu 2015 w Szczyrku. W letniej edycji Pucharu Kontynentalnego pierwsze punkty zdobył we wrześniu 2015 w Oslo, a w zimowej – w grudniu 2016 w Vikersund, w obu przypadkach zajmując 24. miejsce. 10 marca 2017 wystartował w kwalifikacjach do zawodów Pucharu Świata w Oslo, nie uzyskując awansu do konkursu głównego. W oficjalnych zawodach międzynarodowych organizowanych przez FIS po raz ostatni wystąpił 17 sierpnia 2019, zajmując 33. pozycję w zawodach Letniego Pucharu Kontynentalnego we Frenštácie pod Radhoštěm.
Reprezentując Oslo, zdobywał medale mistrzostw Norwegii w drużynie: srebro w 2015 i brąz latem 2016 oraz w 2019.
Jego rekordem życiowym jest 213 metrów, który ustanowił 19 marca 2017 jako przedskoczek w Vikersund podczas zawodów Pucharu Świata i Raw Air.

</doc>
<doc id="3949121" url="https://pl.wikipedia.org/wiki?curid=3949121" title="Dihaj">
Dihaj

Diana Hacıyeva (ur. 13 czerwca 1989 w Mariupolu) – azerska piosenkarka i autorka tekstów. Reprezentantka Azerbejdżanu w 62. Konkursie Piosenki Eurowizji (2017).
Życiorys.
Edukacja.
Ukończyła studia na Akademii Muzycznej w Baku na wydziale dyrygentury chóralnej. Uczyła się też na londyńskim Instytucie Muzyki Współczesnej.
Kariera.
W 2011 startowała w krajowych eliminacjach eurowizyjnych, ale odpadła na etapie ćwierćfinałowym. W 2014 wydała singiel „I Break Again” z gościnnym udziałem Isfara Sarabskiego, a w 2015 – singiel „Gecələr keçir”.
W 2016 była chórzystką Səmry Rəhimli podczas występu w 61. Konkursie Piosenki Eurowizji w Sztokholmie, a także wydała kolejny singiel, „Complain”. W grudniu została ogłoszona przez azerską telewizję İctimai reprezentantką Azerbejdżanu w 62. Konkursie Piosenki Eurowizji w Kijowie. W marcu zaprezentowała premierowo konkursową piosenkę, „Skeletons”, która została wyłoniona w ramach konkursu zorganizowanego przez Ictimai TV. 9 maja wystąpiła w pierwszym półfinale konkursu i z ósmego miejsca awansowała do finału rozgrywanego 13 maja. Zajęła w nim 14. miejsce po uzyskaniu 120 punktów w tym 42 punkty od telewidzów (11. miejsce) i 78 pkt od jurorów (12. miejsce). 13 lipca wydała debiutancki album studyjny, zatytułowany "The End of Sunrise" ("T.E.O.S.").
Życie prywatne.
W 2009 wzięła ślub z Ali Nasirovem. Mają córkę, Savi.

</doc>
<doc id="3949123" url="https://pl.wikipedia.org/wiki?curid=3949123" title="Jadwiga Nadana">
Jadwiga Nadana

Jadwiga Nadana z domu Kępalska (ur. 16 kwietnia 1922 w Bełchatowie, zm. 13 marca 2017) – polska działaczka społeczna, Honorowy Obywatel Bełchatowa.
Życiorys.
Jej ojciec Janusz Kępalski był w okresie dwudziestolecia międzywojennego współzałożycielem Związku Strzeleckiego „Strzelec” w Bełchatowie. Jadwiga Nadana należała do Ligi Kobiet Polskich, w 1991 brała udział w reaktywacji Związku Strzeleckiego „Strzelec” w Bełchatowie, była również współzałożycielem Regionalnego Stowarzyszenia Społeczno-Kulturalnego, działaczką Stowarzyszenia Przyjaciół Bełchatowa i przewodniczącą jego Komisji Historycznej, a także współinicjatorką światowego zjazdu rodziny Hellwigów w 2004. W 2002 została wyróżniona tytułem Honorowego Obywatela Miasta Bełchatowa. Wyróżniono ją również między innymi Odznaką „Zasłużony Działacz Kultury”. Zmarła 13 marca 2017 i została pochowana na cmentarzu rzymskokatolickim w Bełchatowie.

</doc>
<doc id="3949124" url="https://pl.wikipedia.org/wiki?curid=3949124" title="Stanisław Bilmin">
Stanisław Bilmin

Stanisław Bilmin (ur. 11 września 1894 w Chodorówce, zm. 9–11 kwietnia 1940 w Katyniu) – major piechoty Wojska Polskiego, kawaler Orderu Virtuti Militari.
Życiorys.
Urodził się 11 września 1894 w Chodorówce, w powiecie sokólskim guberni grodzieńskiej, w rodzinie Emiliana i Amelii z Zaniewskich. Ukończył gimnazjum realne w Grodnie, w którym późną wiosną 1913 złożył egzamin dojrzałości. W latach 1914–1915 ukończył dwa semestry w Instytucie Gospodarstwa Wiejskiego i Leśnictwa w Puławach.
1 października 1915 został zmobilizowany do armii rosyjskiej i skierowany do Aleksandryjskiej Szkoły Wojskowej w Moskwie. Po odbyciu w 1917 przeszkolenia w szkole wojskowej w Moskwie został mianowany podporucznikiem. W 1918 w Wojsku Polskim we Francji w randze porucznika.
Od 1919 w stopniu kapitana walczy w szeregach 2 pułku strzelców pieszych pod Równem, Izamiczami, Słuczem, Zamościem i Łuckiem. Od grudnia 1919, po ukończeniu kursu dowódców w Szkole Aplikacyjnej Oficerów Piechoty w Rembertowie, dowodził kompanią, a następnie batalionem w 44 pułku strzelców Legii Amerykańskiej. Za walki o Łuck został odznaczony Orderem Virtuti Militari. 19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłej armii gen. Hallera. W 1920 dostał urlop z wojska. W 1924 przeniesiony do rezerwy. W 1929 odbył ćwiczenia rezerwy w 76 pułku piechoty w Grodnie, a w 1929 i 1932 w 41 pułku piechoty w Suwałkach.
Ukończył studia na Wydziale Rolniczym Szkoły Głównej Gospodarstwa Wiejskiego w Warszawie. W kwietniu 1925 uzyskał tytuł inżyniera agronoma. Przed II wojną światową był ostatnim właścicielem majątku - dworu  Łosośna Mała, z wieżyczki którego widać było Grodno.
Na stopień majora został mianowany ze starszeństwem z 19 marca 1939 i 60. lokatą w korpusie oficerów rezerwy piechoty. W dalszym ciągu pozostawał w ewidencji KRU Grodno.
3 września 1939 został mianowany komendantem obrony przeciwlotniczej w Grodnie. 27 września 1939 dostał się do sowieckiej niewoli, osadzony w Kozielsku. Między 7 a 9 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 9 a 11 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Był żonaty z Wiktorią Bilminówną, z którą miał córkę Marię Magdalenę (ur. 20 lutego 1928) i syna Jana Stanisława (ur. 27 listopada 1935).
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3949126" url="https://pl.wikipedia.org/wiki?curid=3949126" title="Brewer (nazwisko)">
Brewer (nazwisko)

Brewer – angielskie nazwisko pochodzące ze staroangielskiego "breowan", oznaczające osobę zajmującą się warzeniem piwa (piwowar).

</doc>
<doc id="3949130" url="https://pl.wikipedia.org/wiki?curid=3949130" title="Real Madryt w sezonie 1906/1907">
Real Madryt w sezonie 1906/1907

Sezon 1906/07 był 5. sezonem w historii Realu Madryt (wówczas Madrid FC).
Skład.
W klubie grali m.in.: Adolfo Meléndez, Sánchez Neyra, Manuel Prast, Pedro Parages.

</doc>
<doc id="3949138" url="https://pl.wikipedia.org/wiki?curid=3949138" title="Kazachska Wysszaja Liga w hokeju na lodzie (2016/2017)">
Kazachska Wysszaja Liga w hokeju na lodzie (2016/2017)

Sezon kazachskiej ekstraligi rozgrywany na przełomie 2016 i 2017 jako 25. sezon rozgrywek mistrzostw Kazachstanu w hokeju na lodzie.
Sezon zasadniczy.
Runda zasadnicza trwał od 6 września do 28 grudnia 2016 roku. W sezonie zasadniczym uczestniczyło 10 drużyn, które rozegrały po 54 spotkania.
Faza play-off.
Do fazy play-off awansowało osiem pierwszych drużyn z rundy zasadniczej. Ten etap trwał od marca do kwietnia 2017 roku. Rywalizacja w ćwierćfinałach, półfinałach i finale toczyła się do czterech meczów wygranych, zaś rywalizacja o trzecie miejsce do trzech zwycięskich spotkań.
Nagrody.
Po zakończeniu sezonu władze ligi przyznały nagrody indywidualne dla zawodników:

</doc>
<doc id="3949140" url="https://pl.wikipedia.org/wiki?curid=3949140" title="Mistrzostwa Świata Juniorów w Łyżwiarstwie Szybkim 2017">
Mistrzostwa Świata Juniorów w Łyżwiarstwie Szybkim 2017

46. Mistrzostwa świata juniorów w łyżwiarstwie szybkim 2017 – zawody sportowe, które odbyły się w dniach 17 - 19 lutego w Helsinkach. Były to piąte w historii mistrzostwa świata, które zostały rozegrane w Finlandii. Wcześniej czterokrotnym gospodarzem imprezy tej rangi było fińskie miasto Seinäjoki. Zawody odbyły się na torze Oulunkylä Ice Rink.

</doc>
<doc id="3949144" url="https://pl.wikipedia.org/wiki?curid=3949144" title="Wielki Kanclerz Republiki">
Wielki Kanclerz Republiki



</doc>
<doc id="3949148" url="https://pl.wikipedia.org/wiki?curid=3949148" title="Partia Republikańska (USA)">
Partia Republikańska (USA)



</doc>
<doc id="3949150" url="https://pl.wikipedia.org/wiki?curid=3949150" title="Partia Demokratyczna (USA)">
Partia Demokratyczna (USA)



</doc>
<doc id="3949152" url="https://pl.wikipedia.org/wiki?curid=3949152" title="March. An Ode">
March. An Ode

March. An Ode – poemat angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór składa się z siedmiu części. Został napisany przy użyciu bardzo długich wersów:
Poemat zawiera bardzo wiele przykładów aliteracji, która była ulubionym środkiem instrumentacji głoskowej poety: "And now that the rage of thy rapture is satiate with revel and ravin and spoil of the snow".

</doc>
<doc id="3949154" url="https://pl.wikipedia.org/wiki?curid=3949154" title="Budynek Admiralicji w Valletcie">
Budynek Admiralicji w Valletcie

Budynek Admiralicji (, ), wcześniej znany jako Casa Miari, Palazzo Don Raimondo oraz pod kilkoma innymi nazwami – pałac w Valletcie na Malcie. Oryginalnie zbudowany w latach 1569–1570, jako dwa prywatne budynki, przez Fra Jeana de Soubiran dit Arafat, rycerza Zakonu św. Jana. Budynki leasingowane były później różnym właścicielom, w tym Fra Raimondo de Sousa y Silva, który w latach 1761–1763 przebudował je na jednolitą rezydencję.
W roku 1808 Ludwik Karol Orleański, przybywszy na Maltę, zmarł w tym domu na gruźlicę. W latach 1821–1961 budynek był oficjalną rezydencją głównodowodzącego , stąd jego nazwa. Od roku 1974 do 2016 w budynku znajdowało się Narodowe Muzeum Sztuk Pięknych. Aktualnie planuje się odnowienie Admiralty House i przekształcenie go w Biuro Prokuratora Generalnego.
Historia.
Rządy Zakonu Joannitów.
Miejsce, na którym stoi Admiralty House było pierwotnie zajmowane przez dwa domy, zbudowane przez francuskiego rycerza Fra Jeana de Soubiran dit Arafat w latach 1569–1570. Posiadłość przeszła na innego członka Zakonu, François le Petit de la Guerche, a po jego śmierci w roku 1663 została zabrana przez Skarb Zakonu św. Jana. Od roku 1668 domy były wynajmowane różnym rycerzom.
W latach 1760. dwa te domy zajmowane były przez Fra Raimondo de Sousa y Silva, bogatego portugalskiego rycerza, który był Bailiffem Lessy. W latach 1761–1763 Skarb Zakonu przebudował domy do formy znanej do dzisiaj, aby polepszyć warunki zamieszkania bailiffa, i budynek zaczął być znany jako "Palazzo Don Raimondo", od imienia lokatora. Plany przebudowy są przypisywane architektowi Andrea Belli, który przeprojektował też Zajazd Kastylijski. Materiał na budynek – wapień, dostarczony był z kamieniołomu we Florianie.
De Sousa zmarł w roku 1782, w latach 1783–1785 budynek został podzielony na kilka apartamentów. Następnie znów powrócił do stanu jednej rezydencji, by ponownie być wynajętym kilku rycerzom. W czasie swej historii budynek znany był pod kilkoma nazwami, pochodzącymi od nazwisk jego mieszkańców, jak "Maison Arifat", "Casa de Guerche" oraz "Maison Fleurigny". W późnych latach XVIII i początkiem XIX wieku znany był pod nazwą "Casa Miari", od Fra Antonio Miari di Belluno, sekretarza Wielkiego Mistrza Ferdynanda von Hompesch, który mieszkał w tym domu w latach 1795–1798.
Okupacja francuska i rządy brytyjskie.
Podczas francuskiej okupacji Malty rząd zaoferował budynek biskupowi Vincenzo Labiniemu na seminarium, lecz plany te nie zostały zrealizowane z powodu maltańskiego powstania i blokady z lat 1798–1800. W tym czasie, na polecenie Napoleona, tarcza herbowa na fasadzie budynku została zniszczona.
W roku 1800, po ogłoszeniu Malty brytyjskim protektoratem, budynek został zajęty przez Cywilnego Komisarza Alexandra Balla. Następnie, od sierpnia 1802 roku do czerwca roku 1803, budynek zajmowany był przez Alexandra Macaulaya, sekretarza Cywilnego Komisarza. W roku 1808, podczas wizyty na Malcie, zatrzymali się tu Ludwik Filip, książę Orleanu i Ludwik Karol Orleański. Ten ostatni zmarł tutaj na gruźlicę 29 maja 1808 roku, i został pochowany w konkatedrze św. Jana w Valletcie.
W latach 1808–1820 budynek był zajmowany przez dowództwo armii brytyjskiej, za co nie była przekazywana żadna opłata. W roku 1821 został formalnie wynajęty dowództwu Royal Navy, jako oficjalna rezydencja głównodowodzącego brytyjskiej Floty Śródziemnomorskiej, będąc znany jako "Admiralty House". Przewinęło się przez niego wiele znamienitych osób, tak rezydentów, jak i gości, w tym Lord Mountbatten, Winston Churchill, król Jerzy V oraz królowa Elżbieta. Budynek został przekazany rządowi Malty w roku 1961.
Niepodległa Malta.
W późniejszym czasie budynek został odnowiony. 7 maja 1974 roku premier Agatha Barbara otworzyła w nim Narodowe Muzeum Sztuk Pięknych. Obecni również byli dyrektor muzeum Francis Mallia oraz prezydent Malty Anthony Mamo. W roku 2013 zapoczątkowano plany przeniesienia muzeum z Admiralty House do Zajazdu Włoskiego. We wrześniu 2014 oficjalnie ogłoszono, że przenosiny nastąpią oraz że nowe muzeum nazwane będzie "MUŻA" (z maltańskiego akronimu "Mużew Nazzjonali tal-Arti").
Początkiem roku 2013 zrobiono plany, aby po wyprowadzeniu muzeum przenieść Ministerstwo Turystyki oraz Maltański Zarząd Turystyki do Admiralty House oraz dwóch pobliskich budynków (Casa Scaglia oraz Old Mint Street 8). W listopadzie tego roku stwierdzono, że budynki te nie są jednak odpowiednie, aby pomieścić całe ministerstwo oraz około 200 pracowników. Ministerstwo Turystyki przeniosło się na Republic Street 233, a Maltański Zarząd Turystyki do Smart City, więc aż do listopada 2013 roku nie było jasne, kto przejmie budynek po wyprowadzce muzeum.
Narodowe Muzeum Sztuk Pięknych zamknięto 2 października 2016 roku. Opracowano plany odnowy budynku i przekształcenia go w biura Prokuratora Generalnego, które aktualnie mieszczą się w części Pałacu Wielkiego Mistrza.
Admiralty House jest pomnikiem narodowym stopnia 1, i jest również umieszczony na liście National Inventory of the Cultural Property of the Maltese Islands.
Architektura.
Admiralty House jest przykładem późnej architektury barokowej, chociaż opisywany jest również jako "italiante" lub rokokowy. Budynek składa się z sal położonych dokoła centralnego dziedzińca oraz posiada dwa piętra ponad parterem oraz podpiwniczenie.
Fasada była oryginalnie udekorowana tarczami, zawierającymi herby Zakonu i Wielkiego Mistrza Manuela Pinto, lecz zostały one zniszczone podczas francuskiej okupacji 1798–1800.
W budynku znajduje się monumentalna, wolno stojąca klatka schodowa, o której mówi się, że jest jedną z najpiękniejszych na Malcie. Jej wygląd mógł być wzorowany na podobnych schodach w Zajeździe Kastylijskim w Valletcie, w Rezydencji w Würzburgu w Bawarii oraz w Pałacu Kinskich i Górnym Belwederze w Wiedniu.

</doc>
<doc id="3949161" url="https://pl.wikipedia.org/wiki?curid=3949161" title="Vegas Pro">
Vegas Pro

Vegas Pro (dawniej: Sony Vegas Pro, zapis stylizowany: VEGAS Pro) – edytor wideo do montażu nieliniowego, wyprodukowany początkowo przez firmę Sonic Foundry, potem przez japońskie studio Sony Creative Software, a od 2016 roku rozwijany przez niemieckie Magix. Najnowsza wersja programu VEGAS Pro 20 została wydana 10 sierpnia 2022 roku. Vegas Pro został także wydany w wersji Edit, 365 i Suite.
Program został wykorzystany do realizacji programu ramowego "Nightline". Program był także używany przez zwycięzców festiwali filmowych.

</doc>
<doc id="3949167" url="https://pl.wikipedia.org/wiki?curid=3949167" title="Sharren Haskel">
Sharren Haskel



</doc>
<doc id="3949171" url="https://pl.wikipedia.org/wiki?curid=3949171" title="The &quot;Chirping&quot; Crickets">
The &quot;Chirping&quot; Crickets



</doc>
<doc id="3949173" url="https://pl.wikipedia.org/wiki?curid=3949173" title="Oakley (firma)">
Oakley (firma)



</doc>
<doc id="3949174" url="https://pl.wikipedia.org/wiki?curid=3949174" title="Tajne Archiwum Państwowe Fundacji Pruskiego Dziedzictwa Kulturowego">
Tajne Archiwum Państwowe Fundacji Pruskiego Dziedzictwa Kulturowego

Tajne Archiwum Państwowe Fundacji Pruskiego Dziedzictwa Kulturowego () z siedzibą w Berlinie – instytucja zajmująca się gromadzeniem, przechowywaniem i zabezpieczaniem zbiorów pruskiego dziedzictwa kulturowego. Od roku 1963 należy do Fundacji Pruskiego Dziedzictwa Kulturowego ().
Historia.
Początki archiwum sięgają roku 1282, czasów rządów margrabiów brandenburskich. Za panowania Joachima II (XVI wiek) archiwum zostało podporządkowane kanclerzowi. W roku 1598 ustanowiono stanowisko archiwisty, na które został mianowany Erazm Langenhain. Połączył on zespoły w repozyturach, dzięki czemu archiwum zaczęło pracować autonomicznie. Podczas panowania królów Fryderyka Wilhelma I, Fryderyka II Wielkiego i Fryderyka Wilhelma II wiele dokumentacji włączano do archiwum gabinetowego. Po rozwiązaniu tajnej kancelarii dokumenty te przeszły do archiwum departamentu spraw zagranicznych. W tym czasie stanowisko szefa ministrów piastował Christian von Haugwitz. Nadał on w roku 1803 dla archiwum nazwę Tajne Archiwum Państwowe. Wtedy też włączono do niego Tajne Archiwum Ministerialne (). W połowie XIX wieku powstało archiwum centralne i obejmowało ono cały obszar państwa pruskiego. Było ono wówczas podporządkowane prezesowi ministrów. Po I wojnie światowej pod naciskiem ówczesnego premiera Otto Brauna zdecydowano się na budowę nowej siedziby. Od roku 1923 instytucja mieści się przy ulicy Archivstraße 12/14 w berlińskiej dzielnicy Dahlem.
W czasie II wojny światowej część zasobów archiwum została ewakuowana do Merseburga (pol. hist. "Międzybórz") w kraju związkowym Saksonia-Anhalt. Po wojnie nie wróciły do Berlina, a zostały w Centralnym Archiwum NRD () w Merseburgu. W berlińskiej siedzibie były dostępne tylko te zbiory które nie były wywiezione. Po zjednoczeniu Niemiec wszystkie zbiory na powrót znalazły się w Berlinie.
Udostępnianie materiałów.
Za udostępnianie materiałów z archiwum nie pobiera się opłat. Płatne są natomiast prace reprograficzne.

</doc>
<doc id="3949177" url="https://pl.wikipedia.org/wiki?curid=3949177" title="Centrum akcji">
Centrum akcji

Centrum akcji (, skrót CE) – aplikacja stanowiąca komponent najnowszych systemów Windows (Windows Phone 8.1, systemu Windows 10 i systemu Windows 10 Mobile). Zbiera informacje o wydarzeniach związanych z systemem (np. instalacja oprogramowania, błąd aplikacji) i pokazuje je w formie listy. Wprowadzona w systemie Windows Phone 8.1 w lipcu 2014 roku, stanowiła komponent Windows, gdzie została umieszczona 29 lipca 2015 roku.
Działanie, wygląd i możliwości.
Standardowy widok Centrum akcji daje dostęp do czterech podstawowych ustawień, jednak w systemie Windows 10 użytkownicy mogą rozwinąć listę wybierając bardziej szczegółowy widok. Powiadomienia są segregowane w kategorie, zależnie od aplikacji lub sytuacji, której dotyczą. By usunąć powiadomienia, należy kliknąć czarny krzyżyk. W systemach mobilnych wystarczy przesunąć palcem w prawo. W systemie Windows Phone 8.1 można użyć tej aplikacji, by zmienić podstawowe ustawienia – m.in. włączyć Bluetooth i "Tryb samolotowy". W wersji komputerowej systemu Windows, użytkownik może uzyskać dostęp do CE klikając w jego ikonkę w prawym dolnym rogu ekranu, na pasku zadań. Na konferencji Microsoft Build 2016 ogłoszono, że Cortana będzie w stanie pokazywać powiadomienia z dowolnego urządzenia z systemem Windows.

</doc>
<doc id="3949179" url="https://pl.wikipedia.org/wiki?curid=3949179" title="Tajne Archiwum Państwowe Pruskich Dóbr Kultury w Berlinie">
Tajne Archiwum Państwowe Pruskich Dóbr Kultury w Berlinie



</doc>
<doc id="3949183" url="https://pl.wikipedia.org/wiki?curid=3949183" title="Wiaczasłau Adamowicz (starszy)">
Wiaczasłau Adamowicz (starszy)

Wiaczesław Adamowicz (starszy), (ur. 1864, zm. 1939) – białoruski działacz narodowy, pułkownik Armii Imperium Rosyjskiego. Ojciec Wiaczasłaua Adamowicza (młodszego).
Życiorys.
Jego biografia jest słabo znana, często przypisuje mu się zasługi syna. W latach 1907–1914 był redaktorem wydawanej w Kownie gazety „Siewiero-Zapadnyj Telegraf”. W 1917 roku został członkiem Białoruskiej Socjalistycznej Hromady, uczestniczył też w Pierwszym Kongresie Wszechbiałoruskim w Mińsku. Działał w białoruskich strukturach wojskowych – został mianowany wiceprzewodniczącym Białoruskiej Centralnej Rady Wojskowej, a w latach 1919–1920 zatrudniony był w Białoruskiej Komisji Wojskowej. Był współzałożycielem Białoruskiej Partii Chłopskiej „Zielony Dąb”, politycznego ramienia oddziałów „zielonych” (partyzantki antysowieckiej złożonej z chłopów i dezerterów), których dowódcą był jego syn. 16 listopada 1920 roku w Mozyrzu został ogłoszony premierem tymczasowego, pro-polskiego rządu Białoruskiej Republiki Ludowej, powstałego z przekształcenia Białoruskiego Komitetu Politycznego, utworzonego przy Armii Ochotniczej generała Bułak-Bałachowicza. Później pełnił funkcję prezesa Białoruskiego Komitetu Politycznego. Finalnie wycofał się z działalności politycznej i zamieszkał w Wilnie.

</doc>
<doc id="3949185" url="https://pl.wikipedia.org/wiki?curid=3949185" title="La Cañada Flintridge">
La Cañada Flintridge

La Cañada Flintridge – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 20 246 osób. Miasto leży na wysokości 362 metrów n.p.m. i zajmuje powierzchnię 22,391 km² .
Prawa miejskie uzyskało 8 grudnia 1976.
W mieście urodził się Victor Fleming

</doc>
<doc id="3949187" url="https://pl.wikipedia.org/wiki?curid=3949187" title="Diecezja Shunqing">
Diecezja Shunqing

Diecezja Shunqing (Nanchong) (łac. "Dioecesis Scioenchimensis", chiń. 天主教顺庆教区) – rzymskokatolicka diecezja ze stolicą w Nanchong (w dzielnicy Shunqing) w prowincji Syczuan, w Chińskiej Republice Ludowej. Biskupstwo jest sufraganią archidiecezji Chongqing.
Diecezja Shunqing oficjalnie liczy 86 000 katolików, 11 księży i 11 sióstr zakonnych.
Historia.
2 sierpnia 1929 papież Pius XI brewe "Supremi Apostolatus" erygował wikariat apostolski Shunqing. Dotychczas wierni z tych terenów należeli do wikariatu apostolskiego Chengdu (obecnie diecezja Chengdu).
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Shunqing został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Shunqing liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. W latach 1963 - 2001 diecezją rządziło dwóch antybiskupów Patriotycznego Stowarzyszenia Katolików Chińskich, którzy przyjęli sakrę bez zgody papieża zaciągając na siebie ekskomunikę "latae sententiae". Kolejny wybrany biskup Joseph Chen Gong’ao postarał się o akceptację papieża, którą św. Jan Paweł II udzielił w 2002. Rząd pekiński jednak zwlekał z potwierdzeniem wyboru do 2010. Ostatecznie Chen Gong’ao przyjął święcenia biskupie 19 kwietnia 2012. Władzę jednak wymusiły, by jednym z współkonsekratorów był ekskomunikowany bp Paul Lei Shiyin.
Ordynariusze.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3949188" url="https://pl.wikipedia.org/wiki?curid=3949188" title="Diecezja Nanchong">
Diecezja Nanchong



</doc>
<doc id="3949189" url="https://pl.wikipedia.org/wiki?curid=3949189" title="La Cañada Flintridge (Kalifornia)">
La Cañada Flintridge (Kalifornia)



</doc>
<doc id="3949190" url="https://pl.wikipedia.org/wiki?curid=3949190" title="Wacław Budrewicz">
Wacław Budrewicz

Wacław Tadeusz Budrewicz (ur. 11 listopada 1895 w Brytawce, zm. wiosną 1940 w Charkowie) – podpułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 11 listopada 1895 we wsi Brytawka, w ówczesnym powiecie olhopolskim guberni podolskiej, w rodzinie Stefana i Józefy z Jasieńskich. W latach 1905–1914 uczęszczał do gimnazjum w Humaniu, w którym uzyskał maturę. Następnie ukończył sześć semestrów na Wydziale Prawnym Uniwersytetu Kijowskiego.
W 1916 został powołany do armii rosyjskiej. Jesienią tego roku, po ukończeniu Odeskiej Szkoły Wojskowej (ros. Одесское военное училище) w Odessie, został wysłany na front. Po rewolucji wstąpił do 4 Dywizji Strzelców Polskich.
Uczestnik wojny polsko-bolszewickiej w szeregach 31 pułku piechoty. 18 sierpnia 1920 na czele I batalionu wziął udział w zdobyciu Wyszkowa, w którym znajdowało się dowództwo bolszewickiej 3 Armii. 
3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 1930. lokatą w korpusie oficerów piechoty, a jego oddziałem macierzystym był nadal 31 pp. W 1923 pełnił obowiązki dowódcy I batalionu. W sierpniu następnego roku został przydzielony do Oddziału Wyszkolenia Sztabu Dowództwa Okręgu Korpusu Nr IV w Łodzi na stanowisko referenta, pozostając oficerem nadetatowym 31 pp. 1 grudnia 1924 został mianowany majorem ze starszeństwem z dniem 15 sierpnia 1924 i 241. lokatą w korpusie oficerów piechoty. Z dniem 2 stycznia 1925 został przeniesiony do Korpusu Ochrony Pogranicza i wyznaczony na stanowisko I oficera sztabu 3 Brygady Ochrony Pogranicza w Wilejce. Następnie służył jako dowódca 22 baonu granicznego w Trokach. 10 września 1927 został przeniesiony z KOP do kadry oficerów piechoty z równoczesnym przeniesieniem służbowym do Ministerstwa Skarbu. 5 listopada 1928 został przeniesiony służbowo do batalionu podchorążych rezerwy piechoty nr 9 w Berezie Kartuskiej na stanowisko dowódcy. Po ukończeniu Wyższej Szkoły Wojennej w Warszawie został przeniesiony do Dowództwa Okręgu Korpusu Nr I w Warszawie na stanowisko szefa Wydziału Ogólnego. 
W listopadzie 1933 został przeniesiony do 72 pułku piechoty w Radomiu na stanowisko dowódcy batalionu. 24 stycznia 1934 został awansowany na podpułkownika ze starszeństwem z dniem 1 stycznia 1934 i 6. lokatą w korpusie oficerów piechoty. W kwietniu 1934 roku został przeniesiony do 34 pułku piechoty w Białej Podlaskiej na stanowisko zastępcy dowódcy pułku. 18 kwietnia 1935 został przeniesiony do Dowództwa Okręgu Korpusu Nr II w Lublinie na stanowisko szefa sztabu. 10 czerwca 1938 roku objął dowództwo 34 pp i na jego czele walczył w kampanii wrześniowej 1939 roku. Ranny w bitwie w Borach Tucholskich został przetransportowany do szpitala w Brześciu, gdzie dostał się do niewoli sowieckiej. Osadzony w Starobielsku, zamordowany w Charkowie.
5 października 2007 minister obrony narodowej Aleksander Szczygło mianował go pośmiertnie na stopień pułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3949191" url="https://pl.wikipedia.org/wiki?curid=3949191" title="La Habra Heights">
La Habra Heights

La Habra Heights – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 5325 osób. Miasto leży na wysokości 225 metrów n.p.m. i zajmuje powierzchnię 15,958 km² .
Prawa miejskie uzyskało 4 grudnia 1978.

</doc>
<doc id="3949192" url="https://pl.wikipedia.org/wiki?curid=3949192" title="La Habra Heights (Kalifornia)">
La Habra Heights (Kalifornia)



</doc>
<doc id="3949193" url="https://pl.wikipedia.org/wiki?curid=3949193" title="Brandon Kozun">
Brandon Kozun

Brandon Kozun (ur. 8 marca 1990 w Los Angeles, Stany Zjednoczone) – kanadyjski hokeista, reprezentant Kanady, olimpijczyk.
Kariera.
Wychowanek Blackfoot MHA. Od 2007 do 2010 grał w czterech sezonach kanadyjskich rozgrywek juniorskich WHL w strukturze CHL. W drafcie NHL z 2009 został wybrany przez Los Angeles Kings. Następnie w kwietniu 2010 podpisał kontrakt wstępujący z tym klubem. Od 2010 do 2014 przez cztery sezony grał w jego zespole farmerskim, Manchester Monarchs w lidze AHL. W czerwcu 2013 przedłużył kontrakt z Kings o rok, jednak nie zagrał w jego barwach w NHL. W styczniu 2014 został zawodnikiem . Od tego czasu grał w jego zespole podrzędnym Toronto Marlies, w AHL. W czerwcu 2014 przedłużył kontrakt z Maple Leafs, po czym występował w jego barwach w sezonie NHL (2014/2015). W czerwcu 2015 został zawodnikiem fińskiego klubu Jokerit, w rosyjskich rozgrywkach KHL. Po sezonie KHL (2015/2016) pod koniec maja 2016 został zawodnikiem klubu SKA Sankt Petersburg, skąd kilka dni później na początku czerwca 2016 został przetransferowany do Łokomotiwu Jarosław. W trakcie fazy play-off edycji KHL (2016/2017), w połowie marca 2017 przedłużył kontrakt o rok. Od maja 2018 zawodnik Mietałłurga Magnitogorsk. Po sezonie 2019/2020 odszedł z klubu. Latem 2020 został zawodnikiem białoruskiego klubu Dynama Mińsk. Od reprezentował szwajcarski HC Ambrì-Piotta. W grudniu 2021 ponownie trafił do Łokomotiwu. W czerwcu 2022 ponownie został zakontraktowany przez Dynama Mińsk.
W barwach juniorskiej kadry Kanady uczestniczył w turnieju mistrzostw świata juniorów do lat 20 w 2010. W barwach seniorskiej reprezentacji brał udział w turniejach Deutschland Cup 2016 oraz zimowych igrzysk olimpijskich 2018.

</doc>
<doc id="3949195" url="https://pl.wikipedia.org/wiki?curid=3949195" title="Chrystus i Samarytanka (obraz Jacka Malczewskiego z 1909)">
Chrystus i Samarytanka (obraz Jacka Malczewskiego z 1909)

Chrystus i Samarytanka – obraz olejny polskiego malarza Jacka Malczewskiego z 1909 roku, należący do zbiorów Muzeum Archidiecezji Warszawskiej.
Historia i opis obrazu.
Malarz sięgał po temat aż czterokrotnie. Zdaniem historyka sztuki Wiesława Juszczaka obrazy te ukazują cztery kolejne etapy rozmowy Jezusa z kobietą z Sychar, tak jak to przekazał Jan Ewangelista w 4 rozdziale swojej ewangelii. Nie należy tych czterech obrazów Malczewskiego traktować jako cztery warianty tej samej kompozycji. "Chrystus i Samarytanka" z 1909 to malarskie przedstawienie początku rozmowy. Niewiasta usłyszała o "wodzie żywej" i jest zaciekawiona tym, co do niej mówi Rabbi z Nazaretu, siedzący na cembrowinie Studni Jakuba. Zdaniem Michała Haakego jednak, tematem obrazu jest całościowy sens spotkania Chrystusa i Samarytanki. Chrystus przemawia, spoglądając na postronnego obserwatora, co może sugerować uniwersalny charakter przesłania o "wodzie żywej". Zbawiciel ma twarz Malczewskiego. Zaś tłem dla sceny jest przydomowy ogród na krakowskim Zwierzyńcu. Dzieło znajduje się w kolekcji Muzeum Archidiecezji Warszawskiej.

</doc>
<doc id="3949200" url="https://pl.wikipedia.org/wiki?curid=3949200" title="Narzędzie Wycinanie">
Narzędzie Wycinanie

Narzędzie Wycinanie (ang. Snipping Tool) – aplikacja zawarta w systemie Windows Vista i jego nowszych wersjach. Umożliwia robienie zrzutów ekranu z wybranych lub otwartych okien, wolnej strefy lub całego ekranu. Możliwe jest też wybranie własnego (niestandardowego) obszaru do przechwycenia.
Zdjęcia ekranu lub jego fragmentów można zapisać w formatach:
Za pomocą aplikacji możliwe jest też wysłanie pliku za pomocą poczty elektronicznej. Narzędzie pozwala także na prostą edycję przechwyconego obrazu, za pomocą pędzla, ołówka,markera i gumki. Nowsze wersje programu posiadają funkcję opóźnienia (Delay), która pozwala na przechwycenie obrazu po upływie danego okresu czasu.

</doc>
<doc id="3949205" url="https://pl.wikipedia.org/wiki?curid=3949205" title="Mirosław Waluś">
Mirosław Waluś

Mirosław Waluś (ur. 1956, zm. 2017) – polski nauczyciel i samorządowiec, wieloletni burmistrz Krobi.
Życiorys.
Był absolwentem studiów matematycznych na Uniwersytecie im. Adama Mickiewicza w Poznaniu. W lipcu 1978 osiadł w Krobi i podjął pracę nauczyciela. Związany był między innymi ze szkołami podstawowymi w Sułkowicach oraz Krobi, a także Zespołem Szkoły Podstawowej i Gimnazjum w Krobi. W okresie PRL, w latach 1978–1989 był działaczem podziemnych struktur opozycyjnych jako koloporter prasy tzw. drugiego obiegu. W latach 1989–1990 był przewodniczącym Gminnego Komitetu Obywatelskiego „Solidarność” w Krobi i członkiem władz KO „Solidarność” w województwie leszczyńskim. Po transformacji systemowej w Polsce zaangażował się w pracę samorządową i 19 czerwca 1990 został wybrany burmistrzem gminy i miasta w Krobi sprawując ten urząd trzykrotnie do pierwszych bezpośrednich wyborów samorządowych w 2002, kiedy został wybrany na czwartą kadencję burmistrzem gminy i miasta w Krobi. Był również trzykrotnie wybierany radnym gminy i miasta w Krobi, zaś w latach 2006–2010 sprawował także mandat radnego powiatu gostyńskiego. W latach 2006–2012 był pełnomocnikiem powiatowym partii Prawo i Sprawiedliwość w powiecie gostyńskim. W 2016 roku został wyróżniony tytułem „Zasłużony dla Gminy Krobia”.

</doc>
<doc id="3949206" url="https://pl.wikipedia.org/wiki?curid=3949206" title="Zu Nuwas">
Zu Nuwas

Zu Nuwas (arab. ذو نواس) także Jusuf ibn Szarahbil (arab. يوسف بن شرحبيل) – ostatni władca królestwa Himjarytów w Południowej Arabii – na terenie obecnego Jemenu – panował w latach 521/522–525/527.
Imię.
Zu Nuwas znany jest po różnymi imionami – w języku syryjskim jako Masruk, greckim jako Dounaas i arabskim jako Zura Zu Nuwas. Po przejściu na judaizm przyjął imię Jusuf.
Życiorys.
Według legendy, Zu Nuwas miał być przystojnym mężczyzną adorowanym przez poprzedniego władcę, którego zabił, by uniknąć niechcianych zalotów.
Śmierć Madikariba Jafura datowana jest pomiędzy czerwcem 521 a czerwcem 522. Zu Nuwas przejął władzę w wyniku zamachu stanu i dzięki wsparciu arystokracji. Przeszedł na judaizm i przyjął imię Jusuf. Panował w latach 517–525.
Wobec postępującej chrystianizacji Półwyspu Arabskiego, Zu Nuwas zaatakował chrześcijan w Zafarze. Zabił tam 300 aksumitów i spalił ich kościół. Następnie starł się z armią pustoszącą wybrzeże Morza Czerwonego i spalił kościół w Muchawanie. W wyniku tej kampanii miało zginąć 12,5–14 tys. osób, 11 tys. ludzi i 250 tys. zwierząt zostało wziętych do niewoli.
W 523 roku armia Zu Nuwasa dowodzona przez Szarahila Jakbula Zu Jazana zajęła Nadżran, który nie uznawał jego władzy. Na przełomie czerwca i lipca Szarahil rozpoczął oblężenie miasta, które jednak się nie poddawało. Na miejsce przybył Zu Nuwas obiecując buntownikom darowanie życia jeśli poddadzą miasto bez dalszej walki. Pomimo królewskiej obietnicy, w Nadżranie doszło do pogromu, podczas którego mogło zginąć nawet 20 tys. osób, które odmówiły konwersji na judaizm. Według źródeł greckich i syryjskich do masakry doszło w listopadzie 523 roku.
W odpowiedzi Cesarstwo Bizantyńskie we współpracy z Aksum przeprowadziło ofensywę. Wieści o masakrze chrześcijan w Nadżranie doszły do cesarza bizantyjskiego Justyna I, który wysłał list do władcy Aksum – Kaleba z prośbą o interwencję i pomszczenie męczenników z Nadżranu. Według legendy na Himjarytów wyruszyło 100 tys. żołnierzy dowodzonych przez dowódcę o imieniu Abraha. Aksum zmobilizowało 60 statków, m.in. z Egiptu, Zatoki Akaba i Indii oraz zbudowało 10 kolejnych jednostek, by uderzyć na Himjarytów. Kampania rozpoczęła się po święcie Zesłania Ducha Świętego w 525 roku. Armia Zu Nuwasa została pokonana, a on sam zginął przy próbie powstrzymania lądowania wojsk najeźdźcy. Według legendy Zu Nuwas miał popełnić samobójstwo, wjeżdżając na koniu w wody Morza Czerwonego.
Data klęski Himjarytów nie jest jednoznacznie określona – pomiędzy okresem po święcie Zesłania Ducha Świętego w 525 roku a przed wrześniem 531 roku. Śmierć Zu Nuwasa położyła kres niepodległości królestwa Himjarytów, które przetrwało kolejne 50 lat pod panowaniem Aksumitów. Na tronie Himjarytów Kaleb osadził Simjafę Aszwę, który panował krótko i został obalony przez Abrahę. Król Aksum próbował usunąć Abrahę z tronu, nasyłając na niego swojego generała – Abraha pokonał go jednak w pojedynku i utrzymał władzę. Abraha, a potem jego synowie sprawowali władzę do 575 roku, kiedy to Persowie zajęli Arabię Południową.

</doc>
<doc id="3949213" url="https://pl.wikipedia.org/wiki?curid=3949213" title="In a Garden (wiersz Algernona Charlesa Swinburne’a)">
In a Garden (wiersz Algernona Charlesa Swinburne’a)

In a Garden – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór składa się z siedmiu strof czterowersowych i jest oparty na paralelizmie: 

</doc>
<doc id="3949216" url="https://pl.wikipedia.org/wiki?curid=3949216" title="Nurit Koren">
Nurit Koren

Nurit Koren (hebr.: נורית קורן, ur. 24 lutego 1960 w Jerozolimie) – izraelska prawniczka, działaczka społeczna i polityk, w latach 2015–2019 poseł do Knesetu z listy Likudu.
Życiorys.
Urodziła się 24 lutego 1960 w Jerozolimie.
Ukończyła prawo na Ono Academic College w Kirjat Ono oraz Uniwersytecie Bar-Ilana w Ramat Ganie. Ukończyła także nauki społeczne na Otwartym Uniwersytecie Izraela w Ra’anannie. Pracowała jako adwokat, należy do Izraelskiej Izby Adwokackiej.
W wyborach parlamentarnych w 2015 po raz pierwszy dostała się do izraelskiego parlamentu z listy Likudu. W dwudziestym Knesecie była zastępcą przewodniczącego parlamentu, przewodniczyła podkomisji zajmującej się reformą opieki zdrowotnej, specjalnej komisji zajmującej się sprawami zaginięć dzieci oraz zasiadała w kilku komisjach.
W kwietniu 2019 utraciła miejsce w parlamencie.
Jest mężatką, ma czworo dzieci.

</doc>
<doc id="3949217" url="https://pl.wikipedia.org/wiki?curid=3949217" title="Golpe">
Golpe

Golpe – technika gitarowa polegająca na uderzeniu palcem serdecznym w pudło rezonansowe gitary. Technika często wykorzystywana w muzyce Flamenco.

</doc>
<doc id="3949218" url="https://pl.wikipedia.org/wiki?curid=3949218" title="Borki (Brwinów)">
Borki (Brwinów)

Borki lub Wille Borki – dzielnica willowa położona pomiędzy Podkową Leśną a drogą wojewódzką 719, administracyjne należąca do Brwinowa, historycznie, społecznie i urbanistycznie silnie związana z Podkową Leśną.
Historia.
Dobra brwinowskie wraz z folwarkiem Wilhelmów (później nazywanym Podkową Leśną) należały jeszcze w początkach XIX wieku do księcia Michała Hieronima Radziwiłła, wojewody wileńskiego. W 1852 r. całość kupił Józef Wilhelm Szmidecki. W 1861 r. majątek ten sprzedał Stanisławowi Lilpopowi, który ustalił sukcesję na tym majątku dla swego nieletniego syna Stanisława Wilhelma Lilpopa. Stopniową parcelację dóbr brwinowskich rozpoczęto już na początku ostatniej ćwierci XIX w. Z roku 1876 pochodzi „Plan części dóbr Ziemskich Brwinów, w Guberni Warszawskiej, w powiecie błońskim wyłączonej spod zabezpieczenia pożyczki Towarzystwa Kredytowego Ziemskiego”. W okresie tym z dóbr brwinowskich wydzielono folwark Wilhelmów, w skład którego wchodziły również Brwinów Wille i Brwinów Borki, a także Stawisko, gdzie później zamieszkał Jarosław Iwaszkiewicz ze swoją żoną Anną z Lilpopów. Następne parcelacje na terenie dóbr Brwinów (1898 r.) objęły Letnisko Węgrzynek, przylegające od północy późniejszej kolonii Brwinów Borki. Warto podkreślić, że zarówno Stawisko jak i Borki posiadały wspólną hipotekę. Parcelacja działek w Borkach przeprowadzona przez Stanisława Wilhelma Lilpopa rozpoczęła się kilka lat wcześniej niż w Podkowie Leśnej.
9 kwietnia 1925 r. powstała spółka pod nazwą „Miasto-Ogród Podkowa Leśna, Spółka z ograniczoną odpowiedzialnością” w skład której weszli : Stanisław Lilpop jako właściciel gruntów, konsorcjum „Siła i Światło” oraz Bank Związku Spółek Zarobkowych. Spółka ta kupiła od Stanisława Lilpopa majątek pod nazwą hipoteczną „Podkowa Leśna” i rozpoczęła parcelację według planu sporządzonego przez arch. Antoniego Jawornickiego.
Do wybuchu II wojny światowej zarówno na terenie Podkowy Leśnej jak i Borek powstało wiele domów będących często domami letnimi. Ich mieszkańcami były nierzadko osoby wybitne.
Swój odrębny charakter – miasta ogrodu - Borki zachowały do dnia dzisiejszego. Mieszkańcy Borek w przeważającej części uważali się za mieszkańców Podkowy Leśnej.
Mieszkańcy Borek jako pierwsi podjęli próbę reaktywowania w 1970 r. Towarzystwa Przyjaciół Podkowy Leśnej. Siedziba Towarzystwa mieściła się w willi Natusin przy ulicy Lilpopa w Borkach. (Na pieczątce widnieje adres Podkowa Leśna wschodnia ul.Lilpopa 58 m.2).
Do ostatecznego oddzielenia Borek od Brwinowa przyczyniło się zbudowanie w latach 60. XX w. obwodnicy Brwinowa (droga nr 719). Nie skorygowano wtedy granicy pomiędzy Brwinowem i Podkową Leśną i nie przyłączono Borek do Podkowy Leśnej.
Mieszkańcy Borek już kilkukrotnie na przestrzeni kilkudziesięciu lat podejmowali próby przyłączenia osiedla do Podkowy Leśnej.

</doc>
<doc id="3949219" url="https://pl.wikipedia.org/wiki?curid=3949219" title="Zmiany granic miast w Polsce w 2015">
Zmiany granic miast w Polsce w 2015

Zmiany granic miast w 2015 roku – zmiany granic administracyjnych miast w Polsce, które nastąpiły 1 stycznia 2015 r. na podstawie rozporządzenia Rady Ministrów z 31 lipca 2014 r.

</doc>
<doc id="3949220" url="https://pl.wikipedia.org/wiki?curid=3949220" title="Andrzej Piechocki">
Andrzej Piechocki

Andrzej Krzysztof Piechocki (ur. 14 maja 1938 w Bydgoszczy) – polski uczony, profesor nauk biologicznych, zoolog (malakolog) i hydrobiolog, pracownik naukowo-dydaktyczny Uniwersytetu Łódzkiego (1961-2010) i Uniwersytetu Szczecińskiego (2002-2003). Od 2010 emerytowany. Wieloletni członek Komitetu Zoologii PAN. Żonaty z Grażyną z d. Rosiak, ojciec dwóch córek – Aleksandry (1977) i Marty (1985).
Życiorys.
Dzieciństwo, lata szkolne, studia.
Andrzej Piechocki jest synem dr. Jana Piechockiego, zasłużonego dla Bydgoszczy pedagoga i publicysty oraz Haliny Piechockiej z domu Kużaj, bibliotekarki. Lata wojny spędził wraz z rodzicami w okupowanej Bydgoszczy. Naukę w polskiej szkole rozpoczął w 1945 r. Uczęszczał do szkoły podstawowej przy ul. Świętojańskiej 20 w Bydgoszczy, a następnie do I Państwowego Liceum Ogólnokształcącego im. Ludwika Waryńskiego w rodzinnym mieście (1951-1955). Po zdaniu matury rozpoczął studia biologiczne na Wydziale Biologii i Nauk o Ziemi Uniwersytetu Łódzkiego, które ukończył w 1961 r.
Od wczesnych lat interesował się biologią, już jako licealista i student opublikował pierwsze notatki przyrodnicze. W 1957 r. założył Studenckie Koło Biologów UŁ i był jego pierwszym przewodniczącym. Zainteresowania przyrodnicze rozwijał w czasie spływów kajakowych i wędrówek pieszych (Brda, 1953, rzeka Krówka, 1953, Pomorze Zachodnie, 1954, Pojezierze Brodnickie 1955, 1956, Suwalszczyzna, 1956, Bieszczady 1957, Gorce i Beskid Zachodni 1958). Czynnie uprawiał też wędkarstwo.
Wykształcenie i kariera naukowa.
W ciągu całej pracy zawodowej (1961-2010) Andrzej Piechocki był zatrudniony na Uniwersytecie Łódzkim w Katedrze Zoologii Ogólnej, która w 1990 r. zmieniła nazwę na Katedrę Zoologii Bezkręgowców i Hydrobiologii. W latach 1961–1968 był asystentem, w okresie 1969-1981 adiunktem, od 1982 do 1990 r. profesorem nadzwyczajnym, od 1991 do 2008 r.,po uzyskaniu tytułu profesora, był kierownikiem katedry. W okresie 1984-1987 sprawował obowiązki wicedyrektora Instytutu Biologii Środowiskowej UŁ. Po przejściu na emeryturę był zatrudniony na ¼ etatu jako pracownik dydaktyczny (2008-2010). W latach 2002–2003 pracował także na stanowisku profesora nadzwyczajnego w Katedrze Zoologii Bezkręgowców i Limnologii Uniwersytetu Szczecińskiego pełniąc zastępczo funkcję jej kierownika.
Profesor Piechocki rozwinął współpracę naukową z szeregiem ośrodków zagranicznych, m.in. z Université Claude Bernard, Lyon I, Départment de Biologie Animale et Zoologie (wyjazdy w latach 1978, 1980, 1984); holenderskim Institute for Forestry and Nature Research. W Holandii prowadził w latach 1996–1997 warsztaty szkoleniowe dla hydrobiologów „Morphology and Ecology of Freshwater Molluscs”. Współdziałał z instytucjami niemieckimi: Limnologische Flußstation des Max-Planck-Instituts f. Limnologie, Schlitz (1982); Natur-Museum und Forschungs-Institut Senckenberg, Frankfurt a. M. (1985, 1986, 1992). Był zaproszony na University of Wolverhampton jako profesor wizytujący (1994).
Organizował i uczestniczył w ekspedycjach naukowych UŁ. Były to: wyprawa zoologiczna nad Adriatyk (Jugosławia, wrzesień 1970); ekspedycja biologiczno-geograficzna UŁ na Saharę i do Afryki Zachodniej (październik 1974 – kwiecień 75, kierownik naukowy); ekspedycja zoologiczna do Konga (kwiecień – grudzień 1988, kierownik wyprawy).
Uczestniczył w licznych krajowych, europejskich i światowych zjazdach naukowych. Wśród imprez międzynarodowych były to głównie kongresy malakologiczne oraz sympozja związane z realizacją projektu „"Fauna Europaea"”: Perpignan (Francja, 1980), Baja (Węgry, 1982), Budapeszt (Węgry, 1983), Edinburgh (Szkocja, 1986), Tübingen (Niemcy, 1989), Siena (Włochy, 1992), Vigo (Hiszpania, 1995), Hof (Niemcy, 2000), Wiedeń (Austria, 2001), Bratysława (Słowacja, 2002), Smolenice (Słowacja) (2004), Paryż (Francja, 2004), Ryga (Łotwa, 2006), Antwerpia (Belgia, 2007), Ponta Delgada (Portugalia, 2008).
Problematyka badawcza.
Główne zainteresowania naukowe prof. Piechockiego koncentrują się wokół systematyki, morfologii, biologii i ekologii europejskich mięczaków słodkowodnych – małży (Bivalvia) i ślimaków (Gastropoda) oraz mięczaków polskiego Bałtyku. Kluczowym efektem badań w tym zakresie jest książka pt. „"Guide to Freshwater and Marine Mollusca of Poland"”, opublikowana w 2016 r. wspólnie z dr Brygidą Wawrzyniak-Wydrowską.
Autor prowadził również badania trzeciorzędowych (miocen) i czwartorzędowych mięczaków Polski. Praca nad mioceńskimi mięczakami wodnymi Bełchatowa zaowocowała m.in. opisem nowych dla nauki rodzajów i gatunków. Na podstawie materiałów zebranych w okolicy Kunowa, na obrzeżeniu Gór Świętokrzyskich, A. Piechocki zdołał odtworzyć historię malakofauny i klimatu od schyłku Würmu po okres współczesny. Mięczaki słodkowodne pochodzące z afrykańskich ekspedycji A. Piechockiego wzbogaciły wiedzę o rozmieszczeniu, budowie i ekologii małży z rodziny "Sphaeriidae" tropikalnej Afryki i posłużyły do wyjaśnienia mechanizmu ewolucji ślimaków z rodziny "Thiaridae" jeziora Malawi i basenu Konga.
Badania hydrobiologiczne prowadzone pod kierunkiem prof. Piechockiego dotyczyły głównie środowisk rzecznych. Obejmowały one m.in. dorzecza Pilicy, Grabi i Rawki, cieki Gór Świętokrzyskich, Roztocza i Kampinoskiego Parku Narodowego oraz rzeki i jeziora Borów Tucholskich. W latach 1992–2000 badania prowadzono we współpracy z hydrobiologami holenderskimi z Institute for Forestry and Nature Research (Alterra), Wageningen. Efektem ich było m.in. odkrycie nowych dla nauki i nowych dla Polski gatunków muchówek, poznanie składu gatunkowego, liczebności i ekologii wielu grup bezkręgowców zasiedlających rzeki, potoki i zbiorniki teras zalewowych, m.in. Hirudinea, Oligochaeta, Cladocera, Gastropoda, Bivalvia, Plecoptera, Odonata, Diptera, Ephemeroptera, Heteroptera. Badania te znacznie przyczyniły się do wzbogacenia wiedzy o rozmieszczeniu fauny bezkręgowców w Polsce. Na terenie Łodzi, Gór Świętokrzyskich i Roztocza prof. Piechocki prowadził badania nad występowaniem ślimaków lądowych. Interesujące efekty jego pracy zawiera monografia poświęcona współczesnym i subfosylnym mięczakom Gór Świętokrzyskich, będąca rozprawą habilitacyjną autora.
Dorobek naukowy.
Dorobek Andrzeja Piechockiego (lata 1955–2016) obejmuje ponad 150 pozycji. Najważniejsze z nich stanowią:
Nagrody i odznaczenia.
Nagrody.
1978 – indywidualna stopnia. II; 1984 – ind. st. III;  1987 – ind. st. II; 2008 – ind. st. I;  2010 – zespołowa st. I.
1980 – indywidualna st. III;  1987 – zespołowa st. III;  1990 – ind. st. II, 1994 – zespołowa.
Twórczość literacka i artystyczna, hobby.
Andrzej Piechocki jest autorem dwóch książek beletrystycznych: „Ekspedycja” i „Ucieczka z Akademii IQ”. W latach 1963-1976 poświęcał się również twórczości artystycznej w zakresie czarno-białej fotografii. Działał w Łódzkim Towarzystwie Fotograficznym, biorąc z powodzeniem udział  w dorocznych wystawach i ogólnopolskich konkursach fotograficznych. Jest zamiłowanym kajakarzem, odbył ponad 50 spływów nizinnymi i górskimi rzekami Polski.

</doc>
<doc id="3949226" url="https://pl.wikipedia.org/wiki?curid=3949226" title="Łotr 1">
Łotr 1



</doc>
<doc id="3949229" url="https://pl.wikipedia.org/wiki?curid=3949229" title="Stanisław Penatius">
Stanisław Penatius

Stanisław Penatius (ur. w Buku, zm. 4 maja 1570 we Lwowie) – polski humanista, pedagog, pisarz i bibliofil. Rektor lwowskiej szkoły katedralnej.
Życiorys.
Pochodził z rodziny mieszczańskiej z Wielkopolski, jego ojcem był Paweł Pieniak lub Pióro. W 1558 rozpoczął studia na Uniwersytecie Krakowskim. W 1560 został bakałarzem, a w 1566 mistrzem nauk wyzwolonych. W tym samym roku objął funkcję rektora Szkoły Katedralnej we Lwowie. Kontynuował humanistyczny kierunek tej szkoły, wzbogacając jej program o naukę elementów greki i lekturę utworów łacińskich. Kładł nacisk na religijno-moralne wychowanie młodzieży. W 1566 wydał poemat dydaktyczno-religijny "Pietatis puerilis libri duo". Jego uczniami byli m.in. Jan Ursinus - filolog i przyrodnik oraz młody Szymon Szymonowic. Stanisław Penatius zapisał lwowskiej szkole znaczną część swego bogatego księgozbioru.
Zmarł 4 maja 1570 we Lwowie i został pochowany w kościele katedralnym. 

</doc>
<doc id="3949231" url="https://pl.wikipedia.org/wiki?curid=3949231" title="Zbigniew Chamski">
Zbigniew Chamski

Zbigniew Antoni Chamski (ur. 30 września 1911 w Moczydłach, zm. wiosną 1940 w Katyniu) – podporucznik kawalerii Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Był synem Adama i Reginy z Ołdakowskich. W 1932 r. przeprowadził się do Lidy. W 1933 r. po skończeniu nauki w Korpusie Kadetów nr 3 w Rawiczu i zdaniu matury wstąpił do Szkoły Podchorążych Kawalerii w Grudziądzu. Ukończył ją z dobrą 48 lokatą. Przydzielony jako dowódca plutonu do 10 pułku ułanów.
Jako oficer informacyjny 10 pułku ułanów walczył w kampanii wrześniowej. W czasie walk 4 i 12 września zostaje ranny. Dostał się we wrześniu 1939 r. w niewyjaśnionych okolicznościach do niewoli radzieckiej, osadzony w Kozielsku, zamordowany w Katyniu.

</doc>
<doc id="3949233" url="https://pl.wikipedia.org/wiki?curid=3949233" title="NǽnøĉÿbbŒrğ VbëřřĦōlökäävsŦ">
NǽnøĉÿbbŒrğ VbëřřĦōlökäävsŦ

NǽnøĉÿbbŒrğ VbëřřĦōlökäävsŦ (Nanocyborg Uberholocaust) – brytyjsko-kanadyjski duet dark ambientowy powstały w 2006 roku. Jest to jedyny znany zespół muzyczny z Antarktydy, nagrywający na Biegunie Południowym.
Historia zespołu.
Pomysł założenia zespołu pojawił się w 2006 roku podczas spotkania dwóch naukowców, badających zwyczaje antarktycznych drapieżników, a pracujących na co dzień w Antarktycznej Stacji Polarnej McMurdo na Wyspie Rossa. Mając podobne gusta muzyczne, obaj byli zamiłowanymi wielbicielami ekstremalnego metalu, a jednocześnie doświadczonymi basistami. Po pewnym czasie zaprzyjaźnili się i, wykorzystując fakt, że mieli na miejscu gitary basowe, wzmacniacz gitarowy, a także specyficzne otoczenie przyrody, postanowili nagrać kilka utworów. Jako że ich pasje obejmowały także przestrzeń kosmiczną, problemy ciemnej materii czy teorię śmierci cieplnej wszechświata, nagrania zaplanowali w klimatach drone, ambient i muzyki eksperymentalnej.
Plan nagrania płyty obejmował pożyczenie jednego z pozostających na wyposażeniu stacji przenośnych generatorów elektrycznych, zaopatrzeniu go w paliwo, ich samych w wyżywienie oraz dotarcie z całym tym sprzętem za pomocą psiego zaprzęgu do Bieguna Południowego do samego centrum Antarktydy. W tym właśnie precyzyjnie ustalonym miejscu powstały nagrania na pierwszą płytę zespołu zatytułowaną "The Ultimate Fate Of The Universe". Płyta ostatecznie zawiera 22 godziny muzyki.
W nagraniach, prócz gitar i wzmacniaczy muzycy użyli również laptopa. „Nie widziałem możliwości wyboru jakiegokolwiek innego miejsca, aby nagrać Ultimate Fate, niż biegun” wspominał później Wavanova podczas wywiadu, „na grę gitar basowych miały bardzo duży wpływ ekstremalnie niskie temperatury, czyniło to dźwięk dużo niższym i mocniejszym”. Z kolei Dark Dude komentował „również wiatr, wiatr miał ogromny wpływ na nagrania, przejmujące wycie wiatru wiejącego z prędkością 50 km/h w temperaturze -40 °C”. W istocie, wszystkie nagrania z tej płyty mają w tle statyczny dźwięk wycia wiatru. „To nie jest kwestia złej jakości nagrań z naszej strony, ale raczej odgłosy ponurego i lodowatego wiatru, który płuca Antarktyki ponuro wdychały do naszego mikrofonu. Wiatr perfekcyjnie zmieszany z mrozem i krystalicznym dźwiękiem basów stworzył to co chcieliśmy osiągnąć, najbardziej ponure tony, jakie kiedykolwiek zostały wyprodukowane przez zespół”.
Styl muzyczny.
Jak określają go sami muzycy, styl zespołu to "ambient cosmic extreme funeral drone doom metal". Utwory bywają ekstremalnie długie (nawet powyżej sześciu godzin) lub bardzo krótkie (utwór "Planck Epoch" liczy jedną sekundę) a przede wszystkim mroczne, przesiąknięte dźwiękami z horrorów. W nagraniach duży udział mają dźwięki natury, w szczególności wycie i zawodzenia wiatru na co oczywisty wpływ miały warunki w jakich powstawała część utworów. Sami artyści inspirację czerpią z dźwięków otaczających ich w tak ekstremalnym otoczeniu starając się osiągnąć maksymalnie ponury wydźwięk swoich utworów. Pojawiają się też głosy zaliczające muzyków do pionierów vaporwave.
Inne.
Zespół NǽnøĉÿbbŒrğ VbëřřĦōlökäävsŦ nie jest jedynym koncertującym w Antarktyce zespołem, w tej ekstremalnej scenerii nagrywał też w roku 2007, również składający się z naukowców polarnych zespół Nunatak, 8 grudnia 2013 roku koncert dała też na Antarktydzie Metallica, jednak jest jak dotąd jedynym zespołem nagrywającym na Biegunie Południowym. W tego typu nagraniach występuje też polski akcent – Adam Nowak, lider zespołu Raz, Dwa, Trzy w marcu 2017 roku wystąpił z koncertem w Polskiej Stacji Antarktycznej im. Henryka Arctowskiego.

</doc>
<doc id="3949234" url="https://pl.wikipedia.org/wiki?curid=3949234" title="Anna Skrzydlewska">
Anna Skrzydlewska

Anna Skrzydlewska; imię zakonne siostra Alma od Ducha Świętego (ur. 28 lipca 1930 w Poznaniu, zm. 12 marca 2017 w Laskach) – polska zakonnica rzymskokatolicka ze Zgromadzenia Sióstr Franciszkanek Służebnic Krzyża, architekt wnętrz i artysta plastyk.
Życiorys.
W czasie II wojny światowej osiadła wraz z matką w Warszawie, gdzie uczyła się w internacie w tajnej szkole u sióstr niepokalanek. Po wojnie w latach 1945–1949 uzupełniała naukę w Szymanowie, gdzie uzyskała maturę. W latach 1949–1954 studiowała na Wydziale Architektury Wnętrz w Państwowej Wyższej Szkole Sztuk Plastycznych w Poznaniu (obecnie Uniwersytet Artystyczny w Poznaniu), zaś po uzyskaniu dyplomu wstąpiła do Zgromadzenia Sióstr Franciszkanek Służebnic Krzyża i 6 stycznia 1955 została przyjęta do postulatu. Pierwsze śluby złożyła w sierpniu 1956, a profesję wieczystą 15 sierpnia 1962.
Po przekazaniu Zgromadzeniu Sióstr Franciszkanek Służebnic Krzyża w 1956 przez prymasa Stefana Wyszyńskiego poaugustiańskiego klasztoru na ul. Piwnej (przy kościele św. Marcina) na dom generalny i formacyjny zgromadzenia wyjechała wraz z grupą sióstr do Warszawy. Brała udział w odbudowie zniszczonego w trakcie powstania warszawskiego kościoła św. Marcina będąc jednocześnie autorką wystroju tegoż kościoła. Na ten okres przypadło między innymi powstanie w kościele pierwszego w Warszawie stałego ołtarza w nurcie posoborowym. W latach 1965–1988 siostra Alma przyczyniła się do projektów lub adaptacji w duchu posoborowym wszystkich zgromadzeniowych kaplic.
Od 1972 pracowała w podwarszawskich Laskach, gdzie została przełożoną Domu macierzystego pw. św. Franciszka, w tym czasie nadzorując jednocześnie trwającą do 1983 przebudowę obiektu (była autorką całego projektu przebudowy). Jednocześnie brała udział w adaptacji strychu warszawskiego klasztoru przy ul. Piwnej, budowie „Domu Nadziei” dla niewidomych kobiet w Żułowie oraz Domu pw. św. Rafała w Laskach.
W latach 1977–1983 i 1983–1989 siostra Alma piastowała funkcję przełożonej generalnej Zgromadzenia Sióstr Franciszkanek Służebnic Krzyża, będąc jednocześnie w latach 1978–1987 członkinią Konsulty Wyższych Przełożonych Żeńskich Zgromadzeń Zakonnych. W latach 1965–1975 i w 1989 zaangażowana była w prace Komisji Sztuki Sakralnej Episkopatu Polski, zaś w 1984 w prace Komisji Charytatywnej, a w 1994 w prace Komisji ds. Kultury. Zmarła 12 marca 2017 i 18 marca została pochowana na cmentarzu w Laskach koło Warszawy.

</doc>
<doc id="3949237" url="https://pl.wikipedia.org/wiki?curid=3949237" title="Wiaczesław Adamowicz (starszy)">
Wiaczesław Adamowicz (starszy)



</doc>
<doc id="3949242" url="https://pl.wikipedia.org/wiki?curid=3949242" title="Wiaczasłau Adamowicz">
Wiaczasłau Adamowicz



</doc>
<doc id="3949243" url="https://pl.wikipedia.org/wiki?curid=3949243" title="Zmiany granic miast w Polsce w 2016">
Zmiany granic miast w Polsce w 2016

Zmiany granic miast w 2016 roku – zmiany granic administracyjnych miast w Polsce, które nastąpiły 1 stycznia 2016 r. na podstawie rozporządzenia Rady Ministrów z 28 lipca 2015 r.

</doc>
<doc id="3949245" url="https://pl.wikipedia.org/wiki?curid=3949245" title="Marek Żerański">
Marek Żerański

Marek Józef Żerański (ur. 7 lipca 1977 w Warszawie) – polski aktor teatralny i filmowy.
Życiorys.
W szkole podstawowej w latach 1992–1994 współpracował z Telerankiem jako prowadzący i uczęszczał na zajęcia Ogniska Teatralnego Jana i Haliny Machulskich przy Teatrze Ochoty, gdzie grał Emila w sztuce „Emil i detektywi” w reż. Haliny Machulskiej. W liceum kontynuował naukę pantomimy w Studiu Elżbiety Pasteckiej. Uczęszczał do 21 Społecznego Liceum Ogólnokształcące im. Jerzego Grotowskiego w Warszawie. Ukończył 25 SLO im. Marzenny Okońskiej. Zadebiutował w 1992 w przygodowym serialu międzynarodowej koprodukcji Mission Top Secret jako Jan, a następnie w polsko-brytyjskim serialu Molly, jako Radek.
Debiut teatralny miał miejsce w roku 1994 w sztuce „Rosencrantz i Guildenstern nie żyją”, gdzie wystąpił w roli Alfreda. Spektakl wyreżyserował Jacek Pazdro, a wystawiony został na deskach Teatru Szwedzka 2/4 (1994).
W 2001 ukończył Akademię Teatralną w Warszawie pod opieką Wiesława Komasy i Aleksandry Górskiej. Spektakle dyplomowe – Bal manekinów w reż. W. Komasy i Płatonow w reż. A. Glińskiej. Obronił pracę magisterską na temat dekady Festiwalu Teatralnego Kontakt. W czasie studiów wystąpił w sztuce „Shopping and Fucking” w reżyserii Pawła Łysaka przygotowanym przez Towarzystwo Teatralne w Teatrze Rozmaitości w Warszawie (1999). W związku z tą premierą zagrożony relegowaniem ze studiów.
Stypendysta:
Kariera zawodowa.
Występował w warszawskich teatrach: Teatrze Szwedzka 2/4 (1994), Teatrze Wielkim Operze Narodowej (2009, 2012), Teatrze Studio (2002) oraz Teatrze Nowym (2003). W latach 2006–2011 występował w Teatrze Krypta w Szczecinie. Od 2006 jest związany ze szczecińskim Teatrem Polskim oraz od 2011 z lubelskim Teatrem Provisorium. Wystąpił w wielu serialach, m.in. Klan, Na dobre i na złe, Kryminalni itd. Współpracował przy powstawaniu pierwszej części tryptyku Ewangelie Dzieciństwa Teatru Zar przy Instytucie Grotowskiego we Wrocławiu.
Życie prywatne.
Jest żonaty z charakteryzatorką i pedagogiem Milą Wdowiak-Żerańską. Mają dwie córki.

</doc>
<doc id="3949247" url="https://pl.wikipedia.org/wiki?curid=3949247" title="James Moore">
James Moore

James Moore (ur. 26 lutego 1978 w Arklow) – irlandzki bokser, brązowy medalista amatorskich mistrzostw świata.
Kariera amatorska.
Jest brązowym medalistą mistrzostw świata w kategorii półśredniej: na mistrzostwach w 2001 roku w Belfaście pokonał kolejno Aleksandrsa Sotniksa, Dariusa Jaseviciusa, Leonarda Bundu i Firata Karagollu, natomiast w półfinale przegrał z późniejszym srebrnym medalistą Anthonym Thompsonem.
Kariera zawodowa.
Na zawodowstwo przeszedł w sierpniu 2005 roku. Przez pięć lat stoczył 20 pojedynków, z których 17 wygrał. W 2008 roku przegrał na punkty z przyszłym mistrzem świata WBA w kategorii lekkośredniej Jurijem Formanem. 5 czerwca 2010 roku, w ostatniej walce w karierze, przegrał na punkty z Polakiem Pawłem Wolakiem.

</doc>
<doc id="3949250" url="https://pl.wikipedia.org/wiki?curid=3949250" title="Witold Jakubowski">
Witold Jakubowski

Witold Julian Jakubowski (ur. w 1963) – polski pedagog, filmoznawca związany z Uniwersytetem Wrocławskim.
Życiorys.
Pochodzi z Oławy, gdzie ukończył Liceum Ogólnokształcące im Jana III Sobieskiego. Studia pedagogiczne ukończył w Uniwersytecie Wrocławskim z wyróżnieniem w 1989 roku. Po obronie pracy magisterskiej został zatrudniony na stanowisku asystenta w Zakładzie Pedagogiki Dorosłych w Instytucie Pedagogiki. Rozprawę doktorską "Człowiek i lęk w sztuce filmowej. Roman Polański, Ingmar Bergman – dwa ujęcia tematu", obronił w 1994 roku na Wydziale Filologicznym Uniwersytetu Wrocławskiego i rok później został zatrudniony na stanowisku adiunkta w Instytucie Pedagogiki na Wydziale Nauk Historycznych i Pedagogicznych. W roku 2007 uzyskał stopień doktora habilitowanego nauk humanistycznych w zakresie pedagogiki (o specjalności pedagogika kultury i mediów) na podstawie pracy "Edukacja w świecie kultury popularnej". Od 2009 roku zatrudniony na stanowisku profesora nadzwyczajnego w Instytucie Pedagogiki Uniwersytetu Wrocławskiego, gdzie kieruje Zakładem Edukacji Dorosłych i Studiów Kulturowych.
W latach 2012–2016 zajmował stanowisko prodziekana ds. studiów stacjonarnych a w roku 2016 zostało powierzone mu stanowisko prodziekana ds. studenckich i relacji z otoczeniem Wydziału Nauk Historycznych i Pedagogicznych Uniwersytetu Wrocławskiego. Obowiązki prodziekana pełnił do roku 2020.
Jest członkiem Wrocławskiego Towarzystwa Naukowego, wchodzi w skład Rady Naukowej pisma "Kultura – Społeczeństwo – Edukacja."
Jego badania mieszczą się na pograniczu kulturoznawstwa i pedagogiki. Szczególnie interesują go związki kultury i edukacji, a zwłaszcza edukacyjny potencjał kultury popularnej. Jest autorem książek, artykułów publikowanych w czasopismach naukowych, rozdziałów w pracach zbiorowych oraz recenzji.

</doc>
<doc id="3949261" url="https://pl.wikipedia.org/wiki?curid=3949261" title="Thage G. Peterson">
Thage G. Peterson

Thage Edvin Gerhard Peterson (ur. 24 września 1933 w Växjö) – szwedzki polityk, działacz Szwedzkiej Socjaldemokratycznej Partii Robotniczej, poseł do Riksdagu i jego przewodniczący w latach 1988–1991, minister w różnych resortach w okresie rządów socjaldemokratów.
Życiorys.
Z wykształcenia pracownik społeczny, studiował w Lund. Pracował w administracji lokalnej, następnie w zrzeszeniu domów ludowych FHR. W latach 1967–1971 był dyrektorem generalnym tej organizacji. Zaangażował się w działalność polityczną w ramach Szwedzkiej Socjaldemokratycznej Partii Robotniczej, od 1964 do 1967 pełnił funkcję sekretarza generalnego jej organizacji młodzieżowej SSU. Działał również w samorządzie gminy Nacka.
Między 1971 a 1998 sprawował mandat posła do Riksdagu. W latach 1988–1991 był przewodniczącym szwedzkiego parlamentu. Wchodził w skład socjaldemokratycznych rządów, którymi kierowali Olof Palme, Ingvar Carlsson i Göran Persson. Pełnił funkcję ministra bez teki w biurze premiera (1975–1976, 1997–1998), ministra przemysłu (1982–1988), ministra sprawiedliwości (1988) oraz ministra obrony (1994–1997). Działalność polityczną zakończył w 1998.

</doc>
<doc id="3949263" url="https://pl.wikipedia.org/wiki?curid=3949263" title="Juliusz Chmielowski">
Juliusz Chmielowski

Juliusz Chmielowski (ur. 8 listopada 1901 w Dubowce, zm. 9–11 kwietnia 1940 w Katyniu) – rotmistrz Wojska Polskiego, kawaler Orderu Virtuti Militari.
Życiorys.
Urodził się 8 listopada 1901 w Dubowce, w ówczesnym powiecie carycyńskim guberni saratowskiej, w rodzinie Wacława i Julii z Łowienieckich. Maturę zdał w Toruniu. Stopień magistra praw uzyskał na Uniwersytecie Poznańskim.
Od 1918 wstąpił do 4 Dywizji gen. Żeligowskiego. Wzięty do niewoli ucieka i wraca do kraju. W 1919 wstąpił do 3 pułku ułanów. Od 18 listopada 1919 do 1 marca 1920 był uczniem klasy 23. „Jazdy” Szkoły Podchorążych Piechoty w Warszawie. Po ukończeniu kursu ogólnego odbył miesięczny kurs kawaleryjski przy Centralnej Szkole Podoficerów Jazdy w Przemyślu. W wojnie polsko-bolszewickiej walczy w szeregach 18 pułku ułanów. 2 października 1920 został ranny w czasie szarży na umocnione pozycje bolszewików pod Miechowicami. 25 listopada 1920 został mianowany z dniem 1 września 1920 podporucznikiem w kawalerii.
Po wojnie 1920 pozostał w służbie czynnej w 18 puł. w Grudziądzu. 3 maja 1922 został zweryfikowany w stopniu podporucznika ze starszeństwem z 1 marca 1920 i 138. lokatą w korpusie oficerów jazdy (od 1924 – kawalerii). W grudniu 1926 został przeniesiony do 8 pułku ułanów w Krakowie i przydzielony do 5 szwadronu samochodów pancernych na stanowisko młodszego oficera. 2 kwietnia 1929 został mianowany rotmistrzem ze starszeństwem z 1 stycznia 1929 i 33. lokatą w korpusie oficerów kawalerii. Z dniem 31 sierpnia 1929 został przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Toruń. Posiadał przydział do Oficerskiej Kadry Okręgowej Nr VIII. Był wówczas „przewidziany do użycia w czasie wojny”.
Pracował w Pomorskim Urzędzie Wojewódzkim, a następnie w Szefostwie Intendentury Dowództwa Okręgu Korpusu Nr VIII jako urzędnik administracji wojskowej.
W czasie kampanii wrześniowej 1939 dostał się do sowieckiej niewoli. Przebywał w obozie w Kozielsku. Między 7 a 9 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 9 a 11 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
11 czerwca 1927 ożenił się z Janiną Elżbietą z Oswałdowskich.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3949268" url="https://pl.wikipedia.org/wiki?curid=3949268" title="Zmiany granic miast w Polsce w 2017">
Zmiany granic miast w Polsce w 2017

Zmiany granic miast w 2017 roku – zmiany granic administracyjnych miast w Polsce, które nastąpiły 1 stycznia 2017 r. na podstawie rozporządzenia Rady Ministrów z 19 lipca 2016 r.

</doc>
<doc id="3949269" url="https://pl.wikipedia.org/wiki?curid=3949269" title="MacLeod Andrews">
MacLeod Andrews

MacLeod Andrews (ur. w Louisville) – amerykański aktor i producent filmowy.
Życiorys.
Urodził i wychowywał się w Louisville w stanie Kentucky.
Jest członkiem przedsiębiorstwa Rising Phoenix Rep Theater Company. Występował w sztukach off-broadwayowskich. Udziela głosu jako narrator audiobooków. Jako aktor filmowy debiutował rolą w krótkometrażowym dramacie "Tuesday Morning" (2007) w reżyserii Brian Siegele'a. W thrillerze science-fiction "Found in Time" (2012) odegrał pierwszoplanową rolę Chrisa, mężczyzny obdarzonego postrzeganiem pozazmysłowym. Perry Blackshear obsadził go w swoim debiucie reżyserskim, "They Look Like People" (2015), stanowiącym miks horroru, dramatu i dreszczowca psychologicznego. Ponadto Andrews był jednym z koproducentów obrazu. Występ w tym filmie oraz współrealizacja projektu przyniosły Andrewsowi sześć nagród.
Od 2011 roku mieszka w Los Angeles.

</doc>
<doc id="3949271" url="https://pl.wikipedia.org/wiki?curid=3949271" title="The Commonweal (wiersz)">
The Commonweal (wiersz)

The Commonweal – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór został napisany z okazji jubileuszu królowej Wiktorii. Składa się z pięćdziesięciu numerowanych strof pięciowersowych.

</doc>
<doc id="3949273" url="https://pl.wikipedia.org/wiki?curid=3949273" title="Nexus 2">
Nexus 2

Nexus 2 – wtyczka sound module, która została wydana w 2008 roku. Powstały dwa warianty wtyczki: Starter i Complete na Microsoft Windows i macOS. Ostatnią wersją wtyczki jest 2.7.4, która została wydana 1 grudnia 2016 roku.
Na interfejs programu składa się biblioteka, arpeggiator, trancegate, mikser i FX oraz modulator. Wersja Starter zawiera dziesięć rozszerzeń (2250 ustawień) biblioteki, a każdego roku, podczas świątecznej wyprzedaży organizowanej przez wydawcę dodawane jest jedno rozszerzenie. Do wtyczki zostało wydanych wiele rozszerzeń dla różnych gatunków muzycznych. Wersja Complete zawiera 105 rozszerzeń (12 500 ustawień).
Wspiera formaty wtyczek Virtual Studio Technology, Audio Units i AXX. Współpracuje z cyfrowymi stacjami roboczymi takimi jak: Ableton Live, Cubase, FL Studio, Logic Pro, Logic Studio, Pro Tools i Sonar 6.
Wtyczka została zrecenzowana przez takich muzyków jak i zespoły takie jak: Afrojack, Steve Aoki, Axwell, Armin van Buuren, Darude, David Guetta, Headhunterz, Jean-Michel Jarre, Manian, Marshmello, Scooter, The Crystal Method. Część z nich używa również wtyczki w swoich produkcjach.

</doc>
<doc id="3949274" url="https://pl.wikipedia.org/wiki?curid=3949274" title="Stanisław Mazur (1925–2017)">
Stanisław Mazur (1925–2017)

Stanisław Mazur (ur. 26 kwietnia 1925 w Biłgoraju, zm. 16 marca 2017) – polski żołnierz podziemia niepodległościowego w czasie II wojny światowej oraz powojenny działacz kombatancki.
Życiorys.
W październiku 1942 został wprowadzony w szeregi Armii Krajowej przez Ryszarda Radeja, ps. "Waligóra". Początkowo był łącznikiem między Komendą Obwodową i innymi jednostkami w terenie dostarczając pocztę między innymi do rejonów AK w Krzeszowie, Frampolu, Tarnogrodzie oraz meldunki i leki ze szpitala w Biłgoraju. Z czasem pracę łącznika zaczął łączyć z działalnością wywiadowczą. 24 września 1943 brał udział w akcji odbicia więźniów z więzienia w Biłgoraju. W sierpniu 1944 został aresztowany przez NKWD, ale zdołał zbiec. 29 listopada 1944 został aresztowany przez funkcjonariuszy UB, a następnie 28 stycznia 1945 uwolniony przez oddział Konrada Bartoszewskiego ps. "Wir". 
Po zakończeniu działań wojennych odbył służbę wojskową w Samodzielnym Pułku Łączności w Zgierzu, a następnie w Centralnych Warsztatach Łączności w Pruszkowie. Po powrocie do rodzinnego Biłgoraja podjął pracę w elektrowni miejskiej, przechodząc na emeryturę w 1982. W 1999 został członkiem Światowego Związku Żołnierzy Armii Krajowej, zaś od 2003 piastował funkcję prezesa Koła Rejonowego ŚZŻAK w Biłgoraju. W 2015 został mianowany majorem.

</doc>
<doc id="3949284" url="https://pl.wikipedia.org/wiki?curid=3949284" title="Lista odcinków serialu Hap i Leonard">
Lista odcinków serialu Hap i Leonard

Poniżej znajduje się lista odcinków serialu telewizyjnego Hap i Leonard – emitowanego przez amerykańską stację kablową Sundance Channel od 2 marca 2016 roku do 11 kwietnia 2018 roku. Powstały trzy serię, które łącznie składają się z 18 odcinków. W Polsce serial jest emitowany od 1 września 2016 roku przez stację AMC
Sezon 1 (2016).
Seria oparta na powieści "The Two-Bear Mambo" Joe R. Lansdalesa.
Sezon 2 (2017).
Seria oparta na powieści „Mucho Mojo” Joe R. Lansdale
Sezon 3 (2018).
Seria oparta na powieści "The Two-Bear Mambo"

</doc>
<doc id="3949286" url="https://pl.wikipedia.org/wiki?curid=3949286" title="Stanisław Mazur (1925-2017)">
Stanisław Mazur (1925-2017)



</doc>
<doc id="3949291" url="https://pl.wikipedia.org/wiki?curid=3949291" title="Rayhon">
Rayhon

Rayhon (cyr. Райҳон; ur. 16 września 1978 w Taszkencie) – uzbecka piosenkarka i aktorka filmowa, uhonorowana tytułem Zasłużonej Artystki Republiki Uzbekistan. Zyskała popularność w Uzbekistanie w 2002 roku piosenką „Baxtli boʻlaman”. Ukończyła taszkiencki Instytut Języków Obcych. Jej matka Tamara Szakirowa była aktorką. 2011 roku „Look-TM” umieścił Rayhon na pierwszym miejscu listy najpiękniejszych kobiet uzbeckego show-biznesu. W wywiadzie, udzielonym gazecie „Hordyq” (), piosenkarka powiedziała, że nie poprawia urody:
Po raz pierwszy Rayhon wyszła za mąż w 2012 roku. Jej mężem został aktor Yigitali Mamajonov. Z tego małżeństwa Rayhon ma dwóch synów: Isloma i Imrona. Związek rozpadł się po dwóch latach. Na końcu 2016 roku poślubiła prezentera telewizyjnego Farhoda Alimova.

</doc>
<doc id="3949293" url="https://pl.wikipedia.org/wiki?curid=3949293" title="Vidmantas Brazys">
Vidmantas Brazys

Vidmantas Brazys (ur. 1946, zm. 17 marca 2017) – litewski działacz samorządowy, wieloletni mer Mariampola.
Życiorys.
Był członkiem Litewskiej Partii Socjaldemokratycznej (LSDP). W latach 2000–2007 i 2008–2017 był merem Mariampola, zaś na przełomie lat 2007–2008 wicemerem tegoż miasta. Zmarł po ciężkiej chorobie 17 marca 2017 i został pochowany w cmentarzu wiejskim we wsi Ožkasvilis.

</doc>
<doc id="3949295" url="https://pl.wikipedia.org/wiki?curid=3949295" title="Gwiazdy zmienne typu RS Canum Venaticorum">
Gwiazdy zmienne typu RS Canum Venaticorum



</doc>
<doc id="3949299" url="https://pl.wikipedia.org/wiki?curid=3949299" title="To Sir Richard F. Burton">
To Sir Richard F. Burton

To Sir Richard F. Burton – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest poświęcony Richardowi Francisowi Burtonowi, angielskiemu orientaliście i tłumaczowi, który jako jeden z pierwszych Europejczyków dotarł do Mekki i Medyny, świętych arabskich miast zamkniętych dla chrześcijan i zdał dokładną relacje z podróży w książce "Pilgrimage to El-Medinah and Mecca" (1855–56). Uczony ten przetłumaczył również i wydał pełną, nieocenzurowaną edycję "Opowieści tysiąca i jednej nocy". Sonet jest napisany pentametrem jambicznym i rymuje się abba abba ccd cdd.
W sonecie Swinburne używa aliteracji, czyli współbrzmienia początkowego: "Westward the sun sinks, grave and glad; but far"; "The sundawn breaks the barren twilight's bar".

</doc>
<doc id="3949300" url="https://pl.wikipedia.org/wiki?curid=3949300" title="Toqto'a">
Toqto'a

Toqto'a (mong. ᠲᠣᠭᠲᠠᠭᠠᠬᠤ "Toqtogha"; cyr. Тогтох; ; ur. 1314, zm. 1356), nazywany także "Wielkim Historykiem Tuotuo" – oficjalny historyk dynastii Yuan i wysoki rangą minister na cesarskim dworze. Nie udało mu się z powodu wygnania przeprowadzić reform w kraju i przez to powstrzymać wybuch powstania narodowego przeciw dynastii. Wraz z jego banicją i morderstwem dynastia straciła ostatnią szansę na zachowanie władzy w Chinach.
Życiorys.
Toqto'a urodził się w arystokratycznej rodzinie Majarday (Chuan), członków plemienia Merkitów. Jego wuj, Bayan, był wielkim kanclerzem za panowania cesarza Huizonga (1333- 1370). Młody Toqto'a odebrał konfucjańskie wykształcenie. Wkrótce, około 1340 r., rozpoczął wraz z ojcem spisek przeciwko umacniającemu się Bayanowi i w czasie, gdy udał się na polowanie, poplecznicy Toqto'a zamknęli bramy pałacu, a następnie aresztowali i wygnali Bayana. Jego bratanek wkrótce go zastąpił na stanowisku wielkiego kanclerza.
Toqto'a był też autorem historii dynastii - Liao, Jin i Song. Współcześni mu uczeni zarzucali, że przedstawienie dynastii Liao jako pełnoprawnej dynastii cesarskiej jest niewłaściwe z racji ich barbarzyńskiego pochodzenia. Z tego też powodu historyk nie mógł ukończyć dzieł przed 1343 rokiem, lecz ostatecznie uznał wszystkie trzy dynastie jako legalnie panujące w Chinach.
W 1344 r. Toqto'a zaproponował zmianę biegu rzeki Yongding, by ułatwić transport rzeczny do stolicy, lecz wskutek ogromnego sprzeciwu ustąpił i udał się do prowincji Gansu, gdzie przebywał też jego ojciec.
W wyniku wylewu Huang He i Huai He na granicach chińsko-tybetańskich, w południowych Chinach i Mandżurii wybuchły zamieszki. Rozwój piractwa zahamował swobodny transport południowochińskiego ziarna do stolicy, Dadu. Wszystkie te problemy sprawiły, że następca Toqto'a, Berke-Buqa, nie mógł wskutek swej słabości poradzić sobie z kryzysem państwa, co spowodowało, że w 1349 r. Wielki Historyk Tuo Tuo ponownie został wielkim kanclerzem. Próba zniszczenia piractwa zimą z 1350 na 1351 r. i schwytania Fanga Guozhenga, nie powiodła się, ale Toqto'a ze wsparciem cesarza nakazał zmienić bieg Rzeki Żółtej do południowego jej kanału, by naprawić Wielki Kanał. W kwietniu 1351 r. rozpoczął swój wielki projekt, zatrudniając 150 000 robotników, 20 000 żołnierzy i wykorzystał 1,845,636 mln yastuqów w papierowej walucie. Gdy w 1351 r. wybuchło Powstanie Czerwonych Turbanów, inspirowane głównie przez buddyjską sektę Białego Lotosu, początkowo próby jego stłumienia przynosiły klęskę. Toqto'a wysłał przeciw powstańcom wojska złożone głównie z Chińczyków i przez 6 dni oblegał miasto Xuzhou, które zajął 23 października 1352 r. Oddziały chińskie, mongolskie i mniejszości Miao stłumiły powstanie i zimą z 1353 na 1354 r. powstanie wygasło. Lokalny watażka i przemytnik soli Zhang Shicheng, ogłoszony królem "Wielkiego Zhou" wciąż blokował Wielki Kanał w Gaoyou i wywołało to głód w Dadu. Wielki kanclerz zaproponował kolejny już, wielki plan gospodarczy, zakładający tym razem rozpoczęcie zagospodarowywania terenów w centrum prowincji Hebei pod uprawę ryżu. W tym celu miano sprowadzić 2000 południowochińskich rolników i wydać 5 mln w walucie, wciąż montując kolejną armię do opanowania Gaoyou i odblokowania Wielkiego Kanału. Nie powiodło się to jednak w wyniku oskarżenia o korupcję przez następcę tronu, Ayushiridary, syna Huizonga i Cesarzowej Gi (mong. Öljei Khutugh) w 1354 r. Cesarz, pozostający pod wpływem żony, zdymisjonował go więc, mimo że oblężenie Gaoyu wydawało się bliskie powodzenia. Pomimo lojalności swych żołnierzy, Toqto'a nakazał im szanować nowego dowódcę, który zamienił wielkiego kanclerza na swym stanowisku. Wielu wojowników opuściło jednak szeregi armii cesarskiej pozostającej na rozkazach nowego kanclerza, niektórzy dołączyli do rebeliantów. Toqto'a udał się na wygnanie do prowincji Yunnan, lecz to nie wystarczyło Hamie z Qangli, na którego zlecenie mordercy otruli wielkiego wodza i historyka 10 stycznia 1356 r.
Kultura masowa.
Rolę Toqto'a odtworzył chiński aktor Tu Men w serialu "Founding Emperor of Ming Dynasty (Cesarz, który założył dynastię Ming)" z 2006 r.
Rolę Toqto'a (jako Tal Tal) odtworzył południowokoreański aktor Kim Ji-han w koreańskim dramacie "Cesarzowa Ki" (2013- 2014).

</doc>
<doc id="3949301" url="https://pl.wikipedia.org/wiki?curid=3949301" title="Novation Digital Music Systems">
Novation Digital Music Systems



</doc>
<doc id="3949302" url="https://pl.wikipedia.org/wiki?curid=3949302" title="Novation Digital Music Systems Ltd.">
Novation Digital Music Systems Ltd.



</doc>
<doc id="3949310" url="https://pl.wikipedia.org/wiki?curid=3949310" title="Imigranci włoscy w USA">
Imigranci włoscy w USA



</doc>
<doc id="3949313" url="https://pl.wikipedia.org/wiki?curid=3949313" title="Zwojek">
Zwojek

Zwojek ("Barbula" Hedw.) – rodzaj mchów należący do rodziny płoniwowatych ("Pottiaceae" Schimp.). Przedstawiciele tego rodzaju występują na całym świecie w strefach klimatu umiarkowanego.
Systematyka i nazewnictwo.
Nazwa naukowa rodzaju "Barbula" pochodzi od łacińskich słów "barba", czyli „zarost, broda” oraz zdrobnienia "ula" oznaczającego „niewielki”.
Według "The Plant List" rodzaj "Barbula" liczy 451 akceptowanych nazwy gatunków, dla których istnieje 149 synonimów.
Wykaz gatunków:

</doc>
<doc id="3949314" url="https://pl.wikipedia.org/wiki?curid=3949314" title="Barbula">
Barbula



</doc>
<doc id="3949318" url="https://pl.wikipedia.org/wiki?curid=3949318" title="Królowe Dzikiego Zachodu">
Królowe Dzikiego Zachodu

Królowe Dzikiego Zachodu (fr. "Les pétroleuses") – francuski western komediowy z 1971 w reżyserii Christiana-Jaque’a. Główne role zagrały: Claudia Cardinale i Brigitte Bardot.
Zdjęcia do filmu powstały w Tabernas w Hiszpanii.
Zarys fabuły.
Stan Nowy Meksyk, rok 1880. W okolicach francuskojęzycznego miasteczka Bougival Junction działa banda niejakiego Frenchie Kinga. W rzeczywistości pod pseudonimem tym ukrywa się piękna Louise, która wraz z czterema siostrami: Mżawką, Caroline, Elisabeth i Virginie dokonuje zuchwałych napadów rabunkowych. Pewnego dnia w jej ręce wpada prawo własności pewnego rancza na którego terenie znajdują się, jak się okaże złoża ropy naftowej. Chęć przejęcia cennej posiadłości ma też Marie Sarrazin, która nieopodal prowadzi farmę wraz z czterema braćmi: Lukiem, Markiem, Matthieu i Jeanem. Obie panie rozpoczynają zaciętą walkę o przejęcie złóż ropy.

</doc>
<doc id="3949320" url="https://pl.wikipedia.org/wiki?curid=3949320" title="Grzegorz Rudkiewicz">
Grzegorz Rudkiewicz

Grzegorz Rudkiewicz (ur. 14 maja 1947 w Poznaniu, zm. 4 marca 2017) – polski żeglarz oraz działacz i zawodnik kręglarstwa klasycznego.
Życiorys.
Z zawodu był kreślarzem-pomocą techniczną. Na początku lat 60. XX wieku jako załogant uprawiał żeglarstwo regatowe w klasie „Cadet” reprezentując Polskę w regatach międzynarodowych w Belgii i Wielkiej Brytanii. Był zawodnikiem Międzyszkolnego Żeglarskiego Klubu Sportowego „Viking”. W 1968 wstąpił do Sekcji Kręglarskiej „Czarna Kula” w Poznaniu i w latach 70. XX wieku należał do czołowych zawodników kręglarstwa klasycznego w Polsce. W 1971 uplasował się na trzecim miejscu Mistrzostw Indywidualnych Poznańskiego Związku Kręglarzy, a z drużyną „Czarnej Kuli” zdobył mistrzostwo Poznańskiej Ligi Asfaltowej. W 1972 został klubowym mistrzem „Czarnej Kuli”, zaś na Indywidualnych Mistrzostwach Wielkopolski uplasował się na szóstej pozycji. W 1973 z drużyną „Czarnej Kuli” zajął trzecie miejsce w mistrzostwach Poznańskiej Ligi Asfaltowej. W 1974 zdobył tytuł Mistrza Wielkopolski oraz II Wicemistrza Polski. W 1975 wraz z drużyną „Czarnej Kuli” zdobył tytuł Wicemistrza Polski, a w 1976 tytuł II Wicemistrza Polski oraz tytuł mistrzowski Poznańskiej Ligi Asfaltowej.
Rudkiewicz był również reprezentantem Poznańskiego Związku Kręglarzy podczas turniejów międzynarodowych w Brnie, Chociebużu oraz w Berlinie. Karierę zawodniczą zakończył w 1976. Był sędzią kręglarskim w klasie mistrzowskiej. W latach 1970–1973 piastował funkcję zastępcy sekretarza Poznańskiego Związku Kręglarzy. Pogrzeb odbył się w Poznaniu w dniu 9 marca 2017 na cmentarzu Miłostowo.

</doc>
<doc id="3949323" url="https://pl.wikipedia.org/wiki?curid=3949323" title="Abraha (król)">
Abraha (król)

Abraha także Abraha al-Aszram (arab. أبرهة الأشرم) (zm. kilka lat przed 570) – dowódca armii aksumickiej, w połowie VI w. obalił władcę Himjarytów – Simjafę Aszwę, osadzonego na tronie przez króla Aksum Kaleba, i ogłosił się królem Himjarytów. Panował prawdopodobnie przez około trzydzieści lat od 535 do 565 roku.
Według tradycji islamskiej, Abraha zamierzał zniszczyć Al-Kabę, lecz jego armia została w cudowny sposób zatrzymana zanim doszła do Mekki.
Życiorys.
Według legendy, Abraha został wysłany przez króla Aksum Kaleba na czele 100 tys. żołnierzy, by pomścić śmierć chrześcijańskich męczenników z Nadżranu, którzy zginęli w 523 roku z rąk armii Zu Nuwasa po odmowie konwersji na judaizm. Armia Zu Nuwasa została pokonana, a on sam zginął przy próbie powstrzymania lądowania wojsk najeźdźcy. Data klęski Himjarytów nie jest jednoznacznie określona – pomiędzy okresem po święcie Zesłania Ducha Świętego w 525 roku a przed wrześniem 531 roku.
Śmierć Zu Nuwasa położyła kres niepodległości królestwa Himjarytów, które przetrwało kolejne 50 lat pod panowaniem Aksumitów. Na tronie Himjarytów Kaleb osadził Simjafę Aszwę, który panował krótko i został obalony przez Abrahę. Król Aksum próbował usunąć Abrahę z tronu, nasyłając na niego swojego generała – Abraha pokonał go jednak w pojedynku i utrzymał władzę.
Abraha rządził przy wsparciu swojej armii, akceptując jednak himjaryckie tradycje polityczne i kulturowe. Jedyne zmiany jakie wprowadził dotyczyły polityki spraw zagranicznych oraz religii.
Główne źródła historyczne o panowaniu Abrahy to teksty sześciu inskrypcji, z których cztery zostały sporządzone przez samego władcę.
Okres panowania Abrahy nie jest jednoznacznie określony. Abraha władał królestwem prawdopodobnie przez około trzydzieści lat od 535 do 565 roku. Lata potwierdzone przez odnalezione inskrypcje to 547–558. Abraha zmarł najprawdopodobniej kilka lat przed rokiem 570, a po jego śmierci władzę sprawowali jego synowie do 575 roku, kiedy to Persowie zajęli Arabię Południową.

</doc>
<doc id="3949324" url="https://pl.wikipedia.org/wiki?curid=3949324" title="Dominikana na Letnich Igrzyskach Olimpijskich 2016">
Dominikana na Letnich Igrzyskach Olimpijskich 2016

Dominikanę na Letnich Igrzyskach Olimpijskich 2016, które odbyły się w Rio de Janeiro, reprezentowało 33 zawodników – 21 mężczyzn i 8 kobiet.
Był to czternasty start reprezentacji Dominikany na letnich igrzyskach olimpijskich.
Reprezentanci.
Boks.
Mężczyźni
Judo.
Mężczyźni
Kolarstwo.
Kolarstwo szosowe.
Mężczyźni
Lekkoatletyka.
Mężczyźni
Kobiety
Łucznictwo.
Kobiety
Pływanie.
Mężczyźni
Kobiety
Podnoszenie ciężarów.
Kobiety
Kobiety
Strzelectwo.
Mężczyźni
Tenis ziemny.
Mężczyźni

</doc>
<doc id="3949329" url="https://pl.wikipedia.org/wiki?curid=3949329" title="Alfabet koptyjski">
Alfabet koptyjski

Alfabet koptyjski – alfabetyczne pismo powstałe około I wieku naszej ery, służące do zapisu języka koptyjskiego.
Alfabet koptyjski.
Alfabet koptyjski składa się z 24 liter alfabetu greckiego oraz 6 dodatkowych symboli z demotyki. 
Litery z demotyki.
Litery z demotyki służyły do oznaczania egipskich fonemów, nieobecnych w języku greckim
Historia alfabetu koptyjskiego.
Pierwsze znane testy zapisane alfabetem starokoptyjskim powstały w I wieku naszej ery i służyły do zapisu tekstów magicznych. Dalszy rozwój pisma koptyjskiego był związany z przyjęciem chrześcijaństwa i tłumaczeniem Nowego Testamentu oraz tekstów biblijnych. Używanie języka koptyjskiego zostało administracyjnie zakazane w 706 roku i język ten wymarł pomiędzy XV–XVII wiekiem. Obecnie język i pismo koptyjskie są używane jedynie jako język liturgiczny w kościele koptyjskim.

</doc>
<doc id="3949330" url="https://pl.wikipedia.org/wiki?curid=3949330" title="Zabójczy podstęp">
Zabójczy podstęp

Zabójczy podstęp – amerykański telewizyjny dramat kryminalny z 1998 roku.
Opis fabuły.
Risa Gallagher została oskarżona o zamordowanie męża. Mimo pomocy zaprzyjaźnionego prawnika zostaje skazana na wiele lat więzienia. Ucieka z transportu, by odnaleźć mordercę i pomysłodawcę spisku.

</doc>
<doc id="3949333" url="https://pl.wikipedia.org/wiki?curid=3949333" title="Illand">
Illand

Illand – przysiółek w Anglii, w Kornwalii, w dystrykcie (unitary authority) Kornwalia. Leży 8,5 km od miasta Launceston, 56,2 km od miasta Truro i 321,7 km od Londynu. Illand jest wspomniana w Domesday Book (1086) jako "Elent"/"Heli".

</doc>
<doc id="3949335" url="https://pl.wikipedia.org/wiki?curid=3949335" title="Tamar Eszel">
Tamar Eszel

Tamar Eszel (, ; ur. 24 lipca 1920 w Londynie, zm. 24 lipca 2022 w Jerozolimie) – izraelska dyplomatka i polityk, w latach 1977–1984 poseł do Knesetu z listy Koalicji Pracy.
Życiorys.
Urodziła się 24 lipca 1920 w Londynie. Ukończyła studia orientalne na University of London.
Działała w różnych organizacjach syjonistycznych i kobiecych. Była przedstawicielem Izraela w różnych ciałach Organizacji Narodów Zjednoczonych. Była doradcą politycznym burmistrza Jerozolimy oraz członkiem rady miejskiej.
W wyborach parlamentarnych w 1977 po raz pierwszy dostała się do izraelskiego parlamentu z listy Koalicji Pracy. W dziewiątym Knesecie zasiadała w komisjach budownictwa oraz spraw wewnętrznych i środowiska, a także kilku podkomisjach. W wyborach w 1981 uzyskała reelekcję. W dziesiątym Knesecie zasiadała w komisjach spraw wewnętrznych i środowiska; spraw gospodarczych oraz kontroli państwa. Przewodniczyła także podkomisji walki z wypadkami drogowymi oraz ds. raportu ombudsmana. W kolejnych wyborach utraciła miejsce w parlamencie.

</doc>
<doc id="3949337" url="https://pl.wikipedia.org/wiki?curid=3949337" title="Tamar Eshel">
Tamar Eshel



</doc>
<doc id="3949342" url="https://pl.wikipedia.org/wiki?curid=3949342" title="Władysław Konrad Czapliński">
Władysław Konrad Czapliński

Władysław Konrad Czapliński (ur. 15 lutego 1895 w Krakowie, zm. 1940 w ZSRR) – podpułkownik piechoty Wojska Polskiego, ofiara zbrodni katyńskiej.
Życiorys.
Był synem Kazimierza Czaplińskiego h. Drogosław i Emilii z Popielów, bratem Emila Wojciecha, także oficera Wojska Polskiego. Ukończył gimnazjum w Bochni, maturę zdał eksternistycznie w Krakowie w 1915. Od 1910 r. należał do organizacji skautowych. W 1913 r. wstąpił do Drużyn Strzeleckich. Ukończył tam szkołę podoficerską i kurs podchorążych.
7 sierpnia 1914 r. przydzielony do I batalionu Legionów Polskich. Przydzielony jako dowódca plutonu, a później kompanii 2 pp Leg. odbył całą kampanię zakończoną bitwą pod Kaniowem 11 maja 1918 r.
Po ucieczce z niewoli (21 czerwca 1918 r.) rozpoczął działalność w POW. Jako oficer byłego Polskiego Korpusu Posiłkowego reskryptem Rady Regencyjnej z 25 października 1918 r. został przydzielony do podległego jej Wojska Polskiego w randze porucznika. W grudniu tego roku wstąpił do WP. Awansowany do stopnia kapitana. Wojnę polsko-bolszewicką odbył w szeregach 4, 2 i 3 pp Leg. W 1920 r. awansował do stopnia majora.
Po wojnie służył w 24 pułku piechoty w Łucku. 11 czerwca 1927 r. został przeniesiony do 56 pułku piechoty w Krotoszynie na stanowisko zastępcy dowódcy pułku. W grudniu 1930 r. został przeniesiony do 27 pułku piechoty w Częstochowie na stanowisko dowódcy pułku. Z dniem 30 czerwca 1936 r. został przeniesiony w stan spoczynku.
Aresztowany w 1940 r. w Delatyniu, więziony w Stanisławowie, a następnie w Kijowie. Został zamordowany przez NKWD w 1940 r. Jego nazwisko figuruje na Ukraińskiej Liście Katyńskiej.

</doc>
<doc id="3949344" url="https://pl.wikipedia.org/wiki?curid=3949344" title="Hartlepool (ujednoznacznienie)">
Hartlepool (ujednoznacznienie)



</doc>
<doc id="3949345" url="https://pl.wikipedia.org/wiki?curid=3949345" title="Trofeo Alfredo Binda-Comune di Cittiglio 2017">
Trofeo Alfredo Binda-Comune di Cittiglio 2017

19. edycja kobiecego wyścigu kolarskiego Trofeo Alfredo Binda-Comune di Cittiglio, która odbyła się 19 marca 2017 roku w gminie Cittiglio we Włoszech. Zwyciężczynią została Amerykanka Coryn Rivera, wyprzedzając Kubankę Arlenis Sierra oraz Dunkę Cecilie Uttrup Ludwig.
Był to trzeci w sezonie wyścig cyklu UCI Women’s World Tour, będącym serią najbardziej prestiżowych zawodów kobiecego kolarstwa.

</doc>
<doc id="3949347" url="https://pl.wikipedia.org/wiki?curid=3949347" title="Dławigad">
Dławigad



</doc>
<doc id="3949348" url="https://pl.wikipedia.org/wiki?curid=3949348" title="Łyżwiarstwo szybkie na Zimowych Igrzyskach Azjatyckich 2017">
Łyżwiarstwo szybkie na Zimowych Igrzyskach Azjatyckich 2017

Łyżwiarstwo szybkie na Zimowych Igrzyskach Azjatyckich 2017 – zawody sportowe, które odbyły się w dniach 20–23 lutego w Obihiro. Były to ósme w historii ZIA. Zawody odbyły się na torze Obihiro Forest Speed Skating Oval.

</doc>
<doc id="3949350" url="https://pl.wikipedia.org/wiki?curid=3949350" title="Mousetrap (broń)">
Mousetrap (broń)



</doc>
<doc id="3949351" url="https://pl.wikipedia.org/wiki?curid=3949351" title="Anti-Submarine Projector Mk. 20">
Anti-Submarine Projector Mk. 20



</doc>
<doc id="3949361" url="https://pl.wikipedia.org/wiki?curid=3949361" title="Pan and Thalassius">
Pan and Thalassius

Pan and Thalassius – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór odwołuje się do mitologii greckiej. W zakresie formy wersyfikacyjnej charakteryzuje się użyciem monosylab w roli osobnych wersów. Składa się ze strof sześciowersowych rymowanych abcbca.
Omawiany utwór, obok wiersza "The Armada", uważany jest za jeden z najważniejszych wierszy w późniejszej twórczości Swinburne’a.

</doc>
<doc id="3949363" url="https://pl.wikipedia.org/wiki?curid=3949363" title="Premier Szkocji">
Premier Szkocji



</doc>
<doc id="3949364" url="https://pl.wikipedia.org/wiki?curid=3949364" title="Premierzy Szkocji">
Premierzy Szkocji



</doc>
<doc id="3949367" url="https://pl.wikipedia.org/wiki?curid=3949367" title="Puchar Sześciu Narodów 2004">
Puchar Sześciu Narodów 2004

Puchar Sześciu Narodów 2004 (2004 Six Nations Championship, a także od nazwy sponsora turnieju, Royal Bank of Scotland – 2004 RBS 6 Nations) – piąta edycja Pucharu Sześciu Narodów, corocznego turnieju w rugby union rozgrywanego pomiędzy sześcioma najlepszymi zespołami narodowymi półkuli północnej. Turniej odbył się pomiędzy 14 lutego a 27 marca 2004 roku.
Wliczając turnieje w poprzedniej formie, od czasów Home Nations Championship i Pucharu Pięciu Narodów, była to 110. edycja tych zawodów. W turnieju brały udział reprezentacje narodowe Anglii, Francji, Irlandii, Szkocji, Walii i Włoch. Sędziowie zawodów zostali wyznaczeni na początku grudnia 2003 roku.
W turnieju z kompletem zwycięstw triumfowali Francuzi, tym samym Fabien Pelous i Olivier Magne zdobyli swojego czwartego Wielkiego Szlema w ciągu ośmiu lat. Najwięcej punktów w zawodach zdobył Stephen Jones, zaś w kategorii przyłożeń z czterema zwyciężyli Ben Cohen, Rhys Williams i Imanol Harinordoquy, Gordon D’Arcy został dodatkowo wybrany najlepszym graczem turnieju. IRB opublikowała następnie podsumowanie statystyczno-analityczne tej edycji.

</doc>
<doc id="3949387" url="https://pl.wikipedia.org/wiki?curid=3949387" title="Halowe Mistrzostwa Europy w Lekkoatletyce 2017 – bieg na 60 m przez płotki mężczyzn">
Halowe Mistrzostwa Europy w Lekkoatletyce 2017 – bieg na 60 m przez płotki mężczyzn

Bieg na 60 metrów przez płotki mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Kombank Arena w Belgradzie. Tytułu mistrzowskiego sprzed dwóch lat bronił Francuz Pascal Martinot-Lagarde.
Rezultaty.
Eliminacje.
Z trzech biegów eliminacyjnych awansowało po dwóch pierwszych zawodników (Q) oraz dwóch z najlepszymi czasami (q).
Źródło: .
Finał.
Źródło: .

</doc>
<doc id="3949392" url="https://pl.wikipedia.org/wiki?curid=3949392" title="Meczet Imama">
Meczet Imama

Meczet Imama (pers. مسجد امام, "Masdżed-e Emam"), także meczet Królewski (pers. مسجد سلطانی, "Masdżed-e Soltani") – meczet w Isfahanie, w Iranie, w południowej części placu Imama. Wraz z placem znajduje się na liście światowego dziedzictwa UNESCO.
Historia i opis.
Meczet został zbudowany w okresie panowania dynastii Safawidów. Jego budowę rozpoczął szah Persji Abbas I Wielki w 1611 roku; zakończenie budowy miało miejsce za panowania jego następcy, szacha Safiego w 1630 roku; w 1638 roku, dodano marmurową lamperię. Głównym inżynierem budowy był Ali Akbar Isfahani a generalnym wykonawcą Muhibb Ali Beg.
Meczet ma wymiary 100 × 130 metrów. Został wzniesiony na planie czterech iwanów, usytuowanych wokół centralnego dziedzińca, z których prowadzi droga do przykrytych kopułami sal. Główna sala modlitw, jak i cztery iwany, ozdobione są wspaniałą mozaikową dekoracją w siedmiu kolorach i kaligraficznymi inskrypcjami. Kopuła nad salą modlitw wznosi się na wysokość 36 metrów a całkowita wysokość kopuły to 51 metrów.
Meczet jest przedstawiony na rewersie irańskiego banknotu 20 000 riali

</doc>
<doc id="3949393" url="https://pl.wikipedia.org/wiki?curid=3949393" title="Leon Czenze">
Leon Czenze

Leon Adam Czenze (ur. 3 stycznia 1896 w Libawie, zm. 1940 w ZSRR) – major administracji (artylerii) Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Był synem Juliana i Walerii. Ukończył gimnazjum w Piotrogrodzie.
W 1915 r. wstąpił do Oficerskiej Szkoły Artylerii, którą ukończył w stopniu podporucznika artylerii konnej. Walczył na froncie. W 1917 r. rozpoczął służbę w 5 pułku ułanów II Korpusu Polskiego. Po bitwie pod Kaniowem dostał się do niewoli niemieckiej.
11 listopada 1918 r. wstąpił do Wojska Polskiego i otrzymał przydział do 1 dywizjonu artylerii konnej. Walczył z 1 dak w całej wojnie polsko-bolszewickiej.
Po zakończeniu wojny 1920 roku, do 1924 r. pełnił służbę w 1 i 7 dak jako dowódca baterii, w 1922 r. awansował do stopnia kapitana. W latach 1924–1928 pełnił obowiązki instruktora i dowódcy baterii w Szkole Podoficerów Zawodowych Artylerii. Następnie służył w 10 pułku artylerii polowej w Łodzi. W latach 1929–1930 był dowódcą 8. baterii tego pułku. W marcu 1931 roku został przeniesiony do 28 pułku artylerii polowej w Zajezierzu k. Dęblina. Od 1934 aż do wybuchu wojny był zastępcą zarządcy Zapasu Młodych Koni. W międzyczasie został przeniesiony do korpusu oficerów administracji, grupa administracyjna, a w 1939 roku mianowany w tym korpusie osobowym na stopień majora z 7. lokatą.
Aresztowany we wrześniu 1939 roku przez NKWD, zamordowany w 1940 r. na Ukrainie. Pochowany na Polskim Cmentarzu Wojennym w Kijowie-Bykowni.

</doc>
<doc id="3949395" url="https://pl.wikipedia.org/wiki?curid=3949395" title="Meczet Szacha">
Meczet Szacha



</doc>
<doc id="3949399" url="https://pl.wikipedia.org/wiki?curid=3949399" title="Himatione fraithii">
Himatione fraithii



</doc>
<doc id="3949400" url="https://pl.wikipedia.org/wiki?curid=3949400" title="Kaleo">
Kaleo

Kaleo – islandzki zespół wykonujący muzykę rockową. Powstał w 2012&lt;ref name="officialkaleo.com/about"&gt;&lt;/ref&gt; roku w islandzkim mieście Mosfellsbær.
Wydali jak dotąd dwa albumy studyjne – "Kaleo" (2013) i "A/B" (2016) oraz jedną EPkę – "Glasshouse" (2013). "A/B" sprzedało się w ponad 175 000 egzemplarzach na całym świecie, a jeden singiel z tej płyty, "Way Down We Go", został sprzedany ponad 400 000 razy i 20 sierpnia 2016 roku trafił na szczyt listy Billboard Alternative Songs. W 2017 r. ich utwór „No Good” został nominowany do nagrody Grammy w kategorii "Najlepszy występ rockowy." 
Zespół pojawił się wiele razy w talk-showach, m.in. w "Conan", "Jimmy Kimmel Live!" i "Late Night with Seth Meyers". Ich muzykę można było usłyszeć też w licznych serialach telewizyjnych, m.in. w "Orange Is the New Black", "Lucyfer", "W garniturach", "", "Vinyl", "Imperium", "Pozostawionych", "Frequency", "Supergirl" i "Chirurgach".
Kariera.
Pierwszy większy koncert zespół dał podczas Iceland Airwaves Music Festival w listopadzie 2012 roku. W swoim kraju zdobyli sławę po tym, jak ich utwór „Vor í Vaglaskógi” znalazł się w pierwszej dziesiątce listy przebojów islandzkiej stacji Rás 2.
Większy światowy rozgłos dał im singiel „All the Pretty Girls”, który został odtworzony ponad 49 milionów razy na Spotify. Na początku 2015 roku podpisali kontrakt z Atlantic Records i członkowie zespołu przeprowadzili się do Austin.
W sierpniu 2015 roku wydali singiel „Way Down We Go”, który również zdobył popularność. Można było go usłyszeć w serialach "Blindspot: Mapa zbrodni", "Pamiętniki wampirów", "", "W garniturach" i "Eyewitness", w grze "FIFA 16", w reklamie telewizyjnej sieci sklepów Boots oraz w zwiastunie serialu "Orange Is the New Black". W Stanach Zjednoczonych osiągnął 8 miejsce w liście przebojów Adult Alternative Songs magazynu Billboard. W Polsce singiel uzyskał status trzykrotnie platynowej płyty. Jeden z teledysków do tego utworu nagrano we wnętrzu wulkanu Þríhnúkagígur.
Po ponad dwóch latach niemal nieustannego dawania koncertów dookoła świata, grupa wróciła do studia i zapowiedziała wyjście nowego albumu w 2020 roku.
Zespół zagrał dwa razy w Polsce – pierwszy raz w listopadzie 2017 roku w warszawskim klubie Progresja, a w lipcu następnego roku na Open’er Festival.

</doc>
<doc id="3949404" url="https://pl.wikipedia.org/wiki?curid=3949404" title="156 (liczba)">
156 (liczba)

W kalendarzu.
156. dniem w roku jest 5 czerwca (w latach przestępnych jest to 4 czerwca). Zobacz też co wydarzyło się w roku 156, oraz w roku 156 p.n.e.

</doc>
<doc id="3949405" url="https://pl.wikipedia.org/wiki?curid=3949405" title="Ten Rapid (Collected Recordings) 1996–1997">
Ten Rapid (Collected Recordings) 1996–1997

Ten Rapid (Collected Recordings) 1996–1997 – pierwszy album kompilacyjny szkockiego zespołu Mogwai, wydany 17 kwietnia 1997 roku. Zawiera 9 utworów, wydanych poprzednio na singlach lub składankach, oraz jedno nagranie premierowe („End”).
Album.
Historia.
Zespół Mogwai został założony w 1995 roku w Glasgow w Szkocji przez gitarzystę i wokalistę Stuarta Braithwaite’a, gitarzystę Dominica Aitchisona i perkusistę Martina Bullocha. Później dołączył do nich jeszcze jeden gitarzysta, John Cummings. Zespół zadebiutował na rynku fonograficznym w marcu 1996 roku singlem „Tuner”, po którym został wydany singiel dzielony z zespołem Dweeb, zatytułowany „Angels vs. Aliens”. W dalszej części roku wydany został „Summer”, a na początku 1997 roku „New Paths to Helicon”. Te wczesne nagrania z lat 1996 – 1997 zespół postanowił wydać na składance "Ten Rapid". Składanka ukazała się jako album CD nakładem wytwórni Rock Action Records w Wielkiej Brytanii i Jetset Records w USA; w USA ta sama wytwórnia wydała również składankę jako LP. "Ten Rapid" doczekał się wznowień w XXI wieku: w 2002 roku w Australii (nakładem wytwórni Spunk), w 2003 roku w Wielkiej Brytanii i Europie (nakładem Rock Action Records) i w 2004 roku w USA (nakładem Jetset Records jako podwójna EP-ka w nakładzie limitowanym do 1000 egzemplarzy).
Lista utworów.
Wszystkie utwory zostały napisane przez Mogwai. Utwory „Summer” i „Ithica 27 Ф 9” zostały wydane uprzednio na singlach przez wytwórnię Love Train (1996); ta sama wytwórnia wydała również we wrześniu „A Place For Parks”. „Angels Vs. Aliens” stanowi powtórnie zarejestrowaną wersję nagrania ze splitowego singla z zespołem Dweeb, wydanego przez Ché Trading w lipcu 1996 roku. „I Am Not Batman” znalazł się wcześniej na promocyjnej kasecie "Hoover Your Head - Ten Day Weekend", wydanej w październiku. „Tuner” stanowi powtórnie nagraną wersję singlową. „Helicon 2” i „Helicon 1” zostały opublikowane przez Wurlitzer Jukebox w styczniu 1997 roku. Jedynie „End” jest nagraniem premierowym (jest to utwór „Helicon 2” odtworzony od tyłu).
Opinie krytyków.
Zdaniem Stephena Thomasa Erlewine’a z AllMusic "Ten Rapid" ma „nastrój tak spójny, że mógłby pochodzić z tej samej sesji. (…) Każda z ich piosenek brzmi jakby krążyła w kółko, otaczając się wzajemnie zazębiającymi się, matematycznymi wzorami. (…) "Ten Rapid" nie wciąga od razu, choć jest intrygujący”.

</doc>
<doc id="3949415" url="https://pl.wikipedia.org/wiki?curid=3949415" title="Bob Skelton">
Bob Skelton

Robert Danforth Skelton (ur. 25 czerwca 1903 w Wilmette, zm. 25 czerwca 1977 w Houston) – amerykański pływak specjalizujący się w stylu klasycznym, mistrz olimpijski (1924) i były rekordzista świata.
Podczas igrzysk olimpijskich w Paryżu zdobył złoty medal na dystansie 200 m stylem klasycznym. Dwa dni wcześniej, w trakcie eliminacji ustanowił w tej konkurencji nowy rekord olimpijski (2:56,0).
W 1988 roku został wprowadzony do International Swimming Hall of Fame.

</doc>
<doc id="3949422" url="https://pl.wikipedia.org/wiki?curid=3949422" title="197 (liczba)">
197 (liczba)

W kalendarzu.
197. dniem w roku jest 16 lipca (w latach przestępnych jest to 15 lipca). Zobacz też co wydarzyło się w roku 197, oraz w roku 197 p.n.e.

</doc>
<doc id="3949424" url="https://pl.wikipedia.org/wiki?curid=3949424" title="Kolejowa wieża ciśnień w Skierniewicach">
Kolejowa wieża ciśnień w Skierniewicach

Kolejowa wieża ciśnień – wieża ciśnień zbudowana w 1928 r. w Skierniewicach mająca na celu zasilanie w wodę taboru parowego oraz w wodę pitną dla budynków kolejowych. Wieża działała do 1993 roku. Obecnie zamknięta pod ochroną konserwatorską.
Wieża wykonana została jako konstrukcja żelbetowa, szkieletowa. W wieży znajduje się dwukomorowy zbiornik cylindryczny wsparty na ośmiu słupach nośnych, żelbetowych o prostokątnym przekroju 110 x 45 cm. W przyziemiu wieży znajdują się kanały prowadzące rurociągi. Wieża niepodpiwniczona. Okna w trzonie wieży zostały zamurowane.
Wieża obecnie nie jest wpisana w rejestr zabytków architektonicznych.

</doc>
<doc id="3949427" url="https://pl.wikipedia.org/wiki?curid=3949427" title="Zwojek skręcony">
Zwojek skręcony

Zwojek skręcony ("Barbula convoluta" Hedw.) – gatunek mchu należący do rodziny płoniwowatych ("Pottiaceae" Schimp.). W Polsce podawany np. z województwa śląskiego, pasma Gorców i Bieszczadów. Występuje powszechnie w Brytanii.
Biologia i ekologia.
Rośliny kilkuletnie, dwupienne. Rozmnaża się także wegetatywnie przy pomocy rozmnóżek. Na obszarze Bieszczadów nie obserwowano sporogonów.
Gatunek światłolubny, kserofilny, neutrofilny. Rośnie na glebie, w zbiorowiskach ruderalnych, na zakłóconych otwartych siedliskach takich jak ścieżki, ogrody, pola i mury.
Systematyka i nazewnictwo.
Synonimy: "Barbula closteri" Austin, "Barbula commutata" Jur., "Barbula sulcata" Geh., "Streblotrichum convolutum" (Hedw.) P. Beauv.
Odmiany według "The Plant List":
Zagrożenia.
Gatunek został wpisany w 2011 r. na czerwoną listę mchów województwa śląskiego z kategorią zagrożenia „LC” (najmniejszej troski). W Czechach w 2005 r. również nadano mu kategorię „LC”.
Stanowiska tego gatunku występują na obszarze Bieszczadzkiego Parku Narodowego.

</doc>
<doc id="3949429" url="https://pl.wikipedia.org/wiki?curid=3949429" title="Barbula convoluta">
Barbula convoluta



</doc>
<doc id="3949431" url="https://pl.wikipedia.org/wiki?curid=3949431" title="Quercus albicaulis">
Quercus albicaulis

Quercus albicaulis Chun &amp; W.C.Ko – gatunek roślin z rodziny bukowatych ("Fagaceae" Dumort.). Występuje naturalnie w południowych Chinach – na wyspie Hajnan. 
Biologia i ekologia.
Występuje na wysokości od 200 do 600 m n.p.m. Kwitnie w październiku, natomiast owoce dojrzewają od listopada do grudnia następnego roku.

</doc>
<doc id="3949434" url="https://pl.wikipedia.org/wiki?curid=3949434" title="Tajne Archiwum Państwowe Fundacji Pruskiego Dziedzictwa Kulturalnego">
Tajne Archiwum Państwowe Fundacji Pruskiego Dziedzictwa Kulturalnego



</doc>
<doc id="3949435" url="https://pl.wikipedia.org/wiki?curid=3949435" title="151 (liczba)">
151 (liczba)

W kalendarzu.
151. dniem w roku jest 31 maja (w latach przestępnych jest to 30 maja). Zobacz też co wydarzyło się w roku 151, oraz w roku 151 p.n.e.

</doc>
<doc id="3949436" url="https://pl.wikipedia.org/wiki?curid=3949436" title="Fundacja Pruskiego Dziedzictwa Kultury">
Fundacja Pruskiego Dziedzictwa Kultury



</doc>
<doc id="3949438" url="https://pl.wikipedia.org/wiki?curid=3949438" title="Suwak arabski">
Suwak arabski

Suwak arabski ("Meriones arimalius") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae), występujący na Bliskim Wschodzie.
Zasięg występowania.
Suwak arabski występuje w środkowej i południowo-wschodniej Arabii (Arabia Saudyjska, Zjednoczone Emiraty Arabskie i Oman); zasięg słabo poznany.
Taksonomia.
Gatunek po raz pierwszy zgodnie z zasadami nazewnictwa binominalnego opisali w 1924 roku brytyjscy zoolodzy Robert Ernest Cheesman oraz Martin Alister Campbell Hinton nadając mu nazwę "Meriones arimalius". Holotyp pochodził z Dżabal Agoula, koło osady Yabrin, w Arabii Saudyjskiej. 
Chociaż przez niektórych autorów "M. arimalius" był synonimizowany z "M. libycus", został ponownie uznany za gatunek na podstawie analiz morfologicznych. Brak jest danych genetycznych, a w oczekiwaniu na dodatkowe rewizje rodzaju, "M. arimalius" jest traktowany jako ważny gatunek. Autorzy "Illustrated Checklist of the Mammals of the World" uznają ten takson za gatunek monotypowy.
Etymologia.
"Meriones": "mēros" „biodro, udo”.
Morfologia.
Długość ciała (bez ogona) 132 mm, długość ogona 163 mm, długość ucha 18 mm, długość tylnej stopy 37 mm (wymiary tylko dla jednego osobnika); brak danych dotyczących masy ciała. 
Ekologia.
Suwak arabski zamieszkuje pustynię piaszczystą, jest znany ze sporadycznych doniesień i słabo poznany. Gryzoń ten prowadzi naziemny tryb życia, ocenia się, że kolejne pokolenie rodzi się co rok–dwa lata.
Liczebność i ochrona.
Liczebność tego gatunku ani trend jej zmian nie są znane, ale ocenia się, że zamieszkuje on rozległy obszar. Ze względu na surowe warunki panujące w jego naturalnym środowisku, prawdopodobnie nie ma znaczących zagrożeń dla tego gatunku. Obecnie jest klasyfikowany jako gatunek najmniejszej troski. Gatunek wymaga dalszych badań w celu określenia zasięgu występowania, liczebności, wymagań środowiskowych i zagrożeń.

</doc>
<doc id="3949440" url="https://pl.wikipedia.org/wiki?curid=3949440" title="Meriones arimalius">
Meriones arimalius



</doc>
<doc id="3949441" url="https://pl.wikipedia.org/wiki?curid=3949441" title="Gatunek muzyczny">
Gatunek muzyczny

Gatunek muzyczny – wyrazisty styl muzyki.
Automatyczne metody wykrywania podobieństw muzycznych, bazujących na eksploracji danych i współwystępowaniu analizy, zostały opracowane w celu sklasyfikowania tytułów muzycznych w elektronicznej dystrybucji.
Alternatywnie muzyka może być podzielona na trzy zmienne: pobudzenie, wartościowość i głębokość. Pobudzenie odzwierciedla poziom energii w muzyce, wartościowość odzwierciedla skalę od smutnych do szczęśliwych emocji, a głębokość – poziom głębi emocjonalnej w muzyce. Zmienne pomagają wyjaśnić, dlaczego wielu ludzi lubi podobne utwory z różnych gatunków.
Powstały 1264 gatunki muzyki rozrywkowej.

</doc>
<doc id="3949445" url="https://pl.wikipedia.org/wiki?curid=3949445" title="Plac Imama">
Plac Imama

Plac Imama (pers. میدان امام, "Majdan-e Emam", także: pers. ميدان نقش جهان, "Majdan-e Naghsz-e Dżahan" = "plac Mapy Świata" lub pers. میدان شاه, "Majdan-e Szah" = "plac Królewski") – główny plac w Isfahanie, w środkowym Iranie. Wraz z przylegającymi budynkami z okresu panowania dynastii Safawidów znajduje się na liście światowego dziedzictwa UNESCO.
Historia i opis placu.
Plac Imama ma wymiary 512 × 159 m. Został zbudowany w latach 1590–1595, po przeniesieniu stolicy państwa do Isfahanu przez Abbasa I Wielkiego. Pierwotnie miał służyć jako miejsce ceremonii królewskich i boisko do gry w polo; w 1602 roku otoczono go dwupoziomowymi arkadami handlowymi. Południową stronę placu zajmuje meczet Imama, po zachodniej pałac Ali Kapu, po wschodniej meczet Szejcha Lotfollaha, część północna otwiera się na Wielki Bazar Isfahanu.

</doc>
<doc id="3949446" url="https://pl.wikipedia.org/wiki?curid=3949446" title="Joe Verdeur">
Joe Verdeur

Joseph Thomas Verdeur (ur. 7 marca 1926 w Filadelfii, zm. 6 sierpnia 1991 w Bryn Mawr) – amerykański pływak, mistrz olimpijski (1948) i były rekordzista świata. 
Kariera.
Specjalizował się w stylu klasycznym, a także w rozwijającym się wówczas stylu motylkowym i stylu zmiennym. 
W 1948 roku na igrzyskach olimpijskich w Londynie zdobył złoty medal w konkurencji 200 m stylem klasycznym, poprawiając swój rekord olimpijski z eliminacji czasem 2:39,3. 
W latach 1945-1950 ustanowił łącznie 12 rekordów świata w stylu klasycznym i motylkowym. Dziennikarz sportowy Grantland Rice określił go jako najlepszego pływaka pierwszej połowy XX wieku.
W 1966 roku Verdeur został wprowadzony do International Swimming Hall of Fame.

</doc>
<doc id="3949458" url="https://pl.wikipedia.org/wiki?curid=3949458" title="Piotrkowice (województwo dolnośląskie)">
Piotrkowice (województwo dolnośląskie)



</doc>
<doc id="3949463" url="https://pl.wikipedia.org/wiki?curid=3949463" title="Chcemy być wyżej">
Chcemy być wyżej

Chcemy być wyżej – piąty singel polskiego rapera Sitka promujący album "Wielkie Sny". Wydawnictwo zostało opublikowane nakładem własnym 6 września 2016 roku w formie digital download.
Utwór wyprodukowany przez JNR we współpracy z Enzu został zarejestrowany we wrocławskim Dobre Ucho Studio wspólnie z realizatorem JNR, Zmixowany i zmasterowany przez Mateusza "Grrracza" Wędrowskiego. Kompozycja była promowana teledyskiem, który wyreżyserowało studio OG Films.

</doc>
<doc id="3949473" url="https://pl.wikipedia.org/wiki?curid=3949473" title="Pomóż mi wstać">
Pomóż mi wstać

Pomóż mi wstać – pierwszy singel polskiego rapera Sitka, promujący album zatytułowany "Wielkie Sny". Wydawnictwo, w formie digital download ukazało się 19 lipca 2014 roku nakładem wytwórni Lucky Dice Music.
Utwór wyprodukowany przez L-Pro został zarejestrowany we wrocławskim Dobre Ucho Studio we współpracy z realizatorem Mateuszem "Grrracz" Wędrowskim. Kompozycja była promowana teledyskiem, które wyreżyserowało studio OGfilms we współpracy z New Decade Media.

</doc>
<doc id="3949475" url="https://pl.wikipedia.org/wiki?curid=3949475" title="Lena Duerr">
Lena Duerr



</doc>
<doc id="3949482" url="https://pl.wikipedia.org/wiki?curid=3949482" title="Moja Natura">
Moja Natura

Moja Natura – szósty singel polskiego rapera Sitka promujący album zatytułowany "Wielkie Sny". Wydawnictwo, w formie digital download ukazało się 6 listopada 2016 roku własnym nakładzie. Gościnnie w utworze wystąpił raper Tede.
Utwór wyprodukowany przez Deemz został zarejestrowany we wrocławskim Dobre Ucho Studio we współpracy z realizatorem Mateuszem "Grrracz" Wędrowskim. Kompozycja była promowana teledyskiem, które wyreżyserowało studio OG.

</doc>
<doc id="3949483" url="https://pl.wikipedia.org/wiki?curid=3949483" title="Test Newmana-Keulsa">
Test Newmana-Keulsa

Test Newmana-Keulsa, test Studenta-Newmana-Keulsa (ang. "Newman-Keuls test") – wykorzystywany w statystyce test post hoc. Służy on porównywaniu wszystkich możliwych par średnich. Test ten jest uważany za mniej konserwatywny od testu HSD Tukeya.

</doc>
<doc id="3949484" url="https://pl.wikipedia.org/wiki?curid=3949484" title="Test Studenta-Newmana-Keulsa">
Test Studenta-Newmana-Keulsa



</doc>
<doc id="3949486" url="https://pl.wikipedia.org/wiki?curid=3949486" title="Centrum Edukacji Leśnej">
Centrum Edukacji Leśnej

Centrum Edukacji Leśnej w Celestynowie to jedno z największych w Polsce leśnych ośrodków edukacyjnych. W skład kompleksu wchodzi główny budynek centrum z ekspozycją i salą konferencyjną, pole namiotowe, stołówka i wiata dla 70 osób. Właścicielem obiektu są Lasy Państwowe.
Atrakcje.
Teren wokół Centrum Edukacji Leśnej został zagospodarowany w ramach projektu "Budowa małej infrastruktury służącej zabezpieczeniu obszaru Natura 2000 Bagno Całowanie przed nadmierną presją turystów". Dzięki temu projektowi na terenie kompleksu pojawiło się arboretum, pole namiotowe ze stołówką, łąka kwietna obsadzona mieszanką polskich kwiatów, plac zabaw ze zjeżdżalnią linową, boisko do siatkówki i badmintona oraz sztuczne żeremie bobrowe na oczku wodnym. Obok terenu Centrum Edukacji Leśnej znajduje się ścieżka przyrodnicza Goździkowe Bagno.
Golgota leśników polskich.
Na terenie kompleksu znajduje się pomnik upamiętniający golgotę leśników polskich i ich rodzin pomordowanych w latach 1939-1948. Tworzy ją kamień z wizerunkiem Matki Boskiej Katyńskiej i urna z ziemią pobraną przez delegację leśników dnia 10 kwietnia 2010 roku. W głębi rośnie 100 dębów, przy których stoją słupki z tabliczkami zawierającymi nazwiska pomordowanych osób.

</doc>
<doc id="3949487" url="https://pl.wikipedia.org/wiki?curid=3949487" title="Lechosław Kazimierz Stefan">
Lechosław Kazimierz Stefan

Lechosław Kazimierz Stefan (również jako Lech Stefan) (ur. 7 października 1944 w Cieszęcinie) – polski matematyk, działacz społeczny, działacz opozycji w okresie PRL.
Życiorys.
Jest absolwentem Wydziału Matematyki Uniwersytetu Wrocławskiego (1968). Następnie odbył studia doktoranckie w Zakładzie Matematyki PAN we Wrocławiu, zakończone doktoratem na Uniwersytecie Wrocławskim (1977). W latach 1980-1989 działał w Niezależnym Samorządnym Związku Zawodowym „Solidarność́” oraz wspierał represjonowanych działaczy opozycji Arcybiskupiego Komitetu Charytatywnego we Wrocławiu.
Członek Kapituły Odznaczenia Niezłomnych „za poniesione wyrzeczenia, ofiarność, bezinteresowność, obronę godności człowieka i wierność ideałom „Solidarności” podczas działalności w podziemnych strukturach w latach 1981–1989 oraz za bohaterską walkę o suwerenną i niepodległą Polskę” – odznaczenie związkowe ustanowione uchwałą Zarządu Regionu Dolny Śląsk NSZZ „Solidarność. Jest prezesem Klubu „Spotkanie i Dialog”.

</doc>
<doc id="3949489" url="https://pl.wikipedia.org/wiki?curid=3949489" title="Minami Watanabe">
Minami Watanabe

Minami Watanabe (ur. 5 września 1997 w Sapporo) – japońska skoczkini narciarska. Medalistka mistrzostw świata juniorów (2017), dwukrotna uczestniczka tej imprezy (2016 i 2017).

</doc>
<doc id="3949490" url="https://pl.wikipedia.org/wiki?curid=3949490" title="Wieża ciśnień przy ul. Konstytucji 3 Maja w Skierniewicach">
Wieża ciśnień przy ul. Konstytucji 3 Maja w Skierniewicach

Wieża ciśnień – neogotycka wieża ciśnień zbudowana w latach 1904 - 1905 w Skierniewicach. Obecnie nazywana kordegardą. Położona przy głównej bramie na terenie Instytutu Warzywnictwa oraz Pałacu Prymasowskiego.
Wieża zasilała lokalny wodociąg dla miasta Skierniewic.

</doc>
<doc id="3949492" url="https://pl.wikipedia.org/wiki?curid=3949492" title="Autostrada Bursztynowa">
Autostrada Bursztynowa



</doc>
<doc id="3949495" url="https://pl.wikipedia.org/wiki?curid=3949495" title="Suwak królewski">
Suwak królewski

Suwak królewski ("Meriones rex") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae), występujący na Bliskim Wschodzie.
Zasięg występowania.
Suwak królewski występuje na wyżynach w południowo-zachodniej części Półwyspu Arabskiego (Arabia Saudyjska i Jemen).
Taksonomia.
Gatunek po raz pierwszy zgodnie z zasadami nazewnictwa binominalnego opisali w 1895 roku brytyjscy zoolodzy John William Yerbury i Oldfield Thomas nadając mu nazwę "Meriones rex". Holotyp pochodził z Lahidż, niedaleko Adenu, w Jemenie. 
We wcześniejszych ujęciach systematycznych uważano, że arabski endemit "M. rex" należy do podrodzaju "Parameriones" — opinia ta nie jest podziela przez większość autorów. Badania molekularne różnych gatunków "Meriones" wykazały, że "M. rex" jest gatunkiem siostrzanym "M. crassus" i jest ważnym gatunkiem. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 133–172 mm, długość ogona 105–196 mm, długość ucha 15–23,5 mm, długość tylnej stopy 31–42 mm; brak danych dotyczących masy ciała. 
Biologia.
Suwak królewskie w Arabii Saudyjskiej jest spotykany od 1350 do 2200 m n.p.m. Mieszka w dużych norach ukrytych wśród krzewów, preferuje obszary sąsiadujące z polami uprawnymi, ale jest spotykany w różnych środowiskach. Jest aktywny wieczorem i wczesnym rankiem. Nory suwaków królewskich zamieszkują także inne gryzonie i jaszczurki.
Populacja.
Gatunek ten jest pospolity w górach Jemenu. Trend zmian liczebności nie jest znany, ale gatunek ten zamieszkuje duży obszar, potrafi się adaptować do zmian środowiska i nie są znane zagrożenia dla jego istnienia. Jest klasyfikowany jako gatunek najmniejszej troski.
Suwak królewski powoduje szkody w uprawach, może być także rezerwuarem chorób groźnych dla ludzi.

</doc>
<doc id="3949498" url="https://pl.wikipedia.org/wiki?curid=3949498" title="Pawieł Kraskowski">
Pawieł Kraskowski

Pawieł Dmitrijewicz Kraskowski, ros. Павел Дмитриевич Красковский (ur. 11 września 1996 w Jarosławiu) – rosyjski hokeista, reprezentant Rosji.
Kariera.
Wychowanek Łokomotiwu Jarosław. W drużynie juniorskiej Łoko grał w lidze MHL. Z drużyną seniorską podjął występy w rozgrywkach KHL. W grudniu 2015 przedłużył kontrakt o dwa lata.
Został reprezentantem kadr juniorskich Rosji. Uczestniczył w turniejach mistrzostw świata do lat 18 w 2013, mistrzostw świata juniorów do lat 18 w 2014, mistrzostw świata juniorów do lat 20 w 2016. Został kadrowiczem seniorskiej kadry Rosji, brał udział w turniejach cyklu Euro Hockey Tour.

</doc>
<doc id="3949500" url="https://pl.wikipedia.org/wiki?curid=3949500" title="Meriones rex">
Meriones rex



</doc>
<doc id="3949504" url="https://pl.wikipedia.org/wiki?curid=3949504" title="Marija Kniebiel">
Marija Kniebiel

Marija Osipowna (Iosifowna) Kniebiel (ros. Мари́я О́сиповна (Ио́сифовна) Кне́бель, ur. 18 maja 1898 w Moskwie, zm. 1985 roku tamże) – radziecka aktorka, pedagog oraz reżyser teatralny. Ludowa Artystka RFSRR (1958).
W zespole MChAT, w Moskwie współzałożycielka (1935) Teatru im. Jermołowej. W latach 1950–60 związana z Centralnym Teatrem Dziecięcym; praca pedagogiczna (profesor). Uważana za spadkobierczynię Konstantina Stanisławskiego.
Pochowana na Cmentarzu Wwiedieńskim w Moskwie.

</doc>
<doc id="3949506" url="https://pl.wikipedia.org/wiki?curid=3949506" title="Test b Tukeya">
Test b Tukeya

Test b Tukeya, test WSD b Tukeya (ang. "Tukey-b WSD test") – wykorzystywany w statystyce test post hoc. Został on opracowany przez Johna Tukeya. Test ten jest uważany za mniej konserwatywny od testu HSD Tukeya, ale jest on bardziej konserwatywny od testu Newmana-Keulsa.

</doc>
<doc id="3949508" url="https://pl.wikipedia.org/wiki?curid=3949508" title="Andrzej Piechocki (biolog)">
Andrzej Piechocki (biolog)



</doc>
<doc id="3949512" url="https://pl.wikipedia.org/wiki?curid=3949512" title="Duck-walk">
Duck-walk



</doc>
<doc id="3949515" url="https://pl.wikipedia.org/wiki?curid=3949515" title="Mistrzostwa Świata w Snowboardzie 2016 - gigant równoległy kobiet">
Mistrzostwa Świata w Snowboardzie 2016 - gigant równoległy kobiet



</doc>
<doc id="3949523" url="https://pl.wikipedia.org/wiki?curid=3949523" title="Test Ryana">
Test Ryana

Test Ryana, REGWQ (ang. "Ryan's Test") – wykorzystywany w statystyce test post hoc. Test ten stanowi modyfikację testu Newmana-Keulsa.

</doc>
<doc id="3949527" url="https://pl.wikipedia.org/wiki?curid=3949527" title="Test Duncana">
Test Duncana

Test Duncana (ang. "Duncan test") – wykorzystywany w statystyce test post hoc. Służy on porównywaniu wszystkich możliwych par średnich arytmetycznych. W przypadku porównywania więcej niż dwóch średnich jest on mniej konserwatywny od testu testu Newmana-Keulsa.

</doc>
<doc id="3949528" url="https://pl.wikipedia.org/wiki?curid=3949528" title="155 (liczba)">
155 (liczba)

W kalendarzu.
155. dniem w roku jest 4 czerwca (w latach przestępnych jest to 3 czerwca). Zobacz też co wydarzyło się w roku 155, oraz w roku 155 p.n.e.

</doc>
<doc id="3949531" url="https://pl.wikipedia.org/wiki?curid=3949531" title="The Full Arsenal Tour">
The Full Arsenal Tour

The Full Arsenal Tour – krótka trasa koncertowa zespołu Metallica, która odbyła się w 2012 r.; obejmowała Meksyk i Kanadę.
Program koncertów.
Bisy:

</doc>
<doc id="3949533" url="https://pl.wikipedia.org/wiki?curid=3949533" title="Roosdaal">
Roosdaal

Roosdaal – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Roosdaal liczyła osób. Łączna powierzchnia gminy wynosi 21,69 km², co daje gęstość zaludnienia 530 mieszkańców na km².

</doc>
<doc id="3949535" url="https://pl.wikipedia.org/wiki?curid=3949535" title="Lennik (Belgia)">
Lennik (Belgia)

Lennik – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Lennik liczyła osób. Łączna powierzchnia gminy wynosi 30,80 km², co daje gęstość zaludnienia 290 mieszkańców na km².

</doc>
<doc id="3949538" url="https://pl.wikipedia.org/wiki?curid=3949538" title="Komisja morderstw">
Komisja morderstw

Komisja morderstw – polski serial kryminalny emitowany od 30 sierpnia do 20 grudnia 2016 na antenie TVP1.
Fabuła.
Akcja serialu rozgrywa się w województwie dolnośląskim. Tytułowa komisja morderstw to potoczna nazwa grupy policjantów z Wydziału Spraw Niewyjaśnionych, zajmującej się rozwiązywaniem niewyjaśnionych zagadek sprzed lat.
Zdjęcia realizowane były we Wrocławiu, w Kliczkowie, Książu, Krzywej, Legnicy, Ząbkowicach Śląskich, okolicach Wałbrzycha, w Karkonoszach, górach Sowich i Bolesławcu.

</doc>
<doc id="3949544" url="https://pl.wikipedia.org/wiki?curid=3949544" title="Lovelyz">
Lovelyz

Lovelyz (hangul: 러블리즈) – południowokoreański girlsband. Grupa zadebiutowała w 2014 pod wytwórnią Woollim Entertainment. W skład zespołu wchodzi 8 członkiń: Baby Soul, Jiae, Jisoo, Mijoo, Kei, Jin, Sujeong i Yein. Lovelyz zadebiutowały 17 listopada 2014 z albumem "Girls’ Invasion". 1 listopada 2021 roku wytwórnia potwierdziła rozwiązanie grupy.
Historia.
2014: Debiut z "Girls’ Invasion".
5 listopada 2014 roku wytwórnia zapowiedziała debiut grupy Lovelyz. Przed debiutem Seo Ji-soo wycofała się z powodów osobistych. 10 listopada Lovelyz wydały cyfrowy singel „Good Night Like Yesterday” (kor. 어제처럼 굿나잇), a 12 listopada w K-ART Hall w Olympic Park miał miejsce debiutancki showcase. Następnego dnia odbył się pierwszy występ w programie muzycznym "M Countdown". Pierwszy album studyjny grupy, pt. "Girls’ Invasion", ukazał się 17 listopada, wraz z głównym singlem „Candy Jelly Love”. Płyta uplasowała się na 9. pozycji tajwańskiej listy Five Music Korea-Japan oraz 1. miejscu rankingu albumów japońskiej Tower Records.
21 grudnia grupa wzięła udział w corocznym festiwalu muzycznym SBS Gayo Daejeon, w segmencie „Strong Babies”, podczas którego wystąpiły debiutujące grupy K-popowe. Lovelyz wykonały piosenki „Candy Jelly Love” i „Moves Like Jagger” u boku m.in. Red Velvet, Winner oraz GOT7.
2015: "Hi~", "Lovelyz8" i "Lovelinus".
Lovelyz wydały ponownie album "Girls' Invasion" pod nowym tytułem "Hi~" 3 marca 2015 roku. Na płycie znajdowały się dodatkowo dwa utwory, w tym główny singel o tym samym tytule. 5 marca zespół wykonał „Hi~” i „Joyland” podczas „comeback stage” w programie "M Countdown". 22 kwietnia Lovelyz wzięły wystąpiły podczas KCON 2015 Japan M Countdown przed 15 tysięczną widownią, był topierwszy zagraniczny występ grupy. 23 maja Lovelyz wystąpiły podczas Dream Concert w Seul World Cup Stadium.
27 sierpnia Lovelyz, razem z Infinite, wystąpiły podczas Korea Brand &amp; Entertainment Expo w Szanghaju. Tego samego dnia Woollim Entertainment ogłosiło, że Jisoo dołączy do grupy, a także zapowiedziało minialbum "Lovelyz8" przez oficjalny profil na Twitterze. Utwór z płyty, „Shooting Star” (kor. 작별하나), ukazał się 14 września, a minialbum "Lovelyz8" – 1 października 2015 roku. Na płycie znalazło się siedem utworów, w tym główny singel „Ah-Choo”. Tego samego dnia ukazał się teledysk do „Ah-Choo” z gościnnym udziałem Hoyi z Infinite.
31 października Lovelyz wystąpiły gościnnie w programie "You Hee-yeol's Sketchbook", podczas którego wykonały cover a cappella piosenki Michaela Jacksona „Beat It”. Występ został wyemitowany na amerykańskim Fox News Channel i opisywany przez inne zagraniczne media. Piosenka „Ah-Choo” utrzymała swoją pozycję na większości głównych koreańskich list przebojów muzycznych do początku 2016 roku, czyniąc ją największym hitem Lovelyz.
Pierwsze spotkanie grupy z fanami i minikoncert „Lovely Day” odbyły się 5 grudnia w Ax Korea. Bilety zostały wyprzedane w ciągu pierwszych pięciu minut po otwarciu sprzedaży. 7 grudnia Lovelyz wydały CD singel "Lovelinus", którego tytuł jest nazwą ich oficjalnego fanklubu. Na płycie znalazły się trzy utwory, w tym główny – „For You” (kor. 그대에게).
2016–2017: "A New Trilogy", "R U Ready?" i "Fall in Lovelyz".
Pierwszy reality show zespołu, pt. "Lovelyz in Wonderland", miało swoją premierę 2 lutego 2016 roku na kanale SBS MTV.
Drugi minialbum grupy, zatytułowany "A New Trilogy", ukazał się 25 kwietnia. Zawierał siedem utworów, w tym główny singel „Destiny” (kor. Destiny (나의 지구)). Piosenka zadebiutowała na liście Gaon Digital Chart na 7. pozycji.
W listopadzie Lovelyz zapowiedziały swój pierwszy solowy koncert – "Lovelyz in Winterland". Występy odbyły się w dniach 13-15 stycznia 2017 roku w Blusquare Samsung Card Hall. 7 lutego agencja zapowiedziała comeback zespołu na 27 lutego z albumem studyjnym.
Drugi album studyjny, pt. "R U Ready?", ukazał się 26 lutego wraz z głównym singlem „WoW!”. Woollim Entertainment ogłosiło, że ze względu na kontuzję kostki Yein może nie być w stanie wziąć udziału w promocji. 2 marca agencja potwierdziła nieobecność Yein podczas promowania płyty. Yein dołączyła do grupy 23 marca do programu "M Countdown" po wyleczeniu kontuzji. Album został wydany ponownie 2 maja pod tytułem "Now, We" (kor. 지금, 우리), zawierał dodatkowo dwa utwory, w tym główny singel „Now, We” (kor. 지금, 우리). Piosenka przyniosła Lovelyz pierwsze zwycięstwo w programie muzycznym "The Show"
14 listopada odbył się comeback Lovelyz z trzecim minialbumem, zatytułowanym "Fall in Lovelyz". Płytę promował singel „Twinkle” (kor. 종소리).
2018: "Heal" i "Sanctuary".
Od 2 do 4 lutego 2018 roku odbyły się solowe koncerty "Lovelyz in Winter Wonderland 2". 29 grudnia agencja poinformowała, że bilety zostały wyprzedane w minutę po otwarciu sprzedaży. 6 kwietnia Woollim Entertainment zapowiedziało, że Lovelyz wydadzą nowy album 23 kwietnia.
10 kwietnia Woollim Entertainment ogłosiło, że 23 kwietnia Lovelyz wydadzą czwarty minialbum zatytułowany "Heal". Na płycie znalazło się sześć utworów, w tym główny singel „That Day” skomponowany przez Sweetune. Pierwszy showcase płyty odbył się tego samego dnia, co premiera minialbumu, w Blue Square iMarket Hall, i był transmitowany na żywo za pośrednictwem aplikacji Naver V-Live.
21 czerwca agencja zapowiedziała, że Lovelyz wydadzą specjalny cyfrowy singel. „Wag-Zak” ukazał się 1 lipca. Ogłoszono również, że Jin nie weźmie udziału w promocjach z powodu problemów zdrowotnych.
Lovelyz wydały swój pierwszy album kompilacyjny "Muse on Music" 11 września. Album zawiera instrumentalne wersje wszystkich 33 utworów z ośmiu wcześniej wydanych płyt. Jest to także pierwszy taki album grupy K-popowej.
Piąty minialbum, zatytułowany "Sanctuary", ukazał się 26 listopada 2018 roku wraz z teledyskiem do głównego singla „Lost N Found”.
2019–2021: "Once Upon a Time", "Unforgettable" i rozwiązanie zespołu.
20 maja 2019 roku zespół wydał swój szósty minialbum "Once Upon a Time", wraz z głównym singlem „When We Were Us (Beautiful Days)”. W sierpniu grupa dołączyła do obsady programu telewizyjnego "Queendom".
1 września 2020 roku Lovelyz wydały siódmą minialbum "Unforgettable", wraz z głównym singlem „Obliviate”. Utwór przyniósł grupie pierwsze zwycięstwo w programie "The Show" stacji SBS MTV.
1 listopada 2021 roku Woollim Entertainment ogłosiło, że zespół zostanie rozwiązany 16 listopada po wygaśnięciu kontraktów członków. Spośród członkiń tylko Baby Soul ponownie podpisała kontrakt z firmą.

</doc>
<doc id="3949550" url="https://pl.wikipedia.org/wiki?curid=3949550" title="Pokémon Omega Ruby i Alpha Sapphire">
Pokémon Omega Ruby i Alpha Sapphire

Pokémon Omega Ruby i Alpha Sapphire – przygodowe gry akcji stworzone przez japońską firmę Nintendo. Gry zostały udostępnione 21 listopada 2014 roku. "Omega Ruby i Alpha Sapphire" nie różnią się zawartością poza niektórymi Pokémonami oraz drużyną z którą musi walczyć gracz. Tak jak w poprzednich odsłonach gracz steruje trenerem Pokémonów, przemierza świat, kolekcjonuje nowe stwory i walczy z innymi osobami. Gry są remake'ami "Pokémon Ruby i Sapphire".
Odbiór gry.
Średnia ocen Pokémon Omega Ruby na agregatorze Metacritic wynosi 83 na 100, natomiast Pokémon Alpha Sapphire - 82 na 100. Po trzech dniach od premiery sprzedano ponad 3 miliony kopii z czego 1,5 miliona w Japonii. Do końca 2014 roku sprzedano 2,4 miliona egzemplarzy w Japonii. Według stanu na 31 marca 2022 roku, gry sprzedały się w 14,5 milionach kopii.

</doc>
<doc id="3949553" url="https://pl.wikipedia.org/wiki?curid=3949553" title="Marija Sawina">
Marija Sawina

Marija Gawriłowna Sawina (ros. Ма́рья Гаври́ловна Са́вина, właśc. Marija Podramiencowa ur. 11 kwietnia 1854, Kamieniec Podolski, zm. 21 września 1915, Petersburg) – rosyjska aktorka.
Pochodziła z rodziny aktorskiej. Od 1869 roku występowała m.in. w Mińsku, Charkowie i Saratowie, a od 1874 roku w Teatrze Aleksandryjskim w Petersburgu. Role, m.in. w dramatach A. Ostrowskiego, N. Gogola (Maria Antonowna — Rewizor), L.Tołstoja (Akulina — Potęga ciemnoty), I. Turgieniewa (Wieroczka i Natalia — Miesiąc na wsi).

</doc>
<doc id="3949557" url="https://pl.wikipedia.org/wiki?curid=3949557" title="Wieża ciśnień przy parowozowni w Skierniewicach">
Wieża ciśnień przy parowozowni w Skierniewicach

Wieża ciśnień – wieża wodna znajdująca się w Skierniewicach na terenie parowozowni. Wieża wybudowana prawdopodobnie w 1858 roku, powiększona w 1871 r. Wieża posiadała dwa zbiorniki o tej samej pojemności 141,6 m3 wody wraz z przepompownią. Wieża spełniała funkcję przez 99 lat.
Obiekt zachowany do dziś, potocznie nazywany łaźnią przy moście kolejowym nad rzeką Łupią - Skierniewką.

</doc>
<doc id="3949563" url="https://pl.wikipedia.org/wiki?curid=3949563" title="Liedekerke">
Liedekerke

Liedekerke – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Liedekerke liczyła osób. Łączna powierzchnia gminy wynosi 10,08 km², co daje gęstość zaludnienia 1300 mieszkańców na km².

</doc>
<doc id="3949570" url="https://pl.wikipedia.org/wiki?curid=3949570" title="Lech Stefan">
Lech Stefan



</doc>
<doc id="3949574" url="https://pl.wikipedia.org/wiki?curid=3949574" title="Hoeilaart">
Hoeilaart

Hoeilaart – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Hoeilaart liczyła 10 915 osób. Łączna powierzchnia gminy wynosi 20,43 km², co daje gęstość zaludnienia 530 mieszkańców na km².

</doc>
<doc id="3949579" url="https://pl.wikipedia.org/wiki?curid=3949579" title="By Request Tour">
By Request Tour

By Request Tour – dwudziesta pierwsza trasa koncertowa grupy muzycznej Metallica, w jej trakcie odbyło się dwadzieścia sześć koncertów.
Program koncertów.
Bisy:

</doc>
<doc id="3949590" url="https://pl.wikipedia.org/wiki?curid=3949590" title="Marija Judina">
Marija Judina

Marija Wieniaminowna Judina (; ur. w Newelu, zm. 19 listopada 1970 w Moskwie) – rosyjska pianistka.
Życiorys.
Początkowo uczyła się w domu, eksternistycznie ukończyła 8 klas gimnazjum, później uczyła się w klasie fortepianu moskiewskiego konserwatorium, które ukończyła w 1921. Studiowała na Wydziale Historyczno-Filologicznym Uniwersytetu Piotrogrodzkiego, później wykładała w piotrogrodzkim konserwatorium w klasie fortepianu, a od 1932 do 1934 w konserwatorium w Tbilisi. Od 1934 na stałe mieszkała w Moskwie, gdzie od 1936 wykładała w konserwatorium i jednocześnie od 1944 do 1960 w Instytucie im. Gniesinych. W 1950 występowała na festiwalu bachowskim w Lipsku, a w 1954 w Polsce.
Pierwsza wykonywała w ZSRR europejską muzykę XX wieku (m.in. utwory Igora Strawinskiego, Antona Weberna, Karola Szymanowskiego, Witolda Lutosławskiego).

</doc>
<doc id="3949592" url="https://pl.wikipedia.org/wiki?curid=3949592" title="Ioann Złatoust">
Ioann Złatoust

Ioann Złatoust (ros. Иоанн Златоуст) – pancernik generacji przeddrednotów Floty Czarnomorskiej Marynarki Wojennej Imperium Rosyjskiego, główny okręt obejmującego dwie jednostki typu "Ioann Złatoust". Służył bojowo podczas I wojny światowej. 
Budowa.
„Ioann Złatoust” był pierwszym z dwóch pancerników typu "Ioann Złatoust", nazywanego w literaturze także typem "Jewstafij", zaprojektowanego dla rosyjskiej Floty Czarnomorskiej jako ostatni typ przeddrednotów tej floty. Budowę obu okrętów zamówiono w 1903 roku i 23 czerwca 1903 roku car wybrał dla nich nazwy, a już 30 czerwca wciągnięto je na listę floty. W tym samym miesiącu w Łazarewskiej stoczni Admiralicji w Sewastopolu przystąpiono do opracowania rysunków wykonawczych pancernika „Ioann Złatoust” (Jan Chryzostom, Jan Złotousty) – zakład ten był wiodącym konstruktorem okrętów tego typu (drugi – „Jewstafij” – budowany był w Mikołajowie). Budowę „Ioanna Złatousta” rozpoczęto 1 listopada 1903 roku. Oficjalna uroczystość położenia stępki miała miejsce 31 października 1904 roku.
Stal konstrukcyjną dla obu okrętów dostarczały różne rosyjskie zakłady, płyty pancerne dostarczały Zakłady Iżorskie i Obuchowskie, z wyjątkiem wież artylerii, zaprojektowanych i wykonanych przez Zakłady Metaliczne. „Ioann Złatoust” otrzymał wieże budowane początkowo dla pancernika „Czesma”, z którego modernizacji zrezygnowano. Lufy dział dostarczyły Zakłady Obuchowskie. Prace przebiegały początkowo dość szybko, zważywszy na zakłócenia spowodowane wojną z Japonią i rewolucją 1905 roku, a wodowanie nastąpiło 30 kwietnia 1906 roku. Jednakże prace wykończeniowe uległy poważnemu opóźnieniu, z powodu konieczności wprowadzenia wielu zmian konstrukcyjnych po lekcji, jaką flota imperium otrzymała w czasie wojny rosyjsko-japońskiej, a także opóźnień poddostawców. W międzyczasie, w 1907 roku okręty przeklasyfikowano z pancerników eskadrowych ("eskadriennyj bronienosjec") na okręty liniowe ("liniejnyj korabl"). 
Dopiero 13 lipca 1910 roku „Ioann Złatoust” rozpoczął próby morskie. Osiągnięto wówczas prędkość 16,2 węzła (największa prędkość osiągnięta w toku służby wynosiła 17,05 węzła w 1914 roku), maksymalna indykowana moc maszyn podczas prób wyniosła 10 990 KM. Jesienią 1910 roku przeprowadzono próby artylerii i 26 stycznia 1911 roku podpisano akt odbiorczy mechanizmów okrętu. Koszt budowy wyniósł 13 784 760 rubli. Oddanie „Ioanna Złatousta” do służby nastąpiło 19 marca 1911 roku, dwa miesiące przed drugim okrętem typu. Od bliźniaczego okrętu „Ioann Złatoust” odróżniał się m.in. zaokrąglonymi kołpakami na kominach („Jewstafij” miał płaskie). Nosił on także czerwony, następnie niebieski pas na środkowym kominie („Jewstafij” – dwa pasy na drugim i trzecim kominie, a następnie jeden niebieski na pierwszym kominie).
Pancernik nie przechodził znaczących modernizacji w toku służby. Wiosną 1914 roku zdjęto 6 dział 75 mm z kazamat, w związku z planami dozbrojenia okrętu w 2 działa 203 mm, jednakże nie doszło do wzmocnienia artylerii z uwagi na ograniczoną liczbę dział w dyspozycji, a następnie wybuch wojny i niemożność wycofania w tym celu okręt ze służby. Pozostałe działa 75 mm usunięto w 1915 roku, montując 4 działa przeciwlotnicze (o kącie podniesienia lufy 51°. W maju 1916 zdemontowano je, a w październiku 1916 zamontowano 2 działa przeciwlotnicze 63,5 mm (na dachu wież) oraz 2 brytyjskie automatyczne działka 40 mm.
Służba.
Przed wojną.
Po wejściu do służby, 29 lipca 1911 roku (starego stylu) oba nowe pancerniki weszły w skład brygady okrętów liniowych, wraz z pancernikami „Pantielejmon” i „Rostisław” (zastąpionym później przez „Tri Swiatitiela”). Uczestniczyły następnie w szkoleniu, manewrach floty i rejsach zagranicznych. 
I wojna światowa.
Wkrótce po rozpoczęciu działań wojennych między Rosją a Turcją, 5 (18) listopada 1914 r. doszło do potyczki koło przylądka Sarycz między rosyjskimi siłami głównymi, w skład których wchodził „Ioann Złatoust”, a niemieckim krążownikiem liniowym „Goeben” oraz lekkim „Breslau” (formalnie były tureckimi okrętami „Yavuz Sultan Selim” i „Midilli”). „Ioann Złatoust” wraz z pancernikami „Jewstafij” i „Tri Swiatitiela” ostrzeliwał „Goeben”. Z powodu złej widoczności, „Ioann Złatoust”, który według procedur wypracowanych przed wojną, miał kierować skoncentrowanym ostrzeliwaniem celu przez wszystkie okręty, źle ocenił odległość i ogień jego (6 pocisków 305 mm) oraz „Triech Swiatitieli” był nieskuteczny. Jedynie „Jewstafij” i „Goeben” nawzajem spowodowały sobie niewielkie uszkodzenia. 24 grudnia 1914 r. doszło do ponownej krótkiej potyczki z zespołem niemieckim, w której „Ioann Złatoust” odniósł powierzchowne uszkodzenia (sam wystrzelił 1 pocisk 203 mm i 7 pocisków 152 mm). 
Do ostatniego starcia z „Goeben” doszło 27 kwietnia (10 maja) 1915 pod Bosforem. „Ioann Złatoust” wystrzelił w nim 75 pocisków 305 mm i 4 pociski 203 mm. Po tej bitwie, w związku ze wstąpieniem do służby nowych drednotów „Impieratrica Marija” i „Impieratrica Jekatierina Wielikaja”, rosyjskie przeddrednoty były już używane do zadań drugorzędnych, jak ostrzał celów naziemnych, w tym Zonguldaku. W 1915 roku zdjęto pozostałe działa 75 mm, montując działa przeciwlotnicze. Oba okręty typu brały jeszcze udział w drugim bombardowaniu Warny w maju 1916 roku. Ostatni rejs bojowy okręty Floty odbyły 19-23 listopada 1917.
Wojna domowa.
Bezpośrednio po rewolucji bolszewickiej, okręty Floty nie były już używane. W 1918 roku dyscyplina zaczęła spadać i część załogi opuściła okręty. 22-24 lutego 1918 roku doszło do ekscesów i rozruchów w Sewastopolu, wspieranych przez komunizujących marynarzy. „Ioann Złatoust” został porzucony w Sewastopolu, gdzie został przejęty przez oddziały niemieckie zajmujące miasto 30 kwietnia 1918 roku (starego stylu). Na „Ioannie Złatoustym” Niemcy podnieśli swoją banderę, lecz okręt nie został przyjęty do służby i powoli był pozbawiany wyposażenia. W listopadzie 1918 roku stojące tam okręty zostały przekazane wojskom brytyjskim, które w kwietniu 1919 roku, opuszczając miasto, zniszczyły ich cylindry maszyn, żeby nie mogły zostać wykorzystane przez bolszewików.
Po odejściu białych z Krymu w listopadzie 1920 i zajęciu Sewastopola przez oddziały bolszewików, zlecili oni zakładom w Mikołajowie odlanie nowych cylindrów maszyn najbardziej wartościowych okrętów, w tym „Ioanna Złatousta”, lecz zadanie to okazało się niewykonalne w panującym chaosie porewolucyjnym i brakach wykwalifikowanych specjalistów. Pancernik nie otrzymał już nowej nazwy i został pocięty na złom w latach 1922–1923.

</doc>
<doc id="3949593" url="https://pl.wikipedia.org/wiki?curid=3949593" title="Othella Harrington">
Othella Harrington

Othella Harrington (ur. 31 stycznia 1974 w Jackson) – amerykański koszykarz występujący na pozycjach silnego skrzydłowego oraz środkowego, od 2011 dyrektor do spraw operacji koszykarskich drużyny akademickiej Georgetown Hoyas.
Został wybrany dwukrotnie najlepszym zawodnikiem sezonu szkół średnich stanu Missisipi (Mississippi Mr. Basketball – 1991, 1992). Zaliczono go do I składu Parade All-American (1992), USA Today's All-USA (1992), III składu Parade All-American (1991). W 1992 otrzymał tytuł MVP meczu gwiazd szkół amerykańskich średnich McDonalds All-American (1992).

</doc>
<doc id="3949594" url="https://pl.wikipedia.org/wiki?curid=3949594" title="Hoegaarden">
Hoegaarden

Hoegaarden – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Hoegaarden liczyła osób. Łączna powierzchnia gminy wynosi 37,17 km², co daje gęstość zaludnienia 160 mieszkańców na km².

</doc>
<doc id="3949599" url="https://pl.wikipedia.org/wiki?curid=3949599" title="Niesłusznie oskarżeni">
Niesłusznie oskarżeni

Niesłusznie oskarżeni (org. "Ride in the Whirlwind") – western produkcji amerykańskiej z 1966 roku w reż. Monte Hellmana. 
Opis fabuły.
Stany Zjednoczone XIX w., Dziki Zachód. Trzech złoczyńców pod wodzą "Ślepego Dicka" dokonuje rabunkowego napadu na dyliżans zabijając członka ochrony. Po powrocie do swojej kryjówki na prerii, napotykają na grupę trzech koniokradów, którym oferują gościnę. Rankiem okazuje się, że wszyscy są otoczeni przez grupę pościgową. Po krótkiej wymianie ognia ginie jeden z ludzi "Ślepego Dicka" oraz jeden z koniokradów. "Ślepy Dick" wraz z drugim z ocalałych przestępców zostaje powieszony, natomiast ocaleli koniokradzi Vern i Wes uciekają do pobliskiego kanionu. Wyczerpani i bez koni docierają od osamotnionej farmy, gdzie żyje Evan wraz z żoną i córką. Uciekinierzy nie są nastawieni do jej mieszkańców wrogo, jednak podczas próby uprowadzenia niezbędnych do dalszej ucieczki koni, Evan sięga po broń. W wyniku strzelaniny ginie Evan, a Vern zostaje ciężko ranny. Obydwaj koniokradzi uciekają na jednym koniu ścigani przez pościg. Vern zdaje sobie sprawę, że w jego stanie dalsza ucieczka nie ma szans powodzenia. Zostaje na drodze aby ostatnimi strzałami powstrzymać pościg. Dopadnięty przez ścigających, umiera od ran, jednak czas który zyskał pozwala uciec Wesowi. 
Obsada aktorska.
i inni. 

</doc>
<doc id="3949603" url="https://pl.wikipedia.org/wiki?curid=3949603" title="Marija Lilina">
Marija Lilina

Marija Pietrowna Lilina (ros. Мари́я Петро́вна Ли́лина, ur. 3 lipca 1866 w Moskwie, zm. 24 sierpnia 1943, tamże) – rosyjska aktorka teatralna. Ludowa Artystka RFSRR (1933). Żona Konstantina Stanisławskiego.
Role w sztukach Antona Czechowa (Masza — "Mewa", Sonia — "Wujaszek Wania", Natasza — "Trzy siostry" i Ania — "Wiśniowy sad") oraz w dramatach Gerharta Hauptmanna, Knuta Hamsuna i Lwa Tołstoja.

</doc>
<doc id="3949608" url="https://pl.wikipedia.org/wiki?curid=3949608" title="Adrijana Krasniqi">
Adrijana Krasniqi

Adrijana Krasniqi (ur. 4 listopada 1997) – szwedzka piosenkarka, autorka tekstów i raperka o albańsko-macedońskich korzeniach.
Życiorys.
Kariera.
W 2015 wydała swój pierwszy oficjalny singiel zatytułowany „Mammas Opel”. W 2016 roku zaczęła pracę z wytwórnią muzyczną Universal Music Sweden. W tym samym roku występowała na hip-hopowej arenie Debaser w Sztokholmie.
W 2017 wystartowała z piosenką „Amare” (napisaną z Martinem Tjärnbergiem) w "Melodifestivalen 2017", szwedzkich eliminacjach do 62. Konkursu Piosenki Eurowizji 2017 z piosenką „Amare” napisaną wspólnie. 4 lutego wystąpiła w pierwszym półfinale selekcji i zajęła w nim szóste miejsce, przez co nie przeszła do kolejnej rundy. 10 lutego singiel „Amare” zadebiutował w na 62. miejscu szwedzkiej listy przebojów.

</doc>
<doc id="3949615" url="https://pl.wikipedia.org/wiki?curid=3949615" title="Lords of Summer Tour">
Lords of Summer Tour

Lords of Summer Tour – dwudziesta druga trasa koncertowa grupy muzycznej Metallica; w jej trakcie odbyło się piętnaście koncertów.
Program koncertów.
Bisy:

</doc>
<doc id="3949618" url="https://pl.wikipedia.org/wiki?curid=3949618" title="Šatrijos Ragana">
Šatrijos Ragana

Šatrijos Ragana, właśc. Marija Pečkauskaitė (pol. Maria Pieczkowska, ur. 8 marca 1877 w Medingėnai, zm. 24 lipca 1930 w Żydykach – litewska pisarka, tłumaczka i pedagożka.
Życiorys.
Maria Pieczkowska (Marija Pečkauskaitė) przyszła na świat w Medyngianach na Żmudzi (lit. Medingėnai), rodzinnym majątku matki. Do dziesiątego roku życia wychowywała się w Łabunowie (lit. Labūnava, rejon kielmski). Rodzice, Onufry (Anupras) i Stanisława (z domu Szukszta) należeli do wykształconej polskiej szlachty. W rodzinnym majątku ojca pisarki znajdowała się pokaźna biblioteka, dom matki (stara siedziba rodowa Szuksztów) był z kolei wypełniony dziełami sztuki. Maria była najstarszym dzieckiem, miała siostrę Zofię (Sofija) oraz braci Stefana (Steponas) i Wincentego (Vincas). Rodzina pielęgnowała tradycje szlacheckie, a w domu rozmawiało się głównie po polsku. 
Z pomocą nauczycieli domowych, Józefa Sumoroka oraz Cecylii Sądeckiej, w 1891 r. Maria rozpoczęła przygotowania do egzaminów wstępnych do Gimnazjum św. Katarzyny w Petersburgu. W 1892 r. zdała egzaminy do trzeciej klasy, niestety, wilgotny petersburski klimat sprawił, że po 6 miesiącach nauki ze względów zdrowotnych musiała wrócić do domu, gdzie kontynuowała naukę z prywatnymi nauczycielami. 
Jeszcze w 1891 r. Maria poznała Povilasa Višinskisa, działacza społecznego zaangażowanego w odradzający się litewski ruch narodowy, który pomagał przygotować się do gimnazjum jej bratu, Stefanowi. Zachęcona przez Višinskisa do propagowania kultury litewskiej Maria entuzjastycznie podchodziła do nauki języka litewskiego i chętnie się nim posługiwała. 
Późną jesienią 1894 r. do Użwent (lit. Užvenčiai), gdzie w tym czasie mieszkali Pieczkowscy, przybył młody ksiądz Kazimierz Bukont (Kazimieras Bukantas). Rodziny Pieczkowskich oraz Bukontów znały się od bardzo dawna, a dzięki przybyciu Kazimierza, przyjaźń została odnowiona. Dla Marii spotkanie to było bardzo znaczące – Kazimierz to jej pierwsza miłość, której wspomnienie zachowała w swoim sercu do końca życia.
Maria debiutowała po polsku, ale zachęcona przez Povilasa Višinskisa od 1896 r. zaczęła publikować opowiadania w języku litewskim – były to przeważnie obrazy z życia wsi, w których wywyższane były cnoty moralne, a potępiane cechy nieprzystające do wzniosłej idei szlachetnego człowieczeństwa.
W 1896 r. Maria wyjechała do Warszawy, gdzie ukończyła kurs pszczelarstwa. Nowo zdobyte umiejętności przydały jej się później w rodzinnym majątku w Żydykach (lit. Židikai). W 1898 r. zmarł ojciec Marii i rodzina pozostała bez środków do życia. Rodzinny dwór został oddany bankowi pod zastaw. O tym smutnym okresie pisarka opowiada następująco: „Ogólnie rzecz biorąc, cała nasza rodzina kompletnie nie miała zmysłu praktycznego. Kwestie materialne były dla nas czymś odległym oraz wstrętnym”. Maria zaczęła więc uczyć dzieci w sąsiednich dworach, pozostałe rodzeństwo również podejmowało prace dorywcze. 
W latach 1905–1907 Maria przebywała w Szwajcarii, gdzie uczestniczyła w zajęciach z etyki oraz pedagogiki na uniwersytetach w Zurychu oraz Fryburgu. Tam też zafascynowała się wykładami F. W. Foerstera, specjalizującego się w tematach związanych z edukacją młodzieży, którego prace potem przetłumaczyła na język litewski (wydane w 1912 r.).
W 1907 r. pisarka przeprowadziła się do dworu w Powondeniach (Pavandenė, okręg telszański), w którym była nauczycielką dziewięciorga dzieci polskojęzycznej szlachty. Jedną z jej uczennic była Gabriela Sakiel (Gabrielė Sakelytė), która dzięki nowej nauczycielce zmieniła swój sposób myślenia, a ich przyjaźń trwała całe życie. Gabriela została lekarką i starała się być podobna do swojej nauczycielki – dystrybuowała litewskie książki, udzielała się charytatywnie, a także opiekowała się pisarką przed jej śmiercią w 1930. Zapał Sakielówny umocnił pedagogiczną pasję Marii i utwierdził ją w wyborze drogi.
W 1909 r. pisarka otrzymała propozycję objęcia stanowiska nauczycielki w żeńskim progimnazjum „Žiburys” w Mariampolu. W tamtym czasie szkołą kierował ksiądz Motiejus Gustaitis, kiedy jednak zdał sobie sprawę z umiejętności i zaangażowania Pieczkowskiej, powierzył jej kierowanie progimnazjum.
Wraz z wybuchem I wojny światowej i zbliżającym się frontem progimnazjum zostało przeniesione do Trok, a w maju 1915 r. ewakuowane do Woroneża. Maria z powodu złego stanu zdrowia nie zdecydowała się na ewakuację – wróciła do Żydyk. W tym samym roku przeniosła się tam jej matka oraz siostra Zofia, a także ksiądz Bukont. Dzięki wsparciu finansowemu Bukonta Maria mogła poświęcić się działalności literackiej.
W ostatnich latach życia wróciła jednak do swojej największej miłości – pedagogiki. Walcząc z chorobą, wciąż angażowała się w działania filantropijne i edukacyjne, odbyła też podróż do Rygi. W tym czasie napisała swoją najważniejszą pracę pedagogiczną: „Motina- auklėtoja” (pol. Matka – wychowawca).
W 1928 r. otrzymała doktorat honoris causa Uniwersytetu Witolda Wielkiego w Kownie za zasługi na polu pedagogiki.
W związku z progresem choroby pisarka ostatnie 6 tygodni życia spędziła w szpitalu wojskowym w Kownie. Zmarła 24 lipca 1930 r. Pochowana została na cmentarzu w Żydykach. Podczas pogrzebu ksiądz sprawujący mszę, a zarazem jej spowiednik, miał wypowiedzieć słowa: „Dzisiaj pochowaliśmy tu świętą…”
Pseudonim.
Przyjaciel pisarki Povilas Višinskis nazywał Marię czarownicą (lit. ragana) ze względu na jej ciemne włosy oraz duże czarne oczy. Podczas jednej ze wspólnych wycieczek na górę Šatrija pojawił się pomysł na przydomek Šatrijos Ragana (Czarownica z góry Šatrija), który stał się oficjalnym pseudonimem literackim autorki.
Twórczość.
Šatrijos Ragana jest jedną z najważniejszych litewskich autorek początku XX wieku. Jej prozę zalicza się do nurtu realizmu psychologicznego, wskazuje się w niej na elementy neoromantyzmu i symbolizmu. Najwybitniejszym i najbardziej nowatorskim utworem pisarki jest nowela „Sename dvare” („W starym dworze”), oparta na obserwacjach życia w domu matki w Medyngianach i stanowiąca niejako swoistą kontynuację tradycji „Pana Tadeusza” A. Mickiewicza (określenie Brigity Speičytė), w którym autorka ukazuje schyłek kultury dworów. Na szczególną uwagę zasługuje też opowiadanie „Irkos tragedija” („Tragedia Irki”), stanowiące studium psychologii dziecka próbującego uporać się z rozstaniem rodziców.
Maria Pieczkowska przełożyła też na język litewski utwory m.in. Henryka Sienkiewicza i Bolesława Prusa.
Upamiętnienie.
Šatrijos Ragana jest patronką gimnazjum w Użwentach (Užvenčiai). Od 1974 r. w domu, w którym mieszkała Maria Pieczkowska, znajduje się muzeum poświęcone jej twórczości.

</doc>
<doc id="3949625" url="https://pl.wikipedia.org/wiki?curid=3949625" title="Keerbergen">
Keerbergen

Keerbergen – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Keerbergen liczyła osób. Łączna powierzchnia gminy wynosi 18,39 km², co daje gęstość zaludnienia 700 mieszkańców na km².

</doc>
<doc id="3949626" url="https://pl.wikipedia.org/wiki?curid=3949626" title="Gatunek gry komputerowej">
Gatunek gry komputerowej

Gatunek gry komputerowej – klasyfikacja gier komputerowych w oparciu o interakcję rozgrywki. Gatunek gry komputerowej jest determinowany przez rodzaje wyzwań, które są oferowane przez grę.
Gra może być kombinacją kilku gatunków, przez co trudno ją sklasyfikować. Przykładem takiej gry jest jedna z części "Grand Theft Auto" łącząca elementy takie jak strzelanie i prowadzenie samochodu oraz elementy gry fabularnej, przez co trudno sklasyfikować ją używając istniejących pojęć. Od gry komputerowej "Rogue" pochodzi nazwa podgatunku gier fabularnych, roguelike.

</doc>
<doc id="3949627" url="https://pl.wikipedia.org/wiki?curid=3949627" title="Rory Sparrow">
Rory Sparrow

Rory Darnell Sparrow (ur. 12 czerwca 1958 w Suffolk) – amerykański koszykarz występujący na pozycji rozgrywającego.

</doc>
<doc id="3949629" url="https://pl.wikipedia.org/wiki?curid=3949629" title="Adnan Dirjal Motar">
Adnan Dirjal Motar



</doc>
<doc id="3949631" url="https://pl.wikipedia.org/wiki?curid=3949631" title="Kortenaken">
Kortenaken

Kortenaken – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Kortenaken liczyła osób. Łączna powierzchnia gminy wynosi 49,10 km², co daje gęstość zaludnienia 160 mieszkańców na km².

</doc>
<doc id="3949633" url="https://pl.wikipedia.org/wiki?curid=3949633" title="William W. Biddle">
William W. Biddle

William Wishart Biddle (ur. 19 czerwca 1900, zm. w lutym 1973) – amerykański psycholog i socjolog, zajmujący się m.in. teorią propagandy i teorią rozwoju społeczności lokalnej. Jego opublikowany w 1931 artykuł "A Psychological Definition of Propaganda" uważany jest za jedną z pierwszych prac dotyczących teorii propagandy politycznej i opinii publicznej. W późniejszych latach Biddle skupiał się na badaniach nad rozwojem społeczności lokalnych. Jego napisana wspólnie z żoną Loureide J. Biddle książka "The Community Development Process" była tłumaczona na kilka języków.
W polskich źródłach Biddle często cytowany jest błędnie jako „W. W. Bidelle”. Pisownia ta pojawia się m.in. w takich książkach jak "Psychologia Propagandy Politycznej" Lesława Wojtasika z roku 1975 czy "Słowo w relacjach społecznych" Andrzeja Zwolińskiego z roku 2003.

</doc>
<doc id="3949639" url="https://pl.wikipedia.org/wiki?curid=3949639" title="Zaventem">
Zaventem

Zaventem – gmina położona w prowincji Brabancja Flamandzka, w Belgii. Mieści się tu międzynarodowy port lotniczy w Brukseli.
Populacja.
Według szacunków w dniu 1 stycznia 2016 całkowita populacja Zaventem liczyła osób. Łączna powierzchnia gminy wynosi 27,62 km², co daje gęstość zaludnienia 1200 mieszkańców na km².

</doc>
<doc id="3949641" url="https://pl.wikipedia.org/wiki?curid=3949641" title="Boortmeerbeek">
Boortmeerbeek

Boortmeerbeek – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Boortmeerbeek liczyła osób. Łączna powierzchnia gminy wynosi 18,64 km², co daje gęstość zaludnienia 650 mieszkańców na km².

</doc>
<doc id="3949643" url="https://pl.wikipedia.org/wiki?curid=3949643" title="Holsbeek">
Holsbeek

Holsbeek – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Holsbeek liczyła osób. Łączna powierzchnia gminy wynosi 38,50 km², co daje gęstość zaludnienia 260 mieszkańców na km².

</doc>
<doc id="3949644" url="https://pl.wikipedia.org/wiki?curid=3949644" title="Herent">
Herent

Herent – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Herent liczyła osób. Łączna powierzchnia gminy wynosi 33,73 km², co daje gęstość zaludnienia 650 mieszkańców na km².

</doc>
<doc id="3949647" url="https://pl.wikipedia.org/wiki?curid=3949647" title="Against the Current (zespół)">
Against the Current (zespół)



</doc>
<doc id="3949649" url="https://pl.wikipedia.org/wiki?curid=3949649" title="Linkebeek">
Linkebeek

Linkebeek – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Linkebeek liczyła osób. Łączna powierzchnia gminy wynosi 4,15 km², co daje gęstość zaludnienia 1100 mieszkańców na km².

</doc>
<doc id="3949650" url="https://pl.wikipedia.org/wiki?curid=3949650" title="Claude Allègre">
Claude Allègre

Claude Allègre (ur. 31 marca 1937 w Paryżu) – francuski naukowiec, geochemik, nauczyciel akademicki i polityk, w latach 1997–2000 minister edukacji narodowej, badań naukowych i technologii.
Życiorys.
Absolwent Uniwersytetu Paryskiego z 1960, doktoryzował się z zakresu fizyki w 1967. Pracował na macierzystej uczelni, a po jej podziale m.in. na Université Paris-Diderot (w latach 1970–2006 jako profesor tego uniwersytetu). Od 1971 do 1974 kierował na nim wydziałem nauk o Ziemi, w latach 1976–1986 stał na czele instytutu badawczego IPGP. W pracy naukowej zajął się m.in. metodami datowania izotopowego. W 1995 został członkiem Francuskiej Akademii Nauk.
Był także aktywnym działaczem politycznym. W 1973 wstąpił w szeregi Partii Socjalistycznej. W 1989 uzyskał mandat posła do Parlamentu Europejskiego III kadencji, z którego zrezygnował po kilku miesiącach. W 1992 był radnym regionu Langwedocja-Roussillon. Od 1988 do 1992 pełnił funkcję specjalnego doradcy Lionela Jospina. Od czerwca 1997 do marca 1999 w jego gabinecie sprawował urząd ministra edukacji narodowej, badań naukowych i technologii. W 2008 opuścił socjalistów, później publicznie wspierał UMP i Nicolasa Sarkozy’ego.
Głosił poglądy kwestionujące związek między wielkością emisji dwutlenku węgla a zmianami klimatu, wskazując, że przyczyny podwyższania się temperatury nie są znane.
Odznaczenia i wyróżnienia.
Odznaczony Legią Honorową III klasy, Orderem Palm Akademickich I klasy oraz Krzyżem Wielkim Orderu Zasługi Republiki Federalnej Niemiec. Wyróżniony doktoratami honoris causa m.in. Cardiff University, University of Bristol i Université Libre de Bruxelles.
Za osiągnięcia naukowe otrzymał m.in. Nagroda Crafoorda (1986) oraz Medal Wollastona (1987).

</doc>
<doc id="3949651" url="https://pl.wikipedia.org/wiki?curid=3949651" title="Bekkevoort">
Bekkevoort

Bekkevoort – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Bekkevoort liczyła osób. Łączna powierzchnia gminy wynosi 37,17 km², co daje gęstość zaludnienia 160 mieszkańców na km².

</doc>
<doc id="3949652" url="https://pl.wikipedia.org/wiki?curid=3949652" title="Gooik">
Gooik

Gooik – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Gooik liczyła osób. Łączna powierzchnia gminy wynosi 39,70 km², co daje gęstość zaludnienia 230 mieszkańców na km².

</doc>
<doc id="3949653" url="https://pl.wikipedia.org/wiki?curid=3949653" title="Boutersem">
Boutersem

Boutersem – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Boutersem liczyła osób. Łączna powierzchnia gminy wynosi 30,75 km², co daje gęstość zaludnienia 230 mieszkańców na km².

</doc>
<doc id="3949654" url="https://pl.wikipedia.org/wiki?curid=3949654" title="John Davies (pływak)">
John Davies (pływak)

John Griffith Davies (ur. 17 maja 1929 w Willoughby, zm. 24 marca 2020 w Pasadenie) – australijski pływak specjalizujący się w stylu klasycznym i motylkowym, mistrz olimpijski (1952). 
Kariera pływacka.
W 1948 roku reprezentował Australię na igrzyskach olimpijskich w Londynie, gdzie na dystansie 200 m stylem klasycznym zajął czwarte miejsce.
Cztery lata później, podczas igrzysk olimpijskich w Helsinkach zdobył w tej konkurencji złoty medal. W finale czasem 2:34,4 pobił także rekord olimpijski.
W 1984 roku Davis został wprowadzony do International Swimming Hall of Fame.

</doc>
<doc id="3949656" url="https://pl.wikipedia.org/wiki?curid=3949656" title="By Twilight">
By Twilight

By Twilight – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Pod względem budowy wersyfikacyjnej utwór jest roundelem. Składa się z trzech strof, ma w sumie jedenaście wersów i jest oparty na tylko dwóch rymach. Refren powtarza pierwsze słowa utworu. W utworze można zaobserwować typowe dla Swinburne’a aliteracje: dream that desire of the distance" albo sinks on the soul, and the stars".
Zobacz też: Wędrowny wiatru wiew, A Century of Roundels (Swinburne)

</doc>
<doc id="3949661" url="https://pl.wikipedia.org/wiki?curid=3949661" title="W. W. Bidelle">
W. W. Bidelle



</doc>
<doc id="3949667" url="https://pl.wikipedia.org/wiki?curid=3949667" title="USS Simon Bolivar (SSBN-641)">
USS Simon Bolivar (SSBN-641)

USS Simon Bolivar (SSBN-641) – amerykański okręt podwodny o napędzie atomowym z okresu zimnej wojny typu "Benjamin Franklin", przenoszący pociski SLBM. Wszedł do służby w 1965 roku. Okręt nazwano imieniem przywódcy walk o niepodległość Ameryki Południowej Simóna Bolívara. Wycofany ze służby w 1995 roku.
Historia.
Kontrakt na budowę okrętu został przydzielony stoczni Newport News Shipbuilding w Newport News 1 listopada 1962 roku. Rozpoczęcie budowy okrętu nastąpiło 17 kwietnia 1963 roku. Wodowanie miało miejsce 22 sierpnia 1964 roku, wejście do służby 29 października 1965 roku. Po wejściu do służby w ramach ćwiczeń i zgrywania załóg w styczniu 1966 roku, okręt odpalił dwa pociski balistyczne Polaris.
W lutym 1971 roku, „Simon Bolivar” udał się do stoczni w celu wymiany pocisków Polaris na Poseidon. Modernizacja zakończyła się w maju 1972 roku, po której okręt został skierowany do hiszpańskiej bazy Rota. W lutym 1979 roku, po wykonaniu 40 patrolu, okręt został skierowany do stoczni w celu modernizacji i wymiany pocisków na Trident C4. Okręt powrócił do służby w styczniu 1981 roku. W sumie podczas swojej służby wykonał 73 patrole. Okręt został wycofany ze służby 8 lutego 1995 roku, a następnie złomowany do końca grudnia 1995 roku.

</doc>
<doc id="3949669" url="https://pl.wikipedia.org/wiki?curid=3949669" title="Elaine Reynolds">
Elaine Reynolds

Elaine Reynolds (ur. 7 września 1939 w Jersey City w stanie New Jersey) – amerykańska modelka, "Playmate of the Month" (październik 1959) magazynu erotycznego "Playboy". Uważa się, że Reynolds dzierży zaszczyt posiadania największego naturalnego biustu (rozmiar 39DD) ze wszystkich „Playmates” Playboya.

</doc>
<doc id="3949678" url="https://pl.wikipedia.org/wiki?curid=3949678" title="Słowacko">
Słowacko

Słowacko (, także , , ) – czeski region etnograficzny zlokalizowany na południowym wschodzie Moraw, przy granicy ze Słowacją. Jest jednym z domniemanych możliwych miejsc powstania Państwa wielkomorawskiego. Centralnym miastem regionu jest Uherské Hradiště z Muzeum Słowacka.
Położenie.
Na północy i północnym zachodzie ograniczona jest Chrzibami i Lasem Żdanickim, na południowym wschodzie grzbietem Białych Karpat, a na pograniczu czesko-słowackim biegiem rzeki Dyi. Rozpościera się na obszarze powiatu Uherské Hradiště, Hodonín oraz częściowo Brzecław i Zlin.
Etnografia.
Region posiada bogate tradycje folklorystyczne – mieszkańcy mają korzenie zarówno czeskie, jak i słowackie, jednak przeważa kultura słowacka, co dotyczy zarówno strojów, zwyczajów, tradycji i lokalnej, bardzo charakterystycznej gwary. Jest to też region, którego unikalny folklor jest nadal żywy i kultywowany. Na Słowacku utrzymywane są tradycje, które zostały wpisane do rejestru niematerialnego dziedzictwa kultury UNESCO – chodzi o imprezę ludową "Pochód Królów", która odbywa się co roku w maju. Oprócz tego liczne są ludowe festiwale, np. Międzynarodowy Festiwal Folklorystyczny w Strážnicy, "Dolňácký festival" w Hluku, czy Festiwal Wina w Bzencu. Ważnym wydarzeniem jest też wrześniowa Pielgrzymka św. Antoniego do Blatnicy.
Stroje ludowe.
Strój kobiecy charakteryzuje się mocno nakrochmalonymi rękawami, szeroką kryzą wokół szyi, jak również barwną czerwoną suknią. Na głowach kobiety noszą barwne tureckie chusty, których sposób wiązania jest zróżnicowany, w zależności od danej wioski. Mężczyźni noszą długie sukienne nogawice wpuszczone do wysokich skórzanych butów z cholewami. Istotna jest wyszywana płócienna koszula, a na niej bogato haftowana "kordulka", czyli kamizelka.
Winiarstwo.
W odróżnieniu od innych regionów Czech, gdzie preferowane jest piwo, na Słowacku najpopularniejszym napojem jest wino – tradycje winiarskie są tu bardzo rozwinięte. W większości wsi liczne są piwnice winne ("sklepy") zbudowane w różnych epokach, częstokroć tworzące całe ulice, a w Prušánkach-Nechorach mają nawet nadbudowane partery i piętra.
Obiekty.
Do najciekawszych historycznie i etnograficznie miejscowości regionu należą:

</doc>
<doc id="3949688" url="https://pl.wikipedia.org/wiki?curid=3949688" title="William Biddle">
William Biddle



</doc>
<doc id="3949689" url="https://pl.wikipedia.org/wiki?curid=3949689" title="Gary Bradds">
Gary Bradds

 
Gary Lee „Tex” Bradds (ur. 26 lipca 1942 w Jamestown, zm. 15 lipca 1983 w Greenville) – amerykański koszykarz występujący na pozycji skrzydłowego, mistrz ABA z 1969 roku.
Jego wnuk Evan został uznany zawodnikiem roku konferencji Ohio Valley w 2016 i 2017 roku, jako reprezentant Belmont University. Jest kuzynem amerykańskiego gitarzysty jazzowego – Terry'ego Braddsa. Brat, Gayle występował w koszykarskiej reprezentacji uczelni Cedarville College.
Podczas play-off ABA 1969 notował średnio 20,5 punktu oraz 10,1 zbiórki na mecz, w jednym ze spotkań przeciw Minnesocie zdobył 43 punkty. Sezon zakończył zdobyciem tytułu mistrzowskiego.

</doc>
<doc id="3949690" url="https://pl.wikipedia.org/wiki?curid=3949690" title="Olive (wiersz)">
Olive (wiersz)

Olive – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór został napisany przy użyciu strof dziewięciowersowych rymowanych abbcccdda. Składa się z dziewięciu zwrotek.

</doc>
<doc id="3949705" url="https://pl.wikipedia.org/wiki?curid=3949705" title="Pilatus PC-24">
Pilatus PC-24

Pilatus PC-24 – szwajcarski samolot dyspozycyjny skonstruowany i wybudowany przez firmę Pilatus Aircraft. Jest to pierwsza maszyna szwajcarskiego producenta, w której zastosowano napęd odrzutowy.
Historia.
Na początku lat 90. XX wieku Pilatus wybudował samolot Pilatus PC-12. Maszyna odniosła ogromny sukces rynkowy i do 2016 roku wyprodukowano prawie półtora tysiąca egzemplarzy, a ich produkcja trwa nadal. Zachęcony tym sukcesem szwajcarski producent postanowił kontynuować dobrą passę swoich samolotów, konstruując następcę udanego PC-12. Dzięki współpracy z użytkownikami swoich samolotów, Pilatus zebrał opinie na temat oczekiwań klientów względem potencjalnej, nowej maszyny. Oczekiwano, iż będzie się ona charakteryzować zdecydowanie większym zasięgiem i maksymalną prędkością niż PC-12, ale zachowa jego dużą wytrzymałość i odporność konstrukcji płatowca, zdolność do realizowania startów i lądowań z krótkich pasów startowych, nawet z nieutwardzonych dróg startowych. Mając to na uwadze, w 2008 roku rozpoczęto prace projektowe nad nowym samolotem dyspozycyjnym, który otrzymał oznaczenie PC-24. Prace były finansowane w całości ze środków własnych wytwórni. Wymóg radykalnej poprawy zasięgu i prędkości zdeterminował wybór napędu nowego samolotu – musiał być to napęd odrzutowy. Informacje o prowadzonych pracach zostały ujawnione na konferencji firmowej w 2011 roku. Tym samym PC-24 stał się pierwszą konstrukcją wytwórni z tego typu silnikami, znanej do tej pory z używania w swoich samolotach silników tłokowych. Informacja o prowadzonych pracach nad PC-24, określanym jako "Super Versatile Jet" (SVJ), została po raz pierwszy publicznie ujawniona podczas konwentu European Business Aviation Convention &amp; Exhibition (EBACE) odbywającego się w Genewie 21 maja 2013 roku. Wytwórnia zaprezentowała również model przyszłego samolotu. Rok później, na kolejnej edycji EBACE w maju 2014 roku, wytwórnia rozpoczęła przyjmowanie zamówień na PC-24. W trakcie dwóch dni, Pilatus zebrał zamówienia na 84 samoloty. Złożenie zamówienia wiązało się z wpłatą zaliczki w kwocie 250 tys. dolarów amerykańskich. Tym samym wytwórnia w przeciągu 48 godzin uzyskała finansowanie na trzyletnią produkcję samolotów. Chętnych na nowy samolot szwajcarskiej wytwórni było zdecydowanie więcej ale Pilatus wstrzymał przyjmowanie dalszych zamówień, które realizowane byłyby od 2020 roku. Wśród ujawnionych nabywców znaleźli się między innymi Falcon Aviation Services, czerterowy przewoźnik ze Zjednoczonych Emiratów Arabskich (dwa samoloty), amerykańska firma PlaneSense (sześć maszyn), oficjalny dystrybutor Pilatusa w Polsce, firma JB Investments (dwa samoloty) i Royal Flying Doctor Service of Australia (trzy maszyny aby następnie zwiększyć zamówienie do pięciu). 1 sierpnia 2014 roku, w obecności 35 tysięcy widzów (25 tys. w zależności od źródeł), na lotnisku w Buochs zorganizowano uroczysty roll-out gotowego, pierwszego prototypu oznaczonego jako P01. Wydarzenie to miało bardzo uroczysty przebieg. W tym dniu obchodzone jest szwajcarskie święto narodowe, a dodatkowo Pilatus świętował 75. rocznicę powstania firmy. Samolot został wytoczony na honorowe miejsce znajdujące się na środku ogromnej szwajcarskiej flagi przez zaprzęg dwudziestu czterech koni, ich liczba nawiązywała do oznaczenia maszyny. 11 maja 2015 roku P01 o znakach rejestracyjnych HB-VXA po raz pierwszy wzbił się do lotu. Maszyna wystartowała z lotniska w Buochs a za sterami samolotu siedzieli piloci doświadczalni wytwórni Paul Mulcahy i Reto Aeschlimann. Podczas startu maszyna zademonstrowała swoje unikalne możliwości, potrzebując do oderwania się od ziemi niecałe 600 metrów pasa startowego. Lot trwał 55 minut, prototypowej maszynie podczas oblotu, towarzyszył samolot Pilatus PC-21. 16 listopada tego samego roku dokonano oblotu drugiego prototypu oznaczonego jako P02. Samolot o znakach rejestracyjnych HB-VXB wystartował z lotniska Buochs a lot trwał 82 minuty. W tym samym miesiącu, podczas odbywającej się w Las Vegas konwencji amerykańskiego stowarzyszenia National Business Aviation Association, zaprezentowano makietę kadłuba PC-24. W maju 2016 roku, podczas kolejnej konwencji EBACE, na wystawie statycznej zaprezentowany został egzemplarz P01. Prototyp P01 ma posłużyć głównie do badań w locie systemów mechanicznych samolotu oraz określenia jego osiągów. Na prototypie P02 badane będą systemy sterowania, autopilota i awionika maszyny oraz do prób w warunkach zimowych i oblodzenia. Przygotowywany jest również trzeci prototyp, który ma już reprezentować standardowy egzemplarz seryjny. Samolot posłuży do prób wyposażenia kabiny. Wszystkie prototypy podczas fazy testów, spędzą w powietrzu około 2300 godzin. 12 lipca 2017 roku odbyło się połączenie kadłuba samolotu z płatem, w trakcie budowy pierwszego egzemplarza seryjnego samolotu. Montowana maszyna o numerze 101 i tymczasowych znakach HB-VSB, przeznaczona jest dla amerykańskiej firmy czarterowej PlaneSense. 7 grudnia 2017 roku PC-24 otrzymał certyfikat od Agencji Unii Europejskiej ds. Bezpieczeństwa Lotniczego i amerykańskiej Federal Aviation Administration. W procesie certyfikacji wzięły udział trzy maszyny prototypowe, które łącznie wylatały 2205 h.
7 lutego 2020 roku producent poinformował o uzyskaniu przez samolot certyfikatu zezwalającego na prowadzenie operacji startu i lądowania z nieutwardzonych powierzchni takich jak piasek, żwir, trawa, śnieg. Testy sprawdzające możliwość realizacji startu i lądowań z lotnisk o nawierzchni żwirowo-piaskowej przeprowadzono w 2018 roku na lotnisku w Woodbridge w Suffolk. W testach wziął udział prototyp o znakach HB-VXA. Zachowanie się maszyny na pasach o nawierzchni trawiastej badano na lotniskach w Poitiers we Francji, Kunovicach w Czechach oraz Wielkiej Brytanii na lotniskach znajdujących się w Duxford i Goodwood. W 2019 roku zakończono testy startów i lądowań na śniegu jakie przeprowadzono w Kuujjuaq w kanadyjskim Quebecu. Wyniki przeprowadzonych prób potwierdziły zdolność PC-24 do realizacji startów i lądowań ze wszystkich badanych rodzajów nawierzchni co znalazło swoje odzwierciedlenie w wydanym przez Agencje Unii Europejskiej ds. Bezpieczeństwa Lotniczego certyfikacie.
Na początku listopada 2020 roku, europejska Agencji Unii Europejskiej ds. Bezpieczeństwa Lotniczego i amerykańska Federal Aviation Administration certyfikowały dziesięciomiejscową/pasażerską wersję PC-24. Pierwszy samolot w takiej wersji został dostarczony nieujawnionemu odbiorcy na terenie Stanów Zjednoczonych.
Dostawy.
7 lutego 2018 roku miało miejsce przekazanie pierwszego egzemplarza PC-24 odbiorcy, którym była firma PlaneSense. Łącznie zamówiła ona sześć egzemplarzy samolotu. Pierwszy z samolotów o numerze rejestracyjnym N124AF został uroczyście przekazany firmie w jej siedzibie, mieszczącej się w Portsmouth w stanie New Hampshire. Rozwój nowej konstrukcji ma wpływ na resztę produktów wytwórni. W 2017 roku Pilatus ogłosił zakończenie w 2019 roku produkcji turbośmigłowego samolotu PC-6, skupiając się na seryjnym montażu PC-24 oraz budowie PC-12 i PC-21. 15 sierpnia 2018 roku, międzynarodowy operator samolotów dyspozycyjnych ExecuJet ogłosił, iż będzie pierwszym użytkownikiem PC-24 w Afryce. Samolot ma na stałe operować z portu lotniczego w Kapsztadzie.
26 listopada 2018 roku w Stans miała miejsce ceremonia przekazani pierwszego z pięciu zamówionych PC-24 dla Royal Flying Doctor Service of Australia. Samolot o znakach HB-VSF jest pierwszą maszyną wykonaną w wariancie powietrznego ambulansu. Wyposażenie medyczne samolotu spełnia standardy opisane w certyfikacie Supplemental Type Certificate (STC), pozwalające na modernizację wnętrza pod kątem specyficznych zadań jakie ma pełnić samolot ubiegający się o taki certyfikat.
18 lutego 2019 roku w Bernie odbyła się uroczystość przekazania PC-24 o numerze seryjnym 121 i rejestracji T-786 rządowi szwajcarskiemu. Maszyna ma zastąpić należący do Szwajcarskich Sił Powietrznych samolot Beechcraft 1900D, którym realizowane są loty z członkami rządu w obrębie Europy. W uroczystości wziął udział prezydent Konfederacji Szwajcarskiej Ueli Maurer.
Podczas kolejnego EBACE, które odbyło się w maju 2019 roku w Genewie, producent ponownie uruchomił możliwość zamawiania samolotu. Pilatus rozdysponował pulę 80 maszyn, z dostawą do końca 2020 roku. Do końca maja 2019, szwajcarski producent wyprodukował około 30 samolotów.
Drugim po Royal Flying Doctor Service of Australia operatorem sanitarnym maszyn PC-24 zostało szwedzkie Kommunalförbundet Svenskt Ambulansflyg (KSA). Założone przez 21 regionalnych samorządów kraju lotnicze pogotowie ratunkowe. Zamówiono sześć maszyny, pierwsza z nich ma wejść do służby w 2021 roku.
Konstrukcja.
PC-24 jest wolnonośnym dolnopłatem z usterzeniem w kształcie litery T. Podwozie chowane z przednim podparciem. Maszyna napędzana jest dwoma silnikami turbowentylatorowymi Williams FJ44-4A umieszczonymi w tylnej części kadłuba po jego obu stronach. Bogata mechanizacja skrzydeł oraz niskociśnieniowe opony podwozia umożliwiają realizację startów i lądowań z krótkich pasów startowych oraz nieutwardzonych lądowisk. Aby zapobiec dostawaniu się do silnika ciał obcych podczas operowania z nieutwardzonych pasów startowych, silniki umieszczono w górnej części kadłuba. Standardowo, w komfortowych warunkach może zabrać na pokład sześcioro pasażerów, maksymalnie można zabrać dziesięć osób. Maszyna charakteryzuje się dużą wszechstronnością, standardowo w kadłubie montowane są drzwi towarowe o wymiarach 1,30 x 1,25 m. Awionika samolotu powstała przy dużym udziale amerykańskiej firmy Honeywell. Wspólnie zaprojektowano i zbudowano system określany jako "Advanced Cockpit Environment". Piloci mają do dyspozycji cztery kolorowe, ciekłokrystaliczne, wielofunkcyjne wyświetlacze o przekątnej 12 cali. W skład awioniki wchodzą: system sztucznej widoczności (Synthetic Vision System), generujący na ekranie wyświetlacza obraz sprzed dziobu samolotu, bezwładnościowy system odniesienia (Inertial Reference System), graficzny system planowania lotu (Graphical Flight Planning) i zmodernizowany system ostrzegania o przeszkodach Traffic Collision Avoidance System II. Producent przewiduje zbudowanie wersji pasażersko-transportowej (combo), transportowej (cargo) oraz medycznej. W wersji medycznej samolot może przewieźć dwóch pacjentów na noszach oraz cztery towarzyszące im osoby personelu medycznego. Standardowo na pokładzie maszyny instalowana jest toaleta. Do bagażnika samolotu można dostać się zarówno z zewnątrz, jak i z wewnątrz kabiny, podczas lotu. Certyfikat samolotu zakłada możliwość pilotowania maszyny tylko przez jedną osobę.

</doc>
<doc id="3949709" url="https://pl.wikipedia.org/wiki?curid=3949709" title="Żydyki">
Żydyki



</doc>
<doc id="3949715" url="https://pl.wikipedia.org/wiki?curid=3949715" title="Lista niemieckich torpedowców I wojny światowej">
Lista niemieckich torpedowców I wojny światowej

Lista niemieckich torpedowców I wojny światowej
Orientacyjne dane podane w formacie: stocznia, rok wodowania, wyporność, prędkość, uzbrojenie.
Wczesne typy.
Torpedowce typu W 1.
6 okrętów: AG Weser, Bremen, 1884
Torpedowce typu V 1.
6 okrętów: Vulcan, Szczecin, 1884
Torpedowce typu S 1.
6 okrętów: Schichau, Elbląg, 1884
Torpedowce typu S 7.
60 okrętów: Schichau, Elbląg, 1885-1892; 98 t; 20,4 w.; 1 x 50 mm, 3 wt 350 mm
Torpedowce typu S 66.
24 okrętów typu S 66:
22 okrętów: Schichau, Elbląg, 1893-1897; 172-186 t; 22-25 w.; 1 x 50 mm, 3 wt 450 mm
2 okręty: Germaniawerft, Kilonia, 1897 &amp; 1898; 177 t; 26 w.; 1 x 50 mm, 3 wt 450 mm
Torpedowce typu A ("Küstentorpedoboot").
113 okrętów typu A:
Torpedowce typu A 1 ("Amtsentwurf 1914").
25 okrętów: Vulcan, Hamburg, 1915; 137 t; 20 w.; 1 x 52 mm, 2 wt 450 mm
Torpedowce typu A 26 ("Amtsentwurf 1915").
30 okrętów: Schichau, Elbląg, 1916-1917; 250 t; 25,8 w.; 2 x 88 mm, 1 wt 450 mm
Torpedowce typu A 56 ("Amtsentwurf 1916").
12 okrętów: Vulcan, Szczecin, 1917-1918; 381 t; 28,2 w.; 2 x 88 mm, 2 wt 450 mm
12 okrętów: Schichau, Elbląg, 1917; 392 t; 26,5 w; 2x88 mm, 2 wt 450 mm
Torpedowce typu A 80 ("Amtsentwurf 1916").
12 okrętów: Vulcan, Szczecin, 1917-1918; 381 t; 26,6 w.; 2 x 88 mm, 2 wt 450 mm
Torpedowce typu A 92 ("Amtsentwurf 1916").
4 okręty: Schichau, Elbląg, 1918; 392 t; 26,7 w.; 2 x 88 mm, 2 wt 450 mm
18 okrętów: Vulcan, Szczecin, - ("nieukończone")

</doc>
<doc id="3949739" url="https://pl.wikipedia.org/wiki?curid=3949739" title="Torpedowce typu A 1">
Torpedowce typu A 1

Torpedowce typu A 1 – seria niemieckich torpedowców z okresu I wojny światowej, budowanych przez stocznie Vulcan, Hamburg.

</doc>
<doc id="3949749" url="https://pl.wikipedia.org/wiki?curid=3949749" title="Układ kontroli ognia Mark 113">
Układ kontroli ognia Mark 113



</doc>
<doc id="3949750" url="https://pl.wikipedia.org/wiki?curid=3949750" title="Alenia Aermacchi M-345">
Alenia Aermacchi M-345

Alenia Aermacchi M-345 – włoski samolot szkolny przeznaczony do szkolenia i treningu pilotów wojskowych powstały na bazie wcześniejszej konstrukcji, maszyny SIAI-Marchetti S.211.
Historia.
Geneza.
Rozwój i produkcja wojskowych samolotów szkolno-treningowych oraz ich uzbrojonych wersji ma we Włoszech długą tradycję. Do dnia dzisiejszego duży nacisk we włoskim systemie szkolenia przyszłych pilotów samolotów bojowych kładzie się na ich wyszkolenie na samolotach z napędem odrzutowym. Takie również maszyny dominowały w ofercie włoskich wytwórni, zaspokajających potrzeby rodzimych, Włoskich Sił Powietrznych. Pierwszą z nich – Aermacchi MB-326 – był na tyle udaną konstrukcją, iż znalazł się na wyposażeniu wielu sił powietrznych świata nie tylko w wersji maszyny szkolnej, ale również samolotu bojowego (głównie w wersji szturmowej). W pierwszej połowie lat 80. XX wieku samolot został wycofany z włoskich sił powietrznych, a jego miejsce zajął Aermacchi MB-339. Konstrukcja znalazła uznanie w oczach zagranicznych odbiorców, którym włoska wytwórnia zaoferowała również wersję szturmową. Maszyna nie odniosła jednak aż tak dużego sukcesu na zagranicznych rynkach jak jej poprzedniczka, MB-326. Najnowszym włoskim samolotem szkolno-treningowym z możliwością wykonywania zadań o charakterze szturmowym jest Alenia Aermacchi M-346. Sukcesy Aermacchi i jej kontynuatorki, Alenia Aermacchi zachęciły inną włoską wytwórnię do pójścia w ślady konkurencji. SIAI-Marchetti w połowie lat 60. ubiegłego wieku rozpoczęła produkcje taniego samolotu szkolnego SIAI-Marchetti SF.260 z napędem tłokowym, przeznaczonego dla klientów z mniej zasobnym portfelem. Idąc śladem rodzimej konkurencji, w 1976 roku SIAI-Marchetti rozpoczęła prace nad własną maszyną szkolną z napędem odrzutowym. W efekcie powstał lekki, jednosilnikowy, oblatany w 1981 roku SIAI-Marchetti S.211. W zamierzeniu producenta maszyna również miała być zaoferowana użytkownikom nie dysponującym dużymi zasobami finansowymi. Niestety planów wytwórni nie udało się zrealizować. Samolot trafił do odbiorców zagranicznych (Singapuru, Haiti i na Filipiny), ale cała produkcja zamknęła się na zaledwie około 60 egzemplarzach. Jednym z powodów niepowodzenia sprzedażowego był fakt, iż w 1983 roku firma została przejęta przez włoską Agustę, specjalizującą się w produkcji śmigłowców i niemającą doświadczenia na rynku samolotów szkolno-treningowych. Sytuacja odmieniła się radykalnie w 1997 roku, kiedy to prawa do projektu S.211 zakupiła firma Aermacchi, potentat na rynku treningowych samolotów z napędem odrzutowym. W oczach specjalistów z Aermacchi S.211 dysponował potencjałem, który zamierzano wykorzystać.
Projekt.
Na bazie S-211 (Aermacchi zmieniła oznaczenie S.211) postanowiono zbudować samolot o zdecydowanie lepszych parametrach i osiągach niż pierwowzór, starając się jednak zachować ekonomikę eksploatacji S-211. W 2004 roku wytwórnia ujawniła swoje plany względem konstrukcji prezentując demonstrator technologii, jakie miały być użyte w docelowym samolocie. Demonstrator otrzymał oznaczenie M-311 i 1 czerwca 2005 roku wzbił się do swojego dziewiczego lotu z lotniska Varese-Venegono. W porównaniu do pierwowzoru zmodyfikowano zakończenia skrzydeł, dodano podkadłubowe płetwy stabilizujące oraz dodatkowy węzeł podkadłubowy do podwieszania uzbrojenia. Samolot charakteryzuje się możliwością wypełniania zadań o charakterze bliskiego wsparcia. Cała konstrukcja została wzmocniona, dzięki czemu możliwe stało się zwiększenie jej żywotności do 15 tysięcy godzin. Zmodernizowano i wzmocniono podwozie samolotu. Zastosowano mocniejszy o 30% względem S-211 silnik Pratt &amp; Whitney JT15D-5C. Zmodernizowano awionikę maszyny wyposażając ją w cyfrowe systemy. Pilot na przednim siedzeniu ma do dyspozycji trzy wielofunkcyjne wyświetlacze ciekłokrystaliczne oraz wyświetlacz przezierny HUD. Tylna kabina wyposażona jest w dwa wielofunkcyjne wyświetlacze i repetytor wskaźnika HUD. Dwa komputery misji i sterownie typu HOTAS (Hands on Throttle and Stick), łącze transmisji danych pracujące w trybie czasu rzeczywistego. Pokładowy system monitorowania stanu i zużycia poszczególnych elementów samolotu (Health and Usage Monitoring System - HUMS), umożliwił szybką reakcję obsługi technicznej na wszelkie, ewentualne problemy techniczne. Dzięki takiemu zabiegowi udało się wyeliminować kompleksowe przeglądy techniczne, uziemiające samoloty na dłuższy czas. Maszyna, tak samo jak M-346, została zintegrowana z naziemnym systemem szkoleniowym (Ground Based Training System - GBTS). GBTS umożliwia pilotom trenowanie i szkolenie w symulatorach oddających realia lotu, kabiny i wyposażenia prawdziwego samolotu. Tym samym udało się (według producenta) znacząco obniżyć koszty eksploatacji samolotu.
M-345.
Prace nad samolotem zakończono w 2016 roku. Tak długi okres był spowodowany tym, iż główny nacisk w tyk okresie wytwórnia Alenia Aermacchi położyła na projekt i promocję dużo droższego i bardziej skomplikowanego M-346 Master, efektem czego była sprzedaż samolotu między innymi polskim siłom powietrznym. W 2012 roku oznaczenie M-311 zmieniono na M-345. Zmiana oznaczenia ma oddawać rolę, jaką ma pełnić samolot w systemie szkolenia pilotów wojskowych. Drogi w eksploatacji M-346 ma być używany na ostatnim etapie szkolenia, zdecydowana większość wylatanych przez kursantów godzin ma się jednak odbywać na tańszej maszynie, którą może być M-345. Nowe oznaczenie ma z jednej strony podkreślać rolę samolotu w systemie szkolenia (najpierw M-345, a następnie M-346) oraz wskazywać następcę starzejących się nieuchronnie MB-339. 18 czerwca 2013 roku podczas trwania Międzynarodowego Salonu Lotniczego w Paryżu, Alenia Aermacchi oraz Narodowy Inspektorat Uzbrojenia Włoch (Direzione degli Armamenti Aeronautici e per l'Aeronavigabilità) podpisały umowę o wspólnym opracowaniu na bazie M-345 samolotu szkolenia zaawansowanego, który otrzymał oznaczenie M-345 HET (High Efficiency Trainer). Powołany do życia zespół przedstawicieli obydwu instytucji określił parametry, jakimi musi się charakteryzować nowy samolot i zakres zmian potrzebnych do ich uzyskania. W stosunku do prototypu M-311, zastosowano mocniejszy silnik Williams FJ44-4M o ciągu maksymalnym 15 kN. Silnik jest jednostką dostępną masowo na cywilnym rynku, a dzięki temu tanią. Zmieniono kształt nosa samolotu, zastosowano nową owiewkę kabiny załogi oraz zmodyfikowano podwozie samolotu. M-345 HET do swojego pierwszego lotu wzbił się 29 grudnia 2016 roku. Za sterami maszyny siedzieli piloci doświadczalni Quirino Bucci i Giacomo Iannelli, sam lot trwał 30 minut i odbył się bez przeszkód. Już kilkanaście dni później, 13 stycznia 2017 roku, Inspektora Uzbrojenia podpisał z wytwórnią umowę na zakup pięciu samolotów M-345 HET, które otrzymały oznaczenie wojskowe T-345. Wstępne plany zakładały ich wejście do służby w 2019 roku i służbę w 61º Stormo w bazie Galatina wraz z M-346. M-345 mają zastąpić w procesie szkolenia samoloty T-339A (MB.339A). Obok samolotów, producent dostarczy również naziemny system szkoleniowy oraz pakiet logistyczny. M-345 HET ma stać się również maszyną wykorzystywaną przez włoski zespół akrobacyjny Frecce Tricolori a tym samym zastąpić dotychczas wykorzystywane przez zespół samoloty AT-339A (MB.339A PAN). W barwy tego zespołu pomalowany jest drugi z wybudowanych prototypów. W porównaniu do samolotów prototypowych, maszyny seryjne mają mieć zmodyfikowane wloty powietrza do silników i podwyższoną kabinę pilotów. Pierwszy przeznaczony dla rodzimych sił powietrznych T-345 został oblatany 13 sierpnia 2019 roku z przyzakładowego lotniska firmy w Venegono Superiore. Maszyna o tymczasowych znakach CSX55233 jest pierwszym samolotem z pięciu zamówionych w styczniu 2017 roku. W czerwcu 2019 roku, firma podpisała kontrakt na dostawę kolejnych trzynastu maszyn siłom powietrznym Włoch. 
W 2008 roku maszyną zainteresowały się Chilijskie Siły Powietrzne, które potencjalnie mogłyby zakupić obydwa przeznaczone do szkolenia samoloty M-345 i M-346, jak również uruchomić produkcję M-345 na swoim terenie i zająć się sprzedażą samolotu na rynkach Ameryki Południowej. Podpisano wstępne porozumienie (Memorandum of Understanding) ale bez konsekwencji w postaci ostatecznego zamówienia włoskich samolotów. 
M-345 HET był w kręgu zainteresowań Francuskich Sił Powietrznych, które poszukiwały maszyny mającej zastąpić samoloty Dassault/Dornier Alpha Jet. Na przełomie maja i czerwca 2015 roku oficjalna delegacja francuska zapoznała się z włoskim samolotem. Ostatecznie jednak kontrakt wygrał szwajcarski Pilatus Aircraft i jego PC-21. M-345 jest wymieniany również w kontekście potencjalnego następcy szkolnych samolotów Saab 105 używanych w Österreichische Luftstreitkräfte oraz Szwedzkich Siłach powietrznych. W przypadku Szwecji i poważnego zaangażowania się Saab Group w projekt T-X, samolot Boeinga i jego szwedzkiego partnera może stanowić poważną konkurencję dla włoskiej konstrukcji. 12 czerwca 2019 roku włoskie ministerstwo obrony podpisało umowę z producentem, w ramach której zakupiono 13 samolotów w wersji M-345 HET. Obok samych maszyn, wytwórnia zabezpieczy naziemną infrastrukturę szkoleniową oraz udzieli wsparcia logistycznego przez pięć lat. Zamówienie to podniosło liczbę zakupionych przez włoskie siły powietrzne maszyn do 18 egzemplarzy. 
21 grudnia 2018 roku, producent poinformował o oblocie pierwszej seryjnej maszyny. 8 maja 2020 roku M-345 HET uzyskał wstępny europejski certyfikat zdatności do lotów AER (EP) P-21 w ramach EMAR 21 (European Military Airworthiness Requirement Part 21) od podległej Ministerstwu Obrony Republiki Włoskiej agencji DAAA (Direzione Armamenti Aeronautici e per l’Aeronavigabilita).
Służba.
23 grudnia 2020 roku, dwa pierwsze T-345A zamówione przez włoskie siły powietrzne wylądowały w bazie w bazie Galatina, siedzibie w 61º Stormo. Samoloty mają być wykorzystywane do szkolenia pilotów sił powietrznych, w trakcie pierwszej i drugiej fazy treningu lotniczego.

</doc>
<doc id="3949760" url="https://pl.wikipedia.org/wiki?curid=3949760" title="Waluś">
Waluś



</doc>
<doc id="3949763" url="https://pl.wikipedia.org/wiki?curid=3949763" title="Mats Valk">
Mats Valk

Mats Valk (ur. 4 maja 1996 w Amstelveen) – holenderski
speedcuber sześciokrotny
medalista Mistrzostw Świata i jedenastokrotny medalista Mistrzostw Europy w układaniu Kostki Rubika.

</doc>
<doc id="3949764" url="https://pl.wikipedia.org/wiki?curid=3949764" title="181 (liczba)">
181 (liczba)

W kalendarzu.
181. dniem w roku jest 30 czerwca (w latach przestępnych jest to 29 czerwca). Zobacz też co wydarzyło się w roku 181, oraz w roku 181 p.n.e.

</doc>
<doc id="3949767" url="https://pl.wikipedia.org/wiki?curid=3949767" title="179 (liczba)">
179 (liczba)

W kalendarzu.
179. dniem w roku jest 28 czerwca (w latach przestępnych jest to 27 czerwca). Zobacz też co wydarzyło się w roku 179, oraz w roku 179 p.n.e..

</doc>
<doc id="3949780" url="https://pl.wikipedia.org/wiki?curid=3949780" title="Inamżon Usmanchodżajew">
Inamżon Usmanchodżajew



</doc>
<doc id="3949789" url="https://pl.wikipedia.org/wiki?curid=3949789" title="Krzysztof Okopień">
Krzysztof Okopień

Krzysztof Okopień (ur. 1956, zm. 15 marca 2017) – polski filozof i doktor habilitowany.
Biografia.
Był adiunktem na Uniwersytecie Warszawskim, a 4 grudnia 1984 został doktorem w zakresie nauk humanistycznych. 5 października 1999 habilitował się dzięki rozprawie o filozofii. Zmarł 15 marca 2017.
Był synem Aleksandry Okopień-Sławińskiej.

</doc>
<doc id="3949797" url="https://pl.wikipedia.org/wiki?curid=3949797" title="Tworki (Świerże-Panki)">
Tworki (Świerże-Panki)

Tworki – część wsi Świerże-Panki w Polsce położona w województwie mazowieckim, w powiecie ostrowskim, w gminie Zaręby Kościelne.
W latach 1975–1998 Tworki administracyjnie należały do województwa łomżyńskiego.

</doc>
<doc id="3949798" url="https://pl.wikipedia.org/wiki?curid=3949798" title="Sieweczka andyjska">
Sieweczka andyjska

Sieweczka andyjska ("Anarhynchus alticola") – gatunek małego ptaka z podrodziny sieweczek (Charadriinae) w rodzinie sieweczkowatych (Charadriidae). Ptak ten występuje w Ameryce Południowej, według IUCN nie jest zagrożony wyginięciem.
Zasięg występowania.
Sieweczka andyjska występuje w strefie puny w wysokich Andach, od środ. Peru (Junín) przez płn.-wsch. Chile (do pustyni Atakama) i zach. Boliwię do płn.-zach. Argentyny (Catamarca).
Taksonomia.
Gatunek po raz pierwszy opisali w 1902 roku niemiecki ornitolog Hans von Berlepsch i polski zoolog Jan Sztolcman, nadając mu nazwę "Aegialitis alticola". Jako miejsce typowe odłowu holotypu Berlepsch i Sztolcman wskazali Ingapirca, w regionie Junín, w Peru. Holotypem była samica odłowiona przez Jana Kalinowskiego i znajdująca się w zbiorach prywatnego Muzeum Przyrodniczego im. Branickich. Później gatunek umieszczano w rodzaju "Charadrius". Analizy filogenetyczne, których wyniki opublikowano w 2022 roku, wsparły przeniesienie większości gatunków (w tym sieweczki andyjskiej) z rodzaju "Charadrius" do "Anarhynchus". Jest to gatunek monotypowy.
Etymologia.
Nazwa rodzajowa:
Epitet gatunkowy: – wysoki (tj. wyżyny, góry), od "alere" – karmić; "-cola" – mieszkaniec, od "colere" – zamieszkiwać.
Morfologia.
Długość ciała 16,5–17,5 cm; masa ciała 41–49 g. Inne wymiary dla ptaków z Boliwii i Chile: u samców ("n" = 10) długość skrzydła 119–123 mm, ogona 53–57 mm, dzioba 15–16 mm; u samic ("n" = 7) długość skrzydła 115–123 mm, ogona 51–55 mm, dzioba 14,5–16 mm. Czoło, kantarek, skroń i pokrywy uszne białe oprócz czarnego, wąskiego pasa ciągnącego się od oka do piersi, gdzie tworzy większą plamkę; białe czoło od kasztanowatego ciemienia, potylicy i karku odgranicza czarny, wąski pas. Górne części ciała, skrzydła i ogon koloru brązowawego. Szyja, piersi, brzuch i pokrywy podogonowe białe; na piersi znajduje się opaska koloru kasztanowatego. Dziób, oczy i nogi koloru czarnego. U samicy upierzenie może być znacznie bardziej matowe; opaska na piersi może być bardziej szarawa, więcej brązowych plam w czarnych obszarach, brew jest bardziej blada. Dorosłe ptaki poza sezonem lęgowym czasami tracą w upierzeniu kolor czarny i kasztanowy, a plama na piersi jest bardziej mętna. U ptaków młodocianych brakuje koloru czarnego i kasztanowego; na piersi brakuje czarnych plam, a opaska piersiowa jest bardzo słabo wyróżniona. Ptaki z prowincji Catamarca w płn. Argentynie są bardziej blade, a opaska piersiowa jest bardzo słabo widoczna.
Ekologia.
Siedlisko, zachowanie i pożywienie.
Sieweczka andyjska występuje w regionach wysokiego płaskowyżu z dużymi przestrzeniami, preferując tereny, gdzie dominuje twarda glina lub błoto; zamieszkuje częściowo zalane, trawiaste obszary wokół słono- i słodkowodnych jezior. Występuje głównie na wysokości 3000–4500 m n.p.m., ale pojawia się też na wysokości 2400 m, a w Chile nawet na 5000 m. Najprawdopodobniej prowadzi głównie osiadły tryb życia, ale przynajmniej część populacji regularnie pojawia się na wybrzeżu Oceanu Spokojnego, gdzie obserwowane były w Ica i Tacna w płd. Peru i w ekstremalnie płn. Chile, szczególnie w okresie od maja do października. Sieweczka andyjska zachowuje się raczej cicho; najczęściej słyszalnym odgłosem jest krótkie, stanowcze „pit”; kiedy jest pobudzona, odgłosy te wydawane są w szybkich seriach.
Bardzo mało jest informacji na temat nawyków żywnościowych sieweczki andyjskiej, ale z pewnością w skład pokarmu wchodzą małe skorupiaki.
Lęgi.
Okres lęgowy przypada głównie na wrzesień–listopad, rzadziej na styczeń w Argentynie. Gniazdo budowane jest w krótkiej, zmierzwionej trawie. W zniesieniu 2–4 jaja, o kolorze piaszczysto brązowym, z subtelnie zaznaczonymi fioletowymi i czarnymi plamami i smugami, o rozmiarze 34,8–34,9 × 24,2–24,7 mm ("n" = 2) i masie 10,7 g. Pisklę koloru płowo-białego z czarnymi plamkami na górnych częściach ciała. Brak innych informacji.
Status.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Liczebność populacji ani jej trend nie są znane, ale występuje dość powszechnie w płd. i środ. części zasięgu swojego występowania, na przykład na płd. brzegu jeziora Titicaca.

</doc>
<doc id="3949799" url="https://pl.wikipedia.org/wiki?curid=3949799" title="Charadrius alticola">
Charadrius alticola



</doc>
<doc id="3949803" url="https://pl.wikipedia.org/wiki?curid=3949803" title="Tworki (powiat grajewski)">
Tworki (powiat grajewski)

Tworki – przysiółek wsi Skrodzkie w Polsce położony w województwie podlaskim, w powiecie grajewskim, w gminie Rajgród.
W okresie międzywojennym miejscowość była siedzibą komisariatu Straży Celnej „Tworki” oraz stacjonowała tu placówka Straży Celnej „Tworki”.
W 1929 r. wieś należała do gminy Bełda. Majątek ziemski posiadał tu Józef Kotowicz (138 mórg). Był jeden sklep spożywczy.
W latach 1975–1998 przysiółek administracyjnie należał do województwa łomżyńskiego.

</doc>
<doc id="3949819" url="https://pl.wikipedia.org/wiki?curid=3949819" title="Erlabrunn (Breitenbrunn)">
Erlabrunn (Breitenbrunn)

Erlabrunn jest od 1 lipca 2005 dzielnicą gminy Breitenbrunn/Erzgeb. w Erzgebirgskreis w Saksonii.

</doc>
<doc id="3949842" url="https://pl.wikipedia.org/wiki?curid=3949842" title="Jurki (Popiołki)">
Jurki (Popiołki)

Jurki – część wsi Popiołki w Polsce położona w województwie podlaskim, w powiecie kolneńskim, w gminie Turośl.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Turośl.
Według Powszechnego Spisu Ludności z 1921 roku wieś zamieszkiwały 52 osoby, 44 było wyznania rzymskokatolickiego, a 8 ewangelickiego. Jednocześnie wszyscy mieszkańcy zadeklarowali polską przynależność narodową. Było tu 9 budynków mieszkalnych. Miejscowość należała do parafii rzymskokatolickiej w m. Turośli. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Turośl a najbliższy telefon w m. Kolno.
W wyniku agresji Niemiec we wrześniu 1939, miejscowość znalazła się pod okupacją i do stycznia 1945 była przyłączona do III Rzeszy i znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 miejscowość należała administracyjnie do województwa łomżyńskiego.

</doc>
<doc id="3949873" url="https://pl.wikipedia.org/wiki?curid=3949873" title="Kieleckie Towarzystwo Naukowe">
Kieleckie Towarzystwo Naukowe

Kieleckie Towarzystwo Naukowe – stowarzyszenie działające od 21 grudnia 1957 roku, którego podstawowym celem jest praca nad rozwojem i popularyzacją badań naukowych szczególnie dotyczących województwa świętokrzyskiego.
Historia.
Towarzystwo powstało na fali zmian, jakie przyniósł październik 1956 roku. Przez dziesięć pierwszych lat działalności Kieleckiego Towarzystwa Naukowego zaangażowani byli działacze wywodzący się ze środowiska przedwojennych regionalistów. W tym okresie można dostrzec więcej działań o charakterze regionalnym niż stricte naukowym, co było konsekwencją składu zarządu, który stanowili w większości regionaliści. Podejmowane wówczas działania koncentrowały się na dyscyplinach neutralnych politycznie, to znaczy archeologii i naukach przyrodniczych. Źródłem utrzymania była stała dotacja władz wojewódzkich umieszczana corocznie w budżecie Wydziału Kultury Prezydium Wojewódzkiej Rady Narodowej w Kielcach. Siedzibą Towarzystwa w latach 1958-1968 było mieszkanie pierwszego prezesa Edmunda Massalskiego przy ul. Czerwonego Krzyża nr 5, a następnie jeden, a później dwa pokoje w budynku Wojewódzkiego domu kultury przy ul. Ściegiennego nr 6.
Druga połowa lat sześćdziesiątych przyniosła istotne zmiany w sytuacji KTN. W 1969 roku odszedł dotychczasowy prezes Edmund Massalski. Ster przejęli młodsi działacze, w tym kilku mocno powiązanych z elitami ówczesnych władz politycznych. Zaowocowało to poważnymi zmianami w działalności Towarzystwa. Otrzymało ono lokal biurowy oraz zezwolenie na wydawanie periodyku "Studia Kieleckie". Przejęto także redakcję "Rocznika Świętokrzyskiego". Jednocześnie zaczęto w większym stopniu penetrować zagadnienia najnowszej historii regionu i polityki społecznej, choć nadal silny pozostawał nurt badań przyrodniczych. Od 1984 roku za zgodą Ministerstwa Nauki, Szkolnictwa wyższego i Techniki, KTN mógł realizować odpłatne prace badawcze na rzecz organizacji gospodarczych Kielecczyzny.
W latach 1988-1998 Towarzystwo wspierało i sponsorowało działalność powstałych w tym okresie instytucji kultury i placówek oświatowych. Wsparcie wyrażało się w uczestnictwie wielu członków KTN, specjalistów różnych dziedzin nauk w wykładach prowadzonych w uniwersytecie trzeciego wieku, którego jednym z założycieli był właśnie KTN. Od lat dziewięćdziesiątych stałymi partnerami Towarzystwa są: Wyższa Szkoła pedagogiczna, Politechnika Świętokrzyska, Wyższe Seminarium Duchowne, Wyższe szkoły niepubliczne, stowarzyszenia kulturalne i oświatowe: Polskie Towarzystwo Historyczne, Towarzystwo Literackie im. A. Mickiewicza, Towarzystwo Górnictwa, Hutnictwa i Przemysłu Staropolskiego, Polski Klub Ekologiczny i inne instytucje. Na początku lat 90. nastąpiło wzmożenie działalności w dziedzinie popularyzatorskiej - organizowaniu sesji popularnonaukowych, konferencji naukowych, spotkań w ramach wszechnic, konkursów szkolnych. W latach 1994-1995 KTN brał udział w blisko dwudziestu takich imprezach rocznie. Jako regionalne towarzystwo naukowe KTN z założenia daje pierwszeństwo problemom badawczym związanym z dziejami regionu. 
W roku 2014 KTN zmieniło siedzibę. Biuro Towarzystwa mieści się teraz na Rynku w Kielcach w jednym z pomieszczeń Muzeum Dialogu Kultur - Oddziału Muzeum Narodowego w Kielcach.

</doc>
<doc id="3949896" url="https://pl.wikipedia.org/wiki?curid=3949896" title="Kościół poewangelicki w Boguszowie-Gorcach">
Kościół poewangelicki w Boguszowie-Gorcach

Kościół poewangelicki – dawna świątynia protestancka znajdująca się w Boguszowie-Gorcach, w dzielnicy Boguszów.
Świątynia została wybudowana około połowy XVIII wieku, na przełomie XVIII i XIX wieku została dobudowana wieża, w 1964 roku kościół był remontowany. Świątynia jest murowana, posiada jedna nawę oraz poligonalnie zakończone prezbiterium. Kościół był nakryty dachem mansardowym. Dawniej świątynia posiadała bogate wyposażenie wnętrza w stylu barokowym pochodzące z drugiej połowy XVIII wieku.
Kościół obecnie nie jest zabezpieczony i popada w ruinę.

</doc>
<doc id="3949898" url="https://pl.wikipedia.org/wiki?curid=3949898" title="Lampart arabski">
Lampart arabski

Lampart arabski ("Panthera pardus nimr") – podgatunek lamparta plamistego, ssaka z rodziny kotowatych (Felidae), występujący na Bliskim Wschodzie.
Systematyka.
Ten podgatunek lamparta został opisany naukowo w 1833 roku przez F.W. Hempricha i Ch.G. Ehrenberga. Został zidentyfikowany na podstawie małej próbki i jego status jako podgatunku jest niepewny. Nazwa systematyczna "nimr" wywodzi się z języka arabskiego i oznacza „lampart”; w krajach arabskich bywa też używana jako imię.
Występowanie.
Reliktowa populacja lampartów arabskich przetrwała na pustynnych obszarach Półwyspu Arabskiego. Większość lampartów arabskich żyje w Muhafazacie Zufar w Omanie i graniczącym z nim okręgu Hawf w muhafazie Al-Mahra w Jemenie. Niewielkie, odizolowane populacje żyją także w Arabii Saudyjskiej. W 2006 roku oceniano, że po osiem osobników żyje na Pustyni Judzkiej i wzgórzach pustyni Negew w Izraelu, ale nie były one później obserwowane. Lampart arabski został najprawdopodobniej wytępiony na półwyspie Musandam i w Zjednoczonych Emiratach Arabskich. Wymarł też w Jordanii i na Synaju, choć niewykluczone są tam wypady osobników z pustyni Negew, jeśli ta populacja przetrwała.
Ochrona.
W 1994 roku uznany za podgatunek zagrożony, lampart arabski w 1996 roku został zaliczony do kategorii krytycznie zagrożonych (CR) w Czerwonej Księdze IUCN i pozostaje uznawany za taki. Ocenia się, że przy życiu pozostało od 45 do 200 osobników tego podgatunku.

</doc>
<doc id="3949899" url="https://pl.wikipedia.org/wiki?curid=3949899" title="Panthera pardus nimr">
Panthera pardus nimr



</doc>
<doc id="3949905" url="https://pl.wikipedia.org/wiki?curid=3949905" title="Wille Borki">
Wille Borki



</doc>
<doc id="3949906" url="https://pl.wikipedia.org/wiki?curid=3949906" title="Stefaniya Nadymova">
Stefaniya Nadymova



</doc>
<doc id="3949912" url="https://pl.wikipedia.org/wiki?curid=3949912" title="Tajpan pustynny">
Tajpan pustynny

Tajpan pustynny, tajpan śródlądowy ("Oxyuranus microlepidotus") – gatunek węża z rodziny zdradnicowatych, jeden z najgroźniejszych jadowitych węży. Zamieszkuje pustynne tereny Australii. Zasięg występowania obejmuje zachodnią i południowo-zachodnią część stanu Queensland, północno-wschodnią część Australii Południowej i zachodnią część Nowej Południowej Walii.
Dojrzałość płciowa osiągana jest stosunkowo szybko, samce stają się dorosłe po osiągnięciu ok. 80 cm, a samice przy ok. 100 cm. Okres inkubacji trwa 2 miesiące. Gatunek ten jest jajorodny, samice składają od 7 do 20 jaj, a ich okres inkubacji wynosi 60-80 dni. W niewoli tajpany pustynne szybko rozwijają się: osobniki męskie osiągają dojrzałość płciową w 16. miesiącu życia, a samice w 28. miesiącu. Występuje dymorfizm płciowy.
Dieta tajpana pustynnego obejmuje małe gryzonie, przede wszystkim myszy i szczury. Tajpan pustynny żywi się głównie rodzimym gatunkiem szczura długowłosego, którego dostępność jest duża po silnym deszczu. Gryzonie te są ruchliwe i agresywne, w związku z czym niektórzy naukowcy uważają, że siła jadu i sposób polowania tajpana wykształciły się w toku ewolucji jako mechanizm adaptacyjny - wąż musi szybko poskromić ofiarę nim ta wyrządzi mu krzywdę lub ucieknie. Selekcja pokarmu przez węża ma swoje minusy - kiedy liczebność populacji szczurów w czasie pory suchej drastycznie spada, tajpany stają się wychudzone i tracą swoją lśniącą skórę. U tego zdradnicowatego nie ma związanej z wiekiem różnicy w rodzaju pobieranego pokarmu.
Jad.
Jad tajpana pustynnego jest przede wszystkim neurotoksyczny, ale zawiera też elementy hemotoksyczne, wpływające na krzepnięcie krwi. Jad tajpana pustynnego uznawany jest za najbardziej toksyczny na świecie, LD50 dla myszy wynosi 0,02 mg/kg.
Jad wykorzystuje się w licznych badaniach farmakologicznych, sprawdzając i analizując skład jadu, szukając zastosowań w medycynie. Skład jadu tajpana jest słabo przebadany, w 2005 roku znane były sekwencje aminokwasowe tylko 7 białek, wchodzących w skład jadu. Neurotoksyny jadu tajpana pustynnego wykorzystywane są do badań laboratoryjnych, skupiających się na badaniu układu mięśniowo–nerwowego. Prokoagulant z jadu wykorzystywany jest do oznaczania ilości protrombiny w cytoplazmie i badaniach dotyczących koagulacji krwi.
Jad tajpana pustynnego jest mieszaniną kompleksowych połączeń białek oraz nieproteinowych związków, większość substancji nie została jeszcze w pełni scharakteryzowana. W jego skład wchodzą: neurotoksyny przedsynaptyczne – paradoksyna (PDX) oraz postsynaptyczne – oksylepitoksyna (ang. "oxylepitoxin I"), oksytoksyna (ang. "α- oxytoxin I") oraz skutoksyna (ang. "α- scutoxin I"), porażające układ nerwowy, związki przeciwzakrzepowe – meziotrombina, miotoksyny – wpływające na pracę mięśni, nefrotoksyny – uszkadzające nerki oraz hialuronidazę. Paradoksyna należy do najsilniejszych β-neurotoksyn, które uniemożliwiają syntezę acetylocholiny.
Ochrona gatunkowa.
Jak każdy australijski wąż, tajpan pustynny jest chroniony prawnie, nie jest jednak wpisany na Czerwoną Listę IUCN. W Australii jego status ochronny zależy od miejsca występowania. W Północnej Australii uznany jest za gatunek niezagrożony, w Queensland jako blisko zagrożony, a w Wiktorii i Nowej Południowej Walii za wymarły lub prawie wymarły. Rzadko wchodzi w interakcję z człowiekiem. Mimo najsilniejszego wśród zwierząt jadu, tajpan pustynny pada ofiarą innych gatunków. Wąż mulga ("Pseudechis australis") jest odporny na jad większości australijskich węży i jest znany z tego, że zjada młode tajpany pustynne.
Znaczenie gospodarcze gatunku.
Tajpan ma wpływ na gospodarkę w kontekście prowadzonych nad nim badań naukowych. Antytoksyna produkowana jest przez Australijski Park Gadów i Laboratorium Surowic Commonwealth w Melbourne. Oprócz tego występuje w licznych ogrodach zoologicznych, do których przyjeżdżają turyści, by obejrzeć najbardziej jadowitego węża na Ziemi.

</doc>
<doc id="3949927" url="https://pl.wikipedia.org/wiki?curid=3949927" title="Lotopałanka hebanowa">
Lotopałanka hebanowa

Lotopałanka hebanowa ("Petaurus gracilis") – gatunek torbacza z rodziny lotopałankowatych. Występuje w Australii, w północnym regionie stanu Queensland w zawsze zielonych lasach twardolistnych. Jest największym przedstawicielem rodzaju lotopałanka, średnia masa wynosi 405 g dla samców i 365 g dla samic, a średnia długość ciała odpowiednio 254 mm oraz 248 mm. Najbardziej charakterystyczne cechy lotopałanki hebanowej to długi, silnie owłosiony i chwytny ogon oraz fałdy skórne po obu stronach ciała, które umożliwiają lot ślizgowy.
Odżywia się głównie nektarem i pyłkiem kwiatowym, jak również drobnymi bezkręgowcami. Charakteryzuje go monogamia, lecz samica i samiec często zajmują osobne legowiska.
Zasięg występowania.
Lotopałanka hebanowa występuje w region przybrzeżnym północno-wschodniego Queensland od Hull River w pobliżu Tully na południe do Ollera Creek, około 40 km na południe od Ingham w północno-wschodniej Australii, w zawsze zielonych lasach twardolistnych, gdzie różnorodność roślin okrytonasiennych zapewnia dostępność pokarmu przez cały rok. Zamieszkuje obszar o powierzchni .
Taksonomia.
Gatunek po raz pierwszy naukowo opisał w 1883 roku brytyjski zoolog Charles Walter De Vis nadając mu nazwę "Belideus gracilis". Jako miejsce typowe odłowu Holotypu wskazał region Cardwell w Queensland.
Historycznie "P. gracilis" był uważany za podgatunek lub synonim "P. norfolcensis". Po jego ponownym odkryciu w 1989 roku, po braku obserwacji od 1886 roku, dokonano przeglądu jego taksonomii i uznano go za odrębny gatunek. Gatunek monotypowy.
Budowa.
Długość ciała (bez ogona) 22–27 cm, długość ogona 30–39 cm; masa ciała samic 310–454 g, samców 337–500 g. Lotopałanka hebanowa jest największym przedstawicielem rodzaju lotopałanka. Posiada długi, silnie owłosiony i chwytny ogon. Posiada także fałdy skórne (ang. "patagium") po obu stronach ciała od piątego palca przedniej kończyny aż do stawu skokowego. Palce zakończone są haczykowatymi pazurami, które służą do chwytania owadów obecnych pod korą drzew. Torba lęgowa otwiera się do przodu, zawiera dwa gruczoły mlekowe. Układ rozrodczy nie został dokładnie opisany.
Zachowanie.
Lotopałanka hebanowa jest zwierzęciem prowadzącym nocny tryb życia. Jej aktywność trwa od ośmiu do dziesięciu godzin każdej nocy; czas ten jest zbliżony w porach deszczowej i suchej.
Odżywianie.
Lotopałanka hebanowa żywi się przede wszystkim nektarem i pyłkiem kwiatowym, jak i bezkręgowcami. Pyłek stanowi jej główne źródło białka, według obserwacji trawione jest do 80% pyłku. Źródłem pokarmu roślinnego są drzewa z rodzajów eukaliptus, "Corymbia" oraz "Melaleuca" z rodziny mirtowatych. Ponadto w skład diety zwierzęcia wchodzą soki drzew "Albizia procera" oraz akacji wyniosłej. Z całego zajmowanego przez ten gatunek terytorium jedynie ok. 37% tego terenu obfituje w gatunki drzew, które stanowią główne źródło pokarmu roślinnego lotopałanki hebanowej.
Rozmnażanie i cykl życiowy.
Lotopałanki hebanowe żyją od 5 do 6 lat. Okres rozrodczy trwa od maja do października, co sprawia, że młode odzwyczajane są od pokarmu matki w porze deszczowej, kiedy to jest więcej pożywienia w postaci insektów. Samice rodzą raz do roku, wydając średnio 1,55 młodych na miot. Są w stanie mieć drugi miot w ciągu roku, jeżeli pierwszy straciły przed opuszczeniem torby lęgowej przez młode lub rozmnożyły się wcześnie w ciągu danego roku. Młode przestają żywić się mlekiem matki, gdy osiągają wiek 4–5 miesięcy, dojrzałość płciową osiągają w 12–18 miesiącu życia.
Terytorium i struktura społeczna.
Lotopałankę hebanową charakteryzuje monogamia. Najprawdopodobniej wynika ona z faktu, że samiec jest w stanie obronić tyle zasobów, aby przyciągnąć tylko jedną samicę bez zmniejszenia swojego sukcesu reprodukcyjnego. Samica i samiec często żyją w osobnych legowiskach, ponieważ ułatwia to obronę ich terytorium. Jedna para zajmuje terytorium o średniej wielkości 23,15 ha.
Ekologia.
Lotopałanka hebanowa najczęściej przemieszcza się lotem ślizgowym między drzewami. Gdy jest zmuszona do zejścia na ziemię, stanowi łatwy cel dla drapieżników. Polują na nią takie gatunki jak pyton ametystowy, kot domowy i kilka gatunków sów z rodzin płomykówkowatych i puszczykowatych. Zaobserwowano, że lotopałanka hebanowa i lotopałanka karłowata to gatunki sympatryczne, mogą konkurować o pokarm. Lotopałanka hebanowa jest znacznie większa, wobec czego wygrywa konkurencję o przestrzeń i ściga lotopałankę karłowatą, gdy ta zajmuje to samo drzewo.
Ochrona.
Lotopałanka hebanowa jest gatunkiem zagrożonym wyginięciem. Główne zagrożenie to ograniczanie jej terytorium występowania poprzez wycinkę lasów. Zagrożenia spotęgował cyklon Yasi, który 3 lutego 2011 roku uderzył w północną część stanu Queensland, gdzie ten gatunek występuje. W ostatnich latach habitat lotopałanki zmniejszył się o niemal połowę (z 276 880 hektarów do 141 122 hektarów).
Obecnie przeprowadzane badania nad tym gatunkiem ukierunkowane są na przywrócenie stanu populacji do optimum. Ze względu na to, że lotopałanka hebanowa bardzo rzadko porusza się po ziemi, bada się, czy stawianie drewnianych pali pomiędzy odseparowanymi od siebie częściami jej terytorium umożliwi jej przemieszczanie się między nimi.

</doc>
<doc id="3949931" url="https://pl.wikipedia.org/wiki?curid=3949931" title="Ulica Adama Mickiewicza w Niepołomicach">
Ulica Adama Mickiewicza w Niepołomicach

Ulica Adama Mickiewicza – krótka, zabytkowa uliczka w Niepołomicach, na terenie osiedla administracyjnego Śródmieście. Znajduje się ona w ścisłym centrum miasta, około 100 m na zachód od Zamku Królewskiego.
Ulica Mickiewicza biegnie od północno-zachodniego narożnika Rynku do ulicy Parkowej. Jest najkrótszą nazwaną ulicą w mieście, ma zaledwie około 45 m długości.
Ulica ukształtowała się po lokacji miasta w 1776 r. Jej pierwotną zabudowę stanowiły drewniane, parterowe kamieniczki, mieszczące mieszkania oraz punkty handlowo-usługowe, będące w większości własnością żydowską. W 1919 r. nadano ulicy nazwę Adama Mickiewicza. Po II wojnie światowej wyburzono dotychczasową zabudową. Wschodnią pierzeję ulicy zajęła narożna z Rynkiem piętrowa, murowana kamienica, zaś zachodnią gmach Milicji Obywatelskiej. Ten ostatni został wyburzony na początku XXI w., a w jego miejscu ulokowano parking i przystanek autobusowy. Otwarło to widok z ulicy Mickiewicza na Plac Zwycięstwa i Ratusz.
Przy ulicy znajduje się główny przystanek komunikacji autobusowej i minibusowej „Niepołomice Rynek”, z którego odjeżdżają autobusy do Krakowa, Wieliczki i Bochni oraz okolicznych miejscowości.

</doc>
<doc id="3949937" url="https://pl.wikipedia.org/wiki?curid=3949937" title="Instytut Badania Spraw Międzynarodowych">
Instytut Badania Spraw Międzynarodowych

Instytut Badania Spraw Międzynarodowych – polska emigracyjna placówka istniejąca od 1946 do 1950 roku w Londynie. Jej zadaniem było przede wszystkim prowadzenie badań naukowych w zakresie stosunków międzynarodowych po 1918 roku, z naciskiem na kraje Europy Środkowo-Wschodniej.
Historia i działalność.
25 września 1946 roku powstał w Londynie Instytut Badania Spraw Międzynarodowych. Jego prezesem został August Zaleski, były minister spraw zagranicznych, zaś wiceprezesem Juliusz Łukasiewicz, dyplomata i ambasador RP wielu państwach (po wybuchu wojny w Paryżu). W skład zarządu tego Instytutu wchodzili m.in.: Adam Żółtowski, Zygmunt Nagórski Tytus Komarnicki, Stefan Lubomirski. W 1947 August Zaleski został prezydentem RP na obczyźnie. W 1948 do Stanów Zjednoczonych wyjechał Zygmunt Nagórski, zaś w 1949 Juliusz Łukasiewicz. Wobec tych faktów instytucja w 1950 roku zaniechała działalności.

</doc>
<doc id="3949958" url="https://pl.wikipedia.org/wiki?curid=3949958" title="Bohdan Dobrzański (żołnierz)">
Bohdan Dobrzański (żołnierz)



</doc>
<doc id="3949959" url="https://pl.wikipedia.org/wiki?curid=3949959" title="Ulica Szeroka w Niepołomicach">
Ulica Szeroka w Niepołomicach

Ulica Szeroka – krótka, zabytkowa uliczka w Niepołomicach, na terenie osiedla administracyjnego Śródmieście. Znajduje się ona w ścisłym centrum miasta, około 150 m na zachód od Zamku Królewskiego.
Ulica Szeroka łączy północno-zachodni narożnik Rynku z Placem Zwycięstwa. Ma około 50 m długości.
Ulica ukształtowała się po lokacji miasta w 1776 r. Jej pierwotną zabudowę stanowiły drewniane, parterowe kamieniczki, mieszczące mieszkania oraz punkty handlowo-usługowe, będące w większości własnością żydowską. Po II wojnie światowej wyburzono dotychczasową zabudową. Południową pierzeję ulicy zajął narożny z Rynkiem pawilon Gminnej Spółdzielni „Samopomoc Chłopska” oraz dwie parterowe, murowane kamieniczki, natomiast północną boczna elewacja gmachu Milicji Obywatelskiej przy ulicy Mickiewicza. Na początku XXI w. gmach wyburzono i obecnie miejsce pierzei północnej zajmuje parking. W 2012 r., na zachodnim krańcu ulicy, na placu Zwycięstwa, wybudowano rondo, które otrzymało imię gen. Waleriana Czumy.
Cała zabudowa przy ulicy ma charakter handlowo-usługowy, mieszkania znajdują się jedynie w poddaszach. Przy ulicy mieszczą się m.in. sklepy oraz kawiarnia „Wodarscy”.

</doc>
<doc id="3949960" url="https://pl.wikipedia.org/wiki?curid=3949960" title="Woollim Entertainment">
Woollim Entertainment

Woollim Entertainment () – południowokoreańska firma rozrywkowa założona 1 października 2003 roku przez Lee Jung-yeop. W sierpniu 2013 roku firma połączyła się ze spółką zależną SM Entertainment, S.M. Culture &amp; Contents, w celu utworzenia niezależnej wytwórni „Woollim Label”.
Do agencji należą tacy artyści jak Infinite, Jisun, Rphabet, Lovelyz oraz Golden Child.

</doc>
<doc id="3949963" url="https://pl.wikipedia.org/wiki?curid=3949963" title="Jack Givens">
Jack Givens

 
Jack „Goose” Givens (ur. 21 września 1956 w Lexington) – amerykański koszykarz występujący na pozycjach rzucającego obrońcy oraz niskiego skrzydłowego, po zakończeniu kariery zawodniczej komentator i sprawozdawca sportowy (Turner Broadcasting System – TBS, Turner Network Television – TNT).
W 1974 roku został uznany najlepszym zawodnikiem szkół średnich stanu Kentucky (Kentucky Mr. Basketball – 1974).

</doc>
<doc id="3949970" url="https://pl.wikipedia.org/wiki?curid=3949970" title="Plac Zwycięstwa w Niepołomicach">
Plac Zwycięstwa w Niepołomicach

Plac Zwycięstwa – plac w Niepołomicach, na terenie osiedla administracyjnego Śródmieście. Znajduje się on w ścisłym centrum miasta, około 200 m na zachód od Zamku Królewskiego.
Plac Zwycięstwa ma kształt prostokąta o bokach 100 m x 35 m. Z placu wychodzą cztery ulice: Tadeusza Kościuszki, 3 Maja, Szeroka oraz krótki bezimienny przesmyk, łączący jego południową część z Rynkiem.
Plac ukształtował się po lokacji miasta w 1776 r. Pierwotnie zabudowę wschodniej pierzei placu stanowiły drewniane, parterowe kamieniczki, natomiast pierzeje: południową i zachodnią zajmowały wolnostojące chałupy. W okresie międzywojennym przy placu znajdowało się kilkanaście punktów handlowych i usługowych, będących w większości w rękach żydowskich mieszkańców miasta. W 1903 r. w północno-zachodnim narożniku placu wzniesiono w stylu neogotyckim gmach Ratusza. W 1945 r. nadano urzędową nazwę Plac Zwycięstwa. Okres po II wojnie światowej przyniósł także przekształcenia zabudowy. Stała się ona w całości murowana.
Przy placu mieści się Komisariat Policji (nr 7), Dom Zakonny sióstr Augustianek (nr 11) oraz Ratusz, mieszczący siedzibę Urzędu Miasta oraz Urzędu Stanu Cywilnego (nr 13).

</doc>
<doc id="3949979" url="https://pl.wikipedia.org/wiki?curid=3949979" title="Sylwester Drączkowski">
Sylwester Drączkowski

Sylwester Drączkowski (ur. 31 grudnia 1890 w Kryłowie, zm. 9 kwietnia 1940 w Katyniu) – major piechoty Wojska Polskiego, ofiara zbrodni katyńskiej.
Życiorys.
Urodził się 31 grudnia 1890 r. w Kryłowie, pow. hrubieszowskim, w rodzinie Aleksandra i Anny z Wieszczków. Ukończył gimnazjum filologiczne w Lublinie. W 1911 r. wyemigrował do Stanów Zjednoczonych, należał do „Sokoła” w Chicago.
Z chwilą formowania polskich oddziałów ochotniczych w USA wstąpił do 3 batalionu i wyjechał do Francji. Tam skierowany do 3 pułku strzelców polskich. W 1919 r. walczył na froncie polsko-bolszewickim. W czasie pokoju dowodził 8 kompanią 45 pułku piechoty Strzelców Kresowych. W latach 1921–1925 był II oficerem sztabu 13 Kresowej Dywizja Piechoty, a w latach 1925–1927 referentem Oddziału II Sztabu Generalnego WP. Od 1927 do 1932 r. ponownie w 45 pp, skąd został przeniesiony do Szkoły Podoficerów Piechoty dla Małoletnich Nr 3.
Dostał się we wrześniu 1939 r. do niewoli radzieckiej, osadzony w Kozielsku, zamordowany w Katyniu. Pochowany na Polskim Cmentarzu Wojennym w Katyniu.

</doc>
<doc id="3949986" url="https://pl.wikipedia.org/wiki?curid=3949986" title="Ulica Parkowa w Niepołomicach">
Ulica Parkowa w Niepołomicach

Ulica Parkowa – zabytkowa uliczka w Niepołomicach, na terenie osiedla administracyjnego Śródmieście. Znajduje się ona w ścisłym centrum miasta, na zachód od Zamku Królewskiego. Od strony północnej sąsiaduje z Parkiem Miejskim.
Ulica Parkowa biegnie od ulicy 3 Maja do ulicy Zamkowej, łącząc Ratusz z Zamkiem. Ma 130 m długości, posiada nawierzchnię z kamienia, nazywaną kocimi łbami. Jest jednokierunkowa.
Ulica ukształtowała się po lokacji miasta w 1776 r. Pierwotnie była niezabudowana, obsadzona szpalerem drzew. Po jej północnej stronie ulokowano Park Miejski, natomiast południową zajmowały podwórka kamienic północnej pierzei Rynku. Po II wojnie światowej rozpoczęto zabudowę południowej strony. Wzniesiono ciąg parterowych kamieniczek, mieszących sklepy i punkty usługowe. Po północnej stronie, naprzeciw wylotu ulicy Mickiewicza ustawiono pomnik z napisem „Zginęli abyśmy mogli żyć”, poświęcony bohaterom walk o niepodległość Polski.

</doc>
<doc id="3949996" url="https://pl.wikipedia.org/wiki?curid=3949996" title="Błotniak moczarowy">
Błotniak moczarowy

Błotniak moczarowy "(Circus approximans)" – gatunek dużego ptaka drapieżnego z rodziny jastrzębiowatych (Accipitridae). Nie jest zagrożony wyginięciem. Nie wyróżnia się podgatunków.
Charakterystyka.
Upierzenie.
Samice ciemniejsze i bardziej brązowe od samców, ich brzuch ma bardziej rude zabarwienie. Młode o ciemnobrązowym upierzeniu z jasnym zabarwieniem kupra i spodu ciała.
Występowanie.
Błotniak moczarowy zamieszkuje obszar Australazji oraz wielu wysp południowo-zachodniego obszaru Pacyfiku.
Biotop.
Gatunek zamieszkuje łąki, uprawy oraz pastwiska, znajdujące się na terenach podmokłych, przybrzeżnych oraz estuariach. 
Pożywienie.
Błotniak moczarowy żywi się ssakami, ptakami oraz ich jajami, gadami, płazami, rybami, owadami oraz padliną. Podczas polowania szybuje nisko i powoli. Swoje ofiary chwyta nurkując bądź opadając na ziemię lub powierzchnię wody. Zadręcza wodne ptaki lub je topi. Zdarza się, że okrada również innych drapieżców.
Okres lęgowy.
Toki.
Okres lęgowy trwa od września do grudnia. Obserwuje się rzadkie przypadki poligamii. 
Gniazdo.
Swoje gniazdo buduje na ziemi w wysokich trzcinach, trawach bądź gęstej okrywie roślinnej.
Jaja.
Najczęściej składa 3–4 jaja. Liczba złożonych jaj może wahać się od 2 do 7.
Wysiadywanie i pisklęta.
Jaja wysiadywane są przez okres 31–34 dni wyłącznie przez samice. Samiec w tym czasie zdobywa pożywienie dla młodych. Obserwuje się niekiedy przypadki, gdy samiec zaopatruje kilka gniazd naraz. Pisklęta opierzają się po 43–46 dniach od wylęgu. Są zależne od rodziców jeszcze przez 4 do 6 tygodni.
Status i zagrożenia.
Międzynarodowa Unia Ochrony Przyrody (IUCN) uznaje błotniaka moczarowego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za stabilny.

</doc>
<doc id="3950005" url="https://pl.wikipedia.org/wiki?curid=3950005" title="Halowe Mistrzostwa Europy w Lekkoatletyce 2017 – pchnięcie kulą mężczyzn">
Halowe Mistrzostwa Europy w Lekkoatletyce 2017 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozegranych podczas halowych lekkoatletycznych mistrzostw Europy w hali Kombank Arena w Belgradzie. Tytułu mistrza sprzed dwóch lat bronił Niemiec David Storl.
Rezultaty.
Eliminacje.
Awans uzyskali zawodnicy, którzy osiągnęli 20,50 (Q) lub ośmiu z najlepszymi wynikami (q).
Źródło: .
Finał.
Źródło: .

</doc>
<doc id="3950008" url="https://pl.wikipedia.org/wiki?curid=3950008" title="Ulica Zamkowa w Niepołomicach">
Ulica Zamkowa w Niepołomicach

Ulica Zamkowa – zabytkowa ulica w Niepołomicach, na terenie osiedla administracyjnego Śródmieście. Znajduje się ona w ścisłym centrum miasta, przy Zamku Królewskim.
Ulica Zamkowa biegnie od północno-wschodniego narożnika Rynku do skrzyżowania z ulicą Spółdzielczą, gdzie przechodzi w Plac Kazimierza Wielkiego. Ma 255 m długości. Na odcinku od Rynku do Urzędu Miasta posiada nawierzchnię z kamienia, nazywaną kocimi łbami. Jest jednokierunkowa.
Ulica jest jedną z najstarszych dróg w Niepołomicach. Powstała jeszcze w średniowieczu, jako część Traktu Królewskiego, łączącego zamek z kościołem. Była także częścią traktu prowadzącego do Krakowa. W okresie międzywojennym była, poza gmachem Zamku, praktycznie niezabudowana. Nowa zabudowa powstała po II wojnie światowej na części pierzei zachodniej i ma w większości charakter kamienic małomiasteczkowych.
Przy ulicy znajduje się Zamek Królewski z XIV w., odrestaurowany w latach 90. XX w. (nr 2), dworek mieszczący siedzibę części wydziałów Urzędu Miasta oraz wydział zamiejscowy Sądu Rejonowego w Wieliczce (nr 5) oraz Izba Regionalna (nr 5A).

</doc>
<doc id="3950012" url="https://pl.wikipedia.org/wiki?curid=3950012" title="Played-A-Live (The Bongo Song)">
Played-A-Live (The Bongo Song)

Played-A-Live (The Bongo Song) – singel duńskiego duetu Safri wydany 1 grudnia 2000 roku. Piosenka trafiła na album duetu "Episode II".
Sprzedano 1,5 miliona egzemplarzy singla.
Produkcja.
Singel został wyprodukowany przez duet Safri i Michaela Parsberga. Do utworu powstał również teledysk.

</doc>
<doc id="3950016" url="https://pl.wikipedia.org/wiki?curid=3950016" title="Virtus Juventusque">
Virtus Juventusque

Virtus Juventusque – włoski klub piłkarski, mający swoją siedzibę w mieście Livorno, na zachodzie kraju.
Historia.
Chronologia nazw:
Piłkarski klub Virtus Juventusque został założony w Livorno w 1905 roku. W sezonie 1906 zespół startował w rozgrywkach Seconda Categoria. W następnym roku dotarł do finału Seconda Categoria, ale już po pierwszej porażce z Pro Vercelli, postanowił zawiesić działalność. Dopiero w 1910 został reaktywowany i brał udział w rozgrywkach grupy livornese Terza Categoria. W sezonie 1912/13 debiutował w Prima Categoria. Najpierw zajął pierwsze miejsce w Sezione toscana, a potem przegrał w barażach z S.S. Lazio w półfinale strefy środkowych Włoch. W sezonie 1913/14 był trzecim w Sezione toscana i nie zakwalifikował się do półfinału. W następnym sezonie zajął 6.miejsce w Sezione toscana, po czym 14 lutego 1915 roku połączył się z Spes Livorno tworząc nowy klub US Livorno.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na boisku Poligono di Tiro Bastia w Livorno. Wcześniej występował na boisku Villa Fabbricotti.

</doc>
<doc id="3950021" url="https://pl.wikipedia.org/wiki?curid=3950021" title="Storczyk samiczy.">
Storczyk samiczy.



</doc>
<doc id="3950022" url="https://pl.wikipedia.org/wiki?curid=3950022" title="Sztandart">
Sztandart



</doc>
<doc id="3950031" url="https://pl.wikipedia.org/wiki?curid=3950031" title="Coco Miller">
Coco Miller

Colleen Mary „Coco” Miller (ur. 6 września 1978 w Rochester) – amerykańska koszykarka grająca na pozycji rozgrywającej.
Jej siostra bliźniaczka Kelly była także zawodową koszykarką. Występowały wspólnie w drużynie akademickiej Georgia Lady Bulldogs oraz zespołach Birmingham Power (NWBL), Fenerbahçe, Lattes-Maurin Montpellier, Samsun, Atlanta Dream. Wcześniej zdobyły wspólnie mistrzostwo szkół średnich stanu Minnesota (1997), uzyskując rezultat 27–0.

</doc>
<doc id="3950033" url="https://pl.wikipedia.org/wiki?curid=3950033" title="Michał Dzierzgowski">
Michał Dzierzgowski

Michał Dzierzgowski (ur. 18 września 1902 w Poznaniu – zm. 1940 w Katyniu) – porucznik pilot Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Był synem Edmunda i Marii z d. Grochowska. Ukończył Gimnazjum św. Marii Magdaleny w Poznaniu. Jako gimnazjalista w 1918 wstąpił do Straży Obywatelskiej i walczył w czasie powstania wielkopolskiego. 16 lutego 1919 r. wstąpił do WP, przyjęty został do kompanii lotniczej w Ławicy. Ukończył kurs mechaników, Oficerską Szkołę Obserwatorów Lotniczych. Otrzymał przydział do 14 eskadry wywiadowczej i w jej składzie walczył na froncie litewsko-białoruskim. 17 kwietnia 1920 obserwator Dzierzgowski z ppor. pil. Ziembińskim w okolicy stacji kolejowej Sławiany wykonując lot bojowy samolotem DFW C.V w celu zbombardowania rosyjskiego lotniska zestrzelili nieprzyjacielskiego Nieuporta. Obs. Dzierzgowski na Froncie Litewsko–Białoruskim wykonał 9 lotów bojowych. Przeniesiony do VII dywizjonu lotniczego, następnie do 8 eskadry wywiadowczej walczącej na Froncie Wołyńskim. Później z 3 eskadrą wywiadowczą brał udział w walkach na Wileńszczyźnie.
Po zakończeniu działań wojennych pozostał w wojsku. Po ukończeniu Wielkopolskiej Szkoły Podchorążych Piechoty w Bydgoszczy (absolwent 9 klasy) został mianowany podporucznikiem i wcielony do IV dywizjonu lotniczego. W sierpniu 1922 awansował do stopnia porucznika. W 1923 służył w stopniu porucznika (starszeństwo z dniem 1 marca 1921 i 2 lokatą w korpusie oficerów aeronautycznych) w 1 pułku lotniczym. Ukończył Szkołę Pilotów w Bydgoszczy i Wyższą Szkołę Pilotów w Grudziądzu. Po szkoleniach otrzymał przydział do 3 pułku lotniczego. Od 1924 służył kolejno w 5 dywizjonie lotniczym, 15 eskadrze myśliwskiej i 33 eskadrze towarzyszącej. W roku 1925 ukończył kurs oficerów technicznych przy Centrali Badań Lotniczych w Warszawie. Od listopada 1926 jako oficer nadetatowy 3 p.lot. w Komendzie Portu Lotniczego w Dęblinie. Następnie został przeniesiony do kadry oficerów lotnictwa i przydzielony do Głównej Wojskowej Stacji Meteorologicznej. Z dniem 30 września 1931 roku został przeniesiony w stan spoczynku. Ukończył studia na Wydziale Chemii Uniwersytetu im. Adama Mickiewicza w Poznaniu, uzyskując stopień doktora. W 1934 roku pozostawał w ewidencji Powiatowej Komendy Uzupełnień Poznań Miasto. Posiadał przydział do Oficerskiej Kadry Okręgowej Nr VII. Był w grupie oficerów pozostających w dyspozycji dowódcy Okręgu Korpusu Nr VII.
W sierpniu 1939 zmobilizowany do 3 pułku lotniczego. Objął funkcję adiutanta dywizjonu szkolnego Bazy Lotniczej nr 3 w Poznaniu. Dostał się 17 września 1939 roku w Byczkowcach do niewoli radzieckiej, osadzony w Szepietówce a następnie w Kozielsku. Ostatnie wiadomości od Michała Dzierzgowskiego z Kozielska rodzina otrzymała pocztą wiosną 1940. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru, poz. 70 z 2.04.1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 15.05.1943. Przy szczątkach znaleziono kartę członkowską, dyplom doktora, list i fotografie. Figuruje na liście AM-224-2116 i liście Komisji Technicznej PCK pod numerem 02116. W spisie AM i PCK widnieje adnotacja, że był z wykształcenia filozofem. Nazwisko Dierzgowskiego znajduje się na liście ofiar (pod nr 2116) opublikowanej w Gońcu Krakowskim nr 133 i w Nowym Kurierze Warszawskim nr 138 z 1943. Pochowany w Bratniej Mogile IV. Krewni do 1956 poszukiwali informacji przez Biuro Informacji i Badań Polskiego Czerwonego Krzyża w Warszawie.
Życie prywatne.
 Żonaty z Anną z Niesiołowskich, miał syna Krzysztofa.
Linki zewnętrzne.
http://www.muzeumkatynskie.pl/pl/9967/11387/szczegoly.html

</doc>
<doc id="3950037" url="https://pl.wikipedia.org/wiki?curid=3950037" title="SPES Livorno">
SPES Livorno

SPES Livorno – włoski klub piłkarski, mający swoją siedzibę w mieście Livorno, na zachodzie kraju.
Historia.
Chronologia nazw:
Piłkarski klub SPES Livorno został założony w Livorno 25 marca 1906 roku. W sezonie 1908 zespół startował w rozgrywkach turnieju Toskanii. Oprócz SPES udział brali Virtus Juventusque oraz "FC Lucca" i "Juventus Lucca". SPES wygrał turniej. W 1909 był trzecim w Campionato toscano. W sezonie 2010/11 przystąpił do rozgrywek Terza Categoria, gdzie najpierw wygrał Sezione ovest, ale przegrał w finale z Firenze FBC. W następnym sezonie grał w Seconda Categoria, ale znów przegrał w finale z Firenze FBC. W sezonie 1912/13 debiutował w Prima Categoria, gdzie był drugim w Sezione toscana i nie zakwalifikował się do półfinału. W sezonie 1913/14 najpierw zajął pierwsze miejsce w Sezione toscana, a potem przegrał w barażach z S.S. Lazio w półfinale strefy środkowych Włoch. W następnym sezonie zajął 5.miejsce w Sezione toscana, po czym 14 lutego 1915 roku połączył się z Virtus Juventusque tworząc nowy klub US Livorno.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na boisku Campo del "Fungo" w Livorno. Wcześniej występował na boisku Villa Pellegrini oraz Villa Chayes.

</doc>
<doc id="3950038" url="https://pl.wikipedia.org/wiki?curid=3950038" title="Spes Livorno">
Spes Livorno



</doc>
<doc id="3950042" url="https://pl.wikipedia.org/wiki?curid=3950042" title="Amelia Harusewicz">
Amelia Harusewicz

Amelia Harusewicz (ur. 18 września 1871 w Białogródce, zm. 19 listopada 1962 w Warszawie) – polska nauczycielka, organizatorka i dyrektorka Gimnazjum Żeńskiego w Ostrowi Mazowieckiej, animatorka życia kulturalnego i gospodarczego w powiecie ostrowskim, żona polskiego działacza narodowego Jana Harusewicza.
Życiorys.
Amelia Harusewicz z domu Paczoska urodziła się 18 września 1871 roku we wsi Białogródka, w powiecie zasławskim na Wołyniu. Jej rodzicami byli: Konrad Paczoski, administrator klucza dóbr książąt Sanguszków, naczelnik powiatu zasławskiego w czasie powstania styczniowego i Ludwika z d. Wiemuth, córka lekarza, siostra powstańców styczniowych. Miała brata Józefa Konrada Paczoskiego, profesora botaniki i cztery siostry: Jadwigę, Klementynę, Zofię i Natalię. W 1875 roku, po śmierci ojca, zamieszkała z rodziną w Kijowie, gdzie ukończyła gimnazjum. Następnie odbyła dwuletni staż pedagogiczny w gimnazjum w Bydgoszczy. W 1893 roku wyszła za mąż za lekarza, działacza Ligi Narodowej, Jana Harusewicza, zamieszkałego w Ostrowi Mazowieckiej.
Amelia Harusewicz włączyła się w szerokim zakresie, wraz z mężem, w działalność społeczną na rzecz podniesienia poziomu gospodarczego i kulturalnego mieszkańców powiatu ostrowskiego. Pracę społeczną rozpoczęli w Ostrowskim Towarzystwie Dobroczynności, niosąc pomoc lekarską i materialną najbiedniejszym. Była współzałożycielką Ostrowskiego Towarzystwa Oszczędnościowo-Pożyczkowego w 1898 roku, Ostrowskiego Stowarzyszenia Spożywczego w 1911 roku oraz koła Polskiej Macierzy Szkolnej w Ostrowi i jej 13 placówek na terenie tego powiatu w 1905 roku. Pełniła funkcję prezesa sieci powiatowej PMS do 1907 roku legalnie, a następnie w podziemiu do 1910 roku. Organizowała liczne kursy oświatowe, szkolenia i odczyty oraz akcje charytatywne i przedsięwzięcia kulturalne. Reżyserowała lokalne przedstawienia teatralne, w których grała, podobnie jak mąż, liczne role, w ramach Koła Miłośników Sceny Polskiej. Udostępniała prywatną bibliotekę liczącą około tysiąc woluminów.
W związku z działalnością męża, jako posła do Dumy Państwowej i członka Komitetu Narodowego Polskiego, przez kilka lat mieszkała z nim i dziećmi w Petersburgu. W tym czasie studiowała historię na czteroletnich Kursach Bestużewskich, uczelni dla kobiet, utworzonej w związku z nieprzyjmowaniem ich na Uniwersytet Petersburski. Studia ukończyła w 1917 roku z oceną celującą za całokształt i pracę „Przewrót umysłowy w Polsce w drugiej połowie XVIII wieku”. Po powrocie do Ostrowi w marcu 1918 roku podjęła się tam organizacji ośmioklasowego Gimnazjum Żeńskiego, na bazie utworzonej rok wcześniej przez Polską Macierz Szkolną trzyklasowej szkoły żeńskiej i była jego dyrektorką do września 1924 roku, gdy zostało ono połączone z Gimnazjum Męskim w Sejmikowe Gimnazjum Koedukacyjne w Ostrowi. Następnie pracowała w nim jako nauczycielka, aż po zamachu majowym została usunięta z pracy w szkolnictwie z powodu poglądów politycznych.
W późniejszych latach angażowała się w życie gospodarcze powiatu. Była prekursorką rozwoju drobnego handlu w Polsce. W 1934 roku otworzyła na rynku w Ostrowi Mazowieckiej stragan z wyrobami włókienniczymi. Był to pierwszy, na terenie byłej Kongresówki, prowincjonalny stragan rynkowy, rok później było ich w samej Ostrowi około czterdziestu, a kolejne powstawały w innych miasteczkach. W 1938 roku otrzymała „Dyplom uznania” od Stowarzyszenia Kupców Polskich. Prowadziła i popularyzowała ogrodnictwo, pszczelarstwo i uprawę ziół leczniczych. Zamieszczała artykuły w czasopismach pedagogicznych, brała aktywny udział w zjazdach różnych organizacji naukowych, gospodarczych i społecznych.
Miała syna Mieczysława Harusewicza, hydrotechnika, oficera WP, działacza Stronnictwa Narodowego i ONR-ABC oraz córkę Wandę, żonę Ignacego Czeczotta, lekarza, oficera WP zamordowanego w Charkowie. Zmarła 19 września 1962 roku. Pochowana na cmentarzu Powązkowskim w Warszawie (kwatera 80-5-25).

</doc>
<doc id="3950064" url="https://pl.wikipedia.org/wiki?curid=3950064" title="Twickenham Stoop">
Twickenham Stoop

 The Twickenham Stoop – stadion będący własnością klubu rugby union Harlequin F.C. Klub rozgrywa swoje mecze na stadionie od 1963 roku. Stadion wziął swoją nazwę od Adriana Stoopa, wieloletniego zawodnika i prezesa klubu Harlequin F.C. Stadion znajduje się naprzeciw stadionu Twickenham Stadium na którym swoje mecze rozgrywa reprezentacja Anglii.
Historia.
Stadion został wybudowany w roku 1963, wcześniej klub rozgrywał swoje mecze na Twickenham Stadium. Wtedy też stadion otrzymał nazwę "The Stoop Memorial Ground" od nazwiska wieloletniego zawodnika i prezesa klubu, nazwę tą potocznie skraca się do "The Stoop".
W roku 1997 wybudowano Etihad Stand, trybunę mieszczącą 4,200 osób, naprzeciw znajduje się LV= Stand, mieszcząca 4000 miejsc siedzących która została zmodernizowana w roku 2005. Poza tym stadion posiada dwie trybuny za słupami odpowiednio South Stand i North Stand posiadające odpowiednio 4000 i 2000 miejsc siedzących. Ta ostatnia jest trybuną tymczasową na której obecne są jeszcze słupy podtrzymujące dach i zasłaniające widoczność.
W roku 2005 stadion przeszedł gruntowną renowację i zmieniono jego nazwę z "The Stoop Memorial Ground" na "The Twickenham Stoop".
Inne rozgrywki.
W latach 1995/1996, 1997/1998 na stadionie grał klub rugby league London Broncos, klub powrócił w latach 2006-2012 zmieniając nazwę na Harlequins RL, po tym czasie klub wrócił do starej nazwy i zmienił stadion.
W latach 2006-2011 rozgrywane były Varsity match w rugby league pomiędzy drużynami Oxfordu i Cambridge.
Stadion często jest areną międzynarodowych spotkań reprezentacja Anglii w rugby union kobiet, w roku 2010 odbył się tu finał Pucharu Świata kobiet w rugby union, w roku 2016 po raz pierwszy odbył się tu finał Women's Premiership.

</doc>
<doc id="3950067" url="https://pl.wikipedia.org/wiki?curid=3950067" title="A Ballad of Bath">
A Ballad of Bath

A Ballad of Bath – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus.
Utwór Swinburne’a jest jednym z licznych angielskich dzieł literackich poświęconych miejscowości Bath.

</doc>
<doc id="3950068" url="https://pl.wikipedia.org/wiki?curid=3950068" title="Chrysler TV-8">
Chrysler TV-8

Chrysler TV-8 – niezrealizowany projekt amerykańskiego czołgu średniego przeznaczonego do działań podczas wojny atomowej, amfibii, zdolnego do transportu drogą powietrzną. Docelowo w pojazdach seryjnych czołg miał być napędzany miniaturowym reaktorem jądrowym.
Historia.
Projekt czołgu powstał w pierwszej połowie lat 50. XX wieku kiedy to wizja kolejnej wojny, z masowym użyciem broni jądrowej wydawała się bardzo realna. W tym okresie w koncernie Chrysler powstało kilka projektów oraz makiet czołgów koncepcyjnych określanych wspólnym skrótem TV. Miały być to pojazdy z jednej strony zdolne do przetrwania na polu walki, na którym użycie broni jądrowej byłoby normą a z drugiej strony zdolne do podjęcia efektywnej walki. Koncepcja czołgu średniego TV-8 rozwijana była w latach 1950 - 1956. TV-8 charakteryzował się bardzo niezwykłą konstrukcją. Cała czteroosobowa załoga, uzbrojenie wraz z amunicją i napęd miały być umieszczone w ogromnej, dwuwarstwowej wieży o bardzo obłych kształtach. Kształt wieży z jednej strony miał ułatwić rykoszetowanie pocisków a z drugiej strony tworzyć jak najbardziej opływowy kształt, dający szanse na przetrwanie podmuchu powietrza wywołanego eksplozją jądrową. Dodatkowo ogromna wieża zapewniała maszynie pełną pływalność czołgu a jego niska masa zdolność do transportu drogą powietrzną. Demonstrator technologii miał być napędzany wysokoprężnym silnikiem Chrysler V-8 o mocy 300 KM umieszczonym w wieży, będącym generatorem prądu dla silników elektrycznych zainstalowanych w przedniej części gąsienicowego podwozia. W przypadku powstania wersji seryjnej, silnik wysokoprężny zostałby zastąpiony miniaturowym reaktorem jądrowym dostarczającym prąd silnikom elektrycznym. Projekt został w całości anulowany 23 kwietnia 1956 roku na etapie wybudowania pełnowymiarowej makiety.

</doc>
<doc id="3950069" url="https://pl.wikipedia.org/wiki?curid=3950069" title="Park Lubuski w Poznaniu">
Park Lubuski w Poznaniu



</doc>
<doc id="3950082" url="https://pl.wikipedia.org/wiki?curid=3950082" title="In Time of Mourning">
In Time of Mourning

In Time of Mourning – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Pod względem budowy wersyfikacyjnej (stroficznej) utwór jest roundelem. Zgodnie z regułami gatunku, wypracowanymi przez samego Swinburne’a, składa się z trzech strof, ma w sumie jedenaście wersów i jest oparty na tylko dwóch rymach. Refren powtarza pierwsze słowa utworu. W utworze można zaobserwować typowe dla Swinburne’a aliteracje: fires fast fettered", heart that healed all hearts".

</doc>
<doc id="3950083" url="https://pl.wikipedia.org/wiki?curid=3950083" title="173 (liczba)">
173 (liczba)

W kalendarzu.
173. dniem w roku jest 22 czerwca (w latach przestępnych jest to 21 czerwca). Zobacz też co wydarzyło się w roku 173, oraz w roku 173 p.n.e.

</doc>
<doc id="3950084" url="https://pl.wikipedia.org/wiki?curid=3950084" title="Kelly Miller">
Kelly Miller

Kelly Marie Miller (ur. 6 września 1978 w Rochester) – amerykańska koszykarka grająca na pozycji rozgrywającej.
Jej siostra bliźniaczka Coco była także zawodową koszykarką. Występowały wspólnie w drużynie akademickiej Georgia Lady Bulldogs oraz zespołach Birmingham Power (NWBL), Fenerbahçe, Lattes-Maurin Montpellier, Samsun, Atlanta Dream. Wcześniej zdobyły wspólnie mistrzostwo szkół średnich stanu Minnesota (1997), uzyskując rezultat 27–0.

</doc>
<doc id="3950089" url="https://pl.wikipedia.org/wiki?curid=3950089" title="Komisariat Straży Celnej „Rutki”">
Komisariat Straży Celnej „Rutki”

Komisariat Straży Celnej „Rutki” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Rutki”, wraz ze swoimi placówkami granicznymi, wszedł w podporządkowanie Inspektoratu Straży Celnej „Suwałki”.
1 czerwca 1921 roku w Reczkach stacjonowało jeszcze dowództwo 3 kompanii celnej 2 batalionu celnego. Posiadała ona swoje placówki w miejscowościach: Lipówka, Korytki, Chanieńtowo, Rudki, Reszki, Popowo, Judzik, Podliszewo. 
Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W latach 1927/1928 Inspektorat Straży Celnej „Suwałki” został rozwiązany i przekazał rejon ochranianej granicy państwowej pod jurysdykcję Korpusowi Ochrony Pogranicza. Komisariat Straży Celnej „Rutki” 1 grudnia 1927 wchodził w skład w skład Inspektoratu Straży Celnej „Grajewo”. W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną. Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Rajgród”, który przejął ochronę granicy od rozwiązywanego komisariatu Straży Celnej.
Na podstawie rozkazu Mazowieckiego Inspektora Okręgowego nr 3 z 17 kwietnia 1928, w okresie reorganizacji, komisariat „Tworki” i komisariat „Rutki Stare” traktowano jako jeden komisariat.
Na podstawie rozkazu Mazowieckiego Inspektora Okręgowego nr 5 z 11 maja 1928, rozpoczęto organizację podkomisariatu „Janówka”. Z komisariatu „Rutki Stare” wyłączono placówki I linii „Korytki” i „Grabówka”, a placówkę II linii „Janówka” wraz z posterunkiem informacyjnym zorganizowano od podstaw.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:
Organizacja komisariatu w 1927 roku:

</doc>
<doc id="3950093" url="https://pl.wikipedia.org/wiki?curid=3950093" title="Masaru Furukawa">
Masaru Furukawa

 – japoński pływak specjalizujący się w stylu klasycznym, mistrz olimpijski (1956) i były rekordzista świata. 
Kariera pływacka.
Podczas igrzysk olimpijskich w Melbourne zdobył złoty medal w konkurencji 200 m stylem klasycznym.
W trakcie wyścigów kibice mogli zobaczyć Furukawę jedynie na starcie, nawrocie i na mecie, pozostałą część dystansu płynął pod wodą. Po 1956 roku taki sposób pływania został zakazany, co spowodowało zakończenie kariery przez Japończyka, który wcześniej pobił 10 rekordów świata.
W 1981 roku został wprowadzony do International Swimming Hall of Fame.

</doc>
<doc id="3950098" url="https://pl.wikipedia.org/wiki?curid=3950098" title="Ksawery Maszadro">
Ksawery Maszadro

Ksawery Maszadro (ur. 5 lutego 1886 w Ratoszynie, zm. 14 kwietnia 1959 w Londynie) – pułkownik lekarz Wojska Polskiego, kawaler Orderu Virtuti Militari, działacz niepodległościowy.
Życiorys.
Był synem Ksawery i Bonisława. Urodził się w lutym 1886 roku w Ratoszynie (powiat lubelski, gmina Chodel). Uczęszczał do gimnazjum w Lublinie, a następnie uczył się w Tule, gdzie zdał maturę. Studiował medycynę w Krakowie (Collegium Medicum Uniwersytetu Jagiellońskiego). Studia ukończył w roku 1914. 
W 1911 był członkiem Sekcji Narciarskiej Towarzystwa Tatrzańskiego. Był członkiem lwowskiego „Sokoła” i Związku Sokołów w Krakowie, które po wybuchu I wojny światowej przystąpiły do Legionów Polskich Józefa Piłsudskiego. 
Przed wybuchem I wojny światowej, która doprowadziła, do odzyskania niepodległości Polski, K. Maszadro ochotniczo wstąpił 4 sierpnia 1914 roku do oddziału konnego „Sokoła”, dowodzonego przez Marcelego Jastrzębiec-Śniadowskiego. Od 26 sierpnia był lekarzem oddziału „Beliny” (zob. też ułańska siódemka). W następnych miesiącach został mianowany podporucznikiem lekarzem (Rozkaz nr 126 komendanta Józefa Piłsudskiego, Jakubowice, 9 października 1914; konnica). W następnych miesiącach awansował na porucznika lekarza i lekarza pułkowego 1 pułku ułanów („Beliniacy”). Od 6 lutego do 1 kwietnia 1917 roku wykładał przedmiot „higiena” na kawaleryjskim kursie podoficerskim przy 1 pułku ułanów w Ostrołęce. 16 lipca 1917 roku (zob. kryzys przysięgowy) został zwolniony z Legionów i internowany w Benjaminowie (Białobrzegi), gdzie przebywał do 2 sierpnia 1918 roku. Po zwolnieniu z obozu prowadził praktykę lekarską w Kaliszu. Wstąpił do POW.
W listopadzie 1918 roku zaciągnął się do tworzonego w Lublinie 7 pułku ułanów. W szeregach tego pułku uczestniczył w wojnie polsko-bolszewickiej jako starszy lekarz pułkowy.
Po zakończeniu wojny został awansowany do stopnia podpułkownika lekarza ze starszeństwem z dniem 1 czerwca 1919. W latach 1923–1924 był komendantem Szpitala Rejonowego w Siedlcach, pozostając oficerem nadetatowym 9 Batalionu Sanitarnego w Siedlcach. 31 października 1927 roku ogłoszono jego przeniesienie do 5 Szpitala Okręgowego w Krakowie na stanowisko komendanta szpitala. Został awansowany do stopnia pułkownika lekarza ze starszeństwem z dniem 1 stycznia 1930. W czerwcu 1930 został przeniesiony do Dowództwa Okręgu Korpusu Nr VII w Poznaniu na stanowisko szefa sanitarnego. Był członkiem Towarzystwa Przyjaciół Nauk w Poznaniu. Z dniem 1 lutego 1933 został przeniesiony do Centrum Wyszkolenia Sanitarnego w Warszawie na stanowisko komendanta Szkoły Podchorążych Sanitarnych.
W czasie kampanii wrześniowej był naczelnym szefem służby zdrowia w Kwaterze Głównej Naczelnego Wodza. Ewakuował się do Rumunii, a następnie do Francji, gdzie został komendantem Centrum Wyszkolenia Sanitarnego w Combourg k. Rennes (luty–czerwiec 1940). Po ewakuacji do Wielkiej Brytanii został przydzielony do Stacji Zbornej Oficerów Rothesay. 3 października 1941 roku został przeniesiony do I Dywizjonu Pociągów Pancernych na stanowisko starszego lekarza. Następnie pełnił służbę w Dowództwie Jednostek Wojska w Wielkiej Brytanii na stanowisku szefa sanitarnego.
Po wojnie do Polski nie wrócił. Do czasu przejścia na emeryturę prowadził praktykę ogólnolekarską. Brał udział w społecznym i kulturalnym życiu polskiej emigracji, przede wszystkim w działalności emigranckiego Klubu Szkoły Podchorążych Sanitarnych. Zmarł w Londynie 14 kwietnia 1959 roku.

</doc>
<doc id="3950102" url="https://pl.wikipedia.org/wiki?curid=3950102" title="Macierz (powieść)">
Macierz (powieść)

Macierz – powieść naturalistyczna Marii Rodziewiczówny, wydana w 1903 roku. 
Utwór przedstawia losy Pokotynki (Magdy), która z biegiem czasu, staje się napiętnowaną społecznie kobietą lekkich obyczajów. Pokotynkę z nędzy położenia, ratuje przypadkowo nadleśny Wiktor Szczepański, co w konsekwencji prowadzi do wielu przemian w ich życiu.

</doc>
<doc id="3950105" url="https://pl.wikipedia.org/wiki?curid=3950105" title="Antoni Daniel (polityk)">
Antoni Daniel (polityk)

Antoni Daniel (ur. 11 października 1920 w Dębie, zm. 1974) – polski inżynier urządzeń sanitarnych i działacz komunistyczny, poseł na Sejm PRL IV i V kadencji.
Życiorys.
Syn Mateusza i Marii. Przed II wojną światową był tokarzem w hucie Baildon w Katowicach. Podczas okupacji niemieckiej wcielono go przymusowo do armii niemieckiej, z której zdezerterował. Od 1942 był zwiadowcą w Armii Czerwonej, a następnie walczył w 1 Korpusie Polskich Sił Zbrojnych w Związku Radzieckim, w Batalionie Szturmowym (wojska powietrznodesantowe). Przydzielony został potem do współpracy z ruchem oporu, po czym został oddelegowany do dyspozycji dowództwa sztabu 1 Frontu Białoruskiego. Powrócił potem Batalionu Szturmowego, służąc w nim do zakończenia II wojny światowej, a po jej wcieleniu do Korpusu Bezpieczeństwa Wewnętrznego, do grudnia 1956 służył w tej instytucji, pełniąc szereg funkcji. Jednocześnie od 1946 działał w Polskiej Partii Robotniczej, z którą w 1948 przystąpił do Polskiej Zjednoczonej Partii Robotniczej. Po demobilizacji wrócił do Katowic, ponownie podejmując pracę w hucie Baildon, gdzie był kierownikiem gospodarki narzędziowej, a potem kierownikiem wydziału remontowego. Ukończył także Technikum Mechaniczne w Gliwicach oraz studia zaoczne na Politechnice Śląskiej, uzyskując tytuł inżyniera urządzeń sanitarnych. W latach 1960–1961 był I sekretarzem podstawowej organizacji partyjnej PZPR oraz sekretarzem ds. organizacyjnych Komitetu Zakładowego partii w hucie Baildon, a od 1961 do 1962 instruktorem Wydziału Rolnego Komitetu Powiatowego PZPR w Bielsku-Białej. Pełnił także funkcję sekretarza, a od 1964 wiceprzewodniczącego Zarządu Głównego Związku Zawodowego Hutników.
W 1965 i 1969 uzyskiwał mandat posła na Sejm PRL w okręgu Zawiercie i Gliwice. Przez dwie kadencje był zastępcą przewodniczącego Komisji Przemysłu Ciężkiego, Chemicznego i Górnictwa. Ponadto w trakcie IV kadencji zasiadał w Komisji Oświaty i Nauki, a w trakcie V w Komisji Handlu Zagranicznego.

</doc>
<doc id="3950111" url="https://pl.wikipedia.org/wiki?curid=3950111" title="Litsea">
Litsea

Litsea Lam. – rodzaj rośliny z rodziny wawrzynowatych ("Lauraceae" Juss.). Według "The Plant List" w obrębie tego rodzaju znajduje się co najmniej 150 gatunków o nazwach zweryfikowanych i zaakceptowanych, podczas gdy aż 480 taksonów ma status gatunków niepewnych (niezweryfikowanych). Występuje naturalnie w klimacie od umiarkowanego do tropikalnego w Azji i Australii. Gatunkiem typowym jest "L. glutinosa" (Lour.) C.B.Rob. 
Biologia i ekologia.
Są roślinami dwupiennymi. Zawierają alkaloidy. Odmiana "Litsea lancifolia" var. "rheophytica" jest reofilem. 
Zastosowanie.
Odmiana "L. lancifolia" var. "rheophytica" bywa używana jako surowiec drzewny. "L. cubeba" ma jadalne owoce, które wykorzystywane są również w medycynie. Na liściach tego gatunku hoduje się jedwabniki, które produkują olej. Kora i owoce gatunku "L. glutinosa" mają zastosowanie w medycynie. "L. monopetala" jest uprawiana jako roślina pastewna.

</doc>
<doc id="3950116" url="https://pl.wikipedia.org/wiki?curid=3950116" title="Super Mario 3D World">
Super Mario 3D World

Super Mario 3D World – komputerowa gra platformowa wyprodukowana i wydana przez Nintendo 22 listopada 2013 na konsolę Wii U. Gra składa się z poziomów 3D dostępnych z mapy świata. Po przejściu plansz można później do nich wracać np. w celu odkrycia sekretów. Poza trybem dla jednej osoby można także grać w kooperacji do czterech osób. 12 lutego 2021 wydano odświeżoną wersję gry na Nintendo Switch, pt. "Super Mario 3D World + Bowser’s Fury".
Średnia ocen według agregatora Metacritic wynosi 93% z 83 recenzji. W ciągu pierwszego tygodnia od premiery sprzedano kopii gry w Japonii. Grę sprzedano w 5,86 milionach egzemplarzy według danych z 30 września 2020 roku.

</doc>
<doc id="3950125" url="https://pl.wikipedia.org/wiki?curid=3950125" title="Polacy we Wrocławiu przed 1945 rokiem">
Polacy we Wrocławiu przed 1945 rokiem



</doc>
<doc id="3950130" url="https://pl.wikipedia.org/wiki?curid=3950130" title="Czesław Domagała">
Czesław Domagała

Czesław Kazimierz Domagała (ur. 27 sierpnia 1911 w Bogumiłowicach, zm. 19 lutego 1998 w Krakowie) – polski działacz komunistyczny, poseł na Sejm PRL I, IV i V kadencji.
Życiorys.
Syn Adama i Marianny. Uzyskał wykształcenie średnie. Działał w Związku Młodzieży Wiejskiej RP „Wici”, a w latach 1933–1938 był członkiem Komunistycznej Partii Polski (za działalność komunistyczną był karany, w latach 1936–1937 przebywał w Miejscu Odosobnienia w Berezie Kartuskiej). Od grudnia 1944 należał do Polskiej Partii Robotniczej, wraz z którą 4 lata później wszedł w skład Polskiej Zjednoczonej Partii Robotniczej. W PPR zajmował (od lutego 1945) stanowisko kierownika Wydziału Wojskowego Komitetu Centralnego, przez niespełna 3 lata był jednocześnie zastępcą kierownika Wydziału Personalnego KC, ponadto w 1948 został II sekretarzem Komitetu Wojewódzkiego w Łodzi. W PZPR pełnił funkcje: I sekretarza Komitetu Wojewódzkiego PZPR w Łodzi (1948–1949), członka (od 1948) i zastępcy przewodniczącego (1949–1950) Centralnej Komisji Kontroli Partyjnej, I sekretarza KW w Gdańsku (1950–1951), kierownika Wydziału Ogólnego Komitetu Centralnego (1951–1952), zastępcy członka (1954–1968) i członka (1968–1971) KC, inspektora Wydziału Rolnego KC (1957–1958) oraz I sekretarza KW w Krakowie (1965–1971). W 1952, 1965 i 1969 uzyskiwał mandat posła na Sejm PRL w okręgach kolejno Piotrków Trybunalski i (dwukrotnie) Chrzanów. W trakcie I kadencji zasiadał w Komisji Obrotu Towarowego, a w trakcie IV i V w Komisji Planu Gospodarczego, Budżetu i Finansów. W latach 1958–1965 pełnił funkcję przewodniczącego prezydium Wojewódzkiej Rady Narodowej w Kielcach, a od 1952 do 1957 podsekretarza stanu w Ministerstwie Rolnictwa.
Otrzymał Order Sztandaru Pracy I i II klasy.
Został pochowany na Cmentarzu Komunalnym w Cedzynie.

</doc>
<doc id="3950132" url="https://pl.wikipedia.org/wiki?curid=3950132" title="The Recall (wiersz)">
The Recall (wiersz)

The Recall – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Pod względem budowy wersyfikacyjnej (stroficznej) utwór jest roundelem. Zgodnie z regułami gatunku, wypracowanymi przez samego Swinburne’a, składa się z trzech strof, ma w sumie jedenaście wersów i jest oparty na tylko dwóch rymach. Refren, w tym przypadku jednowyrazowy, powtarza pierwsze słowa utworu.

</doc>
<doc id="3950139" url="https://pl.wikipedia.org/wiki?curid=3950139" title="Józef Macichowski">
Józef Macichowski

Józef Macichowski (ur. 25 września 1906 w Jezioranach w gminie Warkowicze, zm. 24 kwietnia 1978) – polski inżynier leśnictwa, poseł na Sejm PRL II, III, IV i V kadencji.
Życiorys.
Uzyskał tytuł inżyniera leśnictwa na Wydziale Rolniczo-Leśnym Uniwersytetu Poznańskiego. Od 1933 zatrudniony był w Dyrekcji Lasów Państwowych w Łucku. Na stopień podporucznika został mianowany ze starszeństwem z 1 stycznia 1936 i 113. lokatą w korpusie oficerów rezerwy piechoty.
W czasie wojny obronnej walczył na stanowisku dowódcy kompanii gospodarczej 24 Pułku Piechoty. Nad Wisłą dostał się do niewoli niemieckiej, do stycznia 1945 przebywając w oflagu. Był jeńcem Oflagu X C Lubeka, a od 20 kwietnia 1942 II-C, nr jeńca 93. 
Po wojnie pracował w organizujących się Lasach Państwowych – początkowo w Łodzi, a następnie w Krakowie. 1 czerwca 1951 przeniesiono go do Szczecinka, gdzie został mianowany dyrektorem Koszalińskiego Okręgu Lasów Państwowych. Od 1956 był pierwszym dyrektorem Biura Urządzenia Lasu i Projektów Leśnictwa. Należał do licznych organizacji społecznych i zawodowych. Był działaczem Ligi Ochrony Przyrody, Towarzystwa Przyjaźni Polsko-Fińskiej czy Koszalińskiego Towarzystwa Społeczno-Kulturalnego. Był także członkiem Ogólnopolskiego Komitetu Frontu Jedności Narodu oraz przewodniczącym Wojewódzkiego Komitetu FJN w Koszalinie. Zasiadał w Radzie Naukowej Słowińskiego Parku Narodowego.
W 1957, 1961, 1965 i 1969 uzyskiwał mandat posła na Sejm PRL z ramienia Polskiej Zjednoczonej Partii Robotniczej w okręgu Szczecinek. Przewodniczył Komisji Leśnictwa i Przemysłu Drzewnego w II i III kadencji, następnie w IV i V był jej zastępcą przewodniczącego. Ponadto w trakcie III, IV i V kadencji zasiadał w Komisji Handlu Zagranicznego. Był pierwszym parlamentarzystą szczecineckim.
Upamiętnienie.
Od maja 2004 jego imię nosi sala konferencyjna Starostwa Powiatowego w Szczecinku.

</doc>
<doc id="3950145" url="https://pl.wikipedia.org/wiki?curid=3950145" title="167 (liczba)">
167 (liczba)

W kalendarzu.
167. dniem w roku jest 15 czerwca (w latach przestępnych jest to 14 czerwca). Zobacz też co wydarzyło się w roku 167, oraz w roku 167 p.n.e.

</doc>
<doc id="3950149" url="https://pl.wikipedia.org/wiki?curid=3950149" title="Maksim Szewczenko">
Maksim Szewczenko

Maksim Igoriewicz Szewczenko (Максим Игоревич Шевченко; ur. 27 marca 1980 w Ałmaty) – kazachski piłkarz, grający w klubie Kajrat Ałmaty, do którego trafił na początku 2008 roku. Występuje na pozycji pomocnika. W reprezentacji Kazachstanu zadebiutował w 2000 roku.

</doc>
<doc id="3950151" url="https://pl.wikipedia.org/wiki?curid=3950151" title="Fidżi na Letnich Igrzyskach Olimpijskich 2016">
Fidżi na Letnich Igrzyskach Olimpijskich 2016

Fidżi na Letnich Igrzyskach Olimpijskich 2016 – występ kadry sportowców reprezentujących Fidżi na letnich igrzyskach olimpijskich w 2016 roku w Rio de Janeiro.
Reprezentacja liczyła 54 zawodników – 37 mężczyzn i 17 kobiet. Wystąpili oni w czternastu konkurencjach w dziesięciu dyscyplinach sportowych. Najstarszym członkiem reprezentacji był 53-letni strzelec, Glenn Kable, a najmłodszą – 17-letnia tenisistka stołowa, Sally Yee.
Męska reprezentacja kraju w rugby 7 zdobyła pierwszy w historii medal olimpijski dla Fidżi. Rugbyści zostali mistrzami olimpijskimi po zwycięstwie we wszystkich rozegranych meczach.
Chorążym reprezentacji podczas ceremonii otwarcia igrzysk był kapitan drużyny rugbystów, Osea Kolinisau.
Był to czternasty start reprezentacji Fidżi w letnich igrzyskach olimpijskich i siedemnasty występ olimpijski, wliczając w to zimowe igrzyska.

</doc>
<doc id="3950156" url="https://pl.wikipedia.org/wiki?curid=3950156" title="Stosunki Stanów Zjednoczonych z Finlandią">
Stosunki Stanów Zjednoczonych z Finlandią



</doc>
<doc id="3950161" url="https://pl.wikipedia.org/wiki?curid=3950161" title="Jan Kwitek">
Jan Kwitek

Jan Kwitek - (ur. 26. 11. 1878r.; zm. 30. 05. 1945r.) działacz społeczny Knurowie. Założyciel kasy spółdzielczej "Raiffeisen", członek Polskiej Organizacji Wojskowej, Naczelnik Straży Obywatelskiej. W latach 1919-1926 ławnik Knurowa, a później w latach 1932-1937 naczelnik gminy Knurów. Uczestnik Powstań Śląskich, działacz patriotyczny i społeczny.
Biografia.
Jan Kwitek przyszedł na świat 26 listopada 1878 roku. Jego dzieciństwo i młodość przypadała na lata, w których władze niemieckie rozpoczęły germanizację na Śląsku. Przed I Wojną Światową założył i prowadził kasę spółdzielczą "Raiffeisen". Dzięki tej działalności Knurów rozwijał się; zakupiono pierwszy siewnik rzędowy, czyszczalnię do zboża, pierwsze maszyny rolnicze i silniki elektryczne, a także importowano bydło zarodowe, ziarno i nawozy mineralne. Pod koniec I Wojny Światowej wstąpił do Polskiej Organizacji Wojskowej. Został mianowany Naczelnikiem Straży Obywatelskiej i w latach 1919-1926 był ławnikiem Knurowa. Podczas Powstań Śląskich w jego domu była składowana broń, a powstańcy spotykali się na potajemne narady. W latach 1932-1937 pełnił funkcję Naczelnika Gminy. Zmarł 30 maja 1945 roku.
Epizod w związku z przechowywaną bronią.
Po III Powstaniu Śląskim w nocy z 7 na 8 czerwca 1921 roku wojska brytyjskie weszły do domu Jana Kwitka w celu znalezienia ukrytej broni. Po przeszukaniu znaleziono 49 niemieckich karabinów, 1800 paczek amunicji oraz 1 rewolwer. Znalezioną broń zabrano do magazynu amunicji, natomiast Jana Kwitka aresztowano. Zaalarmowani kopalnianą syreną powstańcy mieli stawić się pod domem Kwitka w celu odebrania skonfiskowanej broni, kiedy już się pojawili zostali aresztowani. W tym czasie przy bramie kopalnianej zebrało się 250. górników. Anglicy udając się w stronę górników oddali strzały w powietrze, ale druga strona konfliktu również oddała strzały. Sytuacja stała się o tyle napięta, że brytyjskie wojska wystawiły przed domem Kwitka karabin maszynowy z pełną obsługą. Został on ostrzelany przez pobliskich mieszkańców oraz karabin powstańczy zza nasypu kolejowego. Dopiero ok. 7 rano delegacja kopalni wraz z dyrektorem kopalni inż. Stefanem Zakrzewskim udając się do kapitana Dallasa zażądała uwolnienia wszystkich aresztowanych pod groźbom strajku. Po przesłuchaniu wszystkich świadków zwolniono aresztowanych poza Janem Kwitkiem i dwoma współpracownikami. Górnicy zaprzestali strajkować dopiero o 2. w nocy wracając do pracy. Jana Kwitka skazano, 10 czerwca po rozprawie w sądzie, na karę grzywny. Został on zwolniony 25 czerwca po wpłaceniu kary. W obawie o jego bezpieczeństwo przywieziono go do Knurowa (furmanką) ukrytego w szafie ubraniowej.

</doc>
<doc id="3950164" url="https://pl.wikipedia.org/wiki?curid=3950164" title="Béla Katona">
Béla Katona

Béla Katona (ur. 9 lutego 1944 w Budapeszcie) – węgierski polityk i inżynier, działacz komunistyczny, w latach 1994–1995 minister, poseł do Zgromadzenia Narodowego, a od 2009 do 2010 jego przewodniczący.
Życiorys.
Z wykształcenia inżynier, ukończył w 1967 studia na późniejszym Uniwersytecie Techniczno-Ekonomicznym w Budapeszcie. W 1973 został absolwentem studiów biznesowych na tej uczelni. Doktoryzował się w 1984 z zakresu ekonomii na Uniwersytecie Nauk Ekonomicznych w Budapeszcie. Od 1967 pracował w przemyśle petrochemicznym, w latach 1980–1984 był dyrektorem do spraw technicznych jednej z fabryk. Działał w Węgierskiej Socjalistycznej Partii Robotniczej, od 1984 był sekretarzem partii w jednej ze stołecznych dzielnic. W 1990 należał do założycieli postkomunistycznej Węgierskiej Partii Socjalistycznej, pełnił funkcję jej przewodniczącego w Budapeszcie i wiceprzewodniczącego struktur krajowych.
W 1990 po raz pierwszy wybrany w skład Zgromadzenia Narodowego. Z powodzeniem ubiegał się o reelekcję w 1994, 1998, 2002 i 2006, zasiadając w węgierskim parlamencie do 2010. Od lipca 1994 do marca 1995 był ministrem do spraw służb specjalnych w rządzie, którym kierował Gyula Horn. We wrześniu 2009 zastąpił Katalin Szili na funkcji przewodniczącego Zgromadzenia Narodowego. Kierował nim do końca kadencji w maju 2010.
Przypisy.
 

</doc>
<doc id="3950175" url="https://pl.wikipedia.org/wiki?curid=3950175" title="Lucy Morton">
Lucy Morton

Lucy Morton (ur. 23 lutego 1898 w Knutsford, zm. 26 sierpnia 1980 w Blackpool) – brytyjska pływaczka specjalizująca się w stylu klasycznym, mistrzyni olimpijska (1924).
Kariera pływacka.
W 1916 roku pobiła rekordy świata na dystansie 150 yd stylem grzbietowym i 200 yd stylem klasycznym. Nie mogła jednak wystartować cztery lata później na igrzyskach olimpijskich w Antwerpii, ponieważ rywalizacja pływacka kobiet była wtedy ograniczona do stylu dowolnego. 
Szansa na medal olimpijski pojawiła się w 1924 roku. Morton w konkurencji 200 m stylem klasycznym zdobyła złoto i stała się tym samym pierwszą Brytyjką, która wywalczyła mistrzostwo olimpijskie w pływaniu.
W 1988 roku została wprowadzona pośmiertnie do International Swimming Hall of Fame.

</doc>
<doc id="3950191" url="https://pl.wikipedia.org/wiki?curid=3950191" title="Instytut Romana Dmowskiego w Londynie">
Instytut Romana Dmowskiego w Londynie

Instytut Romana Dmowskiego w Londynie – polska emigracyjna placówka istniejąca od 1979 do 1992 roku w Londynie. Głównym zadaniem Instytutu było gromadzenie wszelkich dokumentów związanych z działalnością Stronnictwa Narodowego i jego działaczy, prowadzenie akcji odczytowej oraz wydawnictwa.
Historia i działalność.
W grudniu 1979 roku przed zbliżająca się 41-rocznicą śmierci Romana Dmowskiego z inicjatywy ówczesnego prezesa Stronnictwa Narodowego Tadeusza Bieleckiego powołano Instytut Romana Dmowskiego w Londynie. Jego prezesem został Józef Płoski (1912-1987), Józef Baraniecki, sekretarzem Jerzy Skirgajło-Jacewicz, skarbnikiem Franciszek Strzałko. Członkami zarządu zostali: Konrad Niklewicz i Adam Treszka. Przewodniczącym Rady Instytutu był został Tadeusz Bielecki. Po jego śmierci przewodniczącym Rady Instytutu został Józef Baraniecki, wiceprzewodniczącym Adam Treszka zaś członkami Rady: J. Treszkowa, T Drzewiecki, Paweł Hęciak, H. Kaniewski, A. Nabywaniec, Jan Niedzielski oraz członkowie zarządu. Po śmierci prezesa Józefa Płoski w 1987 roku funkcję tę także przejął Józef Baraniecki. Instytut wydawał publikacje książkowe dotyczące Romana Dmowskiego. Księgozbiór Instytutu przechowywano w lokalu „Veritas”. Po transformacji ustrojowej w Polsce, emigracyjni działacze Stronnictwa Narodowego nawiązali kontakt z ordynatem Janem Tomaszem Zamoyskim, który w 1991 powołał w Warszawie Stronnictwo Narodowo-Demokratyczne i został prezesem tej partii. Założył też Instytut Historyczny im. Romana Dmowskiego w Warszawie. Ostatni prezes emigracyjnego Stronnictwa Narodowego Józef Baraniecki zwołał w Londynie VII Zjazd Stronnictwa Narodowego (4-6 września1992), który podjął uchwałę o samorozwiązaniu partii i przekazaniu politycznego dziedzictwa oraz majątku Stronnictwu Narodowo-Demokratycznemu z zadaniem zachowania ciągłości ideowej i politycznej ruchu narodowego. Jednocześnie rozwiązano Instytut Romana Dmowskiego w Londynie, przekazując jego zbiory do Instytutu Historycznego im. Romana Dmowskiego w Warszawie. 

</doc>
<doc id="3950193" url="https://pl.wikipedia.org/wiki?curid=3950193" title="Wrona rybożerna">
Wrona rybożerna

Wrona rybożerna ("Corvus ossifragus") – gatunek średniej wielkości ptaka z rodziny krukowatych (Corvidae), zamieszkujący wschodnie i południowo-wschodnie Stany Zjednoczone.
Taksonomia.
Gatunek po raz pierwszy opisany w 1812 roku przez Alexandra Wilsona. Blisko spokrewniony z wroną lśniącą ("Corvus sinaloae)" oraz wroną meksykańską ("Corvus imparatus"). Nie wyróżnia się podgatunków.
Morfologia.
Wrona rybożerna osiąga od 37 do 39 cm długości i 260–300 g masy ciała. Budową ciała niezwykle przypomina wronę amerykańską, różnice dostrzegalne są, dopiero gdy stoją obok siebie. "C. ossifragus" różni się jednak cieńszym i mniejszym dziobem oraz wydawanym dźwiękiem. Dla "C. ossifragus" jest to charakterystyczne nosowe „aa-aa” lub „kha”. Górna część upierzenia jest jedwabisto czarna o niebieskawym połysku, brzuch oraz nogi połyskują zielenią i brązem.
Ekologia i zachowanie.
Środowisko.
Wrony rybożerne żyją wzdłuż plaż, bagien, rzek, estuariów i jezior. Oprócz siedlisk nadbrzeżnych można je też spotkać w głębi lądu na polach uprawnych, obszarach miejskich i podmiejskich czy polach golfowych.
Pożywienie.
Zwierzę wszystkożerne. Główną częścią diety są małe skorupiaki i inne bezkręgowce dostępne w okolicy rzek i wybrzeża. Czasami zjadają także martwe ryby, jaja, małe gady, pisklęta oraz owoce i orzechy.
Rozmnażanie.
Okres lęgowy trwa od marca do maja. Gniazduje w koronach wysokich drzew, tworząc niewielkie kolonie blisko linii brzegowej. W gniazdach z patyków składanych jest zazwyczaj 4–5 zielonych jaj z brązowymi i oliwkowymi plamami. Są wysiadywane 17 do 18 dni, zarówno przez samca, jak i samicę.
Status.
IUCN uznaje wronę rybożerną za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight szacuje liczebność populacji lęgowej na około 450 tysięcy osobników. Trend liczebności populacji jest oceniany jako wzrostowy.

</doc>
<doc id="3950201" url="https://pl.wikipedia.org/wiki?curid=3950201" title="Vortex (gra)">
Vortex (gra)



</doc>
<doc id="3950203" url="https://pl.wikipedia.org/wiki?curid=3950203" title="Jerzy Kępiński (poseł)">
Jerzy Kępiński (poseł)

Jerzy Kępiński (ur. 10 maja 1922 w Radomsku, zm. 22 lipca 2006) – polski ślusarz, poseł na Sejm PRL IV i V kadencji.
Życiorys.
Uzyskał średnie wykształcenie, z zawodu ślusarz narzędziowy. Był zatrudniony jako starszy mistrz narzędziowy w Zakładach Radiowych „Diora” w Dzierżoniowie. W 1965 i 1969 uzyskiwał mandat posła na Sejm PRL w okręgu Ząbkowice Śląskie. W trakcie IV kadencji zasiadał w Komisji Zdrowia i Kultury Fizycznej, a w V w Przemysłu Ciężkiego, Chemicznego i Górnictwa.
Odznaczony Srebrnym Krzyżem Zasługi. Pochowany na cmentarzu miejskim w Białymstoku wraz z żoną Janiną (1923–1991).

</doc>
<doc id="3950204" url="https://pl.wikipedia.org/wiki?curid=3950204" title="Instytut Romana Dmowskiego w Nowym Jorku">
Instytut Romana Dmowskiego w Nowym Jorku

Instytut Romana Dmowskiego w Nowym Jorku – polska emigracyjna placówka istniejąca od 1961 do 2000 w Nowym Jorku. Była to instytucja naukowa. Zajmowała się badaniem stosunków międzynarodowych historii najnowszej ze szczególnym podkreśleniem walk o wolność i niepodległość narodu polskiego, stosunków polsko-amerykańskich oraz wysiłków Amerykanów polskiego pochodzenia na rzecz sprawy odzyskania niepodległości.
Historia i działalność.
Inicjatorem jego powołania był Wojciech Wasiutyński. 27 kwietnia 1961 roku zarejestrował Instytut, sygnowany przez Zarząd i Radę Dyrektorów. Skład Zarządu tworzyli: Wojciech Wasiutyński (prezes), Bohdan Gajewicz (wiceprezes), Stefan Jankowski (sekretarz), Stanisław Nieciecki (skarbnik). W skład Rady Dyrektorów weszli: Edmund Buczkowski, Adam Gawlikowski, H. Jaracz, K. Jaskólski, Franciszek Jelonkiewicz, Tadeusz Kołodyński, L. Kopeć, Szczepan Kotowicz, Jan Kanty Miska, Stanisław Mościński, Adam Niebieszczański, Tadeusz Popławski, Bronisław Rosiak, Stanisław Rzetelski, Alfons Sergot, S. Szlachetka i Jan Wawrzków. W 1966 roku Zarząd został znacznie rozszerzony. Funkcję wiceprezesów (oprócz Bohdana Gajewicza) - sprawowali: Adam Niebieszczański i Tadeusz Romer. Sekretarzem generalnym w latach 1966-1967 był Stanisław Rzetelski. Siedzibą Instytutu był lokal Stowarzyszenia Weteranów Armii Polskiej w Nowym Jorku. Aktywność Instytutu Dmowskiego opierała się na działaczach emigracyjnego Stronnictwa Narodowego, posiadającego swoje struktury we wszystkich skupiskach Polonii amerykańskiej. Instytut gromadził materiały historyczne, prowadził akcję odczytową oraz działalność wydawniczą. 4 listopada 2000 roku Instytut Romana Dmowskiego w Nowym Jorku został rozwiązany. Fundusze, które pozostały po Instytucie przekazane zostały Społecznemu Komitetowi Uczczenia Pamięci Romana Dmowskiego w Warszawie z przeznaczeniem na budowę jego pomnika. 

</doc>
<doc id="3950207" url="https://pl.wikipedia.org/wiki?curid=3950207" title="Instytut Romana Dmowskiego w Chicago">
Instytut Romana Dmowskiego w Chicago

Instytut Romana Dmowskiego w Chicago – polska emigracyjna placówka istniejąca od 1961 w Chicago. Zajmuje się popularyzacją wiedzy o Romanie Dmowskim i Narodowej Demokracji. 
Historia i działalność.
W 1961 roku z inicjatywy działaczy narodowych z Chicago i Detroit powołano Instytut Romana Dmowskiego w Ameryce z siedzibą w Chicago. Był on niezależny od Instytutu Romana Dmowskiego w Nowym Jorku. Pierwszym prezesem Instytutu w Chicago był Franciszek Domański. Od 1974 do 1996 kierował nim Stanisław Smoleński. Po jego śmierci Instytutem kierował Andrzej Lachowicz. Obecnie prezesem jest Sławomir Dąbrowski. Instytut prowadzi głównie akcje odczytową oraz wydawniczą. 

</doc>
<doc id="3950208" url="https://pl.wikipedia.org/wiki?curid=3950208" title="Kazimierz Garstka">
Kazimierz Garstka

Kazimierz Garstka (ur. 17 października 1896 w Bukaczowcach, zm. 4–7 kwietnia 1940 w Katyniu) – major geograf Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w Bukaczowcach, w ówczesnym powiecie rohatyńskim Królestwa Galicji i Lodomerii, w rodzinie Jana i Zuzanny z Szybowiczów. Ukończył seminarium nauczycielskie we Lwowie. Od 1911 należał do X Drużyny Skautowej, a od 1913 do Związku Strzeleckiego we Lwowie.
7 sierpnia 1914 wcielony do I batalionu uzupełniającego 1 pułku piechoty Legionów Polskich. Następnie w szeregach 4 i 2 kompanii wziął udział we wszystkich działaniach tego pułku. Był ranny pod Kuklami (25 października 1915). Ukończył Szkołę Oficerską w Zambrowie.
„Za udział w walkach 1 pp Leg. Pol. dzielność i odwagę, szczególnie w walkach pod Tarłowem /.../ i na Wołyniu w okolicy Niesuchojedy”. Został odznaczony Orderem Virtuti Militari.
Po kryzysie przysięgowym wcielony do armii austriackiej. Został ranny w grudniu 1917 na froncie włoskim pod Cortellaco. Po wyleczeniu w kwietniu 1918 zbiegł i wstąpił pod zmienionym nazwiskiem do Polskiej Siły Zbrojnej, przydzielony do 8 kompanii 2 pułku piechoty.
Od 22 czerwca 1918 student w Wyższej Szkole Mierniczej przy Wojskowym Instytucie Geograficznym, którą ukończył awansem na podporucznika 1 marca 1919 i dostał przydział do WIG jako topograf. W lipcu 1919 awansował na porucznika. Podczas wojny polsko-bolszewickiej bronił Warszawy w szeregach 47 pułku strzelców. W 1920 pełnił służbę w Oddziale Pomiarów Wojskowych przy 1 Armii. Po wojnie nadal służył w WIG do 1939. 31 marca 1924 został mianowany kapitanem ze starszeństwem z 1 lipca 1923 i 6. lokatą w korpusie oficerów geografów. Na stopień majora został mianowany ze starszeństwem z 19 marca 1939 i 1. lokatą w korpusie oficerów geografów.
17 września 1939 w Hoszczy dostał się do sowieckiej niewoli. 26 października 1939 przebywał w Obozie jenieckim NKWD w Putywlu. W listopadzie tego roku został przewieziony do obozu w Kozielsku. Między 3 a 5 kwietnia 1940 został przekazany do dyspozycji naczelnika Obwodowego Zarządu NKWD w Smoleńsku (lista z 2 kwietnia). Między 4 a 7 kwietnia 1940 został zamordowany w Katyniu. Grób symboliczny znajduje się na cmentarzu Powązkowskim w Warszawie (kwatera 284 a wprost-6-25).
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Kazimierz Garstka był mężem Zofii z Targów (zm. 1958), z którą miał córkę Jadwigę (1932–2006).

</doc>
<doc id="3950209" url="https://pl.wikipedia.org/wiki?curid=3950209" title="The Weary Wedding">
The Weary Wedding

The Weary Wedding – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest oparty na paralelizmie kompozycyjnym i wersyfikacyjnym, co widać wyraźnie na przykładzie dwóch pierwszych strof. 
W swojej recenzji tomiku "Poems and Ballads. Third Series" Oscar Wilde napisał, że wiersz "The Weary Wedding has the concentration and colour of a great drama, and the quaintness of its style lends it something of the power of a grotesque".

</doc>
<doc id="3950210" url="https://pl.wikipedia.org/wiki?curid=3950210" title="Infinite (zespół muzyczny)">
Infinite (zespół muzyczny)

Infinite (hangul: 인피니트, zapis stylizowany: INFINITE) – południowokoreański boysband założony w 2010 roku przez Woollim Entertainment. W skład zespołu wchodzą: Sungkyu, Dongwoo, Woohyun, Sungyeol, L oraz Sungjong. Hoya odszedł z zespołu 30 sierpnia 2017 roku.
Ich debiutancki minialbum, "First Invasion", ukazał się 9 czerwca 2010 roku. Pierwszy album studyjny wydali w 2011 roku. Czwarty minialbum "New Challenge" został wydany 21 marca 2013 roku, który sprzedał się w ilości egzemplarzy i był 12. najlepiej sprzedającym się albumem 2013 roku.
Historia.
2010: Debiut z "First Invasion".
W 2010 roku Infinite wystąpili po raz pierwszy w programie reality show "You Are My Oppa" stacji Mnet, wraz z Jiae z zespołu Lovelyz.
9 czerwca ukazał się debiutancki minialbum zespołu, "First Invasion", z głównym singlem "Dasi dol-awa" (kor. 다시 돌아와, ang. "Come Back Again"). Po raz pierwszy wystąpili na scenie w programie muzycznym "M Countdown" 10 czerwca.
2011: "Evolution", "Over the Top" debiut w Japonii.
6 stycznia 2011 roku ukazał się drugi minialbum "Evolution". Płytę promował singel "BTD (Before The Dawn)". Minialpum zadebiutował na 3. pozycji listy Gaon Weekly Album Chart
Pierwszy album studyjny grupy, "Over the Top". został wydany 21 lipca, wraz z teledyskiem singla "Naekkeohaja" (kor. 내꺼하자, ang. "Be Mine"). 1 września Infinite zdobyli swoją nagrodę w programie muzycznym, zajmując pierwsze miejsce w "M Countdown" utrzymując je przez 2 tygodnie. Po sukcesie "Naekkeohaja", 26 września Infinite wydali reedycję "Over the Top" pt. "Paradise" wraz z promującym go utworem "Paradise" (kor. 파라다이스 (Paradise)). 9 października Infinite zajęli pierwsze miejsce w programie "Inkigayo", a także 13 października w "M Countdown".
Infinite zadebiutowali nieoficjalnie w Japonii wydając japońską wersję utworu "Dasi dol-awa" zatytułowaną "To-Ra-Wa" 26 marca. Oficjalny debiut na rynku japońskim odbył się 19 listopada wraz z wydanie singla "BTD (Before The Dawn)". Na singlu znalazł się też remake utworu z "Evolution" – "Can You Smile".
6 grudnia ukazał się świąteczny singel "Hayan gobaeg (Lately)" (kor. 하얀 고백 (Lately)).
2012: Pierwszy koncert i "Infinitize".
Pierwszy koncert Infinite odbył się 11-12 lutego Seoul Olympic Park przed ok. 8 tys. fanów. Koncert został zatytułowany "Second Invasion", zespół wykonał utwory z pierwszego minialbumu. Bilety na koncert wyprzedane w ciągu 10 minut po otwarciu sprzedaży internetowej 14 grudnia.
Przez cały rok zespół koncentrował się na indywidualnych zajęciach. Dongwoo wystąpił w singlu Babysoul &amp; Yoo Jiae „She's a Flirt” (kor. 그녀는 바람둥이야), który został wydany 18 stycznia. L został obsadzony w serialu telewizyjnym "Dakchigo kkonminam band", który był emitowany od 30 stycznia. Hoya został obsadzony w serialu "Eungdaphara 1997", który miał premierę 24 lipca. Woohyun zagrał w serialu "The Thousandth Man" (kor. 천 번째 남자 "Cheon beonjjae namja") emitowanym od 17 sierpnia. L zagrał też w sitcomie "What is Mom" (kor. 엄마가 뭐길래 "Eomma-ga mwogillae") emitowanym od 8 października. Infinite wykonali także utwór do serialu, zatytułowany "Hwansang-geunyeo" (kor. 환상그녀). 
Drugi japoński singel "Be Mine" zespołu ukazał się 18 kwietnia. Na płycie znalazła się też japońska wersja piosenki „Julia”. Singel uplasował się na 2 pozycji tygodniowej listy Oricon Singles Chart.
Trzeci minialbum, "Infinitize", ukazał się 15 maja. Singel z płyty, "Chugyeogja" (kor. 추격자, ang. "The Chaser"), zajął pierwsze miejsce we wszystkich programach muzycznych, a także został nagrodzony „Triple Crown” zdobywając pierwsze miejsce przez trzy tygodnie w "M Countdown". "Billboard" nazwał "Chugyeogja" najlepszą piosenką K-popową 2012 roku.
Trzeci japoński singel "She’s Back" zespołu ukazał się 29 sierpnia. Na płycie znalazł się także wcześniej nagrany utwór "To-Ra-Wa".
2013: "New Challenge", "Koi ni ochiru toki" i pierwsza światowa trasa.
21 marca ukazał się minialbum "New Challenge", z głównym singlem "Man In Love (Namjaga Saranghalttae)" (kor. Man In Love (남자가 사랑할때)). Piosenka przyniosła grupie siedem nagród w programach muzycznych.
Pierwszy japoński album studyjny, "Koi ni ochiru toki", ukazał się 5 czerwca. Album zajął 1. miejsce na tygodniowej liście Oricon Albums Chart.
Drugi singel fizyczny, pt. "Destiny", ukazał się 17 lipca. Infinite po raz pierwszy wykonali utwór tytułowy 18 lipca podczas 2013 Mnet 20's Choice Awards, zaczęli promocyjne występy 20 lipca w programie "Music Core".
Pierwsza światowa trasa Infinite, pt. "One Great Step", rozpoczęła się 9 sierpnia w Seulu. Trasa obejmowała 22 koncerty w Azji, Ameryce Północnej, Europie i Dubaju. 22 listopada 2014 roku, Infinite zdobyli nagrodę dla najlepszej grupy męskiej podczas MAMA oraz nagrodę Sony MDR Worldwide Performer.
2014: "The Origin" i "Season 2".
16 stycznia Mnet wyemitował zapowiedź nowego reality show grupy, "This is INFINITE", a 6 lutego wyemitowany został pierwszy odcinek. Był to ich pierwszy program rozrywkowy od "Ranking King" z 2012 roku.
Po zakończeniu światowej trasy Infinite wystąpili z dodatkowymi koncertami "One Great Step Returns" w Seulu, 28 lutego i 1 marca 2014 roku w Olympic Gymnastics Arena. 10 marca zadebiutowała nowa podgrupa Toheart, w której skład weszli Woohyun oraz Key z SHINee, duet wydał minialbum "1st Mini Album".
10 kwietnia Infinite wydali "The Origin", instrumentalny album z najbardziej reprezentatywnymi utworami zespołu. Przed wydaniem albumu zespół wydał instrumentalny teledysk do utworu "BTD (Before The Dawn)", który zawierał niewyemitowany dotąd materiał z oryginalnego teledysku "BTD". Wytwórnia Woollim Entertainment 12 maja potwierdziła w rozmowie z Newsen wydanie drugiego albumu studyjnego, pt. "Season 2". Album ukazał się 21 maja 2014 roku. Przed wydaniem albumu odbył się showcase w Korei Południowej, Japonii i na Tajwanie, zatytułowany "1.2.3". Pierwszy występ odbył się w Japonii 19 maja, kolejne na Tajwanie 20 maja i w Korei Południowej 21 maja. Również 21 maja miał swoją premierę teledysk do głównego singla z płyty, „Last Romeo”. 22 lipca odbył się comeback zespołu z reedycją drugiego albumu, zatytułowaną "Be Back". Infinite zaprezentowali główną piosenkę, „Back”, 18 lipca w programie "Music Bank".
20 września utwór „Last Romeo” znalazł się na 1 pozycji listy Billboard Twitter Emerging Artists, oraz na 33 pozycji na liście Billboard Twitter Top Tracks.
18 grudnia Infinite wydali teledysk do nowego japońskiego singla, "Dilemma", skomponowanego przez znanego japońskiego muzyka i gitarzystę Tomoyasu Hotei. Singel został wydany 24 grudnia i wykorzystany w celu promowania japońskiej trasy "Dilemma Tour", która rozpoczęła się na początku 2015 roku.
2015: "Reality", trasy koncertowe i "For You".
1 lutego 2015 roku rozpoczęła się japońska trasa "Dilemma Tour". Zespół zagrał w Fukuoce, Tokio, Osace oraz Aichi. 29 kwietnia ukazał się singel . Singel uplasował się na 3. miejscu listy Oricon Weekly Singles i sprzedał się w liczbie kopii.
30 czerwca zostały opublikowane zdjęcia promujące wydanie minialbumu "Reality". Płyta ukazała się 13 lipca, głównym singlem z płyty jest utwór „Bad”.
21 lipca Infinite wydało teaser drugiej światowej trasy "Infinite Effect". Trasa rozpoczęła się dwoma koncertami 8 i 9 sierpnia w Seulu, Infinite zagrali na Tajwanie, Tajlandii, w Chinach, Polsce, Francji, Anglii, Niemczech, Singapurze oraz Indonezji. 25 listopada MBC Every1 wydało kilka nowych zwiastunów nowego reality show grupy, pt. "Infinite Showtime", 10 grudnia został wyemitowany pierwszy odcinek.
16 grudnia ukazał się japoński album "For You". Płytę promowały single "Dillema" oraz "24-jikan".
2016–2017: "Infinite Only", "Air" i odejście Hoyi.
8 lipca 2016 roku ukazał się singel cyfrowy "Geu Hae Yeoreum (Du Beonjjae Iyagi)" (kor. 그 해 여름 (두 번째 이야기)). Od 4 do 11 września zespół publikował krótkie zwiastuny zapowiadające szósty minialbum "Infinite Only". Płyta, wraz z promującym ją singlem "Typhoon (The Eye)" (kor. 태풍 (The Eye)), ukazała się 19 września 2016 roku.
31 sierpnia ukazała się japońska kompilacja zatytułowana "BEST OF INFINITE", płyta uplasowała się na 3. pozycji listy Oricon Weekly Album Chart.
Trzeci japoński album studyjny, "Air", ukazał się 24 maja 2017 roku.
9 czerwca 2017 roku Woollim Entertainment ogłosiło, że Infinite omawiają przedłużenie umów z wytwórnią. 28 czerwca koreańskie media poinformowały, że tylko 6 z 7 członków odnowiło umowy, a członkowie wciąż omawiają szczegóły kontraktu. 30 sierpnia 2017 roku Woollim poinformowało, że Hoya nie przedłużył kontraktu z agencją, co doprowadziło do jego odejścia z grupy.
2018–2021: "Top Seed" i służba wojskowa.
29 grudnia 2017 roku wyemitowano zapowiedź teledysku do „Tell Me”, piosenki promującej trzeci album studyjny "Top Seed". Album ukazał się 8 stycznia 2018 roku, składał się z 12 piosenek w tym trzech solowych autorstwa Dongwoo, L'a i Sungjonga.
13 lutego 2019 roku ukazał się cyfrowy singel pt. "Clock".
Sungyeol rozpoczął służbę wojskową 26 marca 2019 roku, a Dongwoo – 15 kwietnia. Sungjong i Woohyun rozpoczęli pracę się jako pracownicy służby publicznej odpowiednio 22 lipca i 24 października. Kontrakt L'a z Woollim Entertainment wygasł 18 sierpnia 2019 roku. Sungkyu zakończył służbę wojskową 8 stycznia 2020 roku.
1 marca 2021 roku ogłoszono, że Sungkyu nie przedłuży kontraktu z Woollim. 6 marca agencja potwierdziła, że kontrakt piosenkarza wygasł. 31 marca 2021 roku Dongwoo i Sungyeol opuścili agencję po wygaśnięciu ich kontraktów.

</doc>
<doc id="3950212" url="https://pl.wikipedia.org/wiki?curid=3950212" title="Zoltán Gál">
Zoltán Gál

Zoltán Gál (ur. 10 grudnia 1940 w Budapeszcie) – węgierski polityk, działacz komunistyczny, w 1990 minister spraw wewnętrznych, poseł do Zgromadzenia Narodowego, a od 1994 do 1998 jego przewodniczący.
Życiorys.
Z wykształcenia prawnik, ukończył w 1964 studia na Uniwersytecie im. Loránda Eötvösa w Budapeszcie. Od tegoż roku do rozwiązania należał do Węgierskiej Socjalistycznej Partii Robotniczej. Pracował w związkach zawodowych i w strukturach partii komunistycznej. W 1987 objął funkcję wiceministra spraw wewnętrznych, w 1990 przez kilka miesięcy sprawował urząd ministra w tym resorcie.
Był jednym z założycieli postkomunistycznej Węgierskiej Partii Socjalistycznej. W 1990 po raz pierwszy wybrany w skład Zgromadzenia Narodowego. Z powodzeniem ubiegał się o reelekcję w 1994, 1998, 2002 i 2006, zasiadając w węgierskim parlamencie do 2010. W latach 1990–1994 pełnił funkcję przewodniczącego klubu poselskiego socjalistów. Od czerwca 1994 do czerwca 1998 był przewodniczącym Zgromadzenia Narodowego.

</doc>
<doc id="3950215" url="https://pl.wikipedia.org/wiki?curid=3950215" title="Józef Jakub Wąsik">
Józef Jakub Wąsik

Józef Jakub Wąsik (ur. 21 sierpnia 1921 w Nowym Kamieniu, zm. 8 października 2009) – polski prawnik, specjalista prawa karnego w zakresie kary pozbawienia wolności oraz warunkowego zwolnienia, wykładowca Uniwersytetu Wrocławskiego.
Życiorys.
Urodzony 21 sierpnia 1921 roku w Nowym Kamieniu. W 1938 r. ukończył I Gimnazjum w Rzeszowie, a w 1945 r. Liceum Pedagogiczne w Brzozowie. Studiował prawo na Uniwersytecie Wrocławskim, a po jego ukończeniu w 1951 r. został zatrudniony jako młody asystent w Katedrze Prawa Cywilnego, a następnie w Katedrze Prawa Karnego. W latach 1961–1963 pracował w Ośrodku Badań Penitencjarnych Ministerstwa Sprawiedliwości. W 1963 r. obronił pracę doktorską na temat kary dożywotniego pozbawienia wolności, obrona pracy promowanej przez prof. Jerzego Śliwowskiego miała miejsce na Wydziale Prawa Uniwersytetu Mikołaja Kopernika w Toruniu. Rozprawa doktorska Wąsika została nagrodzona w konkursie "Państwa i Prawa".
Po promocji doktorskiej został zatrudniony jako adiunkt w Katedrze Prawa i Polityki Penitencjarnej Wydziału Prawa i Administracji Uniwersytetu Wrocławskiego. Od 1968 roku pełnił obowiązki kierownika tej katedry, właściwą nominację otrzymał w 1970 r. i pełnił tę funkcję do przejścia na emeryturę w 1991 roku. Był także prodziekanem Wydziału Prawa i Administracji UWr. Habilitował się w 1979 r., a w 1985 r. otrzymał tytuł naukowy profesora. Pod koniec lat 1980. został zastępcą dyrektora Instytutu Kryminologicznego i Kierownikiem Ogólnopolskiego Podyplomowego Studium Prawa Karnego Wykonawczego. Krótko przed przejściem na emeryturę zaczął wykładać prawo karne w filii Uniwersytetu Marii Curie-Skłodowskiej w Rzeszowie, zajęcia te prowadził 12 lat. W 1996 r. został doradcą Nadzwyczajnej Komisji Sejmowej ds. Kodyfikacji Prawa Karnego.
Autor ok. 130 publikacji.
Zmarł 8 października 2009 roku i został pochowany 14 października na cmentarzu św. Rodziny we Wrocławiu.

</doc>
<doc id="3950218" url="https://pl.wikipedia.org/wiki?curid=3950218" title="Jolanta Małyszko">
Jolanta Małyszko

Jolanta Małyszko (ur. 15 czerwca 1964 w Białymstoku) – polska naukowczyni, lekarz nefrolog, profesor nauk medycznych.
Życiorys.
W 1983 ukończyła I Liceum Ogólnokształcące im. Adama Mickiewicza w Białymstoku. W 1989 ukończyła studia na kierunku lekarskim na Akademii Medycznej w Białymstoku, gdzie po stażu, w 1991, rozpoczęła pracę w Klinice Nefrologii. W 1992 pod kierunkiem prof. Michała Myśliwca z Kliniki Nefrologii AMB obroniła pracę doktorską „Badania nad aktywnością tkankowego aktywatora plazminogenu i jego inhibitora u chorych na mocznicę” uzyskując stopień naukowy doktora nauk medycznych w zakresie medycyny, specjalność: medycyna. W tym samym roku odbyła staż w ramach stypendium w Klinice Nefrologii (Francja). W latach 1993–1994 oraz 1995 przebywała na stażu w (Japonia), podczas którego otrzymała doktorat tamtejszej uczelni za pracę „FK 506 effects on platelet function in vitro”. W 1997 na podstawie osiągnięć naukowych i złożonej rozprawy „Funkcja płytek krwi, układ hemostazy i obwodowe mechanizmy serotonergiczne w chorobach nerek” uzyskała stopień naukowy doktora habilitowanego nauk medycznych w zakresie medycyny, specjalność: choroby wewnętrzne. Również w 1997 w ramach stypendium ERA-EDTA odbyła staż kliniczny w Klinice Nefrologii i Reumatologii na Uniwersytecie Heinricha Heinego w Düsseldorfie (Niemcy). W 1998 została zastępcą kierownika Kliniki Nefrologii i Chorób Wewnętrznych AMB oraz kierownikiem działającego przy niej Oddziału Dializ. W 2002 otrzymała tytuł naukowy profesora. W 2010 odbyła staż w King’s College London (Wielka Brytania), a w 2011 w Szpitalu Ichilov (Izrael). Posiada specjalizację z chorób wewnętrznych II stopnia (1995), nefrologii II stopnia (1998), transplantologii klinicznej (2004), hipertensjologii (2006) oraz diabetologii (2010). W roku akademickim 2013/2014 skończyła studia podyplomowe z prawa medycznego i bioetyki na UJ.
W latach 2008–2011 pracowała jako professor associe na . Od 2013 do 2018 pełniła funkcję kierownika II Kliniki Nefrologii z Oddziałem Leczenia Nadciśnienia Tętniczego i Pododdziałem Dializoterapii UMB. Od 2018 pełni funkcję kierownika Katedrzy i Kliniki Nefrologii, Dializoterapii i Chorób Wewnętrznych Warszawskiego Uniwersytetu Medycznego.
Jest zastępcą przewodniczącego Prezydium Komisji Nauk o Życiu Oddziału w Olsztynie i Białymstoku z siedzibą w Olsztynie Polskiej Akademii Nauk. Jest również członkiem Zarządu Głównego Polskiego Towarzystwa Nefrologicznego, członkiem zarządu Polskiego Towarzystwa Transplantacyjnego, członkiem Rady Naukowej , a także członkiem Sekcji IV – Nauk medycznych Centralnej Komisji ds. Stopni i Tytułów. W marcu 2015 została członkiem Zarządu Głównego ERA-EDTA na kadencję 2015-2018. W 2017 została wybrana do Zarządu grupy roboczej Eureca-M, zajmującej się problematyką powikłań sercowo-naczyniowych w chorobach nerek Europejskiego Towarzystwa Nefrologicznego-Europejskiego Towarzystwa Dializ i Transplantacji (ERA-EDTA). Od 2017 jest członkiem grupy roboczej powikłań sercowo-naczyniowych SONG.
Członek komitetów redakcyjnych czasopism: International Urology and Nephrology, Archives of Medical Science, Transplantation Proceedings, Nephrology Dialysis Transplantion; członek rady naukowej czasopisma Nefrologia i dializoterapia polska.
Odznaczona Złotym Krzyżem Zasługi (2004).

</doc>
<doc id="3950222" url="https://pl.wikipedia.org/wiki?curid=3950222" title="Biały Strumień (dopływ Złotnej)">
Biały Strumień (dopływ Złotnej)



</doc>
<doc id="3950223" url="https://pl.wikipedia.org/wiki?curid=3950223" title="Referendum w Tajlandii w 2016 roku">
Referendum w Tajlandii w 2016 roku

Referendum konstytucyjne w Tajlandii w 2016 roku odbyło się 7 sierpnia. Pytania referendalne dotyczyły zgody na zmianę konstytucji Królestwa Tajlandii oraz zmian w wyborze premiera.
Tło polityczne.
Po protestach antyrządowych w drodze zamachu stanu władzę w państwie objęła junta wojskowa z generałem Prayuth Chan-ocha na czele. Wyznaczony przez wojskowych parlament, podjął w maju 2015 roku decyzję o nowych wyborach (które miałyby się odbyć w 2017 roku) oraz zmianach w ustawie zasadniczej. W opinii junty, nowa konstytucja miałaby przyczynić się do wzrostu stabilności w kraju.
Projekt nowej ustawy zasadniczej był krytykowany przez największe, tajskie partie polityczne. Politycy przeciwni wobec junty ostrzegali między innymi, iż jest ona niedemokratyczna i nawet po wyborach pozwoli armii zachować znaczne wpływy polityczne i "de facto" kontrolować państwo.

</doc>
<doc id="3950224" url="https://pl.wikipedia.org/wiki?curid=3950224" title="Cosmic Girls">
Cosmic Girls

Cosmic Girls (hangul: 우주소녀 "Wu Ju So Nyeo"; ), znane także jako WJSN – południowokoreańsko-chiński girlsband. Grupa zadebiutowała w 2016 roku pod wytwórnią Starship Entertainment we współpracy z YueHua Entertainment. W skład zespołu wchodzi 13 członkiń: Seola, Xuan Yi, Bona, Exy, Soobin, Luda, Dawon, Eunseo, Cheng Xiao, Mei Qi, Yeoreum, Dayoung oraz Yeonjung, która dołączyła do zespołu w lipcu 2016 roku. Członkinie są podzielone na 4 podgrupy: Wonder, Joy, Sweet i Natural. WJSN zadebiutowały 25 lutego 2016 roku z minialbumem "Would You Like".
11 stycznia 2017 roku ogłoszono nazwę fanklubu – "Ujung" (Hangul: 우정), co dosł. oznacza „przyjaźń”, a także jest skrótem od „stacja kosmiczna” w języku koreańskim.

</doc>
<doc id="3950233" url="https://pl.wikipedia.org/wiki?curid=3950233" title="Brenessa Thompson">
Brenessa Thompson

Brenessa Thompson (ur. 22 lipca 1996 w Port-of-Spain) – gujańska lekkoatletka specjalizująca się w biegach sprinterskich. 
Bez awansu do finału startowała na mistrzostwach świata juniorów w Eugene (2014). Reprezentowała Gujanę na igrzyskach olimpijskich w Rio de Janeiro (2016). 

</doc>
<doc id="3950241" url="https://pl.wikipedia.org/wiki?curid=3950241" title="Marian Kulczycki">
Marian Kulczycki

Marian Kulczycki (ur. 13 sierpnia 1924 r. w Stanisławowie, zm. 7 sierpnia 1995 r. we Wrocławiu) – polski psycholog, wykładowca Uniwersytetu Wrocławskiego.
Życiorys.
Urodzony 13 sierpnia 1924 r. w Stanisławowie. W latach 1946–1949 studiował psychologię na Wydziale Humanistycznym UWr, od 1950 r. pracował w Zakładzie Psychologii, początkowo jako wolontariusz. Doktorat obronił w 1952 r. podstawie pracy "Niektóre warunki myślenia produktywnego". W latach 1950–1957 odbył studia lekarskie, po czym podjął pracę w Wojewódzkiej Poradni Zdrowia Psychicznego. Był także w latach 1952–1967 pracownikiem w Katedrze Psychologii.
Od 1966 r. docent na Wydziale Filozoficzno–Historycznym Uniwersytetu Adama Mickiewicza w Poznaniu, po roku wrócił UWr, gdzie uruchomiono analogiczny wydział i został kierownikiem Katedry Psychologii (1967–1972), Zakładu Psychologii Ogólnej (1967–1987) i Zakładu Psychologii Klinicznej (1987–1994). Tytuł profesora nadzwyczajnego uzyskał w 1973 r. W latach 1974–1978 dziekan Wydziału Filozoficzno–Historycznego.
Wypromował 14 doktorów, w tym trzech habilitowanych. Autor 75 publikacji. Należał do redakcji "Psychologii Wychowawczej" i "Prac Psychologicznych".
Zmarł 7 sierpnia 1995 r. we Wrocławiu i został pochowany na cmentarzu św. Rodziny we Wrocławiu.

</doc>
<doc id="3950243" url="https://pl.wikipedia.org/wiki?curid=3950243" title="Hilde Schrader">
Hilde Schrader

Hildegard Schrader (ur. 4 stycznia 1910 w Staßfurcie, zm. 26 marca 1966 w Magdeburgu) – niemiecka pływaczka specjalizująca się w stylu klasycznym, mistrzyni olimpijska (1928), mistrzyni Europy (1927) i była rekordzistka świata.
Kariera pływacka.
W 1927 roku podczas mistrzostw Europy w Bolonii zdobyła złoty medal na dystansie 200 m stylem klasycznym.
Rok później, na igrzyskach olimpijskich w Amsterdamie została w tej konkurencji mistrzynią olimpijską, wcześniej poprawiając dwukrotnie rekord olimpijski. W tym samym roku ustanowiła rekord świata na 400 m stylem klasycznym.
W 1929 roku pobiła kolejny rekord świata, kiedy na dystansie 200 yd stylem klasycznym jako pierwsza pływaczka w historii uzyskała wynik poniżej trzech minut. 
W 1994 roku Schrader została wprowadzona do International Swimming Hall of Fame.

</doc>
<doc id="3950253" url="https://pl.wikipedia.org/wiki?curid=3950253" title="Nauraj Singh Randhawa">
Nauraj Singh Randhawa

Nauraj Singh Randhawa (ur. 27 stycznia 1992) – malezyjski lekkoatleta specjalizujący się w skoku wzwyż. 
Osiągnięcia.
W 2016 reprezentował Malezję na igrzyskach olimpijskich w Rio de Janeiro, podczas których zajął 18. miejsce w eliminacjach i nie awansował do finału.

</doc>
<doc id="3950261" url="https://pl.wikipedia.org/wiki?curid=3950261" title="Melanie Meillard">
Melanie Meillard



</doc>
<doc id="3950283" url="https://pl.wikipedia.org/wiki?curid=3950283" title="Kawo Greko">
Kawo Greko

Kawo Greko (gr. "Κάβο Γκρέκο", ang. "Cape Greco") – przylądek będący najdalej na południowy wschód wysuniętą częścią Cypru. Znajduje się na wschód od miejscowości Ajia Napa, stanowiącej ważny ośrodek turystyczny. Od 18 lutego 1993 wraz z całym skalistym półwyspem podlega ochronie jako "Etniko Dasiko Parko Kawo Greko" (gr. Εθνικό Δασικό Πάρκο Κάβο Γκρέκο; na powierzchni 384,9 ha) (II kategoria w klasyfikacji IUCN). Stanowi także obszar Natura 2000 oznaczony kodem CY3000005.
Celami ochrony obszaru jest zachowanie krajobrazu, środowiska naturalnego i bioróżnorodności oraz promocja rekreacji i turystyki. Znajduje się tutaj 16 km oznakowanych szlaków turystycznych, szlak do jazdy konnej i rowerowy, liczne punkty widokowe, z których podziwiać można krajobraz półwyspu, efektowne plaże i skalne urwiska z jaskiniami na brzegu morza. Klify w skałach wapiennych osiągają ok. 10 m wysokości. Nad jedną z jaskiń zbudowano niewielką cerkiew pod wezwaniem Aji Anarjiri (gr. "Άγιοι Ανάργυροι").
Półwysep pokrywają głównie zimozielone i sklerofityczne zarośla – makia, tutaj zdominowane przez jałowca fenickiego "Juniperus phoenicea". W sumie występuje tu ok. 400 gatunków roślin, w tym 14 endemitów wyspy i 14 gatunków zagrożonych. W wodach morskich otaczających półwysep ochronie jako siedlisko przyrodnicze w obszarze Natura 2000 podlegają podmorskie łąki z "Posidonia oceanica". W lukach zarośli jałowcowych (także stanowiących siedlisko o kodzie 5212) występują unikatowe zbiorniki wiosenne (siedlisko przyrodnicze o kodzie 3170*, ang. "Mediterranean vernal pools"). To specyficzne, drobne i płytkie zagłębienia wypełniające się wodą (do 20 cm głębokości) w okresie zimy i wiosną, przechodzące latem w fazę lądową. Wykształcają się zwykle na skałach wapiennych i zasiedlane są przez takie typowe dla nich gatunki roślin jak: "Ophioglossum lusitanicum", "Crassula alata", "Crassula vaillantii", namulnik brzegowy "Limosella aquatica", krwawnica wąskolistna "Lythrum hyssopifolia" i "Telmissa microcarpa". W obszarze ochronie i restauracji podlega także roślinność półpustynna ze świetlistymi zaroślami "Zizyphus lotus" (siedlisko przyrodnicze o kodzie 5220).
W obszarze tym występują spośród ssaków: lis rudy "Vulpes vulpes", zając szarak "Lepus europaeus" i stepojeż uszaty "Hemiechinus auritus dorotheae". Stwierdzono tu różne gatunki węży i jaszczurek oraz liczne motyle. Spośród 80 gatunków ornitofauny większość tu obserwowanych stanowią ptaki migrujące.
W wodach otaczających skalny cypel występować ma kryptyda, czasem utożsamiana ze Skyllą.

</doc>
<doc id="3950288" url="https://pl.wikipedia.org/wiki?curid=3950288" title="Przylądek Greko">
Przylądek Greko



</doc>
<doc id="3950289" url="https://pl.wikipedia.org/wiki?curid=3950289" title="Diecezja Wanxian">
Diecezja Wanxian

Diecezja Wanxian (łac. "Dioecesis Uanscienensis", chiń. 天主教万县教区) – rzymskokatolicka diecezja ze stolicą w Wanzhou (do 2000 Wanxian), w mieście wydzielonym Chongqing, w Chińskiej Republice Ludowej. Biskupstwo jest sufraganią archidiecezji Chongqing.
Historia.
2 sierpnia 1929 papież Pius XI brewe "Aucto Pastorum" erygował wikariat apostolski Wanxian. Dotychczas wierni z tych terenów należeli do wikariatu apostolskiego Chongqing (obecnie archidiecezja Chongqing).
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Wanxian został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Wanxian liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. W 1954 bp Matthias Duan Yinming został aresztowany i skazany za przestępstwa kontrrewolucyjne. Kolejne lata spędził w obozach pracy przymusowej na plantacji bawełny i innych przedsiębiorstw państwowych (z krótką przerwą na przełomie 1966 i 1967 zakończoną torturami Czerwonej Gwardii i powrotem do obozu za odmowę zniszczenia figury Matki Bożej). Jednak jako jednemu z nielicznych biskupów wyświęconych przed prześladowaniami udało mu się przeżyć rewolucję kulturalną. Po odwilży, w 1979, władzę umożliwiły mu powrót do posługi biskupiej. Należał do Kościoła otwartego (ugodowego wobec władz państwowych), ale zachował wierność papieżowi. Należał do grona biskupów, którym papież udzielił specjalnych uprawnień umożliwiających wyświęcanie nowych biskupów bez wcześniejszej aprobaty Stolicy Apostolskiej, z których to skorzystał dziesięciokrotnie. W 1998 św. Jan Paweł II zaprosił go do udziału Synodzie Biskupów w Rzymie jednak władze pekińskie nie zgodziły się na wyjazd. Bp Duan Yinming zmarł w 2001 w wieku 92 lat jako ostatni z chińskich biskupów oficjalnie mianowanych przez Piusa XII.

</doc>
<doc id="3950290" url="https://pl.wikipedia.org/wiki?curid=3950290" title="Diecezja Wanzhou">
Diecezja Wanzhou



</doc>
<doc id="3950292" url="https://pl.wikipedia.org/wiki?curid=3950292" title="Palenque">
Palenque

Ekwador:
Meksyk:

</doc>
<doc id="3950293" url="https://pl.wikipedia.org/wiki?curid=3950293" title="Geetbets">
Geetbets

Geetbets – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Geetbets liczyła osób. Łączna powierzchnia gminy wynosi 35,17 km², co daje gęstość zaludnienia 170 mieszkańców na km².

</doc>
<doc id="3950299" url="https://pl.wikipedia.org/wiki?curid=3950299" title="Heather Humphreys">
Heather Humphreys

Heather Humphreys (irl. "Heather Nic Unfraidh"; ur. 14 maja 1963 w Drum w hrabstwie Monaghan) – irlandzka polityk, deputowana, minister w rządach Endy Kenny’ego, Leo Varadkara i Micheála Martina.
Życiorys.
Kształciła się w St Aidan’s Comprehensive School w Cootehill. Pracowała w banku Ulster Bank, następnie jako menedżer spółdzielczej kasy kredytowej.
Zaangażowała się w działalność polityczną w ramach Fine Gael. W 2003 zasiadła w radzie hrabstwa Monaghan. W latach 2009–2010 pełniła funkcję burmistrza. W 2011, 2016 i 2020 uzyskiwała mandat deputowanej do Dáil Éireann 31., 32. i 33. kadencji.
W lipcu 2014 została ministrem sztuki, dziedzictwa narodowego oraz spraw Gaeltachtu w pierwszym rządzie Endy Kenny’ego. Pozostała na tym stanowisku również w powołanym w maju 2016 drugim gabinecie tego premiera, zaś w czerwcu 2017 w nowo utworzonym rządzie Leo Varadkara została ministrem sztuki i kultury. W listopadzie tegoż roku przeszła na stanowisko ministra ds. przedsiębiorczości i innowacji.
W czerwcu 2020 została natomiast ministrem ochrony socjalnej, rozwoju obszarów wiejskich i wysp w gabinecie Micheála Martina. W kwietniu 2021 dodatkowo objęła czasowo stanowisko ministra sprawiedliwości w związku z urlopem macierzyńskim minister Helen McEntee (zajmowała je do listopada tegoż roku). W listopadzie 2022 po raz kolejny dodatkowo została czasowo ministrem sprawiedliwości z uwagi na następny urlop macierzyński Helen McEntee.
Stanowisko ministra ochrony socjalnej, rozwoju obszarów wiejskich i wysp utrzymała w grudniu 2022, gdy na czele nowego rządu zgodnie z porozumieniem koalicyjnym stanął Leo Varadkar.

</doc>
<doc id="3950301" url="https://pl.wikipedia.org/wiki?curid=3950301" title="Stanisław Gierka">
Stanisław Gierka

Stanisław Józef Gierka (ur. 20 marca 1898 w Myślenicach, zm. 9 kwietnia 1940 w Katyniu) – major piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 20 marca 1898 w Myślenicach, ówczesnym mieście powiatowym Królestwa Galicji i Lodomerii, w rodzinie Franciszka i Anny z Watychów. Ukończył pięć klas w c. k. Gimnazjum w Myślenicach. Od 1910 należał do drużyny skautowej im. Tadeusza Kościuszki, a w 1912 wstąpił do „Sokoła”. 
2 sierpnia 1914 wstąpił do Legionów Polskich i razem z myślenicką drużyną „Sokoła” wcielony do 12. kompanii 2 pułku piechoty. „Po kilku tygodniach ćwiczeń został zwolniony jako fizycznie do służby wojskowej za słaby”. W styczniu 1915 został przyjęty do kompanii saperów I Brygady Legionów Polskich. Brał udział w bitwach pod Łowczówkiem, walkach nad Nidą, budowie mostów na Turią i Stochodem, fortyfikacji Kowla, w bitwie pod Kostiuchnówką i walkach pozycyjnych pod Stowygorożem w 1915.
Za walki nad Nidą w styczniu 1915, w których m.in. ochotniczo wziął udział w niebezpiecznym zadaniu zwiadowczym i zdobył cenne informacje o nieprzyjacielu został odznaczony Orderem Virtuti Militari. W marcu 1917, po ukończeniu szkoły podoficerskiej, został awansowany na kaprala.
Jesienią 1917 wcielony do armii austriackiej, walczył na froncie włoskim. Po upadku Austrii wrócił do Myślenic i służył w POW.
W listopadzie 1918 zgłosił się do 5 pułku piechoty (kompania techniczna). Brał udział w obronie Lwowa. W marcu 1919 przeniesiony do 1 pułku piechoty, walczył w wojnie z bolszewikami do lipca 1920. Odkomenderowany w stopniu starszego sierżanta do Oficerskiej Szkoły dla Podoficerów w Bydgoszczy i po jej ukończeniu pozostał do 1928 na stanowisku instruktora. Od 21 sierpnia 1928 w 15 pułku piechoty. 2 kwietnia 1929 prezydent RP nadał mu z dniem 1 stycznia 1929 stopień kapitana w korpusie oficerów piechoty i 23. lokatą. Następnie przeniesiony do 61 pułku piechoty w Bydgoszczy. W 1935 został komendantem Obwodu PW w 61 pp. Na stopień majora został awansowany ze starszeństwem z 1 stycznia 1936 i 116. lokatą w korpusie oficerów piechoty. 8 marca 1937 przeniesiony na stanowisko dowódcy batalionu do 9 pułku piechoty.
Dostał się we wrześniu 1939 do niewoli radzieckiej, osadzony w obozie jenieckim w Kozielsku, zamordowany w Katyniu.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Stanisław Gierka był żonaty z Łucją z Urbanowskich, z którą miał córkę Irenę (ur. 9 lutego 1924).

</doc>
<doc id="3950306" url="https://pl.wikipedia.org/wiki?curid=3950306" title="Nicolas Huber">
Nicolas Huber

Nicolas Huber (ur. 14 stycznia 1995) – szwajcarski snowboardzista, specjalizujący się w slopestyle’u i big air. Największy sukces w karierze osiągnął w 2017 roku, kiedy wywalczył srebrny medal w slopestyle’u podczas mistrzostw świata w Sierra Nevada. W zawodach tych rozdzielił Belga Seppe Smitsa i Chrisa Corninga z USA. Na tych samych mistrzostwach zajął także 45. miejsce w big air. W zawodach Pucharu Świata zadebiutował 20 stycznia 2017 roku w Laax, zajmując 27. miejsce w slopestyle’u. Tym samym już w swoim debiucie zdobył pierwsze pucharowe punkty. Nie startował na igrzyskach olimpijskich.
Osiągnięcia.
Puchar Świata.
Miejsca na podium w zawodach.
Huber nigdy nie stanął na podium zawodów PŚ.

</doc>
<doc id="3950311" url="https://pl.wikipedia.org/wiki?curid=3950311" title="Nozomi Maruyama">
Nozomi Maruyama

Nozomi Maruyama (ur. 2 czerwca 1998 w Nara) – japońska skoczkini narciarska. Medalistka mistrzostw świata juniorów (2015), dwukrotna uczestniczka tej imprezy (2015 i 2017).
W lipcu 2014 zadebiutowała w cyklu FIS Cup. Zdobyła brązowy medal w konkursie drużynowym na Mistrzostwach Świata Juniorów w Narciarstwie Klasycznym 2015.

</doc>
<doc id="3950313" url="https://pl.wikipedia.org/wiki?curid=3950313" title="Hagen Kearney">
Hagen Kearney

Hagen Kearney (ur. 6 listopada 1991 w Iron River) – amerykański snowboardzista, specjalizujący się w snowcrossie. Największy sukces osiągnął w 2017 roku, kiedy w parze z Nickiem Baumgartnerem zdobył złoty medal w drużynowym snowcrossie podczas mistrzostw świata w Sierra Nevada. Na tych samych mistrzostwach był też siódmy indywidualnie. W zawodach w Pucharu Świata zadebiutował 16 grudnia 2011 roku w Telluride, zajmując 46. miejsce. Pierwsze punkty wywalczył 21 lutego 2012 roku w Stoneham, gdzie był jedenasty. Na podium zawodów tego cyklu po raz pierwszy stanął 16 grudnia 2016 roku w Montafon, gdzie był najlepszy w snowcrossie. Najlepsze wyniki w Pucharze Świata osiągnął w sezonie 2016/2017, kiedy zajął piąte miejsce w klasyfikacji snowcrossu.

</doc>
<doc id="3950324" url="https://pl.wikipedia.org/wiki?curid=3950324" title="Bever (Belgia)">
Bever (Belgia)

Bever – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Bever liczyła osób. Łączna powierzchnia gminy wynosi 19,78 km², co daje gęstość zaludnienia 130 mieszkańców na km².

</doc>
<doc id="3950325" url="https://pl.wikipedia.org/wiki?curid=3950325" title="Witold Adamuszek">
Witold Adamuszek

Witold Adamuszek (ur. 14 grudnia 1916 w Kluczach, zm. w 2003) – polski rolnik, poseł na Sejm PRL IV i V kadencji.
Życiorys.
Uzyskał wykształcenie średnie, z zawodu rolnik. W latach 30. należał do Komunistycznej Partii Polski. Był I sekretarzem Komitetu Powiatowego Polskiej Zjednoczonej Partii Robotniczej w Nowym Sączu w latach 1959–1967, odpowiedzialny za eksperyment sądecki. W 1965 i 1969 uzyskiwał mandat posła na Sejm PRL w okręgu Nowy Sącz. Przez dwie kadencje zasiadał w Komisji Zdrowia i Kultury Fizycznej, a w trakcie V kadencji ponadto zasiadał w Komisji Leśnictwa i Przemysłu Drzewnego.

</doc>
<doc id="3950326" url="https://pl.wikipedia.org/wiki?curid=3950326" title="Marcus Kleveland">
Marcus Kleveland

Marcus Kleveland (ur. 25 kwietnia 1999 w Dombås) – norweski snowboardzista, specjalizujący się w slopestyle’u i big air. W 2017 roku wywalczył brązowy medal w big air podczas mistrzostw świata w Sierra Nevada. W zawodach tych wyprzedzili go jedynie jego rodak, Ståle Sandbech i Chris Corning z USA. W zawodach w Pucharu Świata zadebiutował 12 listopada 2016 roku w Mediolanie, gdzie zwyciężył w big air. Tym smaym już w swoim debiucie nie tylko wywalczył pierwsze punkty, ale od razu stanął na najwyższym stopniu podium. W zawodach tych wyprzedził Belga Seppe Smitsa i Marka McMorrisa z Kanady. W 2018 roku wystartował na igrzyskach olimpijskich w Pjongczangu, zajmując szóste miejsce w slopestyle’u i osiemnaste w big air.
W marcu 2021 roku zdobył złoty medal w slopestyle’u oraz brąz w big air podczas mistrzostw świata w Aspen. W sezonie 2020/2021 wywalczył Kryształową Kulę za zwycięstwo w klasyfikacji generalnej AFU oraz Małą Kryształową Kulę za triumf w klasyfikacji slopestyle’u.

</doc>
<doc id="3950330" url="https://pl.wikipedia.org/wiki?curid=3950330" title="Kościół św. Wita w Uniejowie-Parceli">
Kościół św. Wita w Uniejowie-Parceli

Kościół św. Wita w Uniejowie-Parceli – kościół św. Wita położony w województwie małopolskim, w powiecie miechowskim, w gminie Charsznica, w miejscowości Uniejów-Parcela.
Kościół oraz cmentarz został wpisany do rejestru zabytków nieruchomych województwa małopolskiego.
Historia.
Kościół murowany, wybudowany przed 1470 rokiem. Odbudowywany po potopie szwedzkim.
W 1912 r. dach pokryto ocynkowaną blachą żelazną, a w latach 2007–2013 ponownie wymieniono pokrycie dachowe i naprawiono chodnik. Prace zostały dofinansowane w wysokości 493 203,00 zł ze środków Programu Rozwoju Obszarów Wiejskich.
W parafii działa „Bractwo Świętej Rodziny” założone w 1653 roku, zatwierdzone bullą papieską Innocentego X.
Architektura.
Obiekt wybudowany w stylu gotyckim, orientowany. Prezbiterium prostokątne, nakryte sklepieniem krzyżowo-żebrowym. Nawa przykryta stropem. W 1883 roku kościół pomalował Karol Ulanowski.
W podziemiach znajdują się dwie krypty grobowe w których pochowano księży i część rodziny Chronowskich, właścicieli Charsznicy w XVII wieku.
Na cmentarzu przykościelnym stoi kamienna figura z 1671 roku, oraz chrzcielnica z kamienia pińczowskiego ze zniszczoną datą "1521" odczytaną w 1913 roku.
Wyposażenie wnętrza.
Wystrój wnętrza gotycki i barokowy.

</doc>
<doc id="3950331" url="https://pl.wikipedia.org/wiki?curid=3950331" title="Pacyficzka okopcona">
Pacyficzka okopcona

Pacyficzka okopcona ("Pomarea fluxa") – gatunek małego ptaka z rodziny monarek (Monarchidae). Zasiedlał niezamieszkaną wyspę Eiao w Polinezji Francuskiej. Uznany za wymarły.
Taksonomia.
Po raz pierwszy gatunek opisali Robert Cushman Murphy i Gregory Mathews w 1928 na łamach "American Museum Novitates". Nadali mu nazwę "Pomarea iphis fluxa", uznając go za podgatunek pacyficzki żałobnej ("Pomarea iphis"). Obecnie (2021) Międzynarodowy Komitet Ornitologiczny uznaje pacyficzkę okopconą za odrębny, monotypowy gatunek. Holotyp został odłowiony 27 września 1922. Na Eiao pozyskano również inne okazy, także w październiku.
Morfologia.
Długość ciała wynosi około 17 cm. Wymiary szczegółowe dla 7 samców i 5 samic: długość skrzydła 79–86 mm, długość ogona 69–77 mm, długość górnej krawędzi dzioba 10–10,8 mm, długość skoku 26–27 mm, długość środkowego palca z pazurem 16,5–18 mm. U samca większość upierzenia czarna i połyskliwa. Na grzbiecie występują miejscami białe pióra, podobnie jak w niższej części piersi i na brzuchu. Pokrywy podogonowe czarne. Dziób ciemny, szaroniebieski. Nogi czarne. Samica z wierzchu jasnobrązowa, miejscami występują białe pióra; kantarek rdzawobrązowy. Spód ciała biały. Na gardle widoczne są czarne pasy. Osobniki młodociane podobne do samic, ale z intensywniejszym paskowaniem.
Zasięg występowania, ekologia.
Endemit Eiao (Polinezja Francuska). Występowały na niskich wysokościach w suchych lasach, żywiły się owadami.
Status.
IUCN uznaje pacyficzkę okopconą za gatunek wymarły (EX, "Extinct"). Do wymarcia mogły przyczynić się zdziczałe koty, szczury polinezyjskie ("Rattus exulans") i najprawdopodobniej szczury śniade ("Rattus rattus"). Wymarcie pacyficzek okopconych zbiegło się w czasie z introdukcją na wyspę mniszek przepasanych ("Lonchura castaneothorax"); być może zaraziły pacyficzki obcą dla nich chorobą. Suche lasy rosnące na niskich wysokościach zostały zniszczone przez wypas owiec, wprowadzonych na wyspę w latach 80. XIX wieku. Po raz ostatni pacyficzkę okopconą zaobserwowano w 1977; poszukiwania prowadzone w 1987 i w latach późniejszych zakończyły się niepowodzeniem, gatunek uznano za wymarły.

</doc>
<doc id="3950332" url="https://pl.wikipedia.org/wiki?curid=3950332" title="Marta Rosińska">
Marta Rosińska

Marta Rosińska z domu Owczarek (ur. 25 lutego 1985 w Gliwicach) – polska piłkarka ręczna, środkowa rozgrywająca, od 2017 zawodniczka Zagłębia Lubin.
Absolwentka Szkoły Mistrzostwa Sportowego w Gliwicach. Występowała w Sośnicy Gliwice i AZS-ie Wrocław. W 2005 została zawodniczką Vive Kielce, następnie reprezentowała barwy KSS-u Kielce. W grudniu 2007 podpisała kontrakt z Piotrcovią Piotrków Trybunalski. Od 2009 ponownie występowała w KSS-ie Kielce, będąc w sezonach 2009/2010 oraz 2010/2011 jego najlepszą strzelczynią w rozgrywkach Superligi (rzuciła odpowiednio 138 i 163 bramki). W sezonie 2011/2012 zdobyła w barwach kieleckiej drużyny 10 goli w Challenge Cup. Sezon 2012/2013 opuściła z powodu ciąży i narodzin dziecka. Od 2013 była zawodniczką powstałej w miejsce KSS-u Kielce Korony Handball. W sezonie 2014/2015, w którym zdobyła 167 bramek w 22 meczach (średnia: 7,6 bramki na mecz), została królową strzelczyń I ligi. W 2016 przeszła do Olimpii-Beskid Nowy Sącz. W sezonie 2016/2017 rzuciła w jej barwach 106 goli w Superlidze. W lipcu 2017 została zawodniczką Zagłębia Lubin.
Żona piłkarza ręcznego Tomasza Rosińskiego.

</doc>
<doc id="3950333" url="https://pl.wikipedia.org/wiki?curid=3950333" title="Zoutleeuw">
Zoutleeuw

Zoutleeuw – miasto ("stad") położone w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Zoutleeuw liczyła osób. Łączna powierzchnia gminy wynosi 46,73 km², co daje gęstość zaludnienia 170 mieszkańców na km².

</doc>
<doc id="3950334" url="https://pl.wikipedia.org/wiki?curid=3950334" title="Manon Petit">
Manon Petit

Manon Petit (ur. 7 grudnia 1998 w Clermont-Ferrand) – francuska snowboardzistka, specjalizująca się w snowcrossie, wicemistrzyni świata.
Kariera.
Po raz pierwszy na arenie międzynarodowej pojawiła się 30 listopada 2013 roku w miejscowości Breuil-Cervinia, gdzie w zawodach FIS Race zajęła szóste miejsce w snowcrossie. W 2016 roku wywalczyła brązowy medal podczas mistrzostw świata juniorów w Rogli. W tym samym roku zdobyła także złoty medal na igrzyskach olimpijskich młodzieży w Lillehammer. W zawodach Pucharu Świata zadebiutowała 12 grudnia 2015 roku w Montafon, zajmując 20. miejsce. Tym samym już w swoim debiucie wywalczyła pierwsze pucharowe punkty. Najlepsze wyniki osiągnęła w sezonie 2020/2021, kiedy to zajęła 8. miejsce w klasyfikacji snowcrossu.
W 2017 roku wspólnie z Charlotte Bankes wywalczyła srebrny medal w snowcrossie drużynowym podczas mistrzostw świata w Sierra Nevada. Na tej samej imprezie była też piąta indywidualnie.
Osiągnięcia.
Puchar Świata.
Miejsca na podium w zawodach.
Petit nie stawała na podium zawodów PŚ.

</doc>
<doc id="3950339" url="https://pl.wikipedia.org/wiki?curid=3950339" title="Zoi Sadowski-Synnott">
Zoi Sadowski-Synnott

Zoi Sadowski-Synnott (ur. 6 marca 2001 w Sydney) – nowozelandzka snowboardzistka, specjalizująca się w konkurencjach slopestyle i big air. Złota i brązowa medalistka olimpijska oraz mistrzyni i wicemistrzyni świata w slopestyle’u.
Kariera.
Po raz pierwszy na arenie międzynarodowej pojawiła się 25 lipca 2015 roku w Cardronie, gdzie w zawodach Pucharu Oceanii zwyciężyła w slopestyle’u. W zawodach Pucharu Świata zadebiutowała 17 grudnia 2016 roku w Copper Mountain, zajmując dziewiąte miejsce w big air. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 11 lutego 2017 roku w Québecu, kończąc rywalizację w big air na trzeciej pozycji. W zawodach tych wyprzedziły ją jedynie Austriaczka Anna Gasser i Julia Marino z USA. 
W 2017 roku wywalczyła srebrny medal w slopestyle’u podczas mistrzostw świata w Sierra Nevada. W zawodach tych rozdzieliła Laurie Blouin z Kanady i Japonkę Miyabi Onitsukę. Na tych samych mistrzostwach była też czwarta w big air, przegrywając walkę o podium z Norweżką Silje Norendal. Podczas rozgrywanych rok później igrzysk olimpijskich w Pjongczangu zdobyła brązowy medal w konkursie big air, ulegając tylko Annie Gasser i Jamie Anderson z USA. W styczniu 2019 roku, podczas Winter X Games 23 rozgrywanych w amerykańskim Aspen, zdobyła złoty medal w konkurencji slopestyle oraz srebrny w konkurencji big air. W lutym 2019 roku, na mistrzostwach świata w Park City zdobyła złoty medal w slopestyle’u. W styczniu 2021 zdobyła srebrny medal w slopestyle’u oraz brązowy w big air podczas Winter X Games 25. Dwa miesiące później obroniła tytuł mistrzowski w slopestyle’u oraz zdobyła srebro w big air podczas mistrzostw świata w Aspen. W 2022 roku, na zimowych igrzyskach olimpijskich w Pekinie wywalczyła złoty medal w konkurencji slopestyle – był to pierwszy w historii złoty medal wywalczony przez reprezentanta Nowej Zelandii na zimowych igrzyskach olimpijskich.

</doc>
<doc id="3950347" url="https://pl.wikipedia.org/wiki?curid=3950347" title="Wacław Netter">
Wacław Netter

Wacław Netter (ur. 1 stycznia 1919, Żelazy-Brokowo, zm. 7 października 2005, Londyn) – dziennikarz i działacz narodowy, redaktor „Czynu Katolickiego”. Współpracownik "Dziennika Polskiego", "Tygodnia Polskiego", "Gazety Niedzielnej", "Myśli Polskiej", "Orła Białego". Były prezes Związku Dziennikarzy RP na obczyźnie. Kawaler papieskiego Orderu św. Sylwestra. W latach 1984-86 minister Pracy w Rządzie Rzeczypospolitej Polskiej na uchodźstwie. Autor książki "Świat jest mały".
Za działalność konspiracyjną przeciwko Związkowi Radzieckiemu w 1941 roku aresztowany i skazany na więzienie w Białymstoku, a następnie na Butrykach w Moskwie. Po amnestii ewakuowany z armią gen. Andersa do Persji. W Libanie ukończył studia na Uniwersytecie Francuskim na kierunku nauki polityczne. Po przybyciu do Wielkiej Brytanii rozpoczął dziennikarską działalność z polskimi pismami.

</doc>
<doc id="3950350" url="https://pl.wikipedia.org/wiki?curid=3950350" title="Silje Norendal">
Silje Norendal

Silje Norendal (ur. 1 września 1993 w Kongsbergu) – norweska snowboardzistka, specjalizująca się w konkurencjach slopestyle i big air.
Kariera.
Po raz pierwszy na arenie międzynarodowej pojawiła się 29 października 2007 roku w Saas-Fee, gdzie w zawodach Pucharu Europy zajęła 12. miejsce w half-pipie. W 2008 roku wystąpiła na mistrzostwach świata juniorów w Valmalenco, gdzie także zajęła 12. miejsce w tej konkurencji. W zawodach Pucharu Świata zadebiutowała 14 lutego 2009 roku w Cypress, zajmując 33. miejsce w halfpipie. Pierwsze pucharowe punkty wywalczyła 11 stycznia 2013 roku w Copper Mountain, zajmując dwunaste miejsce w slopestyle’u. Pierwszy raz na podium zawodów tego cyklu stanęła 14 stycznia 2017 roku w Kreischbergu, kończąc rywalizację w slopestyle’u na trzeciej pozycji. W zawodach tych wyprzedziły ją jedynie Austriaczka Anna Gasser i Sina Candrian ze Szwajcarii.
W 2017 roku wywalczyła brązowy medal w big air podczas mistrzostw świata w Sierra Nevada. W zawodach tych wyprzedziły ją jedynie Anna Gasser i Enni Rukajärvi z Finlandii. W 2014 roku wystartowała na igrzyskach olimpijskich w Soczi, gdzie zajęła jedenaste miejsce w slopestyle’u. Na rozgrywanych cztery lata później igrzyskach olimpijskich w Pjongczangu była czwarta w tej konkurencji oraz szósta w big air. W 2019 roku, na mistrzostwach świata w Park City zdobyła srebrny medal w slopestyle’u, ulegając jedynie Nowozelandce Zoi Sadowski-Synnott.
W lutym 2020 roku podczas treningu doznała złamania nogi. Mimo postępów w rehabilitacji nie wróciła do rywalizacji, ogłaszając w grudniu 2020 roku zakończenie sportowej kariery.

</doc>
<doc id="3950355" url="https://pl.wikipedia.org/wiki?curid=3950355" title="Coleen Sommer">
Coleen Sommer

Coleen Sommer z domu Rienstra (ur. 6 czerwca 1960 w Los Angeles) – amerykańska lekkoatletka, skoczkini wzwyż.
Zdobyła złoty medal igrzysk panamerykańskich w Caracas w 1983 (z wynikiem 1,91 m). W Indianapolis w 1987 powtórzyła ten sukces (z wynikiem 1,96 m). Na Igrzyskach Olimpijskich w Seulu w 1988 zajęła osiemnaste miejsce w kwalifikacjach, nie awansując do finału. Dwukrotnie kwalifikowała się do finału mistrzostw świata (4. miejsce w Helsinkach w 1983 i 11. w Rzymie w 1987). Dwukrotnie była mistrzynią Stanów Zjednoczonych na otwartym stadionie (1980, 1987) i również dwukrotnie w hali (1982, 1985).
Swój halowy rekord życiowy (2,00 m) ustanowiła 14 lutego 1982 w Ottawie. Jej rekord życiowy na otwartym stadionie, który został ustanowiony 26 czerwca 1982 w Durham wynosi 1,98 m.

</doc>
<doc id="3950356" url="https://pl.wikipedia.org/wiki?curid=3950356" title="Łagowica">
Łagowica



</doc>
<doc id="3950357" url="https://pl.wikipedia.org/wiki?curid=3950357" title="Karczma w Antolce">
Karczma w Antolce

Karczma w Antolce – zabytkowa karczma znajdująca się w województwie małopolskim, w powiecie miechowskim, w gminie Książ Wielki, w Antolce.
Obiekt został wpisany do rejestru zabytków nieruchomych województwa małopolskiego.
Historia.
Nazwa gospody i wsi pochodzi od żony karczmarza o imieniu "Antolka".
Karczma z 1832 lub 1836 roku wybudowana została przy trakcie warszawskim. W czasie powstania styczniowego z 14/15 marca 1863 oddział gen. Mariana Langiewicza zatrzymał się w Antolce, a karczma stanowiła siedzibę sztabu generała. Obiekt pierwotnie składający się z dwóch identycznych budynków należał do majątku w Książu Wielkim i był dzierżawiony przez Żydów. Po II wojnie światowej karczma została znacjonalizowana i zaadaptowana na szkołę. Na początku lat 80. XX wieku architekt Leszek Sobolewski kupił i odbudował obiekt. 
Architektura.
Obiekt klasycystyczny, murowany, parterowy, przykryty dachem naczółkowym. Na elewacji ryzalit z czterema pilastrami.

</doc>
<doc id="3950358" url="https://pl.wikipedia.org/wiki?curid=3950358" title="174 (liczba)">
174 (liczba)

W kalendarzu.
174. dniem w roku jest 23 czerwca (w latach przestępnych jest to 22 czerwca). Zobacz też co wydarzyło się w roku 174, oraz w roku 174 p.n.e.

</doc>
<doc id="3950359" url="https://pl.wikipedia.org/wiki?curid=3950359" title="Didier Donfut">
Didier Donfut

Didier Donfut (ur. 25 października 1956 w Mons) – belgijski i waloński polityk oraz samorządowiec, działacz Partii Socjalistycznej, w 2007 minister na szczeblu federalnym.
Życiorys.
Studiował na wydziale nauk ekonomicznych i społecznych Université de Mons. W latach 1977–1982 pracował w sektorze budownictwa socjalnego, następnie do 1988 był doradcą w instytucji pomocy społecznej CPAS.
Zaangażował się w działalność polityczną w ramach walońskiej Partii Socjalistycznej. Od 1989 był radnym miejscowości Frameries. W latach 1990–1992 wchodził w skład zarządu miasta, a następnie do 2004 i ponownie w 2006 pełnił funkcję burmistrza. W latach 1989–1991 był posłem do federalnej Izby Reprezentantów i jednocześnie członkiem rady Regionu Walońskiego. Od 1995 do 2004 wykonywał mandat deputowanego do Parlamentu Walońskiego. Udzielał się w międzyczasie jako doradca socjalistycznych ministrów. W latach 2004–2007 pełnił funkcję sekretarza stanu do spraw europejskich w drugim rządzie Guya Verhofstadta. Od lipca do grudnia 2007 był federalnym ministrem spraw społecznych i zdrowia w tym samym gabinecie. W latach 2008–2009 wchodził w skład regionalnego rządu walońskiego, gdzie odpowiadał za sprawy społeczne, zdrowie i równouprawnienie. Ustąpił w związku z zarzutami dotyczącymi nadużyć i konfliktu interesów.
W 2012 kolejny raz wybrany na radnego Frameries, odmówił jednak wykonywania mandatu. Obejmował różne stanowiska menedżerskie, m.in. w 2014 został przewodniczącym rady dyrektorów przedsiębiorstwa przesyłowego ORES.

</doc>
<doc id="3950363" url="https://pl.wikipedia.org/wiki?curid=3950363" title="Czarna Staszowska">
Czarna Staszowska



</doc>
<doc id="3950365" url="https://pl.wikipedia.org/wiki?curid=3950365" title="Daniela Ulbing">
Daniela Ulbing

Daniela Ulbing (ur. 27 lutego 1998 w Villach) – austriacka snowboardzistka, wicemistrzyni olimpijska, mistrzyni świata oraz mistrzyni świata juniorów.
Kariera.
Po raz pierwszy na arenie międzynarodowej pojawiła się 7 listopada 2013 roku w Landgraaf, gdzie w zawodach FIS Race zajęła 18. miejsce w slalomie równoległym (PSL). W marcu 2014 roku wystartowała na mistrzostwach świata juniorów w Valmalenco, gdzie zajęła między innymi trzynaste miejsce w gigancie równoległym (PGS). Jeszcze trzykrotnie startowała na imprezach tego cyklu, najlepsze wyniki osiągając na mistrzostwach świata juniorów w Klínovcu, zdobywając srebrny medal w gigancie i brąz w slalomie równoległym. Z kolei podczas mistrzostw świata juniorów w Cardronie, we wrześniu 2018 roku, zdobyła złoty medal w slalomie równoległym.
W zawodach Pucharu Świata zadebiutowała 9 stycznia 2015 roku w Bad Gastein, zajmując 36. miejsce w slalomie równoległym. Pierwsze pucharowe punkty wywalczyła 12 grudnia 2015 roku w Carezzie, zajmując 29. miejsce w gigancie równoległym. Pierwszy raz na podium zawodów tego cyklu stanęła 17 grudnia 2016 roku w Cortina d’Ampezzo, kończąc slalom równoległy na drugiej pozycji. W zawodach tych rozdzieliła Czeszkę Ester Ledecką i Nadyę Ochner z Włoch. Najlepsze wyniki w Pucharze Świata osiągnęła w sezonie 2016/2017, kiedy to zajęła ósme miejsce w klasyfikacji PAR, a w klasyfikacji PSL była najlepsza.
W 2017 roku wystartowała na mistrzostwach świata w Sierra Nevada, gdzie zwyciężyła w slalomie równoległym, wyprzedzając Ester Ledecką i Rosjankę Alonę Zawarziną. Na tych samych mistrzostwach zajęła też siódme miejsce w gigancie równoległym. Na rozgrywanych rok później igrzyskach olimpijskich w Pjongczangu była siódma w PGS.

</doc>
<doc id="3950369" url="https://pl.wikipedia.org/wiki?curid=3950369" title="Václav Marhoul">
Václav Marhoul

Václav Marhoul (ur. 30 stycznia 1960 w Pradze) – czeski scenarzysta, reżyser, aktor.
Życiorys.
Członek teatru "Divadlo Sklep" i grupy teatralnej " Pražská pětka". Producent, przedsiębiorca, organizator kultury i menedżer. Jako menedżer pełnił funkcję naczelnego reżysera Studia Filmowego "Barrandov", a następnie jako kierownik stowarzyszenia artystycznego" Tvrdohlaví", gdzie prowadził galerię sprzedaży o tej samej nazwie.
Po ukończeniu Wydziału Filmowego i Telewizyjnego Akademii Sztuk Scenicznych w Pradze w 1984 r. zaczął karierę zawodową najpierw jako asystent producenta, a później jako zastępca kierownika produkcji Studia Filmowego "Barrandov". W latach 90. XX w. po aksamitnej rewolucji był siedem lat generalnym dyrektorem.

</doc>
<doc id="3950370" url="https://pl.wikipedia.org/wiki?curid=3950370" title="Międzynarodowa Biblioteka Młodzieżowa">
Międzynarodowa Biblioteka Młodzieżowa

Międzynarodowa Biblioteka Młodzieżowa (niem. Internationale Jugendbibliothek, IJB) – biblioteka specjalna w Monachium, która gromadzi literaturę dla dzieci i młodzieży z całego świata. IJB jest największą tego rodzaju biblioteką.
Udostępnia swoje zbiory zarówno dzieciom, jak i dorosłym, organizuje wystawy, warsztaty, odczyty. Naukowcy z całego świata mogą skorzystać z programu dla stypendystów, który finansowany jest przez niemieckie ministerstwo spraw zagranicznych. Program ten ma wspierać badania nad literaturą dziecięcą i młodzieżową, służyć naukowej wymianie i międzynarodowej współpracy. Od 2010 roku IJB organizuje Festiwal Białe Kruki.
Historia.
W 1946 roku z inicjatywy Jelli Lepman, dziennikarki, autorki, tłumaczki, odbyła się międzynarodowa wystawa książki dla dzieci i młodzieży. Wystawa odniosła sukces, a zgromadzone wtedy książki stały się zaczątkiem kolekcji IJB założonej trzy lata później, tj. 14 września 1949 roku. Nie przypadkiem IJB ma siedzibę w Monachium - to rodzinne miasto Jelli Lepman, założycielki biblioteki, ale też IBBY. IJB zainaugurowała działalność, mając osiem tysięcy własnych woluminów, deklarowała misję pracy na rzecz tolerancji, zgody, zrozumienia dla innych kultur.
Od 1983 roku IJB mieści się w piętnastowiecznym Zamku Blutenburg w Monachium (wcześniej biblioteka znajdowała się w innej dzielnicy miasta). 
Od 1996 roku IJB prowadzona jest przez International Youth Library Foundation – fundację prawa cywilnego zarejestrowaną rok wcześniej przez wydawczynię Christę Spangenberg.
Na czele IJB stali:
Działalność.
Fundacja prowadząca IJB zasilana jest głównie środkami z dotacji ministerstw federalnych, Kraju Związkowego Bawarii i miasta Monachium. IJB koncentruje swoją działalność na trzech programach:
1. Gromadzenie i promocja literatury dziecięcej i młodzieżowej z całego świata – jej zbiory liczą ok. 600 tys. woluminów w 130 językach, w tym ok. 67 tys. to wydania historyczne sprzed 1950 roku; ok. 30 tys. wydawnictw naukowych poświęconych literaturze dla dzieci i młodzieży, 130 subskrypcji specjalistycznych czasopism poświęconych literaturze; mniej więcej 4 400 plakatów i ok. 40 tys. dokumentów. Czasopisma dla dzieci i młodzieży, komiksy nie są systematycznie gromadzone w IJB. Wchodząc na główną stronę biblioteki zainteresowani mogą uzyskać dostęp do katalogów:
2. Projekty pozaszkolnej nauki o literaturze dla dzieci i młodzieży, wśród nich projekt White Ravens.
3. Wspierania badań naukowych nad literaturą dziecięcą i młodzieżową jako międzynarodowym dziedzictwem kulturowym m.in. przez Fellowship Programme, w ramach którego corocznie przyjmowanych jest 15 stypendystów – cudzoziemców, którym umożliwia się pracę nad programami badawczymi rozpoczętymi w krajach ich pochodzenia.
White Ravens (Białe Kruki).
Listę Białych Kruków IJB uzupełnia co roku, wpisując książki spośród pozycji nadesłanych przez instytuty, wydawnictwa, stowarzyszenia i przyjaciół Biblioteki. Tytuły, które trafiają na listę Białych Kruków, zawdzięczają to uniwersalnemu tematowi lub nowatorskiemu wyrazowi literackiemu lub graficznemu. Katalog Białych Kruków stanowi listę rekomendacyjną literatury dziecięcej i młodzieżowej.
Każdej pozycji na liście Białych Kruków, oprócz okładki, towarzyszy krótki opis. Do katalogu Białych Kruków wpisano do tej pory książki z 81 krajów, napisane w 58 językach, w tym także z Polski.
Białe Kruki z Polski.
W 2016 roku na listę Białych Kruków wpisano cztery książki wydane w Polsce: "5 sekund do Io" Małgorzaty Wardy, wyd. Media Rodzina – Książka Roku 2015 Polskiej Sekcji IBBY, "Cześć wilki!" Doroty Kassjanowicz z il. Agaty Dudek, wyd. Dwie Siostry – Książka Roku 2014 Polskiej Sekcji IBBY, "Ignatek szuka przyjaciela" Pawła Pawlaka, wyd. Nasza Księgarnia i "Kern. Wiersze dla dzieci" z ilustracjami Małgorzaty Gurowskiej, Moniki Hanulak, Marty Ignerskiej, Agnieszki Kucharskiej-Zajkowskiej, Anny Niemierko, Gosi Urbańskiej-Macias, Justyny Wróblewskiej – Książka Roku 2016 Polskiej Sekcji IBBY. 
Prezentacje Białych Kruków odbywają się corocznie na targach książki we Frankfurcie i w Bolonii.
Co dwa lata (lata parzyste) na Zamku Blutenberg w Monachium – siedzibie IJB – jest organizowany Festiwal Białych Kruków. To trwająca sześć dni impreza, która jest okazją do spotkań z ilustratorami, udziału w warsztatach i prelekcjach.

</doc>
<doc id="3950371" url="https://pl.wikipedia.org/wiki?curid=3950371" title="Mistrzostwa Oceanii w Zapasach 2014">
Mistrzostwa Oceanii w Zapasach 2014

Mistrzostwa Oceanii w zapasach w 2014, odbywały się w dniach 19 - 20 marca w Pago Pago na Samoa Amerykańskim. W tabeli medalowej tryumfowali zapaśnicy z Nowej Zelandii.

</doc>
<doc id="3950384" url="https://pl.wikipedia.org/wiki?curid=3950384" title="Ryan McBride">
Ryan McBride

Ryan McBride (ur. 15 grudnia 1989 w Londonderry, zm. 19 marca 2017 tamże) – irlandzki piłkarz grający na pozycji obrońcy.
Kariera piłkarska.
W 2007 rozpoczął karierę piłkarską w Institute F.C. W 2010 przeszedł do Derry City. W swej karierze rozegrał w sumie 131 spotkań ligowych i zdobył 9 goli. 19 marca 2017 został znaleziony martwy w sypialni swojego domu.

</doc>
<doc id="3950390" url="https://pl.wikipedia.org/wiki?curid=3950390" title="Jef Tavernier">
Jef Tavernier

Jef Tavernier (ur. 1 listopada 1951 w Aalter) – belgijski i flamandzki polityk oraz nauczyciel, parlamentarzysta, w latach 2002–2003 wicepremier i minister w rządzie federalnym.
Życiorys.
Absolwent ekonomii oraz urbanistyki i zagospodarowania przestrzennego na Uniwersytecie w Gandawie. Pracował jako nauczyciel w szkołach średnich, a od 2004 jako wykładowca na macierzystej uczelni.
W 1981 był jednym z założycieli partii Agalev, przekształconej później w Groen. Opuścił to ugrupowanie po blisko 30 latach działalności w 2010. W 1983 po raz pierwszy uzyskał mandat radnego Aalter, wykonywał go z przerwami przez kilka kadencji, po raz ostatni wybrany w 2006. W latach 1991–1995 był członkiem federalnego Senatu, od 1992 jednocześnie zasiadał w radzie Regionu Flamandzkiego. W 1995 i 1999 uzyskiwał mandat posła do Izby Reprezentantów, gdzie przewodniczył frakcji poselskiej swojego ugrupowania.
W sierpniu 2002 zastąpił Magdę Aelvoet na stanowiskach wicepremiera oraz ministra spraw konsumentów, zdrowia publicznego i środowiska w pierwszym rządzie Guya Verhofstadta. Urzędy te sprawował do lipca 2003. Od lutego do lipca 2004 był ministrem środowiska, rolnictwa i rozwoju w rządzie Regionu Flamandzkiego. W kadencji 2004–2009 wchodził w skład Parlamentu Flamandzkiego.

</doc>
<doc id="3950395" url="https://pl.wikipedia.org/wiki?curid=3950395" title="152 (liczba)">
152 (liczba)

W kalendarzu.
152. dniem w roku jest 1 czerwca (w latach przestępnych jest to 31 maja). Zobacz też co wydarzyło się w roku 152, oraz w roku 152 p.n.e.

</doc>
<doc id="3950400" url="https://pl.wikipedia.org/wiki?curid=3950400" title="Pomnik św. Floriana w Skierniewicach">
Pomnik św. Floriana w Skierniewicach

Pomnik św. Floriana – pomnik usytuowany w mieście Skierniewice na Placu Św. Floriana. Rzeźba wykonana z piaskowca ufundowana przez mieszkańców Skierniewic w 1829 roku. Pomnik stał przez kilkadziesiąt lat przy kościele Św. Jakuba. W 1894 r. pomnik został przeniesiony na Plac św. Floriana obok remizy strażackiej.
Zobacz też.
Plac Świętego Floriana w Skierniewicach
Linki zewnętrzne.
Zdjęcia pomnika św. Floriana w Skierniewicach

</doc>
<doc id="3950401" url="https://pl.wikipedia.org/wiki?curid=3950401" title="159 (liczba)">
159 (liczba)

W kalendarzu.
159. dniem w roku jest 8 czerwca (w latach przestępnych jest to 7 czerwca). Zobacz też co wydarzyło się w roku 159, oraz w roku 159 p.n.e.

</doc>
<doc id="3950403" url="https://pl.wikipedia.org/wiki?curid=3950403" title="Pomnik św. Flariana w Skierniewicach">
Pomnik św. Flariana w Skierniewicach



</doc>
<doc id="3950405" url="https://pl.wikipedia.org/wiki?curid=3950405" title="Wemmel">
Wemmel

Wemmel – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Wemmel liczyła osób. Łączna powierzchnia gminy wynosi 8,74 km², co daje gęstość zaludnienia 1800 mieszkańców na km².

</doc>
<doc id="3950406" url="https://pl.wikipedia.org/wiki?curid=3950406" title="Affligem">
Affligem

Affligem – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Affligem liczyła osób. Łączna powierzchnia gminy wynosi 17,70 km², co daje gęstość zaludnienia 740 mieszkańców na km².

</doc>
<doc id="3950407" url="https://pl.wikipedia.org/wiki?curid=3950407" title="Enrico Toselli">
Enrico Toselli

Enrico Toselli (ur. 13 marca 1883 we Florencji, zm. 15 stycznia 1926 tamże) – włoski kompozytor, pianista. Znany z popularnej serenady (op. 6 nr 1, Rimpianto) oraz ze skandalizującego romansu i małżeństwa z arcyksiężniczką austriacką Luizą Habsburg-Lotaryńską, która wcześniej porzuciła swego męża, przyszłego króla Saksonii Fryderyka Augusta III Wettyna.
Życiorys i twórczość.
Enrico Toselli urodził się 13 marca 1883 roku we Florencji. Był utalentowanym dzieckiem. Studiował muzykę pod kierunkiem Giovanniego Sgambatiego, który pomógł mu w rozpoczęciu kariery pianistycznej. Toselli stał się cenionym wirtuozem fortepianu, ale rozgłos zdobył przede wszystkim jako kompozytor pieśni na głos i fortepian, które pisał już w młodości.
Często gościł w Pałacu Kwirynalskim grając dla królowej Małgorzaty Sabaudzkiej i jej dworu i wzbudzając swą grą podziw. Studiował kompozycję pod kierunkiem Giuseppe Martucciego i Reginalda Grazziniego. W 1900 roku napisał serenadę op. 6 do tekstu Alfreda Silvestriego. Serenada ta, pierwotnie przeznaczona na kwartet smyczkowy została przetranskrybowana na fortepian przez samego kompozytora stając się jego najpopularniejszym utworem.
Kilka lat później Toselli, już jako spełniony kompozytor i pianista spotkał arcyksiężniczkę Luizę Habsburg-Lotaryńską, która wcześniej porzuciła swego małżonka, Fryderyka Augusta III Wettyna. W 1907 roku, po publikacji swej serenady, kompozytor uciekł ze swoją kochanką, wywołując sensacyjny skandal. Oboje pobrali się w Londynie legalizując 25 września 1907 roku swoje małżeństwo w konsulacie włoskim. O fakcie tym natychmiast poinformowała prasa w całej Europie, a Toselli zyskał złą sławę nie mającą nic wspólnego z jego karierą artystyczną. Zaczął miotać się bez celu, mieszkał na przemian w Fiesole i Florencji, a później podróżował z miasta do miasta, zatrzymując się między innymi w Viserbie, Wenecji, Rapallo, Santa Margherita Ligure, Lugano, Genewie i Montreux. W jego małżeństwie pojawiły się kłopoty finansowe. O ile Luiza rekompensowała je otrzymując apanaże z Drezna, o tyle Toselli musiał odrzucać intratne propozycje koncertowe, ponieważ były one uwarunkowane obecnością jego małżonki. Zgodził się natomiast dać 23 listopada 1907 roku koncert w konserwatorium w Mediolanie, w którym koniecznie chciała towarzyszyć mu Luiza. Jednak większość publiczności, zgodnie z jego obawami, przybyła na koncert jedynie dla sensacji, jaką wzbudzało jego małżeństwo; z tych samych powodów musiał znosić ataki prasy. W pojedynkę udało mu się jedynie wystąpić w Genui i w Warszawie. 7 maja 1908 roku urodził się ich syn, Carlo Emmanuele Filiberto, zwany Buby. Ich związek zaczynał się psuć. Rok 1910 stał pod znakiem eskapad Tosellego po całej Europie. W październiku 1911 roku Luiza opublikowała w Londynie autobiograficzną książkę "La mia storia", wydaną również we Włoszech. W tym samym miesiącu po gwałtownej kampanii prasowej przeciwko niemu, kierowanej przez Luizę, Toselli zdecydował się odebrać jej ich syna i powierzyć go swoim rodzicom. Ich wspólne życie zmierzało w kierunku separacji. Tę orzekł sąd we Florencji 21 listopada, potwierdzając ją 9 kwietnia 1912 roku. W 1913 roku Enrico Toselli i Luiza rozstali się. Wcześniej, w 1912 roku Luiza napisała libretto do operetki Tosellego "La cattiva Francesca". Była również współautorką libretta do jego drugiej operetki, "La principessa bizzarra", która miała swoją premierę w 1913 roku. W tym samym roku została opublikowana książka-pamiętnik Tosellego, "Mari d’altesse: 4 ans de mariage avec Louise de Toscane, ex-Princesse de Saxe", poświęcona jego związkowi z księżniczką.
Po rozstaniu z Luizą Toselli powrócił do działalności muzycznej. Ostatnie lata życia w rodzinnej Florencji upłynęły mu na komponowaniu, nauczaniu muzyki i sporadycznych występach teatralnych. Nie zdołał jednak powtórzyć sukcesu z lat młodości. Zmarł 15 stycznia 1926 roku.
Spuścizna.
Melodyjna i sentymentalna serenada op. 6 zapewniła Tosellemu trwałe miejsce w historii muzyki. Doczekała się ona zarówno wersji wokalnych (między innymi Jussi Björling, Beniamino Gigli, Mario Lanza, Alfredo Kraus), jak i instrumentalnych (Boston Pops Orchestra, dyrygent Arthur Fiedler i skrzypek André Rieu). Oprócz niej w dorobku kompozytorskim Tosellego znajdują się liczne pieśni, dzieła muzyki kameralnej, wspomniane wyżej dwie operetki oraz poemat symfoniczny "Il fuoco", inspirowany powieścią Gabriele D’Annunzio pod tym samym tytułem.

</doc>
<doc id="3950408" url="https://pl.wikipedia.org/wiki?curid=3950408" title="171 (liczba)">
171 (liczba)

W kalendarzu.
171 dniem w roku jest 20 czerwca (w latach przestępnych jest to 19 czerwca). Zobacz też co wydarzyło się w roku 171, oraz w roku 171 p.n.e.

</doc>
<doc id="3950409" url="https://pl.wikipedia.org/wiki?curid=3950409" title="Lithocarpus yongfuensis">
Lithocarpus yongfuensis

Lithocarpus yongfuensis Q.F.Zheng – gatunek roślin z rodziny bukowatych ("Fagaceae" Dumort.). Występuje naturalnie w Chinach – w prowincji Fujian. 
Biologia i ekologia.
Rośnie w lasach mieszanych. Występuje na wysokości od 800 do 900 m n.p.m. Kwitnie od lipca do sierpnia, natomiast owoce dojrzewają od października do listopada.

</doc>
<doc id="3950410" url="https://pl.wikipedia.org/wiki?curid=3950410" title="Asse (Belgia)">
Asse (Belgia)

Asse – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Asse liczyła osób. Łączna powierzchnia gminy wynosi 49,64 km², co daje gęstość zaludnienia 650 mieszkańców na km².

</doc>
<doc id="3950411" url="https://pl.wikipedia.org/wiki?curid=3950411" title="Kurajjat">
Kurajjat

Kurajjat (, "Qurayyāt") – miasto w północno-wschodnim Omanie, nad Zatoką Omańską (muhafazat Maskat). Według spisu ludności w 2020 roku liczyło ponad 31,3 tys. mieszkańców. Jest siedzibą administracyjną wilajetu Kurajjat, który w 2020 roku liczył 58,4 tys. mieszkańców.
Kurajjat to jedno z najważniejszych miast nadbrzeżnych w historii Omanu. Jego mieszkańcy na początku XVI wieku odmówili poddania się Portugalczykom i w rezultacie zostali wymordowani. Znajdują się tu trzy budowle obronne – odremontowany zamek w centrum miasta, naprzeciwko suku, fort As-Sahil na małej wysepce na terenie portu oraz fort Dagh zbudowany podczas okupacji kraju przez Portugalczyków.
Głównym źródłem utrzymania mieszkańców jest rybołówstwo (m.in. rekiny i płaszczki) i rolnictwo, dawniej miasto słynęło też z hodowli koni na eksport.

</doc>
<doc id="3950413" url="https://pl.wikipedia.org/wiki?curid=3950413" title="Glabbeek">
Glabbeek

Glabbeek – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Glabbeek liczyła osób. Łączna powierzchnia gminy wynosi 26,78 km², co daje gęstość zaludnienia 200 mieszkańców na km².

</doc>
<doc id="3950414" url="https://pl.wikipedia.org/wiki?curid=3950414" title="Lithocarpus xylocarpus">
Lithocarpus xylocarpus

Lithocarpus xylocarpus (Kurz) Markgr. – gatunek roślin z rodziny bukowatych ("Fagaceae" Dumort.). Występuje naturalnie w północno-wschodnich częściach Indii i Mjanmy, północnej części Laosu, Wietnamie oraz południowych Chinach (w południowym Junnanie i południowo-wschodnim Tybecie). 
Biologia i ekologia.
Rośnie w lasach mieszanych. Występuje na wysokości od 1800 do 2300 m n.p.m. Kwitnie od maja do czerwca, natomiast owoce dojrzewają od września do października.

</doc>
<doc id="3950416" url="https://pl.wikipedia.org/wiki?curid=3950416" title="Aartselaar">
Aartselaar

Aartselaar – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Aartselaar liczyła osób. Łączna powierzchnia gminy wynosi 10,93 km², co daje gęstość zaludnienia 1300 mieszkańców na km².

</doc>
<doc id="3950417" url="https://pl.wikipedia.org/wiki?curid=3950417" title="Boechout">
Boechout

Boechout – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Boechout liczyła osób. Łączna powierzchnia gminy wynosi 20,66 km², co daje gęstość zaludnienia 620 mieszkańców na km².

</doc>
<doc id="3950418" url="https://pl.wikipedia.org/wiki?curid=3950418" title="The Tyneside Widow">
The Tyneside Widow

The Tyneside Widow – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest balladą. Składa się ze strof pięciowersowych. 
Oscar Wilde, recenzent tomiku "Poems and Ballads. Third Series", napisał: "The Tyneside Widow and A Reiver's Neck-verse are all poems of fine imaginative power, and some of them are terrible in their fierce intensity of passion". Z kolei krytyk John William Mackail stwierdził: "The Tyneside Widow and A Jacobite's Exile, which show Swinburne at his very highest excellence, for in them there is not only the familiar beauty of exquisite melody and faultless diction, but what we are apt to miss elsewhere the warmth of a direct contact with earth".

</doc>
<doc id="3950419" url="https://pl.wikipedia.org/wiki?curid=3950419" title="Saint-Marcellin (ser)">
Saint-Marcellin (ser)

Saint-Marcellin – francuski ser z surowego lub pasteryzowanego mleka krowiego lub koziego (do 1876 wyłącznie koziego). Nazwa pochodzi od miasteczka Saint-Marcellin.
Charakterystyka.
Ser jest charakterystyczny dla regionu Rodan-Alpy, departamentów 26 (Drôme) i 38 (Isère). Posiada łagodny, kwaskowato-słony smak, rozwijający się w czasie, w miarę dojrzewania produktu (od dwóch do sześciu tygodni). Miąższ jest kremowy, beżowy. Dojrzałe sery posiadają charakterystyczny drożdżowy posmak i orzechowo-owocowe nuty. Posiada trzy typy: "fermier", "artisanal" oraz "industriel". Dostępny jest przez cały rok.
Najczęściej ma kształt okrągły i pomarszczoną, naturalną skórkę z okwitem białych drożdży. Podstawowe dane sera: średnica – 7 cm, grubość – 2 cm, minimalna waga – 80 gramów, waga suchej masy – minimum 50 gramów na 100 gramów sera, zawartość tłuszczu – minimum 40%.
Wina.
Sugerowane do tego sera wina to: Côtes du Ventoux, Gigondas, Châteauneuf-du-Pape i Beaujolais. Zalecane jest wolne przeżuwanie każdego kęsa, tak, aby wydobyć zeń pełnię smaków.
Legenda.
Legenda głosi, że Ludwik XI podczas polowania zaatakowany był przez niedźwiedzia. Uratowali go dwaj lokalni drwale. Po sprawie poczęstowali króla tym serem, a ten, zadowolony, wprowadził go do menu dworu królewskiego.

</doc>
<doc id="3950421" url="https://pl.wikipedia.org/wiki?curid=3950421" title="Mississippi River">
Mississippi River



</doc>
<doc id="3950422" url="https://pl.wikipedia.org/wiki?curid=3950422" title="Quercus mongolica">
Quercus mongolica



</doc>
<doc id="3950423" url="https://pl.wikipedia.org/wiki?curid=3950423" title="Mississippi (rzeka)">
Mississippi (rzeka)



</doc>
<doc id="3950425" url="https://pl.wikipedia.org/wiki?curid=3950425" title="Le Pitchou">
Le Pitchou

Le Pitchou – francuska specjalność kulinarna, powstała na bazie marynowania sera Saint-Marcellin.
Ser Saint-Marcellin poddaje się marynacji w oleju z pestek winogron z dodatkiem odpowiedniej ilości ziół prowansalskich. Nadaje to serowi smak bardziej słony i kwaskowaty niż posiada samodzielnie. Szczególnie polecany jest do spożycia z chlebem i winami z regionu Côtes du Rhône. 
Obecnie najczęściej sprzedawany jest w plastikowych kubeczkach wraz z pewną ilością zalewy (marynaty). Zawartość tłuszczu - 50%. Produkt jest dostępny przez cały rok i produkowany w departamencie 38 (Isère).

</doc>
<doc id="3950427" url="https://pl.wikipedia.org/wiki?curid=3950427" title="Hostel de Verdelin">
Hostel de Verdelin

Hostel de Verdelin, znany też jako Palazzo Verdelin lub Casa delle Colombe – pałac w Valletcie na Malcie. Zbudowany w połowie XVII wieku dla rycerza Jean-Jacques de Verdelin, jest przykładem wczesnej architektury barokowej na Malcie. Aktualnie w pałacu znajduje się posterunek policji oraz restauracja.
Historia.
Hostel de Verdelin zbudowany został w latach 1650. (niektóre źródła podają lata 1660., np. 1662 lub 1666, lecz w roku 1662 posiadłość była już przekazana w ręce Paula de Verdelin przez pierwotnego właściciela) dla Jean-Jacques'a de Verdelin, francuskiego rycerza Zakonu św. Jana, który był bratankiem Hugues Loubenx de Verdalle'a, i zajmował kilka ważnych stanowisk, włączając w to "Commander of the Artillery", "Auditor of Accounts" oraz "Grand Commander". Projekt pałacu przypisywany jest włoskiemu architektowi Francesco Buonamiciemu, który zapoczątkował architekturę barokową na Malcie.
Po śmierci Verdelina w roku 1678 pałac przeszedł w ręce jego brata Jean-François de Verdelina, również rycerza Joannitów. Koleją rzeczy stał się posiadłością Zakonu, i był używany jako hostel. Podczas okupacji Malty przez Francuzów przejęty został w roku 1798 przez rząd i w tym czasie zniszczone zostały dwie tarcze herbowe, znajdujące się na fasadzie budynku.
Następnie budynek mieścił "Civil Service Sports Club". 
Pałac aktualnie ma 12 prywatnych współwłaścicieli, w tym Marco Gaffarena, spadkobierców Antonio Zammita, oraz firmę B. Tagliaferro and Sons Ltd. Jest leasingowany rządowi, i mieści komendę policji Valletty, chociaż od października roku 2014 właściciele domagali się, aby najemcy opuścili budynek. W części budynku mieści się restauracja "Michael's".
W czasie Skandalu Gaffareny w roku 2015, dziennikarka Caroline Muscat ujawniła, że rząd dał Gaffarenie 1,65 miliona euro w nieruchomościach i gotówce za jego część własności innego pałacu w Valletcie; opozycja oskarżała rząd, że chciał również wywłaszczyć Hotel de Verdelin. Zarzuty te zostały odrzucone przez ministra spraw wewnętrznych Carmelo Abelę, chociaż później zostało ujawnione, że "Land Department" wysłał pomiędzy lutym a kwietniem 2015 roku architektów, aby opracowali raport z wyceny pałacu.
We wrześniu 2017 roku rozpoczęto odnawianie budynku. Naprawiono zniszczone bloki kamienne, wymieniając też niektóre w najwyższej kondygnacji. Na pierwszym piętrze wymienione zostały okna i niektóre elementy balkonu. Cała fasada została oczyszczona. Prace zakończono w grudniu tego samego roku. 
Fasada budynku wpisana została na "Antiquities List of 1925". Pałac jest uznany przez Malta Environment and Planning Authority jako pomnik narodowy stopnia 1.
Architektura.
Hostel de Verdelin jest przykładem wczesnej architektury barokowej na Malcie. Jego ozdobna fasada posiada wyraźne wpływy baroku hiszpańskiego, co jest niezwykłe na Malcie, gdzie bardziej popularnymi są barok włoski i francuski. Mówi się, że jest jedną z najładniejszych w Valletcie i opisana jest jako imponujący przykład artystycznej tkaniny na miejskim obrazie Malty. Ozdobne okna są sercem fasady. W XIX wieku, podczas rządów brytyjskich, zamknięte drewniane balkony zastąpiły wcześniejszy wystrój, który tworzyły balkony kamienne. Wewnątrz budynku znajduje się portret de Verdelina. Pałac jest największym z trzech sąsiadujących ze sobą budynków, które należały do de Verdelina.

</doc>
<doc id="3950429" url="https://pl.wikipedia.org/wiki?curid=3950429" title="Mistrzostwa Oceanii w Zapasach 1996">
Mistrzostwa Oceanii w Zapasach 1996

Mistrzostwa Oceanii w zapasach w 1996, odbywały się w dniach 23-25 lutego w Footscray w Australii. W tabeli medalowej tryumfowali zapaśnicy z Australii.

</doc>
<doc id="3950430" url="https://pl.wikipedia.org/wiki?curid=3950430" title="Agnieszka Ellward">
Agnieszka Ellward

Agnieszka Ellward (ur. 26 marca 1989) – polska lekkoatletka specjalizująca się w chodzie sportowym.
Kariera.
Reprezentantka kraju. Mistrzyni Polski w chodzie na 50 kilometrów w 2018 i 2019. Srebrna (2020) i brązowa medalistka mistrzostw Polski w lekkoatletyce na dystansie 20 kilometrów (2017) i (2022). Brązowa medalistka Mistrzostw Polski na dystansie 5000 m (2020). Jest też wicemistrzynią Polski na dystansie 35 km (2022). Halowa mistrzyni Polski w chodzie na 3000 metrów (2020) oraz dwukrotna wicemistrzyni na tym samym dystansie (2017 i 2019). Uczestniczka Mistrzostw Europy Berlin 2018. Jest trzykrotną rekordzistką Polski na dystansie 50 kilometrów, który to dystans pokonała w czasie 4:31:19 na Pucharze Europy w Olicie, zajmując 16 pozycję.
Jej siostra – Syntia także uprawia lekkoatletykę (biegi średniodystansowe).

</doc>
<doc id="3950433" url="https://pl.wikipedia.org/wiki?curid=3950433" title="Rajdowe Mistrzostwa Świata 2017">
Rajdowe Mistrzostwa Świata 2017

Sezon Rajdowych Mistrzostw Świata 2017 był 45. sezonem Rajdowych Mistrzostw Świata (FIA World Rally Championship). Mistrzostwa składały się z trzynastu rajdów, rozgrywanych na czterech kontynentach. To najwyższa klasa międzynarodowych rajdów, zawodnicy rywalizowali w następujących konkurencjach: Rajdowe Mistrzostwa Świata FIA Kierowców i Producentów, WRC-2, WRC-3 i Junior WRC.
Mistrzostwa WRC zakończyły się wygraną - piąty raz z rzędu - francuskiego kierowcy Sébastiena Ogiera, który tym razem uczynił to jeżdżąc Fordem Fiestą WRC. W klasyfikacji zespołów wygrała brytyjska ekipa M-Sport World Rally Team.
Klasyfikacja generalna RMŚ.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage (od tego roku premiowane było pięć pierwszych miejsc, a nie tak jak w roku ubiegłym tylko trzy), w którym punkty przyznawane są według porządku:
Klasyfikacja zespołowa.
Do klasyfikacji mistrza świata producentów w sezonie 2017 zaliczane było dziesięć pierwszych miejsc zajętych w rajdzie przez nominowane załogi i punktowane one były według zasady:
 

</doc>
<doc id="3950434" url="https://pl.wikipedia.org/wiki?curid=3950434" title="Tadeusz Rawa">
Tadeusz Rawa

Tadeusz Rawa (ur. 5 października 1946 w Reszlu) – profesor, specjalista w zakresie budowy i eksploatacji rolniczych środków technicznych; zatrudniony na stanowisku profesora zwyczajnego w Katedrze Maszyn Roboczych i Metodologii Badań Uniwersytetu Warmińsko-Mazurskiego w Olsztynie.
Życiorys.
W 1966 roku ukończył Państwowe Technikum Rolnicze w Reszlu, po czym rozpoczął studia na Wydziale Mechanizacji Rolnictwa Wyższej Szkoły Rolniczej w Nitrze w Czechosłowacji (obecnie Słowacja), które ukończył z wyróżnieniem w 1971 roku. Bezpośrednio po nich podjął pracę na stanowisku asystenta w Instytucie Maszyn i Urządzeń Rolniczych Wydziału Mechanicznego Akademii Rolniczo-Technicznej w Olsztynie. W 1980 roku uzyskał stopień naukowy doktora nauk technicznych, a w 1993 roku – stopień naukowy doktora habilitowanego nauk rolniczych w dyscyplinie inżynieria rolnicza. Tytuł profesora uzyskał w 2001 roku. 
Całe swoje życie zawodowe związał z jedną jednostką organizacyjną, pierwotnie pod nazwą Wydział Mechaniczny ART w Olsztynie, a po przekształceniu w 1999 roku olsztyńskich uczelni w Uniwersytet, pod nazwą Wydział Nauk Technicznych UWM w Olsztynie. W swojej pracy zawodowej przeszedł wszystkie stanowiska naukowo-dydaktyczne, od asystenta stażysty do profesora zwyczajnego. Działał w kilku komisjach senackich: m.in. ds. rozwoju i budżetu uczelni, ds. kadr, ds. nagród i odznaczeń. W latach 1993-1996 i 1996-1999 był dziekanem Wydziału Mechanicznego Akademii Rolniczo-Technicznej w Olsztynie, w latach 2005-2008 dziekanem Wydziału Nauk Technicznych Uniwersytetu Warmińsko-Mazurskiego w Olszynie. W latach 2008-2012 pełnił funkcję prorektora ds. kadr. Pełnił także wiele funkcji na niższych szczeblach zarządzania. Między innymi był zastępcą dyrektora ds. dydaktycznych w Instytucie Maszyn i Urządzeń Rolniczych ART w Olsztynie (1997-1999), kierownikiem Zakładu Budowy Maszyn w Instytucie Inżynierii Mechanicznej Wydziału Nauk Technicznych Uniwersytetu Warmińsko-Mazurskiego w Olsztynie (2000-2002) i najdłużej kierownikiem Katedry Maszyn Roboczych i Procesów Separacji (2003-2011).
W pracy naukowej zajmuje się projektowaniem i oceną maszyn rolniczych oraz technologii prac maszynowych w rolnictwie, doskonaleniem teorii i konstrukcji maszyn do czyszczenia, sortowania i siewu nasion, badaniami właściwości fizycznych roślin (głównie nasion) w aspekcie wykorzystania ich w projektowaniu zespołów roboczych maszyn rolniczych.
Dorobek naukowy Profesora Tadeusza Rawy obejmuje łącznie 211 prac, w tym 97 oryginalnych opublikowanych prac twórczych, 8 podręczników i skryptów, 67 komunikatów naukowych i publikacji popularnonaukowych, 32 niepublikowane opracowania (prace projektowe, doświadczalno-konstrukcyjne, ekspertyzy, itp.), 7 patentów i wzorów użytkowych. 
Profesor Tadeusz Rawa był członkiem kilku organizacji naukowych: Sekcja Mechanizacji Rolnictwa Komitetu Techniki Rolniczej Polskiej Akademii Nauk (1993-2003), Olsztyńskie Forum Naukowe (1995-2000), Polskie Towarzystwo Inżynierii Rolniczej – od 1997 roku, Komitet Techniki Rolniczej PAN – 2003-2016.
Był także członkiem rad programowych czasopism: Inżynieria Rolnicza (2007-2011), Annual Review of Agricultural Engineering (2007-2011), Technika Rolnicza Ogrodnicza i Leśna - od 2010 roku.
Zainteresowania.
Zainteresowania pozazawodowe Profesora Tadeusza Rawy sprowadzają się głównie do trzech pasji. Pierwszą jest malowanie obrazów w technice olejnej, połączone z prezentacją ich na wystawach zbiorowych. Drugą jest zgłębianie i upowszechnianie wiedzy historycznej rodzinnego Reszla; efektem tych działań jest ponad 30 opracowań monotematycznych zamieszczonych na portalu „Reszel – miasteczko na Warmii” i wydana w 2017 roku książka „Reszel 1337-2017”. Trzecią pasją jest pisanie wierszy; w 2015 wydał tomik ze 110 wierszami; wiersze były także publikowane na łamach „Gazety Olsztyńskiej” i w czasopiśmie „5 plus X” Stowarzyszenia Absolwentów UWM w Olsztynie i innych okolicznościowych wydaniach.

</doc>
<doc id="3950441" url="https://pl.wikipedia.org/wiki?curid=3950441" title="Mistrzostwa Świata w Snookerze 2017">
Mistrzostwa Świata w Snookerze 2017

Mistrzostwa Świata w Snookerze 2017 (ang. 2017 Betfred.com World Snooker Championship) – 80. edycja mistrzostw świata, która odbyła się w dniach 15 kwietnia–1 maja 2017 w Crucible Theatre w Sheffield.
Zawodnicy.
Zawodnicy rozstawieni.
W turnieju na 1. pozycji rozstawiony został obrońca tytułu. Kolejnych 15 miejsc zostało obsadzonych według kolejności na liście rankingowej na sezon 2016/2017.
Zawodnicy nierozstawieni.
Poniżsi zawodnicy uzyskali awans do mistrzostw świata poprzez udział w kwalifikacjach:
Kwalifikacje.
Mecze kwalifikacji zostały rozegrane w dniach 5–12 kwietnia 2017. Wszystkie pojedynki zostały rozegrane w Ponds Forge International Sports Centre w angielskim Sheffield. Każdy mecz został rozegrany do 10 wygranych frejmów. 

</doc>
<doc id="3950443" url="https://pl.wikipedia.org/wiki?curid=3950443" title="The Interpreters (wiersz)">
The Interpreters (wiersz)

The Interpreters – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór składa się z czterech strof dwunastowersowych rymowanych ababcdcdefef.
Swinburne uważa, że poezja ma za zadanie sławienie piękna natury. Zarazem sądzi, że tylko obserwacja przyrody przez człowieka nadaje jej sens.

</doc>
<doc id="3950448" url="https://pl.wikipedia.org/wiki?curid=3950448" title="Mistrzostwa Oceanii w Zapasach 1997">
Mistrzostwa Oceanii w Zapasach 1997

Mistrzostwa Oceanii w zapasach w 1997, odbywały się w dniach 21 - 22 czerwca w Mount Maunganui w Nowej Zelandii. W tabeli medalowej tryumfowali zapaśnicy z Australii.

</doc>
<doc id="3950460" url="https://pl.wikipedia.org/wiki?curid=3950460" title="Feliks Buski">
Feliks Buski

Feliks Buski (poległ 19 lutego 1863 roku Krzywosądzem) – adiutant gen. Ludwika Mierosławskiego, dowódca oddziału w powstaniu styczniowym. 
Feliks Buski był podoficerem w oddziale kozaków generała Władysława Zamoyskiego, kapitan wojsk włoskich z wyprawy Giuseppe Garibaldiego.

</doc>
<doc id="3950464" url="https://pl.wikipedia.org/wiki?curid=3950464" title="Józef Butkiewicz">
Józef Butkiewicz

Józef Butkiewicz (poległ 21 maja 1863 roku pod Kadyszem) – oficer powstania styczniowego, kasjer miasta Wyłkowyszki.
Służył w oddziale Józefa Konstantego Ramotowskiego „Wawra” i Wiktora Hłaski.

</doc>
<doc id="3950471" url="https://pl.wikipedia.org/wiki?curid=3950471" title="Ambasadorowie Wenezueli w Polsce">
Ambasadorowie Wenezueli w Polsce



</doc>
<doc id="3950474" url="https://pl.wikipedia.org/wiki?curid=3950474" title="170 (liczba)">
170 (liczba)

W kalendarzu.
170. dniem w roku jest 19 czerwca (w latach przestępnych jest to 18 czerwca). Zobacz też co wydarzyło się w roku 170, oraz w roku 170 p.n.e.

</doc>
<doc id="3950478" url="https://pl.wikipedia.org/wiki?curid=3950478" title="Balen">
Balen

Balen – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Balen liczyła osób. Łączna powierzchnia gminy wynosi 72,88 km², co daje gęstość zaludnienia 300 mieszkańców na km².

</doc>
<doc id="3950481" url="https://pl.wikipedia.org/wiki?curid=3950481" title="Budzówka (Kościelisko)">
Budzówka (Kościelisko)

Budzówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Budzówka administracyjnie należała do województwa nowosądeckiego.

</doc>
<doc id="3950483" url="https://pl.wikipedia.org/wiki?curid=3950483" title="Jana Gantnerová">
Jana Gantnerová

Jana Gantnerová (ur. 15 lipca 1989 w Kieżmarku) – słowacka narciarka alpejska, dwukrotna medalistka uniwersjady i wielokrotna medalistka mistrzostw Słowacji.
Kariera.
W październiku 2005 w Sölden zadebiutowała w zawodach Pucharu Świata. Wystąpiła wówczas w slalomie gigancie, jednak nie ukończyła pierwszego przejazdu i nie została sklasyfikowana. W zawodach tej rangi startowała również w latach 2008–2014. Najwyższe miejsce w zawodach tego cyklu wywalczyła 24 lutego 2013 w Méribel, gdzie zajęła 16. miejsce w superkombinacji. W dwóch sezonach zdobyła punkty do klasyfikacji generalnej – w sezonie 2012/2013 w jej dorobku znalazło się 15 punktów, co dało jej 99. miejsce, w następnym sezonie zdobyła jeden punkt i została sklasyfikowana na 119. miejscu.
Trzykrotnie uczestniczyła w zimowych igrzyskach olimpijskich – w 2006, 2010 i 2014 roku. Na igrzyskach w Turynie wystąpiła w czterech konkurencjach – w zjeździe była 36., w supergigancie 48., a kombinacji i slalomu giganta nie ukończyła. Podczas igrzysk w Vancouver zajęła 24. miejsce w slalomie i 35. w slalomie gigancie. Cztery lata później, igrzyskach w Soczi wzięła udział w dwóch konkurencjach olimpijskich – nie ukończyła jednak ani slalomu, ani superkombinacji.
W latach 2009–2013 trzykrotnie wzięła udział w mistrzostwach świata w narciarstwie alpejskim. W jej pierwszym starcie, w slalomie na mistrzostwach świata w Val d’Isère nie została sklasyfikowana. Dwa lata później, na MŚ w Garmisch-Partenkirchen była 26. w slalomie i 38. w slalomie gigancie. W 2013 roku na MŚ w Schladming zajęła 22. miejsce w superkombinacji i 32. miejsce w slalomie.
Trzykrotnie uczestniczyła w zimowych uniwersjadach. W 2011 roku w Erzurum zdobyła brązowy medal w slalomie kobiet, dwa lata później w Trydencie wywalczyła srebro w zjeździe, a w 2015 roku w Sierra Nevadzie jej najlepszym osiągnięciem były piąte miejsca w slalomie gigancie i superkombinacji.
W 2005 roku zdobyła srebrny medal mistrzostw Słowacji w gigancie, rok później dwa brązowe, w gigancie i supergigancie. W 2008 roku zwyciężyła w czterech konkurencjach na mistrzostwach w Jasnej. Złote medale zdobyła w slalomie, gigancie, supergigancie i superkombinacji. W 2010 roku zdobyła brąz w gigancie, a trzy lata później srebro w superkombinacji.
Jest córką alpejki i olimpijki Jany Gantnerovej-Šoltýsovej oraz alpinisty Juraja Gantnera.
Osiągnięcia.
Puchar Świata.
Miejsca na podium w zawodach.
Gantnerová nie stawała na podium zawodów PŚ.

</doc>
<doc id="3950487" url="https://pl.wikipedia.org/wiki?curid=3950487" title="Butorów">
Butorów

Butorów – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Butorów administracyjnie należał do województwa nowosądeckiego.

</doc>
<doc id="3950489" url="https://pl.wikipedia.org/wiki?curid=3950489" title="Kanadyjsko-Polski Instytut Badawczy w Toronto">
Kanadyjsko-Polski Instytut Badawczy w Toronto



</doc>
<doc id="3950490" url="https://pl.wikipedia.org/wiki?curid=3950490" title="Chotarz">
Chotarz

Chotarz – część wsi Kościelisko w Polsce w województwie małopolskim, w powiecie tatrzańskim, w gminie Kościelisko. Wzmiankowany w 1676 roku jako łąka Hotarz, która z nadania króla Jana III Sobieskiego znajdowała się w rękach sołtysów Podczerwińskich z Podczerwonego. 
W latach 1975–1998 Chotarz administracyjnie należał do województwa nowosądeckiego.

</doc>
<doc id="3950494" url="https://pl.wikipedia.org/wiki?curid=3950494" title="Robert Bubczyk">
Robert Bubczyk

Robert Bubczyk – polski doktor habilitowany nauk humanistycznych.
Biografia.
W 1999 został doktorem w zakresie nauk humanistycznych. Od 1999 do 2005 był adiunktem w Centrum Języka i Kultury Polskiej dla Polonii i Cudzoziemców UMCS, a od 2010 do 2015 wicedyrektor Instytutu Kulturoznawstwa. Habilitował się dzięki rozprawie zatytułowanej "Gry na szachownicy w kulturze dworskiej i rycerskiej średniowiecznej Anglii na tle europejskim", a także jest laureatem konkursów stypendiów zagranicznych. Przetłumaczył teksty naukowe na język angielski dla międzynarodowego historycznego czasopisma Questiones Medii Aevi Novae i Acta Poloniae Historica.

</doc>
<doc id="3950496" url="https://pl.wikipedia.org/wiki?curid=3950496" title="Czajki (Kościelisko)">
Czajki (Kościelisko)

Czajki – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Czajki administracyjnie należały do województwa nowosądeckiego.

</doc>
<doc id="3950499" url="https://pl.wikipedia.org/wiki?curid=3950499" title="Górkówka">
Górkówka

Górkówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Górkówka administracyjnie należała do województwa nowosądeckiego.

</doc>
<doc id="3950502" url="https://pl.wikipedia.org/wiki?curid=3950502" title="Groń (Kościelisko)">
Groń (Kościelisko)

Groń – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 miejscowość administracyjnie należała do województwa nowosądeckiego.

</doc>
<doc id="3950503" url="https://pl.wikipedia.org/wiki?curid=3950503" title="Karpielówka">
Karpielówka

Karpielówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Karpielówka administracyjnie należała do województwa nowosądeckiego.

</doc>
<doc id="3950504" url="https://pl.wikipedia.org/wiki?curid=3950504" title="Kierpcówka">
Kierpcówka

Kierpcówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko. Znajduje się na wschodnich zboczach doliny Wielkiego Głębokiego Potoku w masywie Palenicy Kościeliskiej, oraz na jej łukowatym grzbiecie łączącym ją z Mietłówką. 
W latach 1975–1998 miejscowość administracyjnie należała do województwa nowosądeckiego.

</doc>
<doc id="3950505" url="https://pl.wikipedia.org/wiki?curid=3950505" title="Al-Hamra (Oman)">
Al-Hamra (Oman)

Al-Hamra (, "Al-Ḩamrā’") – miasto w północnym Omanie, w muhafazie ad-Dachilijja. Leży u podnóża Dżabal Szams – najwyższej góry kraju, na wysokości około 600 m n.p.m. Według spisu ludności w grudniu 2010 roku liczyło 9356 mieszkańców. Jest siedzibą administracyjną wilajetu Al-Hamra, który w 2010 roku liczył 19 509 mieszkańców.
Al-Hamra rozwinęła się jako ośrodek rolniczy w XVII wieku za czasów panowania dynastii Jaruba. W mieście dominuje tradycyjna zabudowa w postaci trzy- i czterokondygnacyjnych domów z glinianej cegły. W dole doliny znajduje się oaza z plantacją palm daktylowych nawadnianą faladżem doprowadzającym wodę ze źródła na zboczach góry. W odróżnieniu od innych miast tej wielkości, Al-Hamra nie posiada fortu ani ratusza. Kilka starych domów przy głównej ulicy przerobiono na muzea.
Na wschód od miasta Al-Hamra znajduje się jaskinia Kahf al-Huta. Z kolei na północ od miasta, na zboczu góry znajduje się malownicza wioska Misfat al-Abrijin (Misfa).

</doc>
<doc id="3950507" url="https://pl.wikipedia.org/wiki?curid=3950507" title="Al-Hamra">
Al-Hamra



</doc>
<doc id="3950510" url="https://pl.wikipedia.org/wiki?curid=3950510" title="Nędzów Gronik">
Nędzów Gronik



</doc>
<doc id="3950511" url="https://pl.wikipedia.org/wiki?curid=3950511" title="Pająkówka (Kościelisko)">
Pająkówka (Kościelisko)

Pająkówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Pająkówka administracyjnie należała do województwa nowosądeckiego.

</doc>
<doc id="3950535" url="https://pl.wikipedia.org/wiki?curid=3950535" title="Stanisław Cygański">
Stanisław Cygański

Stanisław Cygański (poległ w bitwie pod Nową Wsią 21 lutego 1863 roku) – oficer armii Imperium Rosyjskiego, oficer kosynierów w oddziale Kazimierza Mielęckiego w powstaniu styczniowym.

</doc>
<doc id="3950537" url="https://pl.wikipedia.org/wiki?curid=3950537" title="Franciszek Neuhauser">
Franciszek Neuhauser

Franciszek Neuhauser (ur. 18 maja 1861 we Lwowie, zm. 11 grudnia 1936 tamże) – polski pianista i kompozytor. 
Życiorys.
Syn Franciszka – lwowskiego lekarza i Kornelii (nauczycielki gry na fortepianie). Po maturze w III Gimnazjum we Lwowie wyjechał na studia muzyczne do Grazu. Pobierał też nauki kompozycji u Karola Mikulego. W latach 1888–1893 uczy w prywatnej szkole muzycznej Mikulich. W latach 1892–1894 koncertował (w Austrii i Niemczech), m.in. akompaniował do występów austriackiego skrzypka wirtuoza – Fritza Kreislera.
Od roku 1894 na stałe we Lwowie. Wykładał w Konserwatorium Muzycznym Galicyjskiego Towarzystwa Muzycznego (fortepian i teorię muzyki). Był także kierownikiem artystycznym Filharmonii Lwowskiej. Twórczość kompozytorska Neuhausera obejmuje pieśni solowe z towarzyszeniem fortepianu (m.in. „Mirt czy róża”, „Na dobranoc”), walce, mazurki oraz transkrypcje fortepianowe. Oprócz działalności artystycznej zajmował się krytyką muzyczną, zamieszczając artykuły na łamach lwowskich dzienników („Gazeta Narodowa”, „Przegląd”, „Słowo Polskie”, „Gazeta Lwowska”, „Wiek Nowy”, „Gazeta Poranna”, „Dziennik Polski”). 
Był wieloletnim prezesem Związku Recenzentów Muzycznych we Lwowie. Prowadził we Lwowie skład fortepianów (przy ul. Batorego 11). 
Franciszek Neuhauser zmarł w roku 1936. Został pochowany został na Cmentarzu Łyczakowskim we Lwowie.
Życie prywatne.
Był wnukiem Franciszka de Paula Neuhausera – profesora Wydziału Medycznego Uniwersytetu Jagiellońskiego (i Rektora UJ w latach 1811–1812) i profesora Uniwersytetu Lwowskiego.

</doc>
<doc id="3950540" url="https://pl.wikipedia.org/wiki?curid=3950540" title="Siess">
Siess



</doc>
<doc id="3950544" url="https://pl.wikipedia.org/wiki?curid=3950544" title="FC Bern">
FC Bern

FC Bern – szwajcarski klub piłkarski, mający swoją siedzibę w stolicy kraju - Berno.
Historia.
Chronologia nazw:
Piłkarski klub FC Bern został założony w Bernie 6 czerwca 1894 roku przez Feliksa Schenka. W 1898 roku klub debiutował w Serie B mistrzostw Szwajcarii. W sezonie 1899/1900 awansował do Serie A, gdzie najpierw był pierwszym w Gruppe West, a potem w finale przegrał z Grasshopper Club. W następnym sezonie znów zdobył wicemistrzostwo kraju. W sezonie 1901/02 zajął trzecie miejsce. W sezonie 1922/23 klub był na pozycji lidera, ale mistrzostwa zostały nierozstrzygnięte. W 1920, 1921, 1925 klub zdobył Puchar kraju.
W sezonie 1931/32 zespół zajął przedostatnie 8.miejsce w Gruppe 1 Nationalliga i następny sezon spędził w 1. Liga, ale po roku wrócił do najwyższej klasy rozgrywek. Sezon 1937/38 zakończył na ostatniej pozycji i spadł do 1. Liga. W sezonie 1941/42 zajął pierwsze miejsce w grupie zachodniej, ale przegrał w finale z FC Basel. W 1944 po reorganizacji systemu lig klub został przydzielony do Nationalliga B, w której zajął drugą lokatę i w sezonie 1945/46 startował w Nationalliga A. Sezon 1947/48 zakończył na przedostatniej 13.pozycji i znów został zdegradowany do Nationalliga B. Po roku wrócił do najwyższej ligi, jednak powrót był nieudanym - ostatnie 14.miejsce w tabeli. Po roku gry w Nationalliga B znów awansował w 1951 do Nationalliga A. Sezon 1953/54 był ostatnim sezonem gry w najwyższej lidze. Po zajęciu przedostatniego 13.miejsca klub spadł do drugiej klasy rozgrywek, w której ostatnio grał w 1983. W kolejnych latach występował w niższych ligach, a w 1998 spadł nawet do 3.Ligi (poziom VII).
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Neufeld w Bernie, który może pomieścić 11500 widzów.

</doc>
<doc id="3950545" url="https://pl.wikipedia.org/wiki?curid=3950545" title="FC Berno">
FC Berno



</doc>
<doc id="3950551" url="https://pl.wikipedia.org/wiki?curid=3950551" title="Red Boys Differdange w europejskich pucharach">
Red Boys Differdange w europejskich pucharach



</doc>
<doc id="3950553" url="https://pl.wikipedia.org/wiki?curid=3950553" title="Jan Skowroński (ortopeda)">
Jan Skowroński (ortopeda)

Jan Skowroński (ur. 29 marca 1948 w Piotrkowie Trybunalskim) – polski ortopeda i doktor habilitowany.
Biografia.
Studiował w Akademii Medycznej w Białymstoku. W 1976 został doktorem, a w 1984 habilitował się dzięki rozprawie o chirurgii i mikrochirurgii. W 1993 uzyskał tytuł profesora, a w 2004 tytuł profesora zwyczajnego. Jest wielokrotnym laureatem nagród naukowych, a także dydaktycznych Rektorów AM z Białegostoku.

</doc>
<doc id="3950559" url="https://pl.wikipedia.org/wiki?curid=3950559" title="Dzwonek telefoniczny">
Dzwonek telefoniczny

Dzwonek telefoniczny – sygnał dźwiękowy informujący posiadacza telefonu o nadchodzącym połączeniu, wiadomości tekstowej bądź innym powiadomieniu (np. z portalu społecznościowego).
Historia.
Dzwonki telefoniczne swoje początki mają przy pierwszym telefonie z roku 1870. Pierwsze dzwonki były prostymi dzwonkami elektrycznymi dającymi sygnał operatorowi lub odbiorcy informacji o oczekującym połączeniu. W latach 70. XX wieku zmieniono źródło dźwięku z dzwonka elektrycznego na układy elektroniczne bądź programowalne.
Sporą rewolucją było wprowadzenie telefonu komórkowego, a zwłaszcza telefonów firmy Nokia, które posiadały charakterystyczny dźwięk dzwonka, tzw. "Nokia Tune". Dzwonek zyskał wielką popularność od momentu wprowadzenia w 1994 roku, otrzymując miano najpopularniejszego dzwonka telefonicznego w historii.
Technologia nie zmieniała się zbytnio aż do wprowadzenia telefonów komórkowych i możliwości zmiany ich dźwięku, czyli do roku 1997, kiedy Vesa-Matti Paananen stworzył oprogramowanie Harmonium, które przy pomocy SMS-ów było w stanie przesyłać skomplikowane linie melodyczne na telefon. Paananen udostępnił swój program za darmo, co dało początek biznesowi, którego roczne obroty sięgały 4 miliardów dolarów w roku 2004.
Po wprowadzeniu na rynek smartfonów cała branża sprzedaży dzwonków drastycznie zmniejszyła obroty; spowodowane jest to głównie możliwością samodzielnego dodawania dowolnych dźwięków jako dzwonków telefonicznych.

</doc>
<doc id="3950564" url="https://pl.wikipedia.org/wiki?curid=3950564" title="Muzeum Uniwersytetu Wrocławskiego">
Muzeum Uniwersytetu Wrocławskiego

Muzeum Uniwersytetu Wrocławskiego – muzeum akademickie gromadzące zbiory związane z historią Uniwersytetu Wrocławskiego.
Muzeum zostało powołane do życia w dniu 6 sierpnia 1992 roku, w wyniku przekształcenia Oddziału Zbiorów Muzealnych Archiwum Uniwersytetu Wrocławskiego w samodzielną jednostkę ogólnouczelnianą. 13 maja 2005 roku został utworzony Oddział Muzeum UWr „Dom Archeologa” w kampusie przy ul. Koszarowej 3 (budynek nr 8), gdzie prezentowane są wystawy czasowe związane z badaniami archeologicznymi.
Muzeum mieści się w głównym budynku uniwersyteckim we Wrocławiu, barokowym gmachu projektu Christopha Tauscha, usytuowanym nad brzegiem Odry (pl. Uniwersytecki 1). Jego sylwetka architektoniczna, wzbogacona wspaniałym wystrojem rzeźbiarskim i malarskim, zaliczana jest do najcenniejszych zabytków barokowych w Polsce i w Europie Środkowo-Wschodniej.
W skład Muzeum wchodzą następujące zabytkowe sale:
• Aula Leopoldyńska – największa i najbardziej reprezentacyjna sala gmachu głównego – to jedyne w Polsce, tak dobrze zachowane świeckie wnętrze barokowe z pełnym wystrojem, na który składa się iluzjonistyczne malarstwo ścienne Johanna Christopha Handkego z Ołomuńca oraz dekoracja i wyposażenie rzeźbiarskie autorstwa Franza Mangoldta z Moraw i włoskiego mistrza Ignatiusa Provisore.
• Oratorium Marianum z równie bogatym jak Aula barokowym wystrojem i wyposażeniem, powstało jako kaplica zakonna w latach 1728-1741. Po sekularyzacji zakonu jezuitów i powołaniu Uniwersytetu w 1811 roku wnętrze przekształcono w koncertową Salę Muzyczną.
• Wieża Matematyczna z tarasem widokowym na wysokości 42 m to dawne, urządzone w 1791 roku przez jezuitę, profesora Uniwersytetu Longinusa Antona Jungnitza Obserwatorium Astronomiczne z pierwszym przyrządem – wytyczoną na posadzce pomieszczenia Wieży linią południkową. Jest to jedyny tego typu instrument w Polsce.
• oraz trzy sale ekspozycyjne: Sala im. Romana Longchamps de Bérier, Sala im. Stefana Banacha i Sala Pod Filarem.
Muzeum ma profil historyczny, a jego zbiory w przeważającej mierze są poświęcone szeroko pojętym dziejom uczelni – począwszy od XV wieku do chwili obecnej. Najstarsze zbiory mają jeszcze metrykę Akademii Leopoldyńskiej, większość pochodzi jednak z okresu późniejszego, po 1811 roku.
Bibliografia.
Henryk Dziurla, "Uniwersytet Wrocławski", Wrocław-Warszawa-Kraków-Gdańsk 1975.
Henryk Dziurla, "Christophorus Tausch. Uczeń Andrei Pozza", Wrocław 1991.
Ks. Zdzisław Lec, "Jezuici we Wrocławiu (1581-1776)", Wrocław 1995.
Carsten Rabe, "Alma Mater Leopoldina. Kolegium i Uniwersytet Jezuicki we Wrocławiu 1638-1811", Wrocław 2003.
Urszula Bończuk-Dawidziuk / Magdalena Palica: "Zbiory dzieł sztuki", w: "Księga Pamiątkowa Jubileuszu 200-lecia utworzenia Państwowego Uniwersytetu we Wrocławiu", red. Jan Harasimowicz, t. 2: "Universitas litterarum Wratislaviensis 1811-1945", Wrocław 2013, s. 528-545.
Urszula Bończuk-Dawidziuk / Magdalena Palica: "Kolekcja zabytków starożytnych architekta Eduarda Schauberta (1804-1860) ze zbiorów dawnego wrocławskiego muzeum uniwersyteckiego", w: "Księga Pamiątkowa Jubileuszu 200-lecia utworzenia Państwowego Uniwersytetu we Wrocławiu", red. Jan Harasimowicz, t. 4: "Uniwersytet Wrocławski w kulturze europejskiej XIX i XX wieku". Materiały Międzynarodowej Konferencji Naukowej, Wrocław 4-7 października 2011 r., red. Jan Harasimowicz, Wrocław 2015, s. 231-238.

</doc>
<doc id="3950567" url="https://pl.wikipedia.org/wiki?curid=3950567" title="By the Wayside">
By the Wayside

By the Wayside – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór składa się ze strof pięciowersowych. Zawiera wiele przykładów aliteracji: "Wise and sweet his smile, that falters not nor flutters,/Glows, and turns the gloom to gold"; "But with softer still and sweeter salutation/Shine my smaller friend's on me".

</doc>
<doc id="3950568" url="https://pl.wikipedia.org/wiki?curid=3950568" title="Macheras">
Macheras

Macheras National Forest Park – jeden z dziesięciu obszarów chronionych noszących nazwę "National Forest Parks" na Cyprze, zarazem także obszar Natura 2000. Znajduje się w środkowej części wyspy, we wschodniej części pasma gór Trodos. Zajmuje 4523,6 ha i podlega ochronie od 22 grudnia 2004. Przez obszar przepływają dwa większe strumienie Pediaios i Yialias oraz znajdują się w jego obrębie źródła strumieni Pentaschinos i Maroni. Obszar pokrywają głównie lasy z sosną kalabryjską "Pinus brutia" oraz lasy i zarośla innych gatunków, w tym z endemitem cypryjskim – dębem olcholistnym "Quercus alnifolia". Występuje tu ok. 600 gatunków roślin, w tym 27 endemitów nie spotykanych poza wyspą. Bogata fauna obejmuje spośród ssaków takie gatunki jak: lis rudy "Vulpes vulpes", zając szarak "Lepus europaeus" i stepojeż uszaty "Hemiechinus auritus dorotheae". Stwierdzono tu liczne gatunki węży i jaszczurek oraz bezkręgowce, w tym endemiczne dla Cypu motyle. Z rzadkich gatunków ptaków występuje tu m.in.: orzeł południowy "Hieraaetus fasciatus" oraz endemity cypryjskie: pokrzewka cypryjska "Sylvia melanothorax", białorzytka cypryjska "Oenanthe cypriaca", sosnówka rdzawa "Parus ater cypriotes", syczek zwyczajny "Otus scops cyprius", a poza tym: sójka zwyczajna "Garrulus glandarius", góropatwa azjatycka "Alectoris chukar" i grzywacz "Columba palumbus".
W obszarze znajduje się pięć oznakowanych szlaków turystycznych o łącznej długości 19 km oraz trzy miejsca piknikowe.

</doc>
<doc id="3950569" url="https://pl.wikipedia.org/wiki?curid=3950569" title="Orlando Olave Villanoba">
Orlando Olave Villanoba

Orlando Olave Villanoba (ur. 28 stycznia 1969 w Barrancabermeja) – kolumbijski duchowny katolicki, biskup Tumaco od 2017.
Życiorys.
Święcenia kapłańskie otrzymał 5 grudnia 1998 i został inkardynowany do diecezji Barrancabermeja. Pracował głównie jako duszpasterz parafialny, był też m.in. dyrektorem kurialnego wydziału katechetycznego, kierownikiem stowarzyszenia "Seminario San Pedro Claver" oraz wikariuszem biskupim ds. duszpasterskich.
18 marca 2017 papież Franciszek mianował go ordynariuszem diecezji Tumaco. Sakry udzielił mu 6 maja 2017 nuncjusz apostolski w Kolumbii - arcybiskup Ettore Balestrero.

</doc>
<doc id="3950575" url="https://pl.wikipedia.org/wiki?curid=3950575" title="Myszkówka jemeńska">
Myszkówka jemeńska

Myszkówka jemeńska ("Ochromyscus yemeni") – gatunek gryzonia z rodziny myszowatych, występujący na Bliskim Wschodzie.
Systematyka.
Gatunek ten został opisany naukowo w 1953 roku przez C. Sanborna i H. Hoogstraala, jako podgatunek afrykańskiej myszkówki sawannowej ("Myomyscus brockmani", dawniej "Myomys fumatus"). Myszkówka jemeńska ma jednak większe rozmiary ciała, czaszki i zębów. Analizy mtDNA sugerują, że gatunek ten jest bliżej spokrewniony z "Praomys verschureni" niż z innymi myszkówkami, ale z drugiej strony analizy genów kodujących białko IRBP wskazują, że gatunek ten, wraz z myszkówką sawannową, tworzy grupę siostrzaną względem wąskogłówek ("Stenocephalemys"). Miejsce typowe to Wadi Dhar, 9,7 km na północny zachód od Sany w Jemenie.
Biologia.
Myszkówka jemeńska występuje na wyżynach w południowej części Półwyspu Arabskiego. Znana jest wyłącznie z północnego Jemenu i południowo-zachodniej Arabii Saudyjskiej. Prowadzi naziemny tryb życia, zamieszkuje górskie tereny pokryte krzewami. Gatunek ten jest słabo poznany i nie wiadomo w jakim stopniu toleruje antropogeniczne zmiany środowiska.
Liczebność i ochrona.
Liczebność tego gatunku ani trend jej zmian nie są znane, ale ocenia się, że zamieszkuje on dość duży obszar. Nie są znane zagrożenia dla tego gatunku. Obecnie jest klasyfikowany jako gatunek najmniejszej troski. Gatunek wymaga dalszych badań w celu określenia zasięgu występowania, liczebności, wymagań środowiskowych i zagrożeń.

</doc>
<doc id="3950580" url="https://pl.wikipedia.org/wiki?curid=3950580" title="Płesznik czerwonkowy">
Płesznik czerwonkowy

Płesznik czerwonkowy ("Pulicaria dysenterica" (L.) Gaertn.) – gatunek roślin z rodziny astrowatych ("Asteraceae"). Występuje naturalnie niemal całej Europie oraz w Azji na obszarze od Bliskiego Wschodu po Nepal. Rośnie powszechnie w basenie Morza Śródziemnego. W Polsce rośnie bardzo rzadko w północnej części kraju. Bywa także uprawiany.
Rozmieszczenie geograficzne.
Rośnie naturalnie w basenie Morza Śródziemnego. Występuje w takich państwach jak Maroko, Algieria, Tunezja, Portugalia, Hiszpania (także na Balearach), Francja (w tym Korsyka), Włochy (wliczając Sardynię i Sycylię), Słowenia, Chorwacja, Bośnia i Hercegowina, Serbia, Czarnogóra, Macedonia Północna, Albania, Grecja (także na Krecie i Wyspach Egejskich), Bułgaria, Rumunia, Irlandia, Wielka Brytania, Dania, Belgia, Holandia, Niemcy, Szwajcaria, Austria, Czechy, Węgry, Polska, Słowacja, Białoruś, Ukraina, Mołdawia, Turcja, Cypr, Liban, Syria, Izrael, Jordania, Gruzja, Armenia, Azerbejdżan, Irak, Iran, Turkmenistan, Afganistan, Pakistan, Indie (w stanie Dżammu i Kaszmir) oraz Nepal. Ponadto został naturalizowany w Chinach i Nowej Zelandii. W Polsce i Norwegii jest rzadko spotykany.
Biologia i ekologia.
Rośnie w miejscach wilgotnych, na brzegach wód i w miejscach zalewanych. Kwitnie od lipca do października. Larwy ćmy "Anania crocealis" żerują między innymi na płeszniku czerwonkowym.
Zmienność.
W obrębie tego gatunku oprócz podgatunku nominatywnego wyróżniono jeden podgatunek:

</doc>
<doc id="3950582" url="https://pl.wikipedia.org/wiki?curid=3950582" title="Pulicaria dysenterica">
Pulicaria dysenterica



</doc>
<doc id="3950585" url="https://pl.wikipedia.org/wiki?curid=3950585" title="Edward Pawlina">
Edward Pawlina

Edward Bronisław Pawlina (ur. 22 października 1948 w Żaganiu) – polski zootechnik, specjalizujący się w genetyce i ogólnej hodowli zwierząt; nauczyciel akademicki związany z Uniwersytetem Przyrodniczym we Wrocławiu.
Życiorys.
Szkołę podstawową ukończył w Brzeźnicy w 1962 r. W roku 1967 został absolwentem Liceum Pedagogicznego w Nowej Soli i rozpoczął studia na Wydziale Zootechnicznym Wyższej Szkoły Rolniczej we Wrocławiu. Ukończył je w roku 1972, uzyskując dyplom magistra inżyniera zootechniki.
Stopień naukowy doktora nauk rolniczych uzyskał w 1979 na podstawie rozprawy "Badania nad wzrostem i mlecznością mieszańców (F1) uzyskanych od krów nczb unasienionych nasieniem buhaja rasy holsztyńsko-fryzyjskiej importowanym z USA. "Stopień doktora habilitowanego nauk rolniczych w zakresie zootechniki nadała mu Rada Wydziału Zootechnicznego Akademii Rolniczej we Wrocławiu w 1992 r. na podstawie rozprawy habilitacyjnej "Efektywność krzyżowania bydła rasy czerwono-białej z holsztyńsko-fryzyjskim." Tytuł naukowy profesora otrzymał w 1997 r.
Pracę zawodową, jako pracownik naukowo-dydaktyczny, rozpoczął po skończeniu studiów w Katedrze Genetyki i Ogólnej Hodowli Zwierząt w Wyższej Szkole Rolniczej we Wrocławiu (obecnie Uniwersytet Przyrodniczy we Wrocławiu) w 1972 r. W tej uczelni zajmował następujące stanowiska: asystenta (1972-1973), starszego asystenta (1973-1979), adiunkta (1979-1997), profesora nadzwyczajnego (1998-2003), profesora zwyczajnego (od 2003 r.). W tym okresie pełnił różne funkcje, m.in.: opiekuna praktyk zagranicznych, pełnomocnika dziekana ds. praktyk robotniczych, przewodniczącego wydziałowych komisji rekrutacyjnych, członka uczelnianej komisji rekrutacyjnej, przewodniczącego wydziałowej komisji wyborczej, przewodniczącego uczelnianej komisji dyscyplinarnej doktorantów, członka senatu uczelni, członka komisji senackich i rektorskich oraz prodziekana kierunków: zootechnika, biologia (1999-2005), bioinformatyka i bezpieczeństwo żywności (2010-2012), kierownika studiów doktoranckich i p.o. kierownika Katedry Genetyki na Wydziale Biologii i Hodowli Zwierząt Uniwersytetu Przyrodniczego we Wrocławiu (2016-2017).
Był redaktorem naukowym dwóch specjalnych zeszytów "Roczników Nauk Rolniczych" i 6 książek. Należy do Polskiego Towarzystwa Zootechnicznego. Był członkiem Zarządu Głównego tego Towarzystwa oraz przewodniczącym rady programowej "Przeglądu Hodowlanego."
Był promotorem 3 przewodów doktorskich i 69 prac magisterskich, z których 14 zdobyło nagrody na ogólnopolskim konkursie prac magisterskich z zakresu zootechniki.
Dorobek naukowy i odznaczenia.
Prof. Edward Pawlina jest autorem 33 podręczników i skryptów (razem z następnymi wydaniami) oraz 207 publikacji, w tym 151 oryginalnych prac naukowych i doniesień oraz 56 artykułów popularnonaukowych. Najważniejsze książki to: "Leksykon terminów z zakresu genetyki i hodowli zwierząt" (1994"), Atlas ras zwierząt gospodarskich" (1995)", Gołębie. Chów, hodowla i rasy" (1996"), Kozy. Chów, hodowla i użytkowanie" (1999), "Rasy zwierząt gospodarskich" (2001), "Drób ozdobny" (2010). Wykonał ok. 900 zdjęć naukowych opublikowanych w książkach i czasopismach.
Za swoją działalność naukową, dydaktyczną i organizacyjną otrzymał liczne nagrody i wyróżnienia. Został odznaczony Złotym i Srebrnym Krzyżem Zasługi, Medalem Komisji Edukacji Narodowej, Złotą Odznaką Polskiego Związku Hodowców Gołębi Rasowych i Drobiu Ozdobnego i odznaką „Zasłużony dla Akademii Rolniczej we Wrocławiu”, medalem 50-lecia Akademii Rolniczej we Wrocławiu, medalem Zasłużony dla Wydziału Biologii i Hodowli Zwierząt Uniwersytetu Przyrodniczego we Wrocławiu, medalem Za Zasługi dla Uniwersytetu Przyrodniczego we Wrocławiu, Honorową Odznaką Polskiego Towarzystwa Zootechnicznego oraz wyróżniony zespołową nagrodą Ministra Edukacji Narodowej i 42 nagrodami rektora macierzystej uczelni.

</doc>
<doc id="3950587" url="https://pl.wikipedia.org/wiki?curid=3950587" title="Pitoniówka">
Pitoniówka

Pitoniówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Pitoniówka administracyjnie należała do województwa nowosądeckiego.

</doc>
<doc id="3950590" url="https://pl.wikipedia.org/wiki?curid=3950590" title="Rysulówka">
Rysulówka

Rysulówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Rysulówka administracyjnie należała do województwa nowosądeckiego.

</doc>
<doc id="3950592" url="https://pl.wikipedia.org/wiki?curid=3950592" title="Sobiczkowa">
Sobiczkowa

Sobiczkowa – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Sobiczkowa administracyjnie należała do województwa nowosądeckiego.

</doc>
<doc id="3950593" url="https://pl.wikipedia.org/wiki?curid=3950593" title="Furry Lewis">
Furry Lewis

Furry Lewis, właśc. Walter E. Lewis. (ur. 6 marca 1893, zm. 14 września 1981) – amerykański bluesman, wokalista, gitarzysta, grający także na harmonijce ustnej i reprezentujący country blues.
Życiorys.
Początki.
Urodził się w Greenwood w hrabstwie Leflore w stanie Missisipi. Jego ojcem był Walter Lewis Senior, a matką Victoria Jackson.
W wieku 6 lat nauczył się grać na zrobionej w domu gitarze. Jego nauczycielem był gitarzysta z Arkansas znany jako Blind Joe, który w 1934 r. nagra dwa utwory dla firmy Flyright-Matchbox. Około 1900 r. wraz z rodziną przeprowadził się do Memphis w stanie Tennessee, gdzie rozpoczął grać na ulicach dla napiwków. W wieku 10 lat nauczył się gry na harmonijce. W szkole otrzymał przydomek Furry.
Około 1906 roku uciekł z domu aby pracować z Jimem Jacksonem w tzw. „medicine shows”, co kontynuował do 1908 r. Od niego nauczył się grać techniką ślizgową (ang. slide)
Po powrocie do Memphis razem ze skrzypkiem Williem Polkiem założył zespół a następnie rozpoczął pracę w W. C. Handy Orchestra, z którą grał w lokalnych tawernach, salach tanecznych, na przyjęciach, zabawach i piknikach. Równocześnie pracował także solowo.
W latach 1908-16 często wędrował jako włóczęga po Południu i pracował jako wędrowny muzyk. W 1917 r. stracił w wypadku kolejowym nogę i posługiwał się od tej pory drewnianą protezą.
Po powrocie do Memphis razem z Jimem Johnsonem, Willem Shade’em i Gusem Cannonem założył grupę muzyczną, z którą występował w wielu znanych klubach Memphis – Pee Wee's, Big Grandy's, Cham Fields, B. B. Anderson's i innych, a także na ulicach.
Około 1920 r. udał się na tournée z Doctor Willie Lewis Medicine Show po Arkansas i Missisipi. W tym okresie często także współpracował z Memphis Minnie, Blind Lemon Jeffersonem, Texsas Alexandrem i innymi.
W tym też okresie osiedlił się w Memphis i imał się różnych prac pozamuzycznych (np. w garażu, a w latach 1923-1966 jako zamiatacz ulic) oraz okazjonalnie grał na domowych przyjęciach w rejonie miasta.
W latach 1923-1966 okazjonalnie współpracował z grupą Will Shade's Memphis Jug Band w Church's Park (obecnie W.C. Handy Park), na ulicach, w klubach i na przyjęciach domowych. Jednak mimo ich kariery nagraniowej, nie wystąpił z nimi na żadnej płycie.
W 1927 r. Ralph Peer zaangażował go do pierwszych nagrań dla firmy Vocalion w Chicago. 20 kwietnia nagrał 6 utworów, a 9 października 7 kolejnych. 28 sierpnia 1928 r. dla firmy Victor w Memphis nagrał 10 bluesów, z których popularnością cieszyły się zwłaszcza „Kassie Jones” (część 1 i 2). 22 września 1929 r. w Peabody Hotel w Memphis nagrał dla firmy Vocalion 4 utwory, wśród nich dwie wersje słynnego „John Henry”. Do ponownych nagrań zostanie zaproszony dopiero w 1943 r.
Renesans i dalsza kariera.
W 1959 r. „odkrył” go Samuel Charters. W lutym tego samego roku ponownie wszedł do studia nagraniowego i dla firmy Folkways nagrał „I'm Going to Brownsville”, a w kilka dni później dla firmy RBF nagrał dwa bluesy „John Henry” i „Casey Jones”. 3 października nagrał dla Folkways 9 kolejnych utworów.
W latach 60. w związku z renesansem bluesa i folku, występował w ośrodkach akademickich, na festiwalach folkowych i bluesowych oraz w klubach solo lub w towarzystwie Williego Boruma i Gusa Cannona.
W kwietniu 1961 r. dokonał wielu nagrań dla firmy Bluesville, które zostały wydane na dwóch albumach tej firmy.
W 1963 r. wystąpił w dokumentalnym filmie „The Blues”. Występował także w Bitter Lemon Coffeehouse w Memphis. Nagrywał również dla kilku firm w Memhis.
W 1964 r. wystąpił na Chicago Folk Festival w Chicago.
W 1966 r. wziął udział w serii koncertów w USA w ramach Memphis Blues Society Show.
W latach 1966-1969 występował na Memphis Blues Festival. W 1968 r. nagrania z tego festiwalu ukazały się na albumie wydanym przez brytyjską firmę Blue Horizon (7-63228).
W latach 1967-1968 koncertował w ramach Alabama State Troupers.
W 1968 r. nagrywał w Memphis dla brytyjskiej firmy Matchbox; nagrania te zostały wydane na albumie (LP 190).
W 1969 r. nagrywał dla kilku firm, w tym wspólnie w Bukką White’em oraz koncertował w nowojorskim Electric Circus.
W 1970 r. występował w nowojorskim klubie Cafe A-Go-Go, na Berkeley Blues Festival Uniwersytecie Kalifornijskim w Berkeley oraz w Beloit College w Beloit w stanie Wisconsin. Następnie pojawił się w programie telewizji publicznej (PBS) Homewood Show, a następnie wystąpił na Washington Blues Festival na Howard University w Waszyngtonie.
W 1971 r. pojawił się na filmie „Roots of American Music: Country &amp; Urban Music, Pt 1”. Występował również w Gaslight Club w Nowym Jorku. Jeden z tych koncertów został wydany na albumie firmy Ampex. Następnie koncertował w Long Beach Civic Auditorium w Long Beach w Kalifornii. Występ został wydany przez firmę Electra. Występował również w Pasadena Civic Auditorium w Pasadenie w Kalifornii. Koncert został wydany na albumie wydanym przez firmę Electra.
W latach 1971-1973 brał udział w River City Blues Festival, który odbywał się w Ellis Auditorium w Memphis. Jeden z koncertów był transmitowany przez radio VOA.
W 1972 r. wystąpił na University of Chicago w Chicago w stanie Illinois. Następnie koncertował na Delta Blues Festival, który odbywał się na University of Arkansas w Fayetteville w stanie Arkansas. Pojawił się także w dwóch filmach francuskich „Blues Under the Skin” i „Out of the Blacks into the Blues (pt. 1: Along the Old Man River)”, oraz krótkim filmie „Thinking out Loud”. Następnie występował w ramach Memphis Blues Caravan w college'ach amerykańskich.
W latach 1972-1976 dokonał nagrań dla firmy Stax w Memphis.
W 1973 r. jako pierwszy Afroamerykanin w dowód swoich zasług artystycznych otrzymał od władz stanu Tennessee tytuł Honorowego Pułkownika. Mimo tego, dalej jego głównym źródłem zarobkowania było sprzątanie ulic.
W 1974 r. wystąpił w programie Johnny’ego Carsona The Tonight Show emitowanym przez telewizyjną stację NBC. Następnie występował w W. C. Handy Show w Henderson w stanie Kentucky, w Hotel Pontchartrain w Detroit w stanie Michigan i w Peanut's Pub w Memphis.
W 1975 r. wystąpił w filmie WW &amp; the Dixie Dancekings. Następnie koncertował w Jubilee Jazz Hall w Memphis, a później na Cornell Folk Festival w Ithace w stanie Nowy Jork. W tym samym roku otworzył koncert The Rolling Stones w Memphis.
w 1976 r. występował w Memphis Blues Caravan w Performing Arts Center w Milwaukee w stanie Wisconsin.
W 1977 r. wystąpił w Mac Davis Show w telewizji NBC.
W 1978 r. wystąpił w programie telewizji publicznej PBS Good Mornin' Blues.
Pod koniec życia tracił wzrok na skutek katarakty.
Zmarł 14 września 1981 r. w Memphis.
Był dwukrotnie żonaty. Pierwszą żoną była Stella, a drugą – Versie. Miał jedną córkę.
Ocena i krytyka.
W 2012 r. Furry Lewis został wprowadzony do Blues Hall of Fame.
Furry Lewis jest niemal archetypiczną postacią w rozwoju bluesa w Memphis i to pomimo tego, że na ulicach miasta przeważnie występował z różnymi zespołami. Jednak bluesy, które śpiewał były wyróżniająco osobiste, a przy tym charakterystyczne dla bluesa z Memphis. Wymagania miejskiej publiczności wobec Lewisa, tak jak i wobec innych muzyków grających w mieście, zmuszały go do poszerzenia repertuaru o piosenki minstreli oraz ragtime'owe i folkowe. Chociaż właściwie prawie wszyscy bluesmani w Memphis pochodzili z Missisipi, miasto wymuszało na nich zmianę stylu. Dlatego styl śpiewu Lewisa był prosty i bardzo bezpośredni, bez upiększeń i nacisków na słowa czy zwroty.
Mimo że był bluesmanem, to prawdopodobnie będzie zawsze pamiętany jako wspaniały wykonawca wielkich ballad w rodzaju „Casey Jones”, „John Henry” i „Stackerlee”.
Grał na gitarze zarówno techniką palcową jak również potrafił wykorzystywać technikę ślizgową (ang. slide). Słowa jego ballad i bluesów wyrażały jego własne poglądy na wiele kwestii społecznych i obyczajowych nie stroniąc przy tym od specyficznego poczucia humoru.
Był pod wpływem Blind Joego, a wpłynął na Dave’a Van Ronka.
Wybrana dyskografia i filmografia.
Płyty/CD
DVD

</doc>
<doc id="3950594" url="https://pl.wikipedia.org/wiki?curid=3950594" title="Staszelówka">
Staszelówka

Staszelówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Staszelówka administracyjnie należała do województwa nowosądeckiego.

</doc>
<doc id="3950596" url="https://pl.wikipedia.org/wiki?curid=3950596" title="Sywarne">
Sywarne

Sywarne – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Sywarne administracyjnie należało do województwa nowosądeckiego.

</doc>
<doc id="3950598" url="https://pl.wikipedia.org/wiki?curid=3950598" title="Szeligówka (Kościelisko)">
Szeligówka (Kościelisko)

Szeligówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Szeligówka administracyjnie należała do województwa nowosądeckiego.

</doc>
<doc id="3950599" url="https://pl.wikipedia.org/wiki?curid=3950599" title="Myszkówka">
Myszkówka



</doc>
<doc id="3950600" url="https://pl.wikipedia.org/wiki?curid=3950600" title="Myomyscus">
Myomyscus



</doc>
<doc id="3950602" url="https://pl.wikipedia.org/wiki?curid=3950602" title="Coleen Rienstra">
Coleen Rienstra



</doc>
<doc id="3950603" url="https://pl.wikipedia.org/wiki?curid=3950603" title="Jigoku Shōjo">
Jigoku Shōjo



</doc>
<doc id="3950605" url="https://pl.wikipedia.org/wiki?curid=3950605" title="Wojdyłówka">
Wojdyłówka

Wojdyłówka – część wsi Kościelisko w Polsce w województwie małopolskim, w powiecie tatrzańskim, w gminie Kościelisko.
W latach 1975–1998 Wojdyłówka administracyjnie należała do województwa nowosądeckiego.

</doc>
<doc id="3950606" url="https://pl.wikipedia.org/wiki?curid=3950606" title="Tatera indica">
Tatera indica



</doc>
<doc id="3950608" url="https://pl.wikipedia.org/wiki?curid=3950608" title="Tatera">
Tatera



</doc>
<doc id="3950611" url="https://pl.wikipedia.org/wiki?curid=3950611" title="Tachyglossus">
Tachyglossus



</doc>
<doc id="3950613" url="https://pl.wikipedia.org/wiki?curid=3950613" title="Zaglossus">
Zaglossus



</doc>
<doc id="3950615" url="https://pl.wikipedia.org/wiki?curid=3950615" title="Bobobō-bo Bō-bobo">
Bobobō-bo Bō-bobo



</doc>
<doc id="3950618" url="https://pl.wikipedia.org/wiki?curid=3950618" title="Kuroko no Basket">
Kuroko no Basket



</doc>
<doc id="3950621" url="https://pl.wikipedia.org/wiki?curid=3950621" title="Ibra">
Ibra

Ibra (, "Ibrā’") – miasto w północno-wschodnim Omanie, stolica Prowincji Północno-Wschodniej. Według spisu ludności w grudniu 2010 roku liczyło 14 551 mieszkańców. Miasto jest także siedzibą administracyjną wilajetu Ibra, który w 2010 roku liczył 27 126 mieszkańców.
Ibra znajduje się przy drodze nr 23 łączącej miasta Bidbid i Sur. Jest to rozległe miasto leżące na terenie kilku dolin (uedów).
Przebiegał tędy starożytny szlak karawanowy, łączący wnętrze kraju i port Sur. W czasach kolonialnych Ibra była dobrze prosperującym miastem, utrzymywała m.in. kontakty handlowe z Zanzibarem i Afryką Wschodnią, zaś kupcy przysyłali tu pieniądze i budowali rezydencje, oraz zakładali plantacje, wciąż istniejące w starej dzielnicy miasta. Tradycje rolnicze są kontynuowane – uprawia się tu warzywa, banany, mango i daktylowce. Miasto słynie ze świetnych koni i jeźdźców. Z okazji świąt odbywają się tu wyścigi wielbłądów.
W Ibrze znajduje się duży suk (bazar), na którym m.in. sprzedaje się broń. Naprzeciwko głównego bazaru znajduje się jedyny w kraju bazar kobiecy, otwarty tylko w środy, w którym zarówno sprzedawczyniami, jak i kupującymi są kobiety – mężczyźni nie są mile widziani.
W Ibrze znajdują się szkoły wyższe: Uniwersytet asz-Szarkijja i Ibra College of Technology.

</doc>
<doc id="3950624" url="https://pl.wikipedia.org/wiki?curid=3950624" title="Santiago De Wit Guzmán">
Santiago De Wit Guzmán

Santiago De Wit Guzmán (ur. 5 września 1964 w Walencji) – hiszpański duchowny katolicki, arcybiskup, nuncjusz apostolski w Trynidadzie i Tobago.
Życiorys.
27 maja 1989 otrzymał święcenia kapłańskie i został inkardynowany do archidiecezji waleckiej. W 1994 rozpoczął przygotowanie do służby dyplomatycznej na Papieskiej Akademii Kościelnej. W 1998 rozpoczął pracę w służbie dyplomatycznej Stolicy Apostolskiej. W latach 1998–2001 był sekretarzem nuncjatury w Republice Środkowoafrykańskiej. Pracował jako sekretarz nuncjatur: w Holandii (2001–2004), w Paragwaju (2004–2007). Następnie pełnił funkcję radcy w nuncjaturach: w Egipcie (2007–2010), w DR Konga (2010–2012) oraz w Hiszpanii (2012–2017).
Episkopat.
21 marca 2017 papież Franciszek mianował go nuncjuszem apostolskim w Republice Środkowoafrykańskiej oraz arcybiskupem tytularnym "Gabala". 25 marca 2017 został równocześnie akredytowany nuncjuszem w Czadzie. Sakrę biskupią przyjął 10 czerwca tegoż roku z rąk abpa Paula Gallaghera.
30 lipca 2022 papież mianował go nuncjuszem apostolskim w Trynidadzie i Tobago. Równocześnie został nuncjuszem akredytowanym w innych krajach regionu Małych Antyli: Dominice, Saint Kitts i Nevis, Saint Lucia, Saint Vincent i Grenadynach, Antigua i Barbudzie, Barbadosie, Jamajce, Grenadzie, Surinamie i Gujanie. 27 lutego 2018 został akredytowany również w Santa Lucia, Grenadzie i na Bahamach.

</doc>
<doc id="3950627" url="https://pl.wikipedia.org/wiki?curid=3950627" title="Night (wiersz Algernona Charlesa Swinburne’a)">
Night (wiersz Algernona Charlesa Swinburne’a)

Night – utwór angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus, będący tłumaczeniem dwóch renesansowych włoskich epigramatów. Czterowiersze te stanowią zapis poetyckiego dialogu Giovanniego Strozziego i Michała Anioła Buonarrotiego. Pierwszy tetrastych "Sopra La Notte del Buonarroto" Strozziego jest zainspirowany rzeźbą Michelangela:
Drugi czterowiersz jest odpowiedzią Michała Anioła na kwartynę Strozziego:

</doc>
<doc id="3950628" url="https://pl.wikipedia.org/wiki?curid=3950628" title="Ireneusz Pawlak">
Ireneusz Pawlak

Ireneusz Pawlak (ur. 22 marca 1935 we Wrześni, zm. 15 lipca 2020 w Lublinie) – polski muzykolog, kompozytor, profesor, duchowny rzymskokatolicki.
Życiorys.
W latach 1954-60 odbył studia filozoficzno-teologiczne w Prymasowskim Wyższym Seminarium Duchownym w Gnieźnie. 12 czerwca 1960 roku przyjął święcenia kapłańskie. W tym samym roku rozpoczął studia w Instytucie Muzykologii Kościelnej Katolickiego Uniwersytetu Lubelskiego, które ukończył w 1964 roku pracą magisterską "Analiza paliograficzno-muzyczna graduału klarysek gnieźnieńskich 1418" napisaną pod kierunkiem Hieronima Feichta oraz licencjatem z teologii. Po studiach, w 1965 roku objął kierownictwo Chóru Katedralnego przy Bazylice Prymasowskiej w Gnieźnie. Prowadził także wykłady w seminarium duchownym z zakresu śpiewu kościelnego. Od 1970 roku związany był na stałe z Instytutem Muzykologii KUL. W 1974 roku założył zespół „Schola Gregoriana KUL” (kierował nim do 2002). W 1976 roku uzyskał tytuł doktora nauk humanistycznych, przedstawiając pracę "Śpiewy „Alleluja” w graduale Macieja Drzewickiego z 1536 roku" przygotowaną pod kierunkiem Karola Mrowca. Habilitował się w 1989 rozprawą "Graduały piotrkowskie jako przekaz chorału gregoriańskiego w Polsce po Soborze Trydenckim". Pełnił również funkcje administracyjne: w latach 1989-91 kierownika Instytutu Muzykologii KUL, w latach 1995-2002 kierownika Katedry Chorału Gregoriańskiego KUL. Tytuł profesora nadzwyczajnego otrzymał w 2001 roku na podstawie rozprawy "Muzyka liturgiczna po Soborze Watykańskim II w świetle dokumentów Kościoła". W tym samym roku rozpoczął pracę w Katedrze Sztuki Muzycznej Uniwersytetu Katolickiego w Rużomberoku, gdzie wykładał do 2007. W 2002 roku nadano mu tytuł profesora zwyczajnego. Od 2003 do 2005 roku Ireneusz Pawlak był ponownie dyrektorem Instytutu Muzykologii KUL. Od 2001 roku pełnił funkcję prezesa Stowarzyszenia Polskich Muzyków Kościelnych. Był członkiem Towarzystwa Naukowego KUL (od 1977 roku), członkiem współpracownikiem, a od 1995 członkiem korespondentem), członkiem Consociatio Internationalis Musicae Sacrae (od 2001) oraz Komitetu Nauk Teologicznych PAN (od 2003).
Nagrody.
W 2003 roku otrzymał nagrodę Prymasa Polski „Srebrna piszczałka” za osiągnięcia w rozwoju muzyki kościelnej w Polsce.
Twórczość.
Ireneusz Pawlak specjalizował się w historii chorału gregoriańskiego w Polsce. W pracy badawczej zajął się chorałem gregoriańskim w Polsce po Soborze Trydenckim oraz współczesną monodią liturgiczną. Jest autorem przeszło 200 artykułów naukowych i popularnonaukowych. Jako kompozytor jest twórcą ok. 100 pieśni kościelnych oraz 3 mszy liturgicznych w języku polskim. Opracował też niektóre melodie śpiewów włączonych do ksiąg liturgicznych (m.in. mszału rzymskiego i Zbioru Mszy o NMP).

</doc>
<doc id="3950635" url="https://pl.wikipedia.org/wiki?curid=3950635" title="Sphingonotus caerulans">
Sphingonotus caerulans



</doc>
<doc id="3950637" url="https://pl.wikipedia.org/wiki?curid=3950637" title="Przewężek niebieskawy">
Przewężek niebieskawy



</doc>
<doc id="3950650" url="https://pl.wikipedia.org/wiki?curid=3950650" title="Ulica 3 Maja w Niepołomicach">
Ulica 3 Maja w Niepołomicach

Ulica 3 Maja – ulica w Niepołomicach, na terenie osiedla administracyjnego Śródmieście. Znajduje się ona w ścisłym centrum miasta, wraz z ulicą Kolejową stanowi główny ciąg wyprowadzający ruch w kierunku Nowej Huty. Na całej swojej długości jest częścią drogi wojewódzkiej nr 964.
Ulica 3 Maja rozpoczyna się na rondzie gen. Waleriana Czumy, na Placu Zwycięstwa, tuż obok niepołomickiego Ratusza. Początkowo biegnie w kierunku północnym. Przy skrzyżowaniu z ulicą Ogrodową, skręca na wschód, a około 100 m dalej, za wylotem placu Kazimierza Wielkiego ponownie na północ. Ulica kończy swój bieg na skrzyżowaniu z ulicą Kolejową, gdzie przechodzi w ulicę Stefana Batorego. Ma 645 m długości. 
Ulica ukształtowała się po lokacji miasta w 1776 r. Jej pierwotną zabudowę stanowiły drewniane chałupy, mieszczące mieszkania oraz punkty handlowo-usługowe, będące własnością żydowską. Na przełomie XIX i XX w. przy ulicy zaczęła powstawać reprezentacyjna, miejska zabudowa m.in. gmach Urzędu Podatkowego i Dom Handlowy "Śmigielski". W 1919 r. nadano ulicy nazwę 3 Maja. Po II wojnie światowej nazwę zmieniono na 1 Maja. Doszło także do przekształceń zabudowy, wyburzono większość drewnianych chałup. W latach 80. oddano do użytku budynek szkoły podstawowej nr 2 im. Króla Kazimierza Wielkiego, zaś w latach 1994-1999 wzniesiono gmach Zespołu Szkół Średnich. W 1990 r. przywrócono historyczną nazwę ulica 3 Maja.
Przy ulicy znajduje się wiele instytucji miejskich i ważnych obiektów m.in. gmach dawnego Urzędu Podatkowego (nr 3), oddział Powiatowego Urzędu Pracy (nr 4), Dom Handlowy "Śmigielski" (nr 5) i szkoła podstawowa nr 2 im. Króla Kazimierza Wielkiego (nr 23). W bezpośrednim sąsiedztwie drogi znajduje się także Zespół Szkół im. Ojca Świętego Jana Pawła II, posiadający jednak adres przypisany do placu Kazimierza Wielkiego.

</doc>
<doc id="3950656" url="https://pl.wikipedia.org/wiki?curid=3950656" title="Trot">
Trot

Trot ( "teuroteu") – gatunek koreańskiej muzyki rozrywkowej, znany z używania powtarzalnych rytmów i modulacji wokalnych. Jest uznawany za najstarszą formę koreańskiej muzyki popowej. Sformułowany w czasie japońskich rządów na początku XX wieku, gatunek ukształtował się pod wpływem japońskich, koreańskich i amerykańskich elementów muzycznych. Choć popularność gatunku spadła w latach 90. XX w., wraz z rozwojem K-popu, został on przywrócony przez współczesnych koreańskich artystów popowych, takich jak Jang Yun-jeong, Super Junior-T, Daesung (z Big Bangu), Lizzy (z After School) oraz Joy (członkini Red Velvet).
Mimo że gatunek powstał przed podziałem półwyspu koreańskiego, gatunek jest wykonywany głównie w Korei Południowej; powiązana popkultura w Korei Północnej już nie istnieje, ponieważ muzyka propagandowa wyparła inne formy muzyczne.
Etymologia.
Nazwa wywodzi się od fokstrota, amerykańskiego tańca towarzyskiego o parzystym metrum, który wpłynął na prosty, dwudzielny rytm tego gatunku (od którego pochodzi nazwa dźwiękonaśladowcza "ppongjjak").
Nazewnictwo.
Nazwa „trot” jest szeroko stosowana od lat 80. XX wieku, mimo że samo określenie pochodzi z lat 50. XX wieku. W latach 20. XX w. używana była nazwa „yuhaengchangga” (kor. 유행창가): "yuhaeng" (kor. 유행) oznacza „trend/moda/popularność”, a wszelkiego rodzaju muzyka zachodnia (np. hymny, rymowanki, piosenki ludowe itp.) oraz japońska muzyka enka, która została wprowadzona do Korei pod koniec XIX wieku, nosiły nazwę "changga" (kor. 창가). Nazwa była także skracana jako "yuhaengga" (kor. 유행가). Oprócz trotu, niektóre inne nazwy używane są bardziej potocznie: najczęstszym jest onomatopeja "ppongjjak" (kor. 뽕짝) – w metrum parzystym, które jest typowe dla trotu, pierwsza miara akcentowana jest tonem "ppong" (), po którym występuje miara nieakcentowana "jjak" ().
Tło.
Muzyka trot została sformułowana w czasie kolonialnych rządów Japonii w Korei od 1910 do 1945 roku. Początkową formą trotu były tłumaczenia Zachodnich i japońskich popularnych piosenek (głównie z gatunku enka), nazywanych "yuhaeng changga" (hangul: 유행창가, hancha: 流行唱歌, dosł „popularne piosenki”). Piosenka Yun Sim-deok z 1926 roku, „Sa-ui chanmi”, jest często uważana za pierwszą "yuhaeng changga". Później, w latach 30. XX w., "yuhaeng changga" zaczęły być komponowane przez koreańskich artystów. Nowo skomponowane koreańskie popularne piosenki znane były jako "yuhaengga" (hangul: 유행가; hancha: 流行歌, dosł. „modne piosenki”). W owym czasie powstał także nowy termin "daejung gayo" (hangul: 대중 가요; hancha: 大衆 歌謠, dosł. „popularna muzyka”), nawiązujący ogólnie do muzyki popularnej. Piosenka Kim Yong-hwana, „Nakhwa Yusu” (hangul: 낙화 유수; hancha: 落花流水), stała się symbolem wzrostu koreańskich kompozytorów i artystów produkujących popularne piosenki. Oba utwory reprezentują tematy poruszane w "yuhaengga", których tematy zazwyczaj dotykają osobistych emocji, miłości i życia.
Po zakończeniu II wojny światowej i kolonialnych rządów Japonii w Korei, muzyka trot zaczęła bardziej przypominać Zachodnią. Złożyły się na to głównie obecność amerykańskich żołnierzy sprzyjająca popularyzacji jazzu i rocka, a także rozwój rynku muzycznego w celu ułatwienia dostępu do tej muzyki w kraju. W tym czasie popularność zdobyły Siostry Kim, których występy przyciągały uwagę amerykańskich żołnierzy i publiczności, i które błyskawicznie zdobyły sławę po występie w "The Ed Sullivan Show" w latach sześćdziesiątych. W tym okresie zadebiutowało wielu południowokoreańskich muzyków, takich jak Lee Mi-ja, Patti Kim, Tae Jin-ah, czy Na Hoon-a.

</doc>
<doc id="3950660" url="https://pl.wikipedia.org/wiki?curid=3950660" title="Reiss Motivation Profile">
Reiss Motivation Profile

Reiss Motivation Profile – naukowo opracowane podejście do motywacji wewnętrznej człowieka. Metoda została opracowana w Stanach Zjednoczonych przez prof. Stevena Reissa, amerykańskiego psychologa klinicznego na Ohio State University. Jej głównym założeniem jest określenie wewnętrznej motywacji człowieka za pomocą tzw. 16 podstawowych motywatorów życiowych. Osoba, która chce poznać własny profil motywacyjny wypełnia kwestionariusz online składający się ze 128 stwierdzeń. Wynik badania wskazuje jak kształtuje się hierarchia wartości tej osoby oraz przez pryzmat jakich wartości postrzegana jest przez nią rzeczywistość.
16 Motywatorów RMP.
Motywatory życiowe to uniwersalne, potwierdzone naukowo impulsy, które motywują do działania i określają indywidualną motywację wewnętrzną. Ich uniwersalność oznacza to, że motywują one wszystkich ludzi. Każdy w większym lub mniejszym stopniu jest motywowany przez wszystkie 16 motywatorów, ale w innym natężeniu.
Definicje motywatorów:
Profilu motywacyjny - graficzne przedstawienie.
Reiss Motivation Profile to narzędzie psychometryczne, które w przystępny sposób przedstawia skomplikowane zagadnienia związane z motywacją wewnętrzną. Pokazuje indywidualne wartości 16 motywatorów w formie graficznej na wykresie słupkowym. Motywatory przyjmują wartości od -2,00 do +2,00. W zależności od tego przedstawione są w kolorach:
Zgodnie z logiką rozkładu normalnego, większość populacji (60%) osiąga wyniki poszczególnych motywatorów w zakresie od -0,79 do +0,79 (przedstawione na wykresie w kolorze żółtym). Wartości przedstawione w kolorze zielonym i niebieskim są mniej popularne, a tym samym bardziej charakterystyczne i występują u 20% populacji (każdy obszar). Są to tak zwane drivery motywacyjne. Baza normatywna składa się obecnie z ponad 100 000 respondentów z Europy, Ameryki Północnej i Azji.
Trafność i rzetelność Reiss Motivation Profile.
a Określenie skali
b Rzetelność wyników w odstępie 4 tygodni (Test-Retest).
Test Test-Retest określa na ile wynik jest wiarygodny (czyli raz wygenerowane wyniki zostały potwierdzone kolejnym
testem), jeżeli kolejny test został wykonany w odstępie czasu przez tę samą osobę i w tych samych warunkach. Wartości
graniczne to 0,00 i 1,00. Im bliżej wynik jest przy 1,00 tym wyższa jakość testu. Powyższe wyniki świadczą o bardzo
wysokiej jakości testu.
c Cronbach Alpha.
Współczynnik Cronbach Alpha pochodzi z badań rynkowych i został rozwinięty przez Cronbacha.
Mówi o tym, na ile jest rzetelna wieloczynnikowa skala. Wartości graniczne to 0,00 i 1,00. Im bliżej wynik jest przy 1,00
tym wyższa jakość testu. Powyższe wyniki świadczą o bardzo wysokiej jakości testu.
d Każdy taki znak √ oznacza, że została przeprowadzona z sukcesem eksplaracyjna analiza czynnikowa.
e
W oparciu o: Dykens &amp; Rosner (1999); Engel, Olsen, &amp; Patrick, (2002); Havercamp (1998); Havercamp &amp;
Reiss (2003); Kavanaugh &amp; Reiss (2003); Lecavalier &amp; Tasse (2002); Olson &amp; Chapin (in press); Olson &amp;
Weber (2004);Reiss (2000a); Reiss &amp; Crouch (2004); Reiss &amp; Havercamp (1998, 2005); Reiss &amp; Reiss
(2004); Reiss &amp; Wiltz, &amp; Sherman (2001); Takakuwa &amp; Wakabayashi, (1999); and Wiltz &amp; Reiss (2003).
f Mental retardation and developmental disabilities version.

</doc>
<doc id="3950661" url="https://pl.wikipedia.org/wiki?curid=3950661" title="São José de Ribamar">
São José de Ribamar

São José de Ribamar – miasto i gmina w Brazylii leżące w stanie Maranhão. Gmina zajmuje powierzchnię 388,371 km². Według danych szacunkowych w 2016 roku miasto liczyło 176 008 mieszkańców. Położone jest na wyspie Upaon-Açu, nad zatoką Baía do Arraial, około 25 km na wschód od stolicy stanu, miasta São Luís, oraz około 1800 km na północny wschód od Brasílii, stolicy kraju. 
W 2014 roku wśród mieszkańców gminy PKB per capita wynosił 9343,81 reais brazylijskich.

</doc>
<doc id="3950663" url="https://pl.wikipedia.org/wiki?curid=3950663" title="Zbigniew Bortnowski">
Zbigniew Bortnowski

Zbigniew Bortnowski (ur. 6 grudnia 1934 w Bortnowiczach w gminie Rudniki, zm. 4 marca 1991) – polski inżynier, poseł na Sejm PRL V kadencji.
Życiorys.
Uzyskał wykształcenie wyższe z tytułem inżyniera budownictwa. Pracował na stanowisku zastępcy dyrektora Wojewódzkiego Przedsiębiorstwa Budownictwa Miejskiego w Tychach. W 1969 uzyskał mandat posła na Sejm PRL z ramienia Polskiej Zjednoczonej Partii Robotniczej w okręgu Katowice. Zasiadał w Komisji Budownictwa i Gospodarki Komunalnej.
Pochowany na cmentarzu komunalnym w Tychach.

</doc>
<doc id="3950664" url="https://pl.wikipedia.org/wiki?curid=3950664" title="Tully Bevilaqua">
Tully Bevilaqua

Tully Louise Bevilaqua, z domu Crook (ur. 19 lipca 1972 w Merredin) – australijska koszykarka występująca na pozycji rozgrywającej, reprezentantka kraju, mistrzyni świata, wicemistrzyni olimpijska.

</doc>
<doc id="3950666" url="https://pl.wikipedia.org/wiki?curid=3950666" title="New Year’s Day (sonet)">
New Year’s Day (sonet)

New Year’s Day – sonet angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór realizuje model sonetu włoskiego. Jest napisany pentametrem jambicznym i rymuje się abba abba cde cde.

</doc>
<doc id="3950671" url="https://pl.wikipedia.org/wiki?curid=3950671" title="Polski Instytut Naukowy w Kanadzie">
Polski Instytut Naukowy w Kanadzie

Polski Instytut Naukowy w Kanadzie – polska emigracyjna placówka będąca do 1976 Oddziałem Polskiego Instytutu Naukowego z siedzibą w Nowym Jorku. Od 1976 roku działa jako samodzielne stowarzyszenie z siedzibą w Montrealu. 
Historia i działalność.
Polski Instytut Naukowy w Kanadzie od 1943 roku związany jest z Uniwersytetem McGill w Montrealu. W obiektach tego uniwersytetu znajduje się siedziba Instytutu i Biblioteka Polska. Z chwilą oficjalnego powołania Polskiego Instytutu Naukowego w Kanadzie, dotychczasowe Koła montrealskiego Oddziału PIN w Ottawie, Toronto i Vancouver przekształciły się w oddziały PINK. Pierwszym prezesem Polskiego Instytutu Naukowego w Kanadzie był Tadeusz Romer, dotychczasowy dyrektor montrealskiej filii nowojorskiego PIN. Po jego śmierci w 1978 roku funkcję prezesa przejął Bohdan Ławruk (do 1985). W latach 1985-2009 prezesem był Józef Lityński. Od 2009 roku funkcję prezesa PINK pełni Stanisław Latek. Integralną częścią PINK jest Biblioteka Polska im. Wandy Stachiewicz przy Uniwersytecie McGill w Montrealu (w latach 1943-1977 jej dyrektorem była Wanda Stachiewicz). Jest ona największą biblioteką polską na kontynencie amerykańskim. Od 1950 roku posiada ona charakter biblioteki naukowej. W 2006 roku Rada Polskiej Akademii Umiejętności w Krakowie przyjęła propozycję PINK i uznała Polski Instytut Naukowy w Montrealu za Stację Naukową PAU. Pomimo oddzielenia się w 1976 roku od Polskiego Instytutu Naukowego w Nowym Jorku członkowie PINK zachowują członkostwo nowojorskiego Instytutu.

</doc>
<doc id="3950673" url="https://pl.wikipedia.org/wiki?curid=3950673" title="Zyta Borkowska">
Zyta Borkowska

Zyta Maria Borkowska (ur. 8 sierpnia 1936 w Byszwałdzie, zm. 22 sierpnia 2000) – polska szwaczka, poseł na Sejm PRL V kadencji.
Życiorys.
Uzyskała wykształcenie średnie niepełne, z zawodu szwaczka. Była zatrudniona jako brygadzistka szwalni w Lubawskich Zakładach Konfekcji Technicznej. W 1969 uzyskała mandat posła na Sejm PRL z ramienia Polskiej Zjednoczonej Partii Robotniczej w okręgu Iława. Zasiadała w Komisji Drobnej Wytwórczości, Spółdzielczości Pracy i Rzemiosła, Komisji Przemysłu Lekkiego oraz w Komisji Przemysłu Lekkiego, Rzemiosła i Spółdzielczości Pracy. Ponadto sprawowała funkcję sekretarza Sejmu.
Pochowana wraz z mężem Józefem (1928–2002) na cmentarzu parafialnym w Lubawie.

</doc>
<doc id="3950675" url="https://pl.wikipedia.org/wiki?curid=3950675" title="Timon (miasto)">
Timon (miasto)

Timon – miasto i gmina w Brazylii leżące w stanie Maranhão. Gmina zajmuje powierzchnię 1764,610 km². Według danych szacunkowych w 2016 roku miasto liczyło 166 295 mieszkańców. Położone jest na lewym brzegu Parnaíby (na prawym brzegu usytuowane jest miasto Teresina), około 350 km na południowy wschód od stolicy stanu, miasta São Luís, oraz około 1500 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 8818,19 reais brazylijskich.

</doc>
<doc id="3950687" url="https://pl.wikipedia.org/wiki?curid=3950687" title="Roman Bławat">
Roman Bławat

Roman Bławat (ur. 9 sierpnia 1936 w Miradowie, zm. 23 sierpnia 1974) – polski ślusarz, poseł na Sejm PRL V kadencji.
Życiorys.
Uzyskał wykształcenie podstawowe, z zawodu ślusarz. Pracował w Starogardzkich Zakładach Farmaceutycznych „Polfa”. W 1969 uzyskał mandat posła na Sejm PRL z ramienia Polskiej Zjednoczonej Partii Robotniczej w okręgu Tczew. Zasiadał w Komisji Zdrowia i Kultury Fizycznej.

</doc>
<doc id="3950688" url="https://pl.wikipedia.org/wiki?curid=3950688" title="Paço do Lumiar">
Paço do Lumiar

Paço do Lumiar – miasto i gmina w Brazylii leżące w stanie Maranhão. Gmina zajmuje powierzchnię 122,828 km². Według danych szacunkowych w 2020 roku miasto liczyło 123 747 mieszkańców. Położone jest na wyspie Upaon-Açu, około 20 km na wschód od stolicy stanu, miasta São Luís, oraz około 1800 km na północny wschód od Brasílii, stolicy kraju. 
W 2018 roku wśród mieszkańców gminy PKB per capita wynosił 7733,25 reais brazylijskich.

</doc>
<doc id="3950690" url="https://pl.wikipedia.org/wiki?curid=3950690" title="Józef Bezler">
Józef Bezler

Józef Bezler (ur. 8 września 1923 w Tykocinie) – polski spawacz, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu spawacz. Pracował jako starszy mistrz w Stoczni Szczecińskiej im. Adolfa Warskiego. W 1965 i 1969 uzyskiwał mandat posła na Sejm PRL w okręgu Szczecin. Przez dwie kadencje zasiadał w Komisji Przemysłu Ciężkiego, Chemicznego i Górnictwa. Był także (od 1971) kierownikiem sekcji piłki ręcznej w klubie Stal Szczecin.

</doc>
<doc id="3950692" url="https://pl.wikipedia.org/wiki?curid=3950692" title="Açailândia">
Açailândia

Açailândia – miasto i gmina w Brazylii leżące w stanie Maranhão. Gmina zajmuje powierzchnię 5806,439 km². Według danych szacunkowych w 2016 roku miasto liczyło 110 543 mieszkańców. Położone jest około 600 km na południowy zachód od stolicy stanu, miasta São Luís, oraz około 1400 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 16 929,09 reais brazylijskich.

</doc>
<doc id="3950696" url="https://pl.wikipedia.org/wiki?curid=3950696" title="Irena Baran">
Irena Baran

Irena Baran (ur. 26 listopada 1933 w Skoszynie, zm. 18 kwietnia 2021) – polska szwaczka, poseł na Sejm PRL IV i V kadencji.
Życiorys.
Uzyskała wykształcenie średnie niepełne, z zawodu szwaczka. Pracowała jako brygadzistka szwalni w Zakładach Przemysłu Dziewiarskiego im. Hanki Sawickiej w Legnicy. W 1965 i 1969 z ramienia Polskiej Zjednoczonej Partii Robotniczej uzyskiwała mandat posła na Sejm PRL w okręgu Legnica. W trakcie IV kadencji zasiadała w Komisji Kultury i Sztuki, a w trakcie V w Komisji Przemysłu Lekkiego oraz w Komisji Przemysłu Lekkiego, Rzemiosła i Spółdzielczości Pracy.
Pochowana na cmentarzu komunalnym w Legnicy.

</doc>
<doc id="3950697" url="https://pl.wikipedia.org/wiki?curid=3950697" title="Bacabal">
Bacabal

Bacabal – miasto i gmina w Brazylii leżące w stanie Maranhão. Gmina zajmuje powierzchnię 1683,074 km². Według danych szacunkowych w 2016 roku miasto liczyło 103 020 mieszkańców. Położone jest około 200 km na południe od stolicy stanu, miasta São Luís, oraz około 1600 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 10 430,68 reais brazylijskich.

</doc>
<doc id="3950698" url="https://pl.wikipedia.org/wiki?curid=3950698" title="Studium Spraw Polskich w Wielkiej Brytanii">
Studium Spraw Polskich w Wielkiej Brytanii

Studium Spraw Polskich w Wielkiej Brytanii – polska emigracyjna placówka istniejąca od 1980 do 1994 roku w Londynie. Jego głównym zadaniem było gromadzenie wiadomości o represjach i łamaniu praw człowieka w Polsce.
Historia i działalność.
Studium Spraw Polskich ("Information Centre for Polish Affairs") zostało oficjalnie powołane 1 lutego 1980 roku. Prezesem Studium Spraw Polskich (SSP) była Aleksandra Stypułkowska, a po jej śmierci Jan Radomyski, dotychczasowy wiceprezes. Funkcję sekretarza i skarbnika pełnił Antoni Pospieszalski, później skarbnikiem została Irma Stypułkowska. Członkami zarządu byli Stanisław Gomułka, Wiktor Moszczyński. Ze Studium współpracowało z nimi około 30 osób m.in. Andrzej Stypułkowski, Rowmund Piłsudski, Krzysztof Pszenicki, Leszek Kołakowski, Jan Krok-Paszkowski, Eugeniusz Smolar, Jerzy Kulczycki. Głównym zadaniem SSP było gromadzenie wiadomości o represjach i łamaniu praw człowieka w Polsce. Były one następnie opracowane w formie biuletynu i przetłumaczone na język angielski i dostarczane do zagranicznych agencji prasowych, ważniejszych redakcji, instytucji rządowych, organizacji i uniwersytetów. Biuletyn ten w latach 1982–1991 nosił tytuł "Uncensored Poland News Bulletin". Inną serą działalności SSP było wydawanie Raportów Polskiego Komitetu Helsińskiego i kolportowanie ich podczas sesji KBWE. Organizacja występowała także w obronie więzionych i represjonowanych przez reżim komunistyczny działaczy opozycji w Polsce oraz w miarę swoich możliwości udzielała im pomocy materialnej. Działalność SSP wspierana była m.in. przez Rząd RP w Londynie, Fundację Lanckorońskich oraz National Endowment for Democracy w Stanach Zjednoczonych. Studium Spraw Polskich rozwiązane zostało 9 czerwca 1994 roku a majątek przekazany został Bibliotece Polskiej w Londynie.

</doc>
<doc id="3950699" url="https://pl.wikipedia.org/wiki?curid=3950699" title="Gronik (Zabrzeż)">
Gronik (Zabrzeż)

Gronik – część wsi Zabrzeż w Polsce położona w województwie małopolskim, w powiecie nowosądeckim, w gminie Łącko.
W latach 1975–1998 Gronik administracyjnie należał do województwa nowosądeckiego.

</doc>
<doc id="3950705" url="https://pl.wikipedia.org/wiki?curid=3950705" title="Santa Inês (Maranhão)">
Santa Inês (Maranhão)

Santa Inês – miasto i gmina w Brazylii leżące w stanie Maranhão. Gmina zajmuje powierzchnię 600,481 km². Według danych szacunkowych w 2016 roku miasto liczyło 83 759 mieszkańców. Położone jest w pobliżu jeziora Lago Grajaú, około 200 km na południowy zachód od stolicy stanu, miasta São Luís, oraz około 1600 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 12 788,88 reais brazylijskich.

</doc>
<doc id="3950706" url="https://pl.wikipedia.org/wiki?curid=3950706" title="Gruboskórzec meksykański">
Gruboskórzec meksykański

Gruboskórzec meksykański ("Dermophis mexicanus") – gatunek płaza beznogiego z rodziny Dermophiidae występujący w Ameryce Środkowej, ryjący w ściółce z liści i innych obumarłych części roślinnych.
Występowanie.
Gatunek występujący w głównie w Meksyku, od znajdującego się na zachodnim wybrzeżu Guerrero po Veracruz nad Atlantykiem. Występuje także w niektórych krajach Ameryki Środkowej: Hondurasie, Nikaragui, Salwadorze sięgając do północnych obszarów Panamy.
Opis.
Dorosłe osobniki "Dermophis mexicanus" mają 30–50 cm długości i mają masywne, robakowate ciało, w przekroju owalne. Nie mają prawdziwego ogona. Są szarego koloru z niebieskim lub fioletowym połyskiem, na stronie grzbietowej ciemniejsze, a po bokach i w okolicy szczęk jaśniejsze. Występuje u nich wyraźne prążkowanie na całej długości ciała, wynika ono z jasnych bruzd między pierścieniami. Pierścienie są zewnętrzne, tworzone przez fałdy skórne, zwykle ich ilość jest większa niż ilość kręgów. Głowa D. mexicanus jest ścięta z przodu, dolna szczęka jest cofnięta. Między nozdrzami a oczami znajdują się czułki zmysłowe, są one zarazem chemoreceptorami i mechanoreceptorami. Powstały w większości z elementów oka, które nie są potrzebne płazom pod ziemią, od czubka czółka do komory receptorowej, otwierającej się do płata węchowego w mózgu, biegnie kanał wypełniony płynem. Oczy są pokryte skórą i nie pełnią zbyt ważnej roli jako narząd zmysłu,rozpoznają czy jest jasno czy ciemno. W szczękach "D. mexicanus" znajdują się liczne zęby, które przyjmują swoją dorosła postać kilka dni po porodzie, ulegają licznym wymianom. Z wiekiem przybywa ich rzędów, a co za tym idzie także liczba.
Biologia i ekologia.
Osobniki "Dermophis mexicanus" żyją w norach, które ryją w wilgotnych glebach. Na powierzchnie wychodzą by zdobyć pokarm tylko po zmierzchu w czasie deszczu.
"D. mexicanus" jest drapieżnikiem. Atakuje ofiary z zaskoczenia powolnie się do nich zbliżając i szybko atakując gdy nadarzy się okazja. Mogą być oportunistami i żywić się różnymi, występującymi w glebie bezkręgowcami np.: dżdżownicami, świerszczami, termitami,a nawet małymi jaszczurkami i gryzoniami albo też specjalistami – znana jest populacja z Gwatemali, która żywiła się wyłącznie dżdżownicami.
Rozmnażanie i rozwój.
Jest to gatunek rozdzielnopłciowy i żyworodny. Nie stwierdza się u niego dymorfizmu płciowego. Do rozrodu przystępuje po uzyskaniu dojrzałości płciowej w wieku 2 -3 lat. Zapłodnienie jest wewnętrzne. Okres godowy przypada na okres od końca kwietnia do początku czerwca. Ciąża trwa 11 miesięcy, tak więc "D. mexicanus" przystępuje do rozrodu tylko raz w roku. Poród między majem a czerwcem następnego roku, na początku pory deszczowej. Samica rodzi od 3 do 16 młodych osobników wielkości od 108 do 155 mm. Nie występuje wolno-żyjąca forma larwalna, ponieważ metamorfoza zachodzi podczas rozwoju płodowego.Zarodki zużywają żółtko po 3 miesiącach ciąży. Potem ich matka wydziela substancje odżywcze przez gruczoły wyściółki jajowodów, a rozwijające się płody pochłaniają ją. Mają wykształcone uzębienie, które wykorzystują do pobierania substancji odżywczych oraz stymulacji ich wydzielania. Po kilku dniach od urodzenia zęby są wymieniane na dorosłe o innym kształcie i funkcjach. Zarodki przeprowadzają wymianę gazową przez skórę oraz skrzela mające po 3 odgałęzienia główne i liczne mniejsze.
Gruboskórzec meksykański a człowiek.
Marszczelce są niedocenianymi mięsożercami kontrolującymi populacje owadów oraz zwierzętami ryjącymi w ziemi napowietrzając ją. Te zachowania czynią je przydatnymi na różnego rodzaju plantacjach oraz uprawach. Chętnie zadamawiają się na plantacjach kawy, gdzie są składowane w stosach łupiny tworzące wilgotną glebę organiczną, stanowiącą idealne środowisko życia dla "D. mexicanus," który to gatunek dodatkowo przyspiesza rozkład materii.

</doc>
<doc id="3950714" url="https://pl.wikipedia.org/wiki?curid=3950714" title="Balsas (Brazylia)">
Balsas (Brazylia)

Balsas – miasto i gmina w Brazylii leżące w stanie Maranhão. Gmina zajmuje powierzchnię 13 141,733 km². Według danych szacunkowych w 2016 roku miasto liczyło 93 511 mieszkańców. Położone jest około 700 km na południe od stolicy stanu, miasta São Luís, oraz około 1200 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 32 187,03 reais brazylijskich.

</doc>
<doc id="3950731" url="https://pl.wikipedia.org/wiki?curid=3950731" title="Barra do Corda">
Barra do Corda

Barra do Corda – miasto i gmina w Brazylii leżące w stanie Maranhão. Gmina zajmuje powierzchnię 5190,339 km². Według danych szacunkowych w 2016 roku miasto liczyło 86 662 mieszkańców. Położone jest około 400 km na południe od stolicy stanu, miasta São Luís, oraz około 1500 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 6846,69 reais brazylijskich.

</doc>
<doc id="3950735" url="https://pl.wikipedia.org/wiki?curid=3950735" title="Roman Luknár">
Roman Luknár

Roman Luknár (ur. 1 czerwca 1965 w Bratysławie) – słowacki aktor. Występował w ponad pięćdziesięciu filmach od 1988 roku.
Życiorys.
W 1987 roku ukończył Wyższą Szkołę Sztuk Scenicznych w Bratysławie. Był członkiem teatru dla dzieci i młodzieży w Trnawie i Teatru Astorka Korzo. Od 1991 roku mieszka w Hiszpanii. Za postać Jakuba w "Ogrodzie" został nominowany do Czeskiego Lwa.

</doc>
<doc id="3950740" url="https://pl.wikipedia.org/wiki?curid=3950740" title="Pinheiro">
Pinheiro

Pinheiro – miasto i gmina w Brazylii leżące w stanie Maranhão. Gmina zajmuje powierzchnię 1512,965 km². Według danych szacunkowych w 2016 roku miasto liczyło 81 924 mieszkańców. Położone jest około 100 km na zachód od stolicy stanu, miasta São Luís, oraz około 1900 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 8311,75 reais brazylijskich.

</doc>
<doc id="3950743" url="https://pl.wikipedia.org/wiki?curid=3950743" title="Santa Luzia (Maranhão)">
Santa Luzia (Maranhão)

Santa Luzia – miasto i gmina w Brazylii leżące w stanie Maranhão. Gmina zajmuje powierzchnię 4780,198 km². Według danych szacunkowych w 2016 roku miasto liczyło 71 329 mieszkańców. Położone jest około 250 km na południowy zachód od stolicy stanu, miasta São Luís, oraz około 1600 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 6775,04 reais brazylijskich.

</doc>
<doc id="3950747" url="https://pl.wikipedia.org/wiki?curid=3950747" title="Kościół imienia Martina Lutra w Boguszowie-Gorcach">
Kościół imienia Martina Lutra w Boguszowie-Gorcach

Kościół ewangelicki imienia Martina Lutra – dawna świątynia protestancka znajdująca się w Boguszowie-Gorcach, w dzielnicy Gorce.
Świątynia znajduje się w budynku dawnej restauracji "Zum Gerichtskretscham", która w 1926 roku została zakupiona przez gminę ewangelicką i została przebudowana na kościół.
Obecnie budowla należy do prywatnego właściciela i znajduje się w stanie ruiny.
Świątynia znajduje się w wykazie zabytków ujętych w ewidencji zabytków gminy Boguszów-Gorce.

</doc>
<doc id="3950764" url="https://pl.wikipedia.org/wiki?curid=3950764" title="Liderzy Łotewskiej Socjalistycznej Republiki Radzieckiej">
Liderzy Łotewskiej Socjalistycznej Republiki Radzieckiej

Łotewska Socjalistyczna Republika Radziecka (1940-1990).
"I Sekretarz Komitetu Centralnego Komunistycznej Partii Łotwy".
"W latach 1940-1990 urząd głowy państwa pełnił organ kolegialny, jego przewodniczący pełnił jedynie m.in. funkcje reprezentacyjne i protokolarne"

</doc>
<doc id="3950765" url="https://pl.wikipedia.org/wiki?curid=3950765" title="A Baby’s Epitaph">
A Baby’s Epitaph

A Baby’s Epitaph – wiersz angielskiego poety Algernona Charlesa Swinburne’a, opublikowany w gazecie "Daily Alta California" 12 lutego 1888, a następnie w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór zawiera rymy wewnętrzne. Całość rymuje się (aa)b/(cc)b/(dd)e/(ff)e/(gg)h/(aa)h/(ii)j/(aa)j/(kk)j.

</doc>
<doc id="3950767" url="https://pl.wikipedia.org/wiki?curid=3950767" title="Jan Gaczyński">
Jan Gaczyński

Jan Gaczyński (ur. 17 lipca 1915 w Drzewicy, zm. 17 października 2002) – polski monter, poseł na Sejm PRL V kadencji.
Życiorys.
Syn Antoniego i Marianny. Uzyskał wykształcenie podstawowe, z zawodu monter. Był zatrudniony jako brygadzista w Wytwórni Sprzętu Komunikacyjnego „PZL-Rzeszów”. W 1948 wstąpił do Polskiej Partii Robotniczej, a następnie do Polskiej Zjednoczonej Partii Robotniczej. W PZPR pełnił był członkiem Komitetu Miejskiego w Rzeszowie (od 1960), Komitetu Wojewódzkiego w Rzeszowie oraz jego egzekutywy (1962–1964) oraz egzekutywy Komitetu Zakładowego przy Wytwórni Sprzętu Komunikacyjnego „PZL-Rzeszów” (1968–1971). W 1969 uzyskał mandat posła na Sejm PRL w okręgu Rzeszów, zasiadał w Komisji Kultury i Sztuki oraz w Komisji Pracy i Spraw Socjalnych.
Został odznaczony w 1955 Srebrnym Krzyżem Zasługi i Medalem 10-lecia Polski Ludowej. W 1975 wyróżniony wpisem do „Księgi zasłużonych dla województwa rzeszowskiego”. Pochowany na cmentarzu Wilkowyja w Rzeszowie.

</doc>
<doc id="3950769" url="https://pl.wikipedia.org/wiki?curid=3950769" title="Józef Frąszczak">
Józef Frąszczak

Józef Frąszczak (ur. 5 lutego 1917 w Hamborn – obecnie część Duisburga) – polski formierz odlewnik, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu formierz odlewnik. Był zatrudniony na stanowisku brygadzisty odlewni żeliwa w Podlaskich Zakładach Metalowych w Białej Podlaskiej. W 1965 i 1969 uzyskiwał mandat posła na Sejm PRL w okręgu Radzyń Podlaski z ramienia Polskiej Zjednoczonej Partii Robotniczej. Przez dwie kadencje zasiadał w Komisji Budownictwa i Gospodarki Komunalnej, ponadto w trakcie V kadencji zasiadał w Komisji Handlu Wewnętrznego.

</doc>
<doc id="3950772" url="https://pl.wikipedia.org/wiki?curid=3950772" title="Czesław Dusza">
Czesław Dusza

Czesław Jan Dusza (ur. 10 maja 1926 w Męcinie Małej, zm. 3 stycznia 2013 w Turku) – polski technik górnik, poseł na Sejm PRL V kadencji.
Życiorys.
Syn Piotra i Ludwiki. Uzyskał wykształcenie średnie techniczne, z zawodu górnik. Był zatrudniony na stanowisku sztygara w Kopalni Soli Kłodawa. Skonstruował i opatentował urządzenie do prowadzenia wierceń, w szczególności w złożach solnych. W 1969 uzyskiwał mandat posła na Sejm PRL w okręgu Kalisz z ramienia Polskiej Zjednoczonej Partii Robotniczej. Zasiadał w Komisji Kultury i Sztuki oraz w Komisji Przemysłu Ciężkiego, Chemicznego i Górnictwa.

</doc>
<doc id="3950773" url="https://pl.wikipedia.org/wiki?curid=3950773" title="Neste Oil">
Neste Oil



</doc>
<doc id="3950790" url="https://pl.wikipedia.org/wiki?curid=3950790" title="Neste Oyj">
Neste Oyj



</doc>
<doc id="3950792" url="https://pl.wikipedia.org/wiki?curid=3950792" title="Jan Dubis">
Jan Dubis

Jan Dubis (ur. 30 kwietnia 1925 w Porębach, zm. 3 lipca 2003) – polski tokarz, poseł na Sejm PRL IV i V kadencji.
Życiorys.
Uzyskał wykształcenie średnie, z zawodu tokarz. Pracował w Rafinerii Nafty w Jedliczu. W 1965 i 1969 uzyskiwał mandat posła na Sejm PRL w okręgu Krosno z ramienia Polskiej Zjednoczonej Partii Robotniczej. Przez dwie kadencje zasiadał w Komisji Przemysłu Ciężkiego, Chemicznego i Górnictwa.
Pochowany na cmentarzu komunalnym w Jedliczu.

</doc>
<doc id="3950801" url="https://pl.wikipedia.org/wiki?curid=3950801" title="Maria Dormowicz">
Maria Dormowicz

Maria Dormowicz (ur. 11 stycznia 1927 w Chełmży) – polska robotnica, poseł na Sejm PRL V kadencji.
Życiorys.
Uzyskała wykształcenie podstawowe. Była zatrudniona jako konfekcjonerka w Grudziądzkich Zakładach Przemysłu Gumowego. W 1969 uzyskała mandat posła na Sejm PRL w okręgu Grudziądz z ramienia Polskiej Zjednoczonej Partii Robotniczej. Zasiadała w Komisji Pracy i Spraw Socjalnych oraz w Komisji Zdrowia i Kultury Fizycznej.

</doc>
<doc id="3950802" url="https://pl.wikipedia.org/wiki?curid=3950802" title="Poliklonalna immunoglobulina królicza">
Poliklonalna immunoglobulina królicza

Poliklonalna immunoglobulina królicza przeciw ludzkim tymocytom – selektywny czynnik immunosupresyjny działający na limfocyty T.
Wskazania.
Immunoglobulina królicza stosowana jest w transplantologii narządów miąższowych w zapobieganiu i leczeniu odrzucania przeszczepu jako jeden z leków wchodzących w skład schematu złożonego z kilku produktów immunosupresyjnych (razem z metyloprednizolonem, prednizolonem, azatiopryną, cyklosporyną A) w celu zahamowania mechanizmów odpornościowych ustroju po transplantacji narządów. Kolejnymi wskazaniami do stosowania jest zapobieganie wystąpieniu ostrej i przewlekłej choroby przeszczep przeciw gospodarzowi po przeszczepieniu macierzystych komórek krwiotwórczych u dorosłych oraz leczenie ostrej, sterydoopornej choroby przeszczep przeciw gospodarzowi (GvHD) i leczenie niedokrwistości aplastycznej. 
Skuteczność.
Stosowanie poliklonalnej immunoglobuliny króliczej przeciw ludzkim tymocytom lub limfocytom T zapewnia oprócz deplecji (hamowania) komórek T, aktywacje innych funkcji limfocytów związanych z działaniem immunosupresyjnym mechanizmów odpornościowych organizmu m.in. po transplantacji narządów i po przeszczepach komórek krwiotwórczych. Działanie na limfocyty B prawie nie występuje. Przed końcem drugiego miesiąca po przeszczepie odnawia się większość subpopulacji limfocytów o więcej niż 50% w porównaniu do wartości początkowej. Deplecja komórek CD4 jest długotrwała i utrzymuje się przez 6 miesięcy powodując odwrócenie współczynnika CD4/CD8.
Mechanizm działania.
Podstawowy mechanizm działania immunosupresyjnego poliklonalnej immunoglobuliny króliczej polega prawdopodobnie na deplecji limfocytów. Immunoglobulina rozpoznaje większość z komórek z antygenami CD2, CD3, CD4, CD8, CD11a, CD18, CD25, HLA DR i HLA klasy I biorących udział w kaskadzie aktywacji komórek T podczas odrzucania przeszczepu. Komórki T są eliminowane z krwiobiegu poprzez lizę zależną od dopełniacza i opsonizację zależną od fragmentu Fc przy udziale układu monocytów i fagocytów. In vitro w stężeniu 0,1 mg/ml immunoglobulina królicza aktywuje limfocyty T i stymuluje ich proliferację (w takim samym stopniu CD4+ i CD8+) z syntezą IL-2 i IFN-γ i ekspresją CD25. Początkowo to działanie mitogenne obejmuje szlak CD2. W wyższych stężeniach, immunoglobulina królicza hamuje odpowiedź proliferacyjną limfocytów na inne czynniki mitogenne z posttranskrypcyjną blokadą syntezy IFN-γ i CD25, ale nie zmniejszania wydzielania IL-2. W trakcie terapii immunosupresyjnej biorców narządów leczonych immunoglobuliną króliczą już od pierwszego dnia po zakończeniu leczenia może wystąpić głęboka limfopenia (określana, jako obniżenie liczby limfocytów o więcej niż 50% w porównaniu do wartości początkowej). Limfopenia może utrzymywać się przez całe leczenie i po jego zakończeniu. Średnio u około 40% pacjentów w ciągu 3 miesięcy liczba limfocytów wzrasta o ponad 50% w stosunku do wartości wyjściowych. Monitorowanie populacji limfocytów (CD2, CD3, CD4, CD8, CD14, CD19 i CD25) potwierdziło szerokie spektrum działania poliklonalnej immunoglobuliny króliczej wobec limfocytów T. Na początku leczenia monocyty nie ulegają tak znaczącej deplecji. Przez pierwsze dwa tygodnie leczenia wykazano znaczne obniżenie bezwzględnej liczby limfocytów z wyjątkiem limfocytów B i monocytów (ponad 85% dla CD2, CD3, CD4, CD8, CD25, CD56 i CD57).
Działania niepożądane.
Bardzo częste:
Częste:

</doc>
<doc id="3950803" url="https://pl.wikipedia.org/wiki?curid=3950803" title="Parafia św. Łukasza w Poznaniu">
Parafia św. Łukasza w Poznaniu



</doc>
<doc id="3950806" url="https://pl.wikipedia.org/wiki?curid=3950806" title="Henryk Dembowski">
Henryk Dembowski

Henryk Dembowski (ur. 27 czerwca 1931 w Sosnowcu) – polski hutnik, poseł na Sejm PRL V kadencji.
Życiorys.
Uzyskał wykształcenie średnie techniczne, ze specjalnością technika obróbki cieplnej. Był zatrudniony jako mistrz w Hucie Warszawa. W 1969 uzyskał mandat posła na Sejm PRL w okręgu Warszawa-Wola z ramienia Polskiej Zjednoczonej Partii Robotniczej. Zasiadał w Komisji Oświaty i Nauki, Komisji Pracy i Spraw Socjalnych oraz w Komisji Przemysłu Ciężkiego, Chemicznego i Górnictwa.

</doc>
<doc id="3950807" url="https://pl.wikipedia.org/wiki?curid=3950807" title="Lenovo Moto G">
Lenovo Moto G

Moto G – linia średniej klasy smartfonów marki Lenovo wyposażonych w system operacyjny Android. Jej rynkowa premiera miała miejsce w Brazylii 13 listopada 2013 – wtedy zadebiutowała pierwsza generacja urządzenia.
1 generacja (XT 1032 / XT 1039).
Specyfikacja.
Moto G pierwszej generacji powstał z myślą o rynkach krajów rozwijających się – dlatego pierwsze partie tego modelu nie obsługiwały LTE. 13 maja 2014 wprowadzono na rynek Moto G LTE, wyposażony dodatkowo w żyroskop i slot MicroSD kompatybilny z kartami do 32 GB pojemności.
Moto G pierwszej generacji był wyposażony w Androida 4.3 Jelly Bean z możliwością aktualizacji do wersji 5.1 Lollipop.
2 generacja (XT 1063 / XT 1068 / XT 1072).
Specyfikacja.
Podobnie jak jego poprzednik, wprowadzony na rynek 6 września 2014 r. Moto G drugiej generacji, powstał z myślą o krajach rozwijających się. Na rynkach krajów rozwiniętych konkurował z innymi telefonami w swojej klasie korzystnym stosunkiem ceny do jakości.
W stosunku do swego poprzednika MotoG drugiej generacji wyróżniał się charakterystycznym zaokrągleniem tylnej części obudowy, odporną na zachlapania powłoką, ekranem w technologii Gorilla Glass oraz głośnikami stereo.
Urządzenie było wyposażone w Androida 4.4.4 Kitkat z możliwością aktualizacji do wersji 6.0 Marshmallow.
3 generacja – Moto G3 (XT 1541).
Specyfikacja.
Moto G3 miało swoją rynkową premierę w Indiach, 28 lipca 2015 r. W stosunku do swojego poprzednika, urządzenie wyróżniało się aparatem z funkcją HDR oraz wodoodpornością zgodną ze standardem IPX7 – było zdolne wytrzymać zanurzenie na głębokość 1 m przez 30 minut.
Moto G3 wyposażono w Androida 5.1.1 Lollipop z możliwością aktualizacji do wersji 6.0.1 Marshmallow.
4 generacja – Moto G4 (XT 1607, XT 1609, XT1622, XT 1644).
Specyfikacja.
Moto G4 w stosunku do swojego poprzednika oferuje odświeżony design z charakterystyczną wypukłością tylnego aparatu. Obudowa wyposażona jest w odporną na zachlapania nanopowłokę.
Telefon umożliwia obsługę przy pomocy gestów MotoAction i obsługuje Wi-Fi 802.11n. Ponadto dysponuje funkcją szybkiego ładowania Turbopower, zapewniającą 6 godzin pracy urządzenia po 15 minutach ładowania.
Moto G4 wyposażono w 6.0.1 Marshmallow z możliwością aktualizacji do wersji 7.0 Nougat.
Ten model występuje w trzech konfiguracjach, różniących się parametrami. Moto G4 Play to wersja zubożona, wyposażona w czterordzeniowy procesor, aparat o rozdzielczości 8 Mpx i ekran o rozdzielczości HD. Moto G4 to model podstawowy, z wyświetlaczem Full HD i aparatem 13 Mpx, natomiast Moto G4 Plus to wariant premium, wyposażony w czujnik linii papilarnych, aparat 16 Mpx i do 4 GB RAM.
5 generacja – Moto G5.
Specyfikacja.
Podczas Mobile World Congress 2017 w Barcelonie zostały zaprezentowane smartfony Moto G5 oraz Moto G5 Plus. Nowe urządzenia mają zadebiutować na polskim rynku w kwietniu 2017. Będą pierwszymi Moto G wyposażonymi w aluminiową obudowę. Oba modele będą także dysponować czytnikiem linii papilarnych.
Smartfony 5 Generacji umożliwiają obsługę poleceń głosowych Google Assistant. Dzięki niej można wysyłać wiadomości, wykonywać połączenia, korzystać z nawigacji i zarządzać swoimi zadaniami przytrzymując jedynie przycisk „Home”.
W stosunku do Moto G5, wersja Plus wyróżnia się mocniejszym procesorem, większą ilością pamięci oraz tylnym aparatem z funkcją Dual-Pixel AutoFocus i możliwością nagrywania filmów 4K. Oba telefony będą posiadały system operacyjny Android 7.0 Nougat.

</doc>
<doc id="3950810" url="https://pl.wikipedia.org/wiki?curid=3950810" title="Władysław Bykowski">
Władysław Bykowski

Władysław Bykowski (ur. 19 listopada 1930 w Sosnowcu) – polski walcownik, poseł na Sejm PRL V kadencji.
Życiorys.
Uzyskał wykształcenie zasadnicze zawodowe, z zawodu walcownik. Pracował jako brygadzista w Hucie im. Mariana Buczka w Sosnowcu z ramienia Polskiej Zjednoczonej Partii Robotniczej. W 1969 uzyskał mandat posła na Sejm PRL w okręgu Sosnowiec. Zasiadał w Komisji Gospodarki Morskiej i Żeglugi oraz w Komisji Kultury i Sztuki.

</doc>
<doc id="3950811" url="https://pl.wikipedia.org/wiki?curid=3950811" title="Ewidencja wyposażenia">
Ewidencja wyposażenia

Ewidencja wyposażenia – służy do rejestrowania zakupionego wyposażenia dla celów działalności gospodarczej. W ewidencji ujmowane wyposażenie nie przekracza kwoty 1500 zł netto/brutto, a jego okres użytkowania wynosi mniej niż 1 rok. Składniki majątku posiadające okres użytkowania powyżej jednego roku, HWPD 100%"'Jestem mistrzem" określane są jako środki trwałe. Ewidencja dla wyposażenia i środków trwałych powinna być prowadzona oddzielnie. Zwolnieni z prowadzenia ewidencji wyposażenia i środków trwałych są jedynie przedsiębiorcy korzystający z karty podatkowej. Limit kwoty 1500 zł „netto” dotyczy podatników posiadających status podatnika „czynnego VAT”, natomiast limit kwoty 1500 zł „brutto” dotyczy podatników o statusie „zwolnionym z VAT”.
Elementy danych.
Według przepisów prawa w ewidencji wyposażenia muszą znaleźć się podstawowe elementy danych, takie jak:

</doc>
<doc id="3950814" url="https://pl.wikipedia.org/wiki?curid=3950814" title="Plac Imama Chomejniego">
Plac Imama Chomejniego



</doc>
<doc id="3950816" url="https://pl.wikipedia.org/wiki?curid=3950816" title="The Bride’s Tragedy (wiersz)">
The Bride’s Tragedy (wiersz)

The Bride’s Tragedy – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest balladą stylizowaną na dawny utwór szkocki. Składa się ze zwrotek sześciowersowych. Zwrotki są ukształtowane w sposób typowy dla klasycznych ballad angielsko-szkockiego pogranicza, występują w nich rymy końcowe i wewnętrzne, jak też liczne aliteracje. We wszystkich zwrotkach występuje refren, który Oscarowi Wilde’owi wydawał się "dziwny" ("The Bride's Tragedy, with its strange refrain"). Całość ma dwadzieścia strof, czyli w sumie sto dwadzieścia wersów. Utwór opowiada o ludziach, którzy utonęli przy przeprawie przez wezbraną rzekę. Bohaterami są dziewczyna, przymuszana do wyjścia za mąż za mężczyznę, do którego czuje niechęć, i jej kochanek, który porywa ją sprzed kościoła. Ich romantyczna ucieczka kończy się tragedią.
Muzykę do ballady Swinburne’a skomponował australijski muzyk Percy Grainger.

</doc>
<doc id="3950819" url="https://pl.wikipedia.org/wiki?curid=3950819" title="Plac Imama Chomeiniego">
Plac Imama Chomeiniego



</doc>
<doc id="3950822" url="https://pl.wikipedia.org/wiki?curid=3950822" title="Liderzy Socjalistycznej Republiki Macedonii">
Liderzy Socjalistycznej Republiki Macedonii



</doc>
<doc id="3950825" url="https://pl.wikipedia.org/wiki?curid=3950825" title="Stanisław Sokołowski (nauczyciel)">
Stanisław Sokołowski (nauczyciel)

Stanisław Sokołowski (ur. 25 lipca 1888, zm. 18 sierpnia 1938) – nauczyciel, żołnierz Legionów Polskich, podporucznik rezerwy piechoty Wojska Polskiego, inspektor Straży Więziennej.
Życiorys.
Ukończył gimnazjum w Krakowie oraz studia na Wydziale Filozoficznym Uniwersytetu Lwowskiego. Został profesorem gimnazjalnym. Pracował w gimnazjum w Łęczycy.
Podczas I wojny światowej służył w Legionach Polskich do kwietnia 1918. Od maja 1918 służył w niemieckiej służbie więziennej. U kresu wojny uczestniczył w rozbrajaniu zaborców, a z chwilą odzyskania niepodległości przez Polskę został mianowany naczelnikiem więzienia w Łęczycy. Równolegle nadal pracował jako nauczyciel w łęczyckim gimnazjum. W 1925 ustąpił ze stanowiska naczelnika łęczyckiego więzienia kontynuując wyłącznie pracę nauczycielską. W Gimnazjum im. Kazimierza Wielkiego w Łęczycy uczył języka polskiego i języka łacińskiego od 1924 do 1926. W 1929 powrócił do pracy w więziennictwie, powołany wówczas na stanowisko inspektora więziennictwa. Dokonał reorganizacji prac wychowawczych w zakładzie w Studzieńcu. Następnie jako inspektor odpowiadał za szkoły więzienne i zakładów poprawczych. W więziennictwie zaangażował się w sferze szkolnictwa i jako redaktor. Był redaktorem miesięcznika naukowego „Przegląd Więziennictwa Polskiego” (wydawany w latach 1933–1936) oraz dwutygodnika branżowego „W Służbie Penitencjarnej” (od 3 maja 1936 do końca życia).
W Wojsku Polskim został awansowany do stopnia podporucznika rezerwy piechoty ze starszeństwem z dniem 1 czerwca 1919. Był oficerem rezerwowym 37 pułku piechoty, stacjonującego w Kutnie i w Łęczycy. W 1934 jako rezerwy był przydzielony do Oficerskiej Kadry Okręgowej nr I jako "oficer po ukończeniu 40. roku życia" i pozostawał wówczas w ewidencji Powiatowej Komendy Uzupełnień Warszawa Miasto III. Należał do Związku Legionistów Polskich.
Zmarł nagle 18 sierpnia 1938 na atak serca w wieku 50 lat. Został pochowany 20 sierpnia 1938 w Kwaterze Legionistów (B5-1-9) na Cmentarzu Wojskowym na Powązkach w Warszawie. Był żonaty z Feliksą.

</doc>
<doc id="3950826" url="https://pl.wikipedia.org/wiki?curid=3950826" title="Stanisław Sokołowski (funkcjonariusz)">
Stanisław Sokołowski (funkcjonariusz)



</doc>
<doc id="3950827" url="https://pl.wikipedia.org/wiki?curid=3950827" title="W Służbie Penitencjarnej">
W Służbie Penitencjarnej

W Służbie Penitencjarnej – polski dwutygodnik wydawany w II Rzeczypospolitej.
Pierwszy numer ukazał się 3 maja 1936. Charakter czasopisma został wówczas określony jako "przeznaczone dla szerszego ogółu funkcjonariuszów, do obowiązków których należy wykonywanie orzeczeń sądowych", w tym zarówno ze Służby Więziennej, jak również z zakładów zabezpieczających oraz zakładów wychowawczych i poprawczych. Wydawcą była Kasa Wzajemnej Pomocy Funkcjonariuszów Straży Więziennej, a redaktorem od początku był Stanisław Sokołowski, zmarły 18 sierpnia 1936. Pismo istniało przez cztery lata, a ostatni, 80. numer pisma ukazał się 15 sierpnia 1939. Do końca istnienia pisma redaktorem był Józef Fietkiewicz.

</doc>
<doc id="3950829" url="https://pl.wikipedia.org/wiki?curid=3950829" title="Lenovo Phab">
Lenovo Phab

Lenovo Phab – linia tabletów wyposażonych w system operacyjny Android produkowana przez Lenovo. Jej rynkowa premiera miała miejsce we wrześniu 2015 r. - wtedy zadebiutowała pierwsza generacja urządzeń. Aktualnie w ofercie producenta znajdują się dwie generacje Lenovo Phab.
1 generacja.
Specyfikacja.
Lenovo Phab oraz Phab Plus zaprezentowano równolegle we wrześniu 2015 r. Oba urządzenia wyposażono w system operacyjny Android Lollipop (Phab - 5.1, Phab Plus - 5.0) z możliwością aktualizacji do wersji 6.0.1. Marshmallow. Producent nie przewiduje aktualizacji Lenovo Phab 1 generacji do Androida 7.0 Nougat.
W stosunku do wersji podstawowej, Phab Plus wyróżnia się wyświetlaczem o rozdzielczości Full HD o minimalnie mniejszej przekątnej, zastosowaniem wydajniejszego, ośmiordzeniowego procesora oraz większą ilością pamięci. Oba urządzenia odtwarzają dźwięk w technologii Dolby Atmos.
2 generacja.
Specyfikacja.
Podobnie jak przy poprzedniej generacji urządzeń, Lenovo zaprezentowało modele Phab 2 i Phab 2 Plus równolegle, w czerwcu 2016 r. Towarzyszyła im wówczas najbogatsza wersja w linii modelowej - Phab 2 Pro, która pojawiła się w sprzedaży w listopadzie 2016 r.
Wszystkie modele Lenovo Phab 2 wyposażono w system operacyjny Android 6.0 Marshmallow. Producent zapowiedział aktualizację do wersji 7.0 Nougat jedynie dla Phab 2 Pro.
Lenovo Phab 2 Plus różni się od podstawowej wersji urządzenia wydajniejszym, ośmiordzeniowym procesorem, wyświetlaczem Full HD oraz przednim aparatem fotograficznym o większej rozdzielczości. Posiada także czytnik linii papilarnych umieszczony z tyłu obudowy.
Najbogatszy model Phab 2 Pro dysponuje inteligentnym wyświetlaczem Quad HD z technologią Assertive Display, który optymalizuje jakość obrazu w zależności od oświetlenia i zawartości. Wyposażono go także w większą niż w Phab 2 i Phab 2 Plus ilość pamięci oraz funkcję szybkiego ładowania baterii.
Lenovo Phab 2 Pro jest pierwszym na świecie smartfonem wyposażonym w oprogramowanie Google Tango, pozwalające obsługiwać aplikacje i gry wykorzystujące rzeczywistość rozszerzoną.

</doc>
<doc id="3950832" url="https://pl.wikipedia.org/wiki?curid=3950832" title="Ewidencja środków trwałych">
Ewidencja środków trwałych

Ewidencja Środków Trwałych i Wartości Niematerialnych i Prawnych – służy do rejestrowania zakupionych środków trwałych (ŚT) i Wartości Niematerialnych i Prawnych (WNiP) dla celów działalności gospodarczej. W ewidencji ujmowane środki trwałe oraz wartości niematerialne i prawne przekraczają kwotę 10 000 zł netto/brutto, a ich okres użytkowania wynosi więcej niż 1 rok. Limit kwoty 10000 zł „netto” dotyczy podatników posiadających status podatnika „czynnego VAT”, natomiast limit kwoty 10000 zł „brutto” dotyczy podatników o statusie „zwolnionym z VAT”.
Środkiem trwałym jest na przykład: nieruchomość, maszyny, urządzenia techniczne i narzędzia, środki transportu, czy meble i wyposażenie siedziby firmy.
Wartości niematerialne i prawne, to na przykład: nabyta wartość firmy, know-how, autorskie prawa majątkowe.
Elementy danych.
Według przepisów prawa w ewidencji ujęte muszą być podstawowe dane na temat ewidencjonowanego środka trwałego, czy wartości niematerialnych i prawnych:

</doc>
<doc id="3950833" url="https://pl.wikipedia.org/wiki?curid=3950833" title="Leon Budzynowski">
Leon Budzynowski

Leon Budzynowski (ur. 26 maja 1922 w Łachowie) – polski ślusarz, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu ślusarz, pracował jako kontroler techniczny w Kieleckich Zakładach Wyrobów Metalowych. W 1965 i 1969 uzyskiwał mandat posła na Sejm PRL z ramienia Polskiej Zjednoczonej Partii Robotniczej w okręgu Kielce. W trakcie IV kadencji zasiadał w Komisji Oświaty i Nauki oraz w Komisji Zdrowia i Kultury Fizycznej, z kolei w V kadencji zasiadał w Komisji Pracy i Spraw Socjalnych oraz w Komisji Przemysłu Ciężkiego, Chemicznego i Górnictwa.

</doc>
<doc id="3950835" url="https://pl.wikipedia.org/wiki?curid=3950835" title="190 (liczba)">
190 (liczba)

W kalendarzu.
190. dniem w roku jest 9 lipca (w latach przestępnych jest to 8 lipca). Zobacz też co wydarzyło się w roku 190, oraz w roku 190 p.n.e.

</doc>
<doc id="3950838" url="https://pl.wikipedia.org/wiki?curid=3950838" title="Luis López">
Luis López

&lt;onlyinclude&gt;* Luis López (ur. 1995) – meksykański piłkarz

</doc>
<doc id="3950839" url="https://pl.wikipedia.org/wiki?curid=3950839" title="Kavo Gkreko">
Kavo Gkreko



</doc>
<doc id="3950840" url="https://pl.wikipedia.org/wiki?curid=3950840" title="Władysław Budzik">
Władysław Budzik

Władysław Budzik (ur. 31 marca 1914 w Cisiu, zm. ?) – polski górnik, poseł na Sejm PRL III, IV i V kadencji.
Życiorys.
Uzyskał wykształcenie podstawowe, z zawodu górnik. Przewodniczył Radzie Zakładowej Przedsiębiorstwa Kopalni Rudy Żelaza „Dźbów”, był także członkiem Gromadzkiej Rady Narodowej. W 1961, 1965 i 1969 uzyskiwał mandat posła na Sejm PRL z ramienia Polskiej Zjednoczonej Partii Robotniczej w okręgu Częstochowa. W trakcie III kadencji zasiadał w Komisji Handlu Wewnętrznego, następnie w IV i V w Komisji Przemysłu Ciężkiego, Chemicznego i Górnictwa.

</doc>
<doc id="3950842" url="https://pl.wikipedia.org/wiki?curid=3950842" title="Chapadinha">
Chapadinha

Chapadinha – miasto i gmina w Brazylii leżące w stanie Maranhão. Gmina zajmuje powierzchnię 3247,385 km². Według danych szacunkowych w 2016 roku miasto liczyło 78 348 mieszkańców. Położone jest około 200 km na południowy wschód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 7335,32 reais brazylijskich.

</doc>
<doc id="3950843" url="https://pl.wikipedia.org/wiki?curid=3950843" title="Kavo Greko">
Kavo Greko



</doc>
<doc id="3950844" url="https://pl.wikipedia.org/wiki?curid=3950844" title="Meczet Królewski">
Meczet Królewski



</doc>
<doc id="3950846" url="https://pl.wikipedia.org/wiki?curid=3950846" title="Krystyna Czechowska">
Krystyna Czechowska

Krystyna Czechowska (ur. 16 stycznia 1932 w Radzyniu w powiecie grudziądzkim) – polska inżynier, poseł na Sejm PRL IV i V kadencji.
Życiorys.
Uzyskała wykształcenie wyższe, z zawodu inżynier włókiennik. Pracowała na stanowisku kierownika farbiarni w Andrychowskich Zakładach Przemysłu Bawełnianego. W 1965 i 1969 uzyskiwała mandat posła na Sejm PRL z ramienia Polskiej Zjednoczonej Partii Robotniczej w okręgu Wadowice. Przez dwie kadencje była zastępcą przewodniczącego Komisji Przemysłu Lekkiego, Rzemiosła i Spółdzielczości Pracy, a w trakcie V kadencji pełniła tę funkcję również w Komisji Przemysłu Lekkiego.

</doc>
<doc id="3950847" url="https://pl.wikipedia.org/wiki?curid=3950847" title="Buriticupu">
Buriticupu

Buriticupu – miasto i gmina w Brazylii leżące w stanie Maranhão. Gmina zajmuje powierzchnię 2545,440 km². Według danych szacunkowych w 2016 roku miasto liczyło 71 227 mieszkańców. Położone jest około 350 km na południowy zachód od stolicy stanu, miasta São Luís, oraz około 1500 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 6313,97 reais brazylijskich.

</doc>
<doc id="3950848" url="https://pl.wikipedia.org/wiki?curid=3950848" title="Krytonosek duży">
Krytonosek duży

Krytonosek duży ("Scytalopus macropus") – gatunek ptaka z podrodziny krytonosków (Rhinocryptinae) w rodzinie krytonosowatych (Rhinocryptidae). Słabo poznany ptak występujący w zachodniej Ameryce Południowej, według IUCN nie jest zagrożony wyginięciem.
Zasięg występowania.
Krytonosek duży występuje endemicznie w centralnej części peruwiańskich Andów – od południowego Amazonas na południe do regionu Junín.
Taksonomia.
Gatunek po raz pierwszy opisali w 1896 roku niemiecki ornitolog Hans von Berlepsch i polski zoolog Jan Sztolcman na łamach „Proceedings of the Zoological Society of London”. Jako miejsce typowe odłowu holotypu Berlepsch i Sztolcman wskazali Maraynioc, w Junín w Peru. Holotypem była samica odłowiona 28 listopada 1891 roku. Gatunek monotypowy.
Etymologia.
Nazwa rodzajowa: "skutalē" lub σκυταλον "skutalon" – kij, pałka; πους "pous", ποδος "podos" – stopa. Epitet gatunkowy: późnogr. μακροπους "makropous", μακροποδος "makropodos" – długostopy, od gr. μακρος "makros" – długi; πους "pous", ποδος "podos" – stopa.
Morfologia.
Długość ciała 14 cm; masa ciała samców 36–43 g, samic 32–32,5 g. Największy przedstawiciel rodzaju "Scytalopus". U dorosłych ptaków upierzenie jest jednolicie czarno-szare. Tęczówka ciemnobrązowa, dziób czarny i skok ciemnobrązowy. Młode ptaki są nieco bledsze niż dorosłe, ciemnoszare, w górnej części ciała końcówki piór są ciemnobrązowe, natomiast spodnie części ciała są płowo-blade lub białawe.
Ekologia.
Krytonosek duży prowadzi najprawdopodobniej osiadły tryb życia, zamieszkując omszałe zarośla karłowatych i mglistych lasów, występując głównie wzdłuż strumieni, na wysokości 2400–3500 m n.p.m. Pieśń krytonoska dużego przez większość dnia trwa do 1 minuty lub nawet dłużej i składa się z monotonnej serii nut o częstotliwości 1,5–2 kHz w odstępach trwających 0,3 sekundy, zwykle kończących się różnymi nutami (zazwyczaj wyższymi). Nawyki żywnościowe i okres lęgowy nie są znane.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Wielkość populacji nie jest znana, ale gatunek ten jest określany jako „rzadki” i występujący „lokalnie”. Występuje tylko w jednym obszarze chronionym: Parku Narodowym Rio Abiseo. Nie są znane dowody na jakiekolwiek spadki populacji lub jakieś inne istotne zagrożenia.

</doc>
<doc id="3950849" url="https://pl.wikipedia.org/wiki?curid=3950849" title="Scytalopus macropus">
Scytalopus macropus



</doc>
<doc id="3950850" url="https://pl.wikipedia.org/wiki?curid=3950850" title="Meczet imama Chomejniego">
Meczet imama Chomejniego



</doc>
<doc id="3950851" url="https://pl.wikipedia.org/wiki?curid=3950851" title="Komisariat Straży Celnej „Lipówka”">
Komisariat Straży Celnej „Lipówka”

Komisariat Straży Celnej „Lipówka” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Lipówce. Proces tworzenia Straży Celnej trwał do końca 1922 roku. Komisariat Straży Celnej „Lipówka”, wraz ze swoimi placówkami granicznymi, wszedł w podporządkowanie Inspektoratu Straży Celnej „Suwałki”.
W latach 1927/1928 został rozwiązany Inspektorat Straży Celnej „Suwałki”. Przekazał on rejon ochranianej granicy państwowej pod jurysdykcję Korpusowi Ochrony Pogranicza. Tym samym rozwiązano też komisariat Straży Celnej „Lipówka”, a funkcjonariusze SC zostali przeniesieni do służby w Urzędach Celnych lub w innych jednostkach Straży Celnej na terenie kraju. Służbę graniczną do 1939 roku pełniła w tym rejonie kompania graniczna KOP „Filipów”.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3950852" url="https://pl.wikipedia.org/wiki?curid=3950852" title="Brayan Ramírez">
Brayan Ramírez

&lt;onlyinclude&gt;* Brayan Ramírez (ur. 1992) – kolumbijski kolarz

</doc>
<doc id="3950854" url="https://pl.wikipedia.org/wiki?curid=3950854" title="Komisariat Straży Celnej „Bakałarzewo”">
Komisariat Straży Celnej „Bakałarzewo”

Komisariat Straży Celnej „Bakałarzewo” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Bakałarzewo”, wraz ze swoimi placówkami granicznymi, wszedł w podporządkowanie Inspektoratu Straży Celnej „Suwałki”.
W latach 1927/1928 został rozwiązany Inspektorat Straży Celnej „Suwałki”. Przekazał on rejon ochranianej granicy państwowej pod jurysdykcję Korpusowi Ochrony Pogranicza. Tym samym rozwiązano też komisariat Straży Celnej „Bakałarzewo”, a funkcjonariusze SC zostali przeniesieni do służby w Urzędach Celnych lub w innych jednostkach Straży Celnej na terenie kraju. Służbę graniczną do 1939 roku pełniła w tym rejonie kompania graniczna KOP „Filipów”.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3950855" url="https://pl.wikipedia.org/wiki?curid=3950855" title="Coroatá">
Coroatá

Coroatá – miasto i gmina w Brazylii leżące w stanie Maranhão. Gmina zajmuje powierzchnię 2263,779 km². Według danych szacunkowych w 2016 roku miasto liczyło 64 123 mieszkańców. Położone jest około 200 km na południe od stolicy stanu, miasta São Luís, oraz około 1600 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5523,58 reais brazylijskich.

</doc>
<doc id="3950857" url="https://pl.wikipedia.org/wiki?curid=3950857" title="Honduras na Letnich Igrzyskach Olimpijskich 2016">
Honduras na Letnich Igrzyskach Olimpijskich 2016

Honduras na Letnich Igrzyskach Olimpijskich 2016, które odbyły się w Rio de Janeiro reprezentowało 26 zawodników - 24 mężczyzn i 1 kobieta.
Był to jedenasty start reprezentacji Hondurasu na letnich igrzyskach olimpijskich.
Reprezentanci.
Boks.
Mężczyźni
Judo.
Mężczyźni
Lekkoatletyka.
Mężczyźni
Piłka nożna.
Turniej mężczyzn
Reprezentacja Hondurasu w piłce nożnej mężczyzn brała udział w rozgrywkach grupy D turnieju olimpijskiego, w której jeden mecz wygrała, jeden zremisowała i jeden przegrała, awansując do ćwierćfinału, w którym uległa jednak reprezentacji Brazylii, odpadając z dalszych rozgrywek.
Skład
Trener: Jorge Luis Pinto
Pływanie.
Mężczyźni
Kobiety
Podnoszenie ciężarów.
Mężczyźni
Taekwondo.
Kobiety

</doc>
<doc id="3950859" url="https://pl.wikipedia.org/wiki?curid=3950859" title="Yellowcard (album)">
Yellowcard (album)

Yellowcard – dziesiąty, a zarazem ostatni album studyjny amerykańskiego pop-punkowego zespołu Yellowcard. Został wydany 30 września 2016 przez wytwórnię Hopeless Records. 24 czerwca 2016 zespół wydał pierwszy singiel promujący płytę pt. "Rest in Peace", jednocześnie zapowiadając że będzie to ich ostatni album. 17 sierpnia 2016, wraz z teledyskiem został opublikowany drugi utwór z albumu pt. "The Hurt is Gone."

</doc>
<doc id="3950860" url="https://pl.wikipedia.org/wiki?curid=3950860" title="Komisariat Straży Celnej „Filipów”">
Komisariat Straży Celnej „Filipów”

Komisariat Straży Celnej „Filipów” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Bakałarzewo”, wraz ze swoimi placówkami granicznymi, wszedł w podporządkowanie Inspektoratu Straży Celnej „Suwałki”.
W latach 1927/1928 został rozwiązany Inspektorat Straży Celnej „Suwałki”. Przekazał on rejon ochranianej granicy państwowej pod jurysdykcję Korpusowi Ochrony Pogranicza. Tym samym rozwiązano też komisariat Straży Celnej „Filipów”, a funkcjonariusze SC zostali przeniesieni do służby w Urzędach Celnych lub w innych jednostkach Straży Celnej na terenie kraju. Służbę graniczną do 1939 roku pełniła w tym rejonie kompania graniczna KOP „Filipów”.
Struktura organizacyjna.
Organizacja komisariatu w 1926 roku:

</doc>
<doc id="3950861" url="https://pl.wikipedia.org/wiki?curid=3950861" title="Komisariat Straży Celnej „Przerośl”">
Komisariat Straży Celnej „Przerośl”

Komisariat Straży Celnej „Przerośl” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Przerośl”, wraz ze swoimi placówkami granicznymi, wszedł w podporządkowanie Inspektoratu Straży Celnej „Suwałki”.
W latach 1927/1928 został rozwiązany Inspektorat Straży Celnej „Suwałki”. Przekazał on rejon ochranianej granicy państwowej pod jurysdykcję Korpusowi Ochrony Pogranicza. Tym samym rozwiązano też komisariat Straży Celnej „Przerośl”, a funkcjonariusze SC zostali przeniesieni do służby w Urzędach Celnych lub w innych jednostkach Straży Celnej na terenie kraju. Służbę graniczną do 1939 roku pełniła w tym rejonie kompania graniczna KOP „Filipów”.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3950862" url="https://pl.wikipedia.org/wiki?curid=3950862" title="Itapecuru Mirim">
Itapecuru Mirim

Itapecuru Mirim – miasto i gmina w Brazylii leżące w stanie Maranhão. Gmina zajmuje powierzchnię 1471,438 km². Według danych szacunkowych w 2016 roku miasto liczyło 67 104 mieszkańców. Położone jest około 100 km na południe od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 7239,90 reais brazylijskich.

</doc>
<doc id="3950864" url="https://pl.wikipedia.org/wiki?curid=3950864" title="Itapecuru-Mirim">
Itapecuru-Mirim



</doc>
<doc id="3950868" url="https://pl.wikipedia.org/wiki?curid=3950868" title="The Winds">
The Winds

The Winds – krótki wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest wystylizowany na dawną szkocką balladę. Składa się z czterech strof czterowersowych z rymami i aliteracjami ("wan waves wide/I wot weel"). Taka budowa była typowa dla epiki pogranicza angielsko-szkockiego.
Swinburne kilkakrotnie odwoływał się do tradycji dawnych angielskich i szkockich ballad, między innymi w utworze "The Bride’s Tragedy".

</doc>
<doc id="3950871" url="https://pl.wikipedia.org/wiki?curid=3950871" title="Komisariat Straży Celnej „Kamińsko”">
Komisariat Straży Celnej „Kamińsko”

Komisariat Straży Celnej „Kamińsko” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1922–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Kamińsko”, wraz ze swoimi placówkami granicznymi, wszedł w podporządkowanie Inspektoratu Straży Celnej „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Z dniem 27 kwietnia 1928 roku placówki I linii „Radły”, „Ługi” i „Kluczno” należące do komisariatu Straży Celnej „Kamieńsko” zostały przydzielone do komisariatu „Panki”.
Rozkazem nr 4 z 30 kwietnia 1928 roku "w sprawie organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Herby” z podkomisariatem „Panki”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950872" url="https://pl.wikipedia.org/wiki?curid=3950872" title="Komisariat Straży Celnej „Podłęże Szlacheckie”">
Komisariat Straży Celnej „Podłęże Szlacheckie”

Komisariat Straży Celnej „Podłęże Szlacheckie” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Podłęże Szlacheckie”, wraz ze swoimi placówkami granicznymi, wszedł w podporządkowanie Inspektoratu Straży Celnej „Praszka”.
Po reformie komisariat Straży Celnej „Podłęże Szlacheckie” wchodził w skład Inspektoratu Granicznego „Praszka”, a na podstawie rozkazu Śląskiego Inspektoratu Okręgowego w Mysłowicach z 23 stycznia 1928 roku wcielony został do nowo zorganizowanego Inspektoratu Granicznego „Lubliniec”. Kierownikiem komisariatu był komisarz SC Stefan Leśniak. 
Z dniem 27 kwietnia 1928 roku placówki I linii „Radły”, „Ługi” i „Kluczno” należące do komisariatu Straży Celnej „Kamieńsko” zostały przydzielone do komisariatu „Panki”, a z dniem 1 maja utworzono placówkę II linii „Podłęże Szlacheckie”.
Z dniem 30 maja zlikwidowano placówki I linii „Ługi”, „Podłęże Szlacheckie”, „Kuźnica Nowa” i „Radły”, a utworzona została placówka II linii „Panki”.
Rozkazem nr 4 z 30 kwietnia 1928 roku "w sprawie organizacji Śląskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Herby” z podkomisariatem „Panki”.
5 lipca 1928 komisariat SC „Podłęże Szlacheckie” przemianowany został na podkomisariat Straży Granicznej „Panki”. Obowiązki kierownika podkomisariatu pełnił przodownik Andrzej Łabuszek, a od 17 lipca 1929 roku kierownikiem mianowany został podkomisarz Tomasz Steciak.
Z dniem 17 sierpnia 1928 zlikwidowana została placówka II linii „Truskolasy”.
Jesienią 1929 roku podkomisariat Straży Granicznej „Panki” został przemianowany na komisariat Straży Granicznej.
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:
Organizacja komisariatu w 1928 roku:

</doc>
<doc id="3950873" url="https://pl.wikipedia.org/wiki?curid=3950873" title="Komisariat Straży Celnej „Jelonki”">
Komisariat Straży Celnej „Jelonki”

Komisariat Straży Celnej „Jelonki” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Jelonki”, wraz ze swoimi placówkami granicznymi, wszedł w podporządkowanie Inspektoratu Straży Celnej „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Jaworzno”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950875" url="https://pl.wikipedia.org/wiki?curid=3950875" title="Cacahuamilpa">
Cacahuamilpa



</doc>
<doc id="3950876" url="https://pl.wikipedia.org/wiki?curid=3950876" title="Grajaú">
Grajaú

Grajaú – miasto i gmina w Brazylii leżące w stanie Maranhão. Gmina zajmuje powierzchnię 8863,570 km². Według danych szacunkowych w 2016 roku miasto liczyło 68 458 mieszkańców. Położone jest około 500 km na południowy zachód od stolicy stanu, miasta São Luís, oraz około 1300 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 8111,75 reais brazylijskich.

</doc>
<doc id="3950878" url="https://pl.wikipedia.org/wiki?curid=3950878" title="Mazur kajdaniarski">
Mazur kajdaniarski

Mazur kajdaniarski – wiersz (potem pieśń) autorstwa Ludwika Waryńskiego napisany, przy współudziale innych więźniów, na przełomie lat 1885–1886 w X Pawilonie Cytadeli Warszawskiej.
Historia.
Po raz pierwszy wydrukowano go w warszawskim "Robotniku" (numer 31 z 4 czerwca 1899) z inicjatywy Józefa Piłsudskiego i z jego notą informacyjną. Nie był wówczas jeszcze spopularyzowany i raczej występował jako wiersz. Melodię dobrano z "Mazura podolskiego" autorstwa Maurycego Gosławskiego, ale z czasem zastąpiono ją stateczniejszą – do słów Wincentego Pola ("Bracia, rocznica, więc we zwyczaju"). 
Charakterystyka.
Tytuł przywołuje obraz więźnia caratu skutego kajdanami. Słowa "Suń wesoło dalej w koło / Warszawo i Karo" pokazują stosunek Waryńskiego do tematyki współpracy rewolucyjnej z proletariatem rosyjskim, której był zwolennikiem, w odróżnieniu od większości ówczesnych współpracowników (Kara była największym więzieniem, w którym przetrzymywano Rosjan podejrzanych o sprzyjanie ideom rewolucyjnym, położonym nad rzeką Karą w obwodzie czytyjskim). Mazur dziedziczy tradycje romantyczne pieśni patriotycznych, przeciwstawiając jednocześnie spuściźnie romantyzmu świadomość proletariacką. Jest to w tym kontekście romantyczna pieśń rewolucyjna agitująca do czynu. Mazur był w interpretacji Waryńskiego narodowym tańcem, symbolizującym niezłomność ludu, wykonywanym przez niewzruszonych, twardych bojowników. 
Odziedziczona po Gosławskim melodia była wesoła, witalna, ludyczna i optymistyczna – podobny nastrój dominuje w "Mazurze kajdaniarskim". Muzyka mazura często towarzyszyła tekstom wierszy powstańczych i rewolucyjnych. Bliska utworowi Waryńskiego jest "Pieśń katorżników" autorstwa Adama Mickiewicza – oba te utwory mają ładunek proroczego optymizmu, który był bardzo potrzebny w przeczuciu trudnej przyszłości – zesłania, katorgi. Niósł też wiarę w sens ponoszonych poświęceń. 
Funkcja kajdan w utworze jest nietypowa – są one w istocie instrumentem muzycznym, grającym radosną, optymistyczną muzykę jutra. Tańczą przy nim osoby ubrane w „stroje balowe” (ubrania katorżników), zaproszone na bal w „pałacu” (więzieniu, ziemiance zesłańca, Karze). W utworze przejawia się zatem heroizm osób nieskalanych tchórzostwem lub strachem przed śmiercią.

</doc>
<doc id="3950879" url="https://pl.wikipedia.org/wiki?curid=3950879" title="Komisariat Straży Celnej „Praszka”">
Komisariat Straży Celnej „Praszka”

Komisariat Straży Celnej „Praszka” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Praszce stacjonował sztab 2 kompanii 5 batalionu celnego. Kompania wystawiała między innymi placówkę w Kiku. Proces tworzenia Straży Celnej trwał do końca 1922 roku. Komisariat Straży Celnej „Praszka”, wraz ze swoimi placówkami granicznymi, wszedł w podporządkowanie Inspektoratu Straży Celnej „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Praszka”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1926:
Oddział konny przy komisariacie
Struktura organizacyjna.
Organizacja komisariatu w 1926 roku:

</doc>
<doc id="3950880" url="https://pl.wikipedia.org/wiki?curid=3950880" title="Komisariat Straży Celnej „Gola”">
Komisariat Straży Celnej „Gola”

Komisariat Straży Celnej „Gola” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Gola”, wraz ze swoimi placówkami granicznymi, wszedł w podporządkowanie Inspektoratu Straży Celnej „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Dzietrzkowice”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950881" url="https://pl.wikipedia.org/wiki?curid=3950881" title="Komisariat Straży Celnej „Janowiec Kościelny”">
Komisariat Straży Celnej „Janowiec Kościelny”

Komisariat Straży Celnej „Janowiec Kościelny” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Janowiec Kościelny”, wraz ze swoimi placówkami granicznymi, wszedł w podporządkowanie Inspektoratu Straży Celnej „Praszka”.
1 czerwca 1921 roku w Janowcu Kościelnym stacjonowała jeszcze 4 kompania celna 1 batalionu celnego. Posiadała ona swoje placówki w miejscowościach: Gewarty, Smolany, Trząski, Zdzięty, Leśniki, Gołębie, Pepłówek i w Janowcu Kościelnym. Na przełomie roku 1921/1922 ochronę granicy państwowej w tym rejonie od pododdziałów 1 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Szczepkowo Borowe” i „Działdowo,” które przejęły ochronę granicy od rozwiązywanego komisariatu Straży Celnej. 
Funkcjonariusze komisariatu.
Obsada personalna w 1927:
Struktura organizacyjna komisariatu.
Organizacja komisariatu w 1926 roku:

</doc>
<doc id="3950882" url="https://pl.wikipedia.org/wiki?curid=3950882" title="Barreirinhas">
Barreirinhas

Barreirinhas – miasto i gmina w Brazylii leżące w stanie Maranhão. Gmina zajmuje powierzchnię 3024,019 km². Według danych szacunkowych w 2016 roku miasto liczyło 61 621 mieszkańców. Położone jest około 150 km na wschód od stolicy stanu, miasta São Luís, oraz około 1800 km na północ od Brasílii, stolicy kraju. Na terenie gminy znajduje się część Parku Narodowego Lençóis Maranhenses. 
W 2014 roku wśród mieszkańców gminy PKB per capita wynosił 6385,75 reais brazylijskich.

</doc>
<doc id="3950883" url="https://pl.wikipedia.org/wiki?curid=3950883" title="Tacht-e Dżamszid">
Tacht-e Dżamszid



</doc>
<doc id="3950887" url="https://pl.wikipedia.org/wiki?curid=3950887" title="Mario Lopez (DJ)">
Mario Lopez (DJ)

Mario Lopez (ur. 4 maja 1969 w Hanowerze) – niemiecki DJ.

</doc>
<doc id="3950888" url="https://pl.wikipedia.org/wiki?curid=3950888" title="Santo Amaro do Maranhão">
Santo Amaro do Maranhão

Santo Amaro do Maranhão – miasto i gmina w Brazylii leżące w stanie Maranhão. Gmina zajmuje powierzchnię 1601,180 km². Według danych szacunkowych w 2016 roku miasto liczyło 15 623 mieszkańców. Położone jest około 120 km na wschód od stolicy stanu, miasta São Luís, oraz około 1800 km na północ od Brasílii, stolicy kraju. Na terenie gminy znajduje się część Parku Narodowego Lençóis Maranhenses. 
W 2014 roku wśród mieszkańców gminy PKB per capita wynosił 4605,39 reais brazylijskich.

</doc>
<doc id="3950893" url="https://pl.wikipedia.org/wiki?curid=3950893" title="Primeira Cruz">
Primeira Cruz

Primeira Cruz – miasto i gmina w Brazylii leżące w stanie Maranhão. Gmina zajmuje powierzchnię 1367,676 km². Według danych szacunkowych w 2016 roku miasto liczyło 15 068 mieszkańców. Położone jest około 100 km na wschód od stolicy stanu, miasta São Luís, oraz około 1800 km na północ od Brasílii, stolicy kraju. Na terenie gminy znajduje się część Parku Narodowego Lençóis Maranhenses. 
W 2014 roku wśród mieszkańców gminy PKB per capita wynosił 4315,51 reais brazylijskich.

</doc>
<doc id="3950896" url="https://pl.wikipedia.org/wiki?curid=3950896" title="Debiut (album Kaena)">
Debiut (album Kaena)

Debiut – czwarty album studyjny polskiego rapera Kaena. Wydawnictwo ukazało się 3 marca 2017 roku nakładem wytwórni muzycznej Prosto. Gościnnie w nagraniach wzięli udział: Kamil Bijoś, Lanberry, Mateusz Krautwurst, Michał Grobelny, Tomasz Torres oraz Sylwia Dynek.
Nagrania dotarły do 12. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="3950897" url="https://pl.wikipedia.org/wiki?curid=3950897" title="Most Khaju">
Most Khaju



</doc>
<doc id="3950900" url="https://pl.wikipedia.org/wiki?curid=3950900" title="Neste (spółka)">
Neste (spółka)



</doc>
<doc id="3950902" url="https://pl.wikipedia.org/wiki?curid=3950902" title="Pā (fortyfikacje)">
Pā (fortyfikacje)



</doc>
<doc id="3950904" url="https://pl.wikipedia.org/wiki?curid=3950904" title="Komandor Shepard">
Komandor Shepard

Komandor Shepard – główny bohater trylogii gier komputerowych "Mass Effect", "Mass Effect 2" i "Mass Effect 3", stworzonej przez studio BioWare. Weteran Marynarki Przymierza Systemów, absolwent programu N7 organizowanego przez Międzyplanetarną Akademię Bojową, pierwsze ludzkie Widmo Rady Cytadeli, starający się powstrzymać rasę inteligentnych syntetyczno-mechanicznych organizmów znanych jako Żniwiarze przed zniszczeniem wysoko rozwiniętych gatunków zamieszkujących Drogę Mleczną. Płeć, klasa, imię i wygląd postaci mogą być dostosowane przez gracza według jego własnych upodobań. Postać męska przemawia głosem Marka Meera, a żeńska – Jennifer Hale. Ponieważ gracz może kierować postacią dowolnej płci, większość jej dialogów jest neutralna płciowo.
Postać nazwana została na cześć Alana Sheparda, pierwszego Amerykanina w kosmosie. Chociaż podczas produkcji gier obie postaci – męską i żeńską – traktowano na równi, ze względów marketingowych, żeby gracze mogli utożsamiać serię z konkretnym bohaterem, w materiałach promocyjnych wykorzystywano postać męską, której twarz wzorowana była na holenderskim modelu Marku Vanderloo. Seria doczekała się szeregu gadżetów, w tym m.in. figurek, a sam Shepard pojawiał się gościnnie w innych grach Electronic Arts, chociaż nie pojawi się w żadnej przyszłej odsłonie "Mass Effect". Domyślne imię postaci męskiej to John, a kobiecej – Jane.
Koncept i tworzenie.
Zamiarem BioWare było stworzenie postaci, którą gracze od samego początku będą traktowali jako wyjątkową i mającą już ugruntowaną pozycję w swoim świecie. W odróżnieniu od innych protagonistów komputerowych gier fabularnych, Shepard nie miał być postacią pozbawioną jakiegokolwiek tła fabularnego i przeszłości – nadanie mu pewnych cech już na samym początku miało na celu stworzenie bardziej „intensywnego” doświadczenia. Ponieważ seria "Mass Effect" jest bardziej filmowa od innych gier BioWare, studio chciało dodać do niej „coś ekstra” i specyficznego smaczku, który można było osiągnąć dzięki zapadającej w pamięć postaci w stylu kapitana Kirka z serii "Star Trek" czy Jacka Bauera z serialu "24 godziny".
Deweloperzy chcieli nadać postaci przynajmniej nazwisko, żeby pozostali bohaterowie mogli się do niej zwracać bezpośrednio. Zamiarem twórców było znalezienie nazwiska, które byłoby zarazem „typowo amerykańskie” i pospolite, co doprowadziło do przeglądania nazwisk pierwszych siedmiu amerykańskich astronautów. Alan Shepard został wybrany ze względu na to, że pasował do pomysłu na „ich” Sheparda, będąc osobą twardą i cieszącą się szacunkiem, a dodatkowo był pierwszym Amerykaninem w kosmosie, tak jak Shepard z gier został pierwszym ludzkim Widmem działającym dla Rady Cytadeli.
Podczas produkcji pierwszej części gry żeńskiej Shepard poświęcono tyle samo uwagi, co jej męskiemu odpowiednikowi. Na potrzeby kobiety napisano unikalne dialogi oraz opcje romansowe. Wczesne modele do testowania animacji wykorzystywały żeńską Shepard. Reżyser gier, Casey Hudson, stwierdził, że „nie jest [ona] karykaturą postaci kobiecej w grach fabularnych”, będąc kobietą zarówno silną i niezwykle pewną siebie, jak i asertywną.
Wygląd i projekt.
Pancerz Sheparda był pierwotnie czerwono-biały, uznano jednak, że w takim stroju zbyt bardzo przypomina medyka, toteż ostatecznie kolor na popielaty z czerwono-białym akcentem w postaci logo programu N7. Według twórców, czerwony pasek w logo N7 symbolizuje krew, jaką postać musi przelać, żeby uratować galaktykę. W "Mass Effect 2" pancerz zmieniono na składający się z części, żeby podkreślić sylwetkę postaci i sprawić, żeby wyglądała na „silniejszą i zdolną do większej bezwzględności”. Zmiana ta pociągnęła za sobą możliwość dostosowywania wyglądu pancerza przez gracza, który mógł zmieniać jego elementy i kolorystykę.
Twórcy skupili się na tym, żeby menu tworzenia wyglądu bohatera było „dobrej jakości i realistyczne”. W celu jego sprawdzenia, stworzono podobizny wielu celebrytów, żeby upewnić się, że system oferuje odpowiednio dużą różnorodność. Domyślny wygląd głównego bohatera – tak twarzy, jak i ciała – oparty został na wizerunku holenderskiego modela Marka Vanderloo. Domyślny wygląd postaci kobiecej został nieco zmieniony pomiędzy pierwszą a drugą grą, jednak na potrzeby "Mass Effect 3" – pierwszej części dodatkowo promowanej materiałami z postacią kobiecą – został całkowicie przemodelowany, zgodnie z sugestiami graczy. BioWare stworzyło wiele różnych projektów żeńskiej wersji postaci, ostatecznie jednak ograniczyło ich liczbę do sześciu, które zostały opublikowane na Facebooku, a zadaniem fanów było wybranie tego najlepszego. W głosowaniu wygrała blondynka z piegami, jednak BioWare uznało, że część głosujących mogła kierować się wyłącznie kolorem włosów postaci, dlatego w późniejszym czasie zorganizowano jeszcze jedno głosowanie, którego celem było wybranie koloru włosów; ostatecznie wygrała postać rudowłosa.
Głos.
Głos pod męską wersję postaci w wersji oryginalnej podkładał Mark Meer, a pod żeńską Jennifer Hale. W polskiej wersji przemawiała ona głosem Marcina Dorocińskiego i Magdaleny Różczki w części pierwszej, z kolei w drugiej Łukasza Nowickiego i Agnieszki Kunikowskiej. Część trzecia nie była dubbingowana na język polski.
Zarówno Meer, jak i Hale, jeszcze przed "Mass Effect" wielokrotnie współpracowali z BioWare. Meer po raz pierwszy pracował ze studiem przy grze "", a w następnych latach dubbingował w kolejnych grach różne postaci dalszoplanowe. Udając się na casting na "Mass Effect" spodziewał się, że ponownie będzie udzielał głosu pomniejszym postaciom, dlatego był „mile zaskoczony”, kiedy otrzymał główną rolę. Angielska wersja gier reżyserowana była przez Caroline Livingstone, a podczas niektórych sesji nagraniowych obecny był główny scenarzysta Mac Walters, co pozwoliło na wprowadzenie szybkich zmian do dialogów.
Hale przyznała, że chociaż sama nie jest graczem, jest bardzo oddana temu, żeby pomóc „stworzyć” historię w grach komputerowych. Stwierdziła dodatkowo, że miewa obiekcje, kiedy określone dialogi wydają jej się nie pasować do postaci, którym udziela głosu, w przypadku Shepard i gier BioWare wolała jednak nie ingerować. Fakt, że BioWare nie zmieniało dialogów w zależności od płci postaci, był dla Hale jednym z ulubionych aspektów pracy nad serią "Mass Effect".
Występowanie.
Trylogia i części poboczne.
Komandor porucznik Shepard jest głównym bohaterem i grywalną postacią trylogii "Mass Effect". Jest absolwentem organizowanego przez Przymierze Systemów – „reprezentantem ludzkości w przestrzeni Cytadeli” – programu wojskowego N7, którego absolwenci darzeni są wielkim poważaniem ze względu na niezwykle katorżnicze warunki, jakie należy spełnić, żeby go ukończyć. Na samym początku gry gracz wybiera historię Sheparda przed dołączeniem do wojska, jak również wydarzenie mające miejsce już w trakcie służby, które przyczyniło się do tego, że stał się rozpoznawalny. W rozmowach z bohaterami niezależnymi gracz posługuje się tzw. kołem dialogowym, na którym zamieszczone są skrócone wersje odpowiedzi, rozwijane po wybraniu konkretnej opcji. W zależności od dokonywanych wyborów, postać otrzymuje punkty idealisty lub renegata, które w drugiej i trzeciej części mogą wpływać na jej wygląd. Im więcej punktów renegata zdobędzie Shepard, tym gorzej będą się goiły rany na jego twarzy, a jego oczy zmienią kolor na czerwony, o ile nie zdecyduje się on na chirurgiczne poprawki.
Poza główną trylogią, Shepard zostaje wspomniany w powieściach ', ' i '. Pojawia się również w trzecim numerze komiksu ', ujęcie przedstawia jednak jedynie fragment jego pancerza z logo N7. Komiks ', rozgrywający się pomiędzy prologiem a główną częścią "Mass Effect 2", koncentruje się na odzyskaniu ciała zmarłego Sheparda i przekazaniu go Cerberusowi w celu przywrócenia go do życia. Według zapowiedzi, Shepard nie pojawi się w żadnej kolejnej odsłonie "Mass Effect", ponieważ poświęcona mu trylogia została definitywnie zakończona. Dodatkowo BioWare stwierdziło, że nie chce, żeby protagonista kolejnej gry – ' – był po prostu kolejnym żołnierzem albo „Shepardem 2”.
"Mass Effect".
Shepard służy pod kapitanem Davidem Andersonem podczas testowego lotu superzaawansowanego technologicznie okrętu SSV Normandia, zbudowanego przy współpracy ludzi i turian, którego celem jest pierwsza ludzka kolonia na planecie Eden Prime. Misja ma na celu również sprawdzenie, czy Shepard nadaje się na Widmo – elitarnego agenta działającego dla Rady Cytadeli, mogącego rozwiązywać problemy w dowolny sposób, który uzna za słuszny. Towarzyszem Sheparda jest turiańskie Widmo Nihlus Krylik, który ginie podczas misji, zdradzony przez swojego kolegę Sarena Arteriusa. Shepard odkrywa na Eden Prime nadajnik pozostawiony przez wymarłą przed tysiącami lat rasę protean i niechcący uaktywnia go, a ten objawia mu wizję zniszczenia galaktyki przez olbrzymie maszyny zwane Żniwiarzami.
Zdrada Sarena zostaje przedstawiona Radzie Cytadeli, która cofa mu status Widma i nadaje go Shepardowi, którego zadaniem staje się odnalezienie turianina i powstrzymanie go. Shepard i Anderson uważają, że Saren sprzymierzył się ze Żniwiarzami i syntetyczną rasą gethów, Rada odrzuca jednak te oskarżenia, uważając Żniwiarzy za legendę. W trakcie śledztwa Shepard odkrywa, że nadajnik objawił mu wizję zniszczenia protean przez Żniwiarzy, a ten sam los w niedługim czasie ma spotkać inteligentne rasy zamieszkujące galaktykę obecnie. Mimo spotkania z jednym ze Żniwiarzy, Suwerenem, Rada w dalszym ciągu uważa ich za mit.
Saren i gethy przypuszczają atak na Cytadelę, mający na celu aktywowanie przekaźnika masy, poprzez który Żniwiarze przedostaną się do Drogi Mlecznej i zrealizują swój plan zniszczenia inteligentnych istot. Shepardowi udaje się powstrzymać Sarena i uratować Radę bądź pozostawić ją na śmierć, a w jej miejsce powstaje nowa, składająca się wyłącznie z ludzi.
"Mass Effect 2".
Kilka miesięcy po pokonaniu Suwerena Normandia zostaje zniszczona przez tajemniczą rasę Zbieraczy, a Shepard ginie, ratując członków załogi. Jego ciało zostaje odzyskane przez proludzką organizację terrorystyczną Cerberus i na rozkaz jej lidera Człowieka Iluzji, zostaje zrekonstruowane i przywrócone do życia. Człowiek Iluzja ofiaruje Shepardowi nowy statek – SSV Normandię SR-2 – wraz z załogą i zleca mu szereg misji mających na celu ustalenie, dlaczego od pewnego czasu znikają całe ludzkie kolonie i jaki związek ze zniknięciami mają Zbieracze. W trakcie śledztwa okazuje się, że są oni marionetkami Żniwiarzy. Shepard wraz z zebraną przez siebie drużyną wyrusza na samobójczą misję za przekaźnik Omega-4 do bazy Zbieraczy, którą może zniszczyć lub pozostawić, udostępniając ją do dalszych badań Cerberusowi. W zależności od decyzji podejmowanych przez gracza na przestrzeni gry, Shepardowi udaje się uciec lub ginie – w tym drugim przypadku niemożliwe jest zaimportowanie stanu świata do "Mass Effect 3".
"Mass Effect 3".
Shepard zostaje uziemiony i pozbawiony rangi za zniszczenie rodzinnego układu batarian podczas próby powstrzymania Żniwiarzy przed zaatakowaniem Drogi Mlecznej. Udaje mu się jednak opóźnić atak o kilka miesięcy – pół roku później Ziemia zostaje zaatakowana przez maszyny, a przebywający w Vancouver Shepard przywrócony do czynnej służby. Jako jedyna nadzieja ludzkości, zostaje wysłany przez Andersona na Cytadelę w celu zyskania pomocy innych ras. Rada Cytadeli, obawiająca się o bezpieczeństwo swoich rodzinnych układów, odmawia wysłania wojsk na Ziemię. Komandor zaczyna budować sojusze, zyskując przychylność turian, asari, salarian, krogan, quarian, gethów i raknii, tworząc tym samym armię, która ostatecznie uderzy na Żniwiarzy. W międzyczasie dzięki Shepardowi Przymierze wchodzi w posiadanie pozostawionych przez proetan schematów Tygla – potężnej superbroni, która potencjalnie może zniszczyć Żniwiarzy – i rozpoczyna jego budowę. Ostatecznie komandor spotyka się z Katalizatorem – inteligentnym konstruktem, który od eonów strzeże równowagi w galaktyce, co pięćdziesiąt tysięcy lat przetwarzając wysoko zaawansowane rasy organiczne w Żniwiarzy, zanim te zostaną zniszczone przez syntetyków, których tworzą. Katalizator oferuje kilka rozwiązań, od których zależą dalsze losy całej galaktyki. W większości zakończeń Shepard ginie, poświęcając się dla dobra innych i tylko jedno zakończenie sugeruje, że Shepardowi udało się przeżyć. Jeżeli zdecyduje się on przejąć kontrolę nad Żniwiarzami, zachowana zostaje jego jaźń.
Promocja i marketing.
Męska wersja Sheparda była bardzo często wykorzystywana w działaniach marketingowych, pojawiając się na okładkach wszystkich trzech odsłon trylogii, jak również we większości zwiastunów. Żeński odpowiednik w kampanii marketingowej pojawił się dopiero przy okazji promocji trzeciej części; niektóre zwiastuny wypuszczone zostały w alternatywnej wersji z postacią kobiecą, z kolei gra wydana została z dwustronną okładką – domyślnie znajdowała się na niej postać męska, możliwe było jednak przełożenie okładki na drugą stronę, na której znajdowała się postać kobieca. Podczas promocji pierwszej i drugiej części nie koncentrowano się na Shepard, ponieważ marketingowcy woleli skupić się na jednej postaci, którą konsumenci mogliby łatwo utożsamiać z marką. W przypadku "Mass Effect 3" BioWare chciało „zadośćuczynić” fanom domagających się materiałów z postacią kobiecą.
Shepard pojawiał się również w innych grach wydawanych przez Electronic Arts. W grze "SkyHeroes" w trybie wieloosobowym możliwe było sterowanie wieloma postaciami z gier EA, w tym m.in. Shepardem. 27 marca 2012 roku dla postaci Sery i Noela z gry "Final Fantasy XIII-2" udostępniona została alternatywna skórka z Shepardem. Po ukończeniu wersji demonstracyjnej "Mass Effect 3", w grze "Kingdoms of Amalur: Reckoning" dostępne stawały się pancerz N7 i omniklucz. Po zakupie "Mass Effect 3" pancerz N7 stawał się dostępny również w grze "Dead Space 3".
Odbiór.
Postać Sheparda spotkała się z większości pozytywnym przyjęciem zarówno ze strony graczy, jak i krytyków. W plebiscycie magazynu „Game Informer” zajęła drugie miejsce na liście najlepszych postaci z gier komputerowych, przegrywając jedynie z Master Chiefem – protagonistą gier z serii "Halo". Redakcja magazynu w podobnym zestawieniu, obejmującym sto postaci, umieściła go na dziewięćdziesiątym dziewiątym miejscu, podczas gdy jego towarzysz z drużyny – Garrus Vakarian – znalazł się w nim na miejscu piętnastym. Eric Zipper z portalu GameZone umieścił Sheparda na liście „ośmiu najfajniejszych bohaterów gier komputerowych, z którymi zadawanie się tak naprawdę nie byłoby ani trochę fajne”. Swój wybór uzasadnił tym, że jako postać kontrolowana przez gracza, decyzje podejmowane przez Sheparda są „bardzo niekonsekwentne”. Ponieważ pierwsza gra z serii była początkowo tytułem na wyłączność na konsolę Xbox 360, Shepard jest jedną z maskotek Xboksa.
Joe Juba, również publicysta „Game Informer”, wybrał Sheparda ulubionym protagonistą w rankingu na najlepszą grę fabularną 2012 roku, stwierdzając, że chociaż zmienił się ton i kontekst wielu aspektów "Mass Effect", „Shepard ani przez chwilę nie sprawia wrażenia choć odrobinę mniej kozackiego”. W prześmiewczej kampanii serwisu IGN, mającej na celu wyłonienie prezydenta gier komputerowych, Shepard został wytypowany jako przedstawiciel „partii” Xbox 360, a jako wiceprezydenta zasugerowano Marcusa Feniksa z serii "Gears of War". „Wybory” ostatecznie wygrała „partia” PlayStation 3, reprezentowana przez Nathana Drake’a i Solid Snake’a, podczas gdy Shepard i Fenix zajęli drugie miejsce. Chris Buffa z serwisu GameDaily umieścił Sheparda o domyślnym wyglądzie na czternastym miejscu listy dwudziestu pięciu najbardziej atrakcyjnych bohaterów gier komputerowych, opisując go jako „tajemniczego i zaprawionego w boju żołnierza, który nie pozwoli kosmitom sobie w kaszę dmuchać”.
Magazyn „Maxim” skrytykował pancerz Sheparda w artykule poświęconym „kozackim” pancerzom, stwierdzając, że „istnieje jedenaście tysięcy różnych wersji, więc ten wzór widzieliśmy już wcześniej”. Andrew Goldfarb z IGN skrytykował decyzję uczynienia Sheparda głównym bohaterem dodatków do "Mass Effect 3", twierdząc, że zakończenie gry było „ostateczne”, więc zamiast niego wolałby, żeby dodatek skoncentrował się na którymś z członków załogi.
Z danych udostępnionych przez BioWare wynika, że większość graczy – 82% – zdecydowało się na grę Shepardem, nazywanym „BroShepem”, podczas gdy kobietę, „FemShep”, wybrało zaledwie 18%. Tym niemniej żeński odpowiednik postaci posiada grupę oddanych fanów. Tom Francis z „PC Gamer” umieścił pojawienie się jej na okładce "Mass Effect 3" na liście piętnastu rzeczy, których oczekuje po trzeciej części. W 2010 roku Jennifer Hale nominowana została do Video Game Award w kategorii „najlepszy występ ludzkiej kobiety”, przegrała jednak z Tricią Helfer, która w "Mass Effect 2" wcielała się w EDI (oraz Sarę Kerrigan w '). W wydanym w 2021 roku remasterze trylogii, ', 68% graczy wybrało postać męską, a 32% żeńską.
Komandor Shepard – mężczyzna i kobieta – podobnie jak wiele innych postaci z gier komputerowych i popkultury, pojawia się jako easter egg w filmie Stevena Spielberga "Player One" z 2018 roku.

</doc>
<doc id="3950905" url="https://pl.wikipedia.org/wiki?curid=3950905" title="Kuroko's Basket">
Kuroko's Basket



</doc>
<doc id="3950908" url="https://pl.wikipedia.org/wiki?curid=3950908" title="Mario Lopez">
Mario Lopez



</doc>
<doc id="3950909" url="https://pl.wikipedia.org/wiki?curid=3950909" title="Abbaye de Cîteaux (ser)">
Abbaye de Cîteaux (ser)

Abbaye de Cîteaux – francuski półtwardy, niedogrzewany, nieprasowany ser z surowego mleka krowiego, wytwarzany w Burgundii, w departamencie 21 (Côte-d’Or). 
Charakterystyka.
Tradycje kulinarne opactwa Saint-Nicolas-lès-Cîteaux sięgają wczesnego Średniowiecza, ale ser Abbaye de Cîteaux zaczęto tutaj produkować w 1925. Reprezentuje on typ "fermier". Należy do serów z obmywaną skórką i w tej kategorii charakteryzuje się bardzo łagodnym smakiem. Jest też stosunkowo miękki. Roczna produkcja tego sera wynosi 60 ton, z mleka od 70 krów rasy "Montbéliard". Spożywany jest w większości w najbliższej okolicy od wytworzenia.
Ma kształt okrągły. Podstawowe dane sera: średnica – 18 cm, grubość – 3,5 cm, minimalna waga – 700 gramów, zawartość tłuszczu – minimum 45%. Dostępny jest przez cały rok.
Serem zbliżonym w smaku jest Reblochon. 
Wina.
Sugerowane do tego sera wina to burgundy i Beaujolais, schłodzone.

</doc>
<doc id="3950910" url="https://pl.wikipedia.org/wiki?curid=3950910" title="Gracz (film 2014)">
Gracz (film 2014)

Gracz (tytuł oryg. The Gambler) – amerykański dramat kryminalny w reżyserii Ruperta Wyatta, którego premiera odbyła się 10 listopada 2014 roku.
Zdjęcia do filmu były realizowane w Las Vegas i Los Angeles.
Film zarobił 39 000 000 dolarów.
Obsada.
Źródło: Filmweb

</doc>
<doc id="3950916" url="https://pl.wikipedia.org/wiki?curid=3950916" title="Wychowanie fizyczne i zdrowotne">
Wychowanie fizyczne i zdrowotne



</doc>
<doc id="3950920" url="https://pl.wikipedia.org/wiki?curid=3950920" title="A Lyke-Wake Song">
A Lyke-Wake Song

A Lyke-Wake Song – wiersz angielskiego poety Algernona Charlesa Swinburne’a, opublikowany w gazecie "Daily Alta California" 28 kwietnia 1889, a następnie w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór stanowi nawiązanie do dawnego wiersza "The Lyke-Wake Dirge". Użyty w tytule wyraz "lyke" oznacza martwe ciało, a słowo "wake" czuwanie przy zmarłym. Wiersz składa się z ośmiu dystychów.

</doc>
<doc id="3950926" url="https://pl.wikipedia.org/wiki?curid=3950926" title="Stadion (tygodnik)">
Stadion (tygodnik)

Stadion, oryg. pisownia Stadjon – polski tygodnik wydawany w II Rzeczypospolitej.
Posiadał podtytuł "tygodnik ilustrowany" i był określany jako "poświęcony sprawom sportu i przysposobienia wojskowego"; obejmował miasta Warszawa, Łódź, Kraków, Wilno, Poznań, Lwów, Katowice, Gdańsk, Toruń, zaś wśród opisywanych dyscyplin sportu były: automobilizm, atletyka, boks, gimnastyka, hippika, kolarstwo, lotnictwo, piłka nożna, strzelectwo, szermierka, sporty wodne, sporty zimowe, taternictwo, tenis.
Pod koniec 1924 wydawcą i redaktorem naczelnym był Władysław Leon Osmolski, redaktorem odpowiedzialnym Wacław Denhoff-Czarnocki, a redaktorami okręgowymi byli: dr Juliusz Krausz (łódzki), Jan Nawrocki (lwowski), Aleksander Dembiński (krakowski), Stanisław Maltze (toruński), Antoni Salmonowicz (wileński), Marian Strzelecki (warszawski). Kolejnymi redaktorami pisma byli: Henryk Marian Królikowski, Jerzy Misiński (1927–1929) i Aleksander Szenajch (1929–1931). 
Pod koniec 1931 czasopismo posiadało podtytuł "tygodnik ilustrowany poświęcony sprawom kultury fizycznej". Wówczas wydawcą i redaktorem „Stadjonu” był Mieczysław Majcher, a redaktorem naczelnym Wiktor Junosza.

</doc>
<doc id="3950927" url="https://pl.wikipedia.org/wiki?curid=3950927" title="Drzewo się liściem odziewa (antologia)">
Drzewo się liściem odziewa (antologia)

Drzewo się liściem odziewa – antologia średniowiecznej czeskiej poezji miłosnej w wyborze, przekładzie i opracowaniu Jacka Balucha. Tom ukazał się nakładem krakowskiego Wydawnictwa Literackiego w 1981. Zawiera utwory "Kiedy posną wszystkie straże", "Szli we dwoje", "Czemiu ci tak śpieszno", "Literka M", "Drzewo się liściem odziewa", "Pieśń Zawiszy", "Czemu końca nie masz, nocy?", "Żal tajemny", "Pieśń o Panu Sztermberku", "Już przejrzałem", "List miłosny (fragment opowieści rycerskiej)", "Posłuchajcie, proszę", "Przyśpiewki", "Wszystkim barwom", "Barwy miłości (z Legendy o św. Katarzynie)", "Snopkiem mirry", "Straciłam lubego", "W zielonym gaiku" i "Wiklefica".

</doc>
<doc id="3950938" url="https://pl.wikipedia.org/wiki?curid=3950938" title="Komisariat Straży Celnej „Kamieńsko”">
Komisariat Straży Celnej „Kamieńsko”



</doc>
<doc id="3950942" url="https://pl.wikipedia.org/wiki?curid=3950942" title="Lomita">
Lomita

Lomita – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 20 256 osób. Miasto leży na wysokości 29 metrów n.p.m. i zajmuje powierzchnię 4,949 km² .
Prawa miejskie uzyskało 30 grudnia 1960.

</doc>
<doc id="3950943" url="https://pl.wikipedia.org/wiki?curid=3950943" title="Lomita (Kalifornia)">
Lomita (Kalifornia)



</doc>
<doc id="3950944" url="https://pl.wikipedia.org/wiki?curid=3950944" title="Lomita (California)">
Lomita (California)



</doc>
<doc id="3950945" url="https://pl.wikipedia.org/wiki?curid=3950945" title="Miki i Raźni Rajdowcy">
Miki i Raźni Rajdowcy



</doc>
<doc id="3950947" url="https://pl.wikipedia.org/wiki?curid=3950947" title="Komisariat Straży Celnej „Leman”">
Komisariat Straży Celnej „Leman”

Komisariat Straży Celnej „Leman” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Geneza.
23 września 1920 roku w Lemanie stacjonowało dowództwo 5 szwadronu 6 pułku strzelców granicznych. Z końcem roku formację Strzelców Granicznych rozwiązano, a jej miejsce zajęły bataliony wartownicze, przekształcone wiosną 1921 w Bataliony Celne. W 1921 roku w Lemanie stacjonował sztab 1 kompanii 1 batalionu celnego. Posiadała ona swoje placówki w miejscowościach: Leman, Kozioł, Zimna, Łacha, Łączki, Warmiak.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Na przełomie roku 1921/1922 ochronę granicy państwowej od pododdziałów 1 batalionu celnego przejęła Straż Celna. Komisariat Straży Celnej „Leman”, wraz ze swoimi placówkami granicznymi, wszedł w podporządkowanie Inspektoratu Straży Celnej „Chorzele”.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa powoływano z dniem 2 kwietnia 1928 roku Straż Graniczną. Pierwsze rozkazy organizacyjne Straży Granicznej nie wymieniają komisariatu Straży Granicznej „Leman”.
Dopiero rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski powołał komisariat Straży Granicznej „Leman”, przydzielił go do Inspektoratu Granicznego nr 1 „Stawiski”, określił numer i strukturę.
Funkcjonariusze komisariatu.
Obsada personalna w 1927:
Struktura organizacyjna komisariatu.
Organizacja komisariatu w 1926 roku:

</doc>
<doc id="3950948" url="https://pl.wikipedia.org/wiki?curid=3950948" title="Lynwood (Kalifornia)">
Lynwood (Kalifornia)

Lynwood – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 69 772 osób. Miasto leży na wysokości 28 metrów n.p.m. i zajmuje powierzchnię 12,536 km².
Prawa miejskie uzyskało 16 lipca 1921.
Ludzie związani z Lynwood.
W Lynwood urodził się Kevin Costner, amerykański aktor i reżyser filmowy.

</doc>
<doc id="3950950" url="https://pl.wikipedia.org/wiki?curid=3950950" title="La Puente (Kalifornia)">
La Puente (Kalifornia)



</doc>
<doc id="3950951" url="https://pl.wikipedia.org/wiki?curid=3950951" title="Michal Malák">
Michal Malák

Michal Malák (ur. 25 sierpnia 1980 w Popradzie) – słowacki biegacz narciarski, dwukrotny uczestnik zimowych igrzysk olimpijskich, czterokrotny uczestnik mistrzostw świata w narciarstwie klasycznym.
W 2006 i 2010 roku wziął udział w zimowych igrzyskach olimpijskich. W Turynie zajął 73. miejsce w biegu na 15 km, 45. miejsce na 50 km i 53. na 30 km. W Vancouver był 54. w biegu indywidualnym na 15 km, 12. w sztafecie i 14. w sprincie drużynowym.
W latach 2001–2009 czterokrotnie wystartował w mistrzostwach świata w narciarstwie klasycznym. Podczas mistrzostw w Lahti uplasował się na 64. miejscu w biegu na 15 km, na 56. miejscu w biegu na 30 km i na 54. miejscu w sprincie. Cztery lata później w Oberstdorfie był 60. w biegu na 15 km, 47. w sprincie indywidualnym i 17. w sprincie drużynowym. W 2007 roku w Sapporo zajął 15. miejsce w sprincie drużynowym i 41. w biegu na 15 km, a dwa lata później w Libercu był 52. w sprincie i 45. w biegu masowym na 50 km.
W Pucharze Świata po raz pierwszy wystartował w styczniu 2002 roku w Nowym Mieście. Zajął wówczas 15. miejsce w sprincie drużynowym. Pierwszy indywidualny start w PŚ zaliczył 6 grudnia 2003 w biegu masowym na 30 km techniką dowolną w Dobbiaco, zajmując 75. miejsce. W zawodach tego cyklu startował do 2010 roku, jednak ani razu nie zdobył punktów do klasyfikacji generalnej.
W listopadzie 2002 roku stanął na trzecim stopniu podium zawodów Pucharu Kontynentalnego w Fairbanks w biegu na 15 km techniką dowolną. W zawodach tej rangi jeszcze trzykrotnie uplasował się w pierwszej dziesiątce klasyfikacji – w 2002 roku w Val di Fiemme był ósmy w biegu na 30 km, w Fairbanks dziesiąty w sprincie, a w 2003 roku był dziewiąty w biegu na 10 km w Rumfordzie. Czterokrotnie zwyciężył w zawodach z cyklu Slavic Cup (w 2006 w biegu na 20 km w Kremnicy, w 2008 w biegu na 15 km w Horních Mísečkach oraz w 2009 w biegach na 10 km w Kremnicy i Horních Mísečkach), dwukrotnie zajął drugie miejsce i raz trzecie. W klasyfikacji generalnej cyklu dwukrotnie zajął czwarte miejsce (w 2008 i 2009 roku) i raz był 24. (w 2010 roku).
W 1998 roku wystartował w mistrzostwach świata juniorów i zajął 34. miejsce w biegu na 10 km stylem dowolnym oraz 52. w biegu na 30 km techniką klasyczną. W zawodach tej rangi zaprezentował się również podczas dwóch kolejnych edycji mistrzostw – w 1999 roku był 61. na 10 km techniką klasyczną i 37. na 30 km techniką dowolną, a w 2000 roku 35. w biegu na 30 km techniką klasyczną.

</doc>
<doc id="3950952" url="https://pl.wikipedia.org/wiki?curid=3950952" title="Komisariat Straży Celnej „Dąbrowy”">
Komisariat Straży Celnej „Dąbrowy”

Komisariat Straży Celnej „Dąbrowy” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Dąbrowach stacjonował sztab 2 kompanii 1 batalionu celnego. Proces tworzenia Straży Celnej trwał do końca 1922 roku. Komisariat Straży Celnej „Dąbrowy”, wraz ze swoimi placówkami granicznymi, wszedł w podporządkowanie Inspektoratu Straży Celnej „Chorzele”.
1 czerwca 1921 roku w Dąbrowach stacjonowała jeszcze 2 kompania celna 1 batalionu celnego. Posiadała ona swoje placówki w miejscowościach: Antonia, Dabrowy, Łosicha, Perły, Cyk, Ruchaje, Surowe i Czarni. Na przełomie roku 1921/1922 ochronę granicy państwowej w tym rejonie od pododdziałów 1 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Myszyniec”, który przejął ochronę granicy od rozwiązywanego komisariatu Straży Celnej. 
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950954" url="https://pl.wikipedia.org/wiki?curid=3950954" title="Lithocarpus xizangensis">
Lithocarpus xizangensis

Lithocarpus xizangensis C.C.Huang &amp; Y.T.Chang – gatunek roślin z rodziny bukowatych ("Fagaceae" Dumort.). Występuje naturalnie w Chinach – w południowo-wschodnim Tybecie. 
Biologia i ekologia.
Rośnie w wiecznie zielonych lasach. Występuje na wysokości od 1700 do 2000 m n.p.m. Kwitnie od czerwca do września, natomiast owoce dojrzewają od września do października.

</doc>
<doc id="3950955" url="https://pl.wikipedia.org/wiki?curid=3950955" title="La Puente">
La Puente

La Puente – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 39 816 osób. Miasto leży na wysokości 107 metrów n.p.m. i zajmuje powierzchnię 9,012 km².
Prawa miejskie uzyskało 1 sierpnia 1956.

</doc>
<doc id="3950958" url="https://pl.wikipedia.org/wiki?curid=3950958" title="Komisariat Straży Celnej „Czarnia”">
Komisariat Straży Celnej „Czarnia”

Komisariat Straży Celnej „Czarnia” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Dąbrowach stacjonował sztab 2 kompanii 1 batalionu celnego. 2 kompania celna wystawiła swoje placówki między innymi na terenie przyszłego komisariatu SC „Czarnia”. Proces tworzenia Straży Celnej trwał do końca 1922 roku. Komisariat Straży Celnej „Czarnia”, wraz ze swoimi placówkami granicznymi, wszedł w podporządkowanie Inspektoratu Straży Celnej „Chorzele”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Myszyniec”, który przejął ochronę granicy od rozwiązywanego komisariatu Straży Celnej. 
Rozkazem Mazowieckiego Inspektora Okręgowego nr 6 z 15 maja 1928 komisariat „Czernia” przemianowany został w podkomisariat „Krukowo” i podporządkowany komisariatowi „Myszyniec”.
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950959" url="https://pl.wikipedia.org/wiki?curid=3950959" title="Mojave">
Mojave



</doc>
<doc id="3950960" url="https://pl.wikipedia.org/wiki?curid=3950960" title="La Verne (Kalifornia)">
La Verne (Kalifornia)



</doc>
<doc id="3950962" url="https://pl.wikipedia.org/wiki?curid=3950962" title="BikeU">
BikeU

BikeU – operator publicznych systemów wypożyczania rowerów w Bielsku-Białej, Bydgoszczy, Toruniu i Zgierzu, a w przeszłości również w Jastrzębiu-Zdroju, Łomży, Krakowie i Szczecinie. Spółka należy do francuskiej grupy Egis.
Obsługiwane systemy.
Na początku 2014 roku BikeU zostało na rok operatorem krakowskiego roweru miejskiego KMK Bike, do którego wcześniej rowery, stacje i oprogramowanie dostarczył Nextbike. Rozdzielenie funkcji dostawcy sprzętu i operatora spowodowało konflikt obu firm i opóźnienie w starcie systemu.
6 maja 2014 spółka podpisała z miastem Szczecin umowę na obsługę systemu Bike_S składającego się z ponad 33 stacji i 360 rowerów. System wystartował 22 sierpnia, uruchomiono wówczas 32 z 33 planowanych stacji. W trakcie pierwszego sezonu ubyło 7 rowerów. Wraz ze startem sezonu w 2015 roku uruchomiono jedną dodatkową stację i dołożono 10 rowerów. Na początku 2016 BikeU przegrało z Nextbikem przetarg na rozbudowę Bike_S o 45 stacji i 344 rowery, w wyniku czego 6 sierpnia Nextbike przejął obsługę systemu wraz z rowerami i stacjami dostarczonymi w 2014 i 2015 roku przez BikeU.
Na przełomie lipca i sierpnia 2014 BikeU podpisało z miastem Bielsko-Biała 4-letnią umowę na obsługę i zarządzenie systemem rowerów miejskich BBbike składającego się z 12 stacji i 120 rowerów. System został uruchomiony 1 października 2014. Na początku 2015 roku BikeU jako jedyny oferent wygrało przetarg na rozbudowę systemu o 6 dodatkowych stacji, jednakże przetarg został unieważniony ze względu na przekroczenie planowanego budżetu. W kolejnym przetargu, już tylko na 4 stacje, odwołał się Nextbike, który zakwestionował uczciwość zamówienia publicznego ze względu na wymóg kompatybilności nowych stacji ze starym systemem, w efekcie czego przetarg został unieważniony. Podczas całej 4-letniej umowy dokonano łącznie 57 260 wypożyczeń. W 2018 roku ze względu na problemy z rozstrzygnięciem przetargu na dalszą obsługę BBBike'a system nie funkcjonował. Pod koniec października 2018 podpisano umowę z firmą Egis Bike Poland w ramach której spółka Homeport Polska ma dostarczyć stacje i rowery, a BikeU ma być odpowiedzialny za wsparcie serwisowe i call center. System wystartował 1 kwietnia 2019.
6 listopada 2014 spółka podpisała z Bydgoszczą 3-letnią umowę na obsługę i zarządzenie Bydgoskim Rowerem Aglomeracyjnym, który składał się z 31 stacji i 310 rowerów (plus 31 zapasowych). System został uruchomiony 1 kwietnia 2015, a już 10 sierpnia został rozszerzony o 5 dodatkowych stacji i 48 rowerów (w tym 1 stacja i 8 rowerów ufundowane przez firmę prywatną). W listopadzie do systemu dołożono jeszcze jedną stację i 6 rowerów opłacone przez podmiot prywatny. W czasie tej 3-letniej umowy w systemie zarejestrowało się ponad 40 tys. użytkowników, którzy wykonali ponad 1,3 mln wypożyczeń. 10 stycznia 2018 BikeU i Bydgoszcz podpisały umowę na zarządzanie BRA na następne 3 lata. W ramach umowy przewidziano powiększenie systemu do 51 stacji i 550 rowerów.
14 lipca 2016 BikeU podpisało 8-letnią umowę na obsługę krakowskiego systemu rowerów miejskich. Umowa przewidywała, że system ma być całoroczny i mieć docelowo 150 stacji i 1500 rowerów. W odróżnieniu od innych podobnych systemów miasto zobligowało się dotować rower tylko w niewielkim stopniu (1 zł miesięcznie za każdy rower). 13 października system, który w międzyczasie nazwano Wavelo, został uruchomiony. Dostępnych było wówczas 15 stacji i 100 rowerów. 9 kwietnia 2017 system liczył 142 stacje i 840 rowerów. W marcu 2018 system składał się ze 158 stacji i ponad 1500 rowerów. Na początku listopada 2019 BikeU złożyło pisemne wypowiedzenie umowy na obsługę systemu.
18 maja 2017 spółka podpisała z Jastrzębiem-Zdrojem umowę na 4-miesięczny pilotaż systemu rowerów miejskich Polski Rower Jastrzębie składającego się z 4 stacji i 44 rowerów. System wystartował 29 czerwca.
22 marca 2018 BikeU podpisało z Łomżą i firmami z Łomży deklarację współpracy odnośnie do powstania systemu Łomżyńskiej Komunikacji Rowerowej obejmującego 13 stacji i 90 rowerów. System wystartował 28 kwietnia 2018 i funkcjonował (z przerwą zimową) do 1 listopada 2019. W 2020 ze względu na pandemię COVID-19 miasto pierwotnie chciało zrezygnować z funkcjonowanie wypożyczalni, ale ostatecznie zdecydowano się na funkcjonowanie systemu od 12 czerwca do 30 października.
16 sierpnia 2018 wystartował Zgierski Rower Miejski składający się z 4 stacji i 24 rowerów.
17 maja 2019 BikeU podpisało z Toruniem 4-letnią umowę na obsługę Toruńskiego Roweru Miejskiego składającego się 40 stacji i 400 rowerów. System wystartował z końcem lipca, a 22 września został rozbudowany o 10 rowerów elektrycznych
Udziałowcy.
Spółka w całości należy do francuskiej grupy , która jest obecna w ponad 100 krajach na świecie gdzie zajmuje się projektami z dziedziny eksploatacji i utrzymania infrastruktury transportowej, rozwoju miejskiego, budownictwa, przemysłu, wody, energii i środowiska.

</doc>
<doc id="3950963" url="https://pl.wikipedia.org/wiki?curid=3950963" title="Komisariat Straży Celnej „Janowo”">
Komisariat Straży Celnej „Janowo”

Komisariat Straży Celnej „Janowo” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Janowo”, wraz ze swoimi placówkami granicznymi, wszedł w podporządkowanie Inspektoratu Straży Celnej „Chorzele”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Szczepkowo Borowe”, który przejął ochronę granicy od rozwiązywanego komisariatu Straży Celnej. 
Rozkazem Inspektora Okręgowego z 2 kwietnia 1928, komisariat „Janowo” przekazał placówkę „Wólka Zdziwolska” i „Ryki Borkowe” komisariatowi „Chorzele”. Jednocześnie komisariat przejął placówki „Jastrząbki”, „Leśniki”, „Gołębie” i „Bonisław” z komisariatu „Janowiec Kościelny” (Kukin).
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950964" url="https://pl.wikipedia.org/wiki?curid=3950964" title="La Verne">
La Verne

La Verne – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 31 063 osób. Miasto leży na wysokości 323 metrów n.p.m. i zajmuje powierzchnię 22,175 km².
Prawa miejskie uzyskało 11 września 1906.

</doc>
<doc id="3950966" url="https://pl.wikipedia.org/wiki?curid=3950966" title="Komisariat Straży Celnej „Chorzele”">
Komisariat Straży Celnej „Chorzele”

Komisariat Straży Celnej „Chorzele” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Chorzelach stacjonował sztab 3 kompanii 1 batalionu celnego. Proces tworzenia Straży Celnej trwał do końca 1922 roku. Komisariat Straży Celnej „Chorzele”, wraz ze swoimi placówkami granicznymi, wszedł w podporządkowanie Inspektoratu Straży Celnej „Chorzele”.
1 czerwca 1921 roku w Chorzelach stacjonowała jeszcze 3 kompania celna 1 batalionu celnego. Posiadała ona swoje placówki w miejscowościach: Zaręby I, Zaręby II, Kopiejka, Chorzele, Wasiły, Wólka, Ryki-Borkowo i w Janowie. Na przełomie roku 1921/1922 ochronę granicy państwowej w tym rejonie od pododdziałów 1 batalionu celnego przejęła Straż Celna.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Chorzele”, który przejął ochronę granicy od rozwiązywanego komisariatu Straży Celnej. 
Funkcjonariusze komisariatu.
Obsada personalna w 1927:
Struktura organizacyjna.
Organizacja komisariatu w 1926 roku:

</doc>
<doc id="3950967" url="https://pl.wikipedia.org/wiki?curid=3950967" title="Lakewood (Kalifornia)">
Lakewood (Kalifornia)

Lakewood – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 80 048 osób. Miasto leży na wysokości 14 metrów n.p.m. i zajmuje powierzchnię 24,517 km² .
Prawa miejskie uzyskało 16 kwietnia 1954.

</doc>
<doc id="3950969" url="https://pl.wikipedia.org/wiki?curid=3950969" title="Lithocarpus wrayi">
Lithocarpus wrayi

Lithocarpus wrayi (King) A.Camus – gatunek roślin z rodziny bukowatych ("Fagaceae" Dumort.). Występuje naturalnie w Malezji (w stanach Kedah, Kelantan, Terengganu, Perak, Pahang i Negeri Sembilan) oraz Indonezji (na Sumatrze). 
Biologia i ekologia.
Rośnie w lasach pierwotnych. Występuje na wysokości do 1200 m n.p.m.

</doc>
<doc id="3950972" url="https://pl.wikipedia.org/wiki?curid=3950972" title="Tyraneczek białobrzuchy">
Tyraneczek białobrzuchy

Tyraneczek białobrzuchy ("Myiornis albiventris") – gatunek małego ptaka z podrodziny klinodziobków (Triccinae) rodziny muchotyranikowatych (Pipromorphidae). Gatunek słabo poznany, występujący w Ameryce Południowej, według IUCN nie jest zagrożony wyginięciem.
Zasięg występowania.
Tyraneczek białobrzuchy występuje lokalnie u podnóża stoków wschodnich Andów w środkowym i wschodnim Peru (Junín, Huánuco, Pasco, Ayacucho oraz wschodnim Puno) i północnej Boliwii (La Paz, Cochabamba oraz zachodnim Santa Cruz). Od 2010 roku gatunek ten obserwowany jest w południowo-wschodnim Ekwadorze.
Taksonomia.
Gatunek po raz pierwszy opisali w 1894 roku niemiecki ornitolog Hans von Berlepsch i polski zoolog Jan Sztolcman, nadając mu nazwę "Orchilus albiventris". Jako miejsce typowe odłowu holotypu Berlepsch i Sztolcman wskazali La Merced na wysokości 2600 stóp (ok. 790 m) w Peru. Holotypem był samiec odłowiony przez Jana Kalinowskiego 10 września 1890 roku.
Tworzy nadgatunek z "M. auricularis", z którym czasami bywa uważany za konspecyficzny. Gatunek monotypowy.
Etymologia.
Nazwa rodzajowa: "muia", μυιας "muias" – mucha; ορνις "ornis", ορνιθος "ornithos" – ptak. Epitet gatunkowy: – biały; "venter", "ventris" – brzuch.
Morfologia.
Długość ciała 7 cm; masa ciała 5–6 g. Bardzo mały ptak o krępym ciele i dużej głowie. Obrączka powiekowa koloru płowobiałego, na pokrywach usznych znajduje się szarawa opaska w kształcie półksiężyca ciągnąca się od nasady dzioba do skroni; czoło i ciemię koloru oliwkowego, czub głowy zabarwiony brązem. Skrzydła śniade z jasnooliwkowożółtymi krawędziami; ogon śniady. Gardło i górna część piersi białawe, z lekkimi, szarymi plamkami, reszta dolnych części ciała biała, zabarwiona żółtawooliwkowym kolorem na bokach i podbrzuszu. Tęczówka czerwona, dziób czarniawy, nogi cieliste. Od podobnego tyraneczka uszatego ("M. auricularis") różni się mniej widoczną, półksiężycową opaską na pokrywach usznych, bledszym podbródkiem i nieco krótszym ogonem. Brak dymorfizmu płciowego. Młode ptaki nieopisane.
Ekologia.
Tyraneczek białobrzuchy prowadzi osiadły tryb życia, zamieszkując wilgotne niskogórskie i podgórskie lasy i ich krawędzie, na wysokości 400–1200 m n.p.m. Odzywa się równymi, szybkimi sekwencjami nut o brzmieniu „dr-rrrrrrrrrr”. Odżywia się owadami; szuka ich w dolnych i środkowych piętrach lasu. Często siedzi na otwartej przestrzeni kilka centymetrów od liści, wykonując szybkie uderzenia, gdy wypatrzy w nich zdobycz. Brak informacji na temat okresu lęgowego.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody od 2004 roku jest zaliczany do kategorii LC ( – najmniejszej troski). Globalna wielkość populacji nie jest znana, ale gatunek ten jest określany jako „dość pospolity” do rzadkiego. Uważa się, że gatunek ten straci 13,4–18,5% odpowiedniego siedliska w granicach swojego zasięgu przez trzy pokolenia (co odpowiada 11 latom) na podstawie modelu wylesiania Amazonii. Dlatego podejrzewa się, że populacja tego ptaka spadnie w ciągu trzech pokoleń o 25%. W Boliwii występuje w Rezerwacie Biosfery Pilón Lajas i Parku Narodowym Madidi.

</doc>
<doc id="3950973" url="https://pl.wikipedia.org/wiki?curid=3950973" title="Myiornis albiventris">
Myiornis albiventris



</doc>
<doc id="3950976" url="https://pl.wikipedia.org/wiki?curid=3950976" title="Miauczyński">
Miauczyński



</doc>
<doc id="3950977" url="https://pl.wikipedia.org/wiki?curid=3950977" title="Monterey Park">
Monterey Park



</doc>
<doc id="3950979" url="https://pl.wikipedia.org/wiki?curid=3950979" title="Pia Christmas-Møller">
Pia Christmas-Møller

Pia Christmas-Møller (ur. 21 stycznia 1961 w Kjellerup) – duńska polityk, posłanka do Folketingetu, w latach 1998–1999 przewodnicząca Konserwatywnej Partii Ludowej.
Życiorys.
Kształciła się w Kolding Gymnasium, zaś w 2002 uzyskała magisterium (Master of Public Policy) na Uniwersytecie w Roskilde. Pracowała jako nauczycielka, następnie we frakcji poselskiej Konserwatywnej Partii Ludowej, do której wstąpiła. Od 1983 była zatrudniona w instytucjach zajmujących się osobami bezrobotnymi. Współtworzyła i przewodniczyła duńskiemu oddziałowi organizacji Atlantic Association of Young Political Leaders.
W 1987 po raz pierwszy została wybrana na deputowaną do Folketingetu. Reelekcję uzyskiwała w wyborach w 1988, 1990, 1994, 1998, 2001, 2005 i 2007, kandydując w różnych okręgach wyborczych i wykonując mandat poselski do 2011. Reprezentowała duński parlament m.in. Zgromadzeniu Parlamentarnym Rady Europy. W latach 1998–1999 pełniła funkcję przewodniczącej konserwatystów, a od 2001 do 2007 była rzecznikiem tego ugrupowania. Wkrótce po wyborach w 2007 zrezygnowała z członkostwa w partii.

</doc>
<doc id="3950980" url="https://pl.wikipedia.org/wiki?curid=3950980" title="Nieznajomy z Mojave">
Nieznajomy z Mojave

Nieznajomy z Mojave (tytuł oryg. Mojave) – amerykański dreszczowiec w reżyserii Williama Monahana, którego premiera odbyła się 18 kwietnia 2015 roku.
Zdjęcia do filmu były realizowane w Los Angeles.
Średnia filmu w agregatorze Rotten Tomatoes wyniosła 32% z 62 recenzji ze średnią oceną 4,7 na 10. Średnia ocen w agregatorze Metacritic wyniosła 41 na 100 z 23 recenzji.
Obsada.
Źródło: Filmweb

</doc>
<doc id="3950981" url="https://pl.wikipedia.org/wiki?curid=3950981" title="Autobahnspinne Dresden">
Autobahnspinne Dresden

Autobahnspinne Dresden – nieistniejący już tymczasowy uliczny tor wyścigowy w Dreźnie (NRD).
Historia.
Tor był częścią węzła autostradowego Dresden-Nord, łączącego autostrady A4 i A13. Rozgrywano na nim wyścigi w latach 1951–1971. Inauguracyjne zawody wygrali Paul Greifzu (Formuła 2) i Willy Lehmann (Formuła 3). Pierwotna wersja trasy miała długość 6,443 km. W 1955 tor miał długość 3,2 km. Od 1957 długość toru wynosiła 5,3 km.

</doc>
<doc id="3950984" url="https://pl.wikipedia.org/wiki?curid=3950984" title="Autobahnspinne Dresden-Hellerau">
Autobahnspinne Dresden-Hellerau



</doc>
<doc id="3950985" url="https://pl.wikipedia.org/wiki?curid=3950985" title="Maywood (Kalifornia)">
Maywood (Kalifornia)

Maywood – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 27,395 osób. Miasto leży na wysokości 46 metrów n.p.m. i zajmuje powierzchnię 3,052 km².
Prawa miejskie uzyskało 2 września 1924.

</doc>
<doc id="3950987" url="https://pl.wikipedia.org/wiki?curid=3950987" title="Autobahnspinne-Rennen">
Autobahnspinne-Rennen



</doc>
<doc id="3950989" url="https://pl.wikipedia.org/wiki?curid=3950989" title="Monterey Park (Kalifornia)">
Monterey Park (Kalifornia)

Monterey Park – miasto w Stanach Zjednoczonych, w stanie Kalifornia, w hrabstwie Los Angeles. W 2010 zamieszkiwało je 60 269 osób. Miasto leży na wysokości 117 metrów n.p.m. i zajmuje powierzchnię 20,029 km².
Prawa miejskie uzyskało 29 maja 1916.
21 stycznia 2023 doszło do strzelaniny, w wyniku której zginęło 10 osób, a 10 zostało rannych.

</doc>
<doc id="3950992" url="https://pl.wikipedia.org/wiki?curid=3950992" title="Lithocarpus variolosus">
Lithocarpus variolosus

Lithocarpus variolosus (Franch.) Chun – gatunek roślin z rodziny bukowatych ("Fagaceae" Dumort.). Występuje naturalnie w Wietnamie oraz południowych Chinach (w południowo-zachodnim Syczuanie i północno-zachodnim Junnanie). 
Biologia i ekologia.
Rośnie w lasach mieszanych. Występuje na wysokości od 2500 do 3000 m n.p.m. Kwitnie od maja do lipca, natomiast owoce dojrzewają od lipca do września.

</doc>
<doc id="3950997" url="https://pl.wikipedia.org/wiki?curid=3950997" title="Tom Davies">
Tom Davies

Thomas "Tom" Davies (ur. 30 czerwca 1998 w Liverpoolu) – angielski piłkarz występujący na pozycji pomocnika w Evertonie.

</doc>
<doc id="3951003" url="https://pl.wikipedia.org/wiki?curid=3951003" title="Puchar Sześciu Narodów Kobiet 2017">
Puchar Sześciu Narodów Kobiet 2017

Puchar Sześciu Narodów Kobiet 2017 – szesnasta edycja Pucharu Sześciu Narodów Kobiet, międzynarodowych rozgrywek w rugby union dla żeńskich reprezentacji narodowych. Zawody odbyły się w dniach 03 lutego 2017 – 18 marca 2017 roku, a zwyciężyła w nich reprezentacja Anglii, która pokonała wszystkich rywali i tym samym zdobyła dodatkowo Wielkiego Szlema.
Wliczając turnieje w poprzedniej formie, od czasów Home Internal Championship i Pucharu Pięciu Narodów, była to dwudziesta druga edycja tych zawodów.
Po raz pierwszy w historii wprowadzono testowo bonusowy system punktacji. Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Dodatkowo zdobywca Wielkiego Szlema otrzymałby trzy dodatkowe punkty, by uniknąć sytuacji, że nie wygrałby całych zawodów pomimo pokonania wszystkich rywali. Sędziowie spotkań zostali wyznaczeni na początku grudnia 2016 roku. Składy zespołów.
Również po raz pierwszy wszystkie mecze zawodów były transmitowane na żywo w telewizji, a dodatkowo dostępne były także w postaci strumieniowej w Internecie.

</doc>
<doc id="3951009" url="https://pl.wikipedia.org/wiki?curid=3951009" title="Wachtang Czanturiszwili">
Wachtang Czanturiszwili

Wachtang Czanturiszwili, gruz. ვახტანგ ჭანტურიშვილი (ur. 5 sierpnia 1993 w Ozurgeti, Gruzja) – gruziński piłkarz, grający na pozycji pomocnika.
Kariera piłkarska.
Kariera klubowa.
W 2010 rozpoczął karierę piłkarską w drużynie Norczi Dinamoeli. Latem 2011 przeszedł do SK Zestaponi. Podczas przerwy zimowej sezonu 2014/15 został zaproszony do Dinama Tbilisi. W lutym 2017 dołączył do FK Ołeksandrija. 19 czerwca 2017 przeszedł do Spartaka Trnawa.
Kariera reprezentacyjna.
27 maja 2016 debiutował w narodowej reprezentacji Gruzji.

</doc>
<doc id="3951017" url="https://pl.wikipedia.org/wiki?curid=3951017" title="Towarzystwo imienia Romana Dmowskiego">
Towarzystwo imienia Romana Dmowskiego

Towarzystwo imienia Romana Dmowskiego – towarzystwo założone przez Jędrzeja Giertycha po usunięciu go z emigracyjnych struktur Stronnictwa Narodowego. 
Historia i działalność.
Jego celem było wydawanie polskich książek historycznych na emigracji. Wydawnictwo Towarzystwo imienia Romana Dmowskiego wydało m.in. pisma historiozoficzne Feliksa Konecznego, publikacje działaczy endeckich w tym samego Jędrzeja Giertycha. Dla Giertycha Dzieje Polski były przykładem realizacji specyficznej misji nadanej narodowi polskiemu przez Opatrzność. Pisarstwo Giertycha nosiło cechy spiskowej teorii dziejów. Historyczne prace wydawane przez Towarzystwo imienia Romana Dmowskiego miały wyraźne przesłanie polityczne i ideologiczne. Giertych uważał historię Polski za nieustanne, heroiczne zmagania Polaków z wrogami zewnętrznymi i wewnętrznymi, w czym wyrażał się zarówno ich "tragizm" jak i "wielkość".

</doc>
<doc id="3951018" url="https://pl.wikipedia.org/wiki?curid=3951018" title="Real Madryt w sezonie 2017/2018">
Real Madryt w sezonie 2017/2018

Sezon 2017/18 był 114. sezonem w historii Realu Madryt i 87. z rzędu sezonem tego klubu w najwyższej klasie hiszpańskiego futbolu. Obejmował on okres od 1 lipca 2017 do 30 czerwca 2018.
Przebieg sezonu.
Pierwszym transferem Królewskich w nowym sezonie było pozyskanie Theo Hernándeza z Atlético, kolejnym wzmocnieniem było pozyskanie gwiazdy Mistrzostw Europy U21 – Daniego Ceballosa. Z wypożyczenia wrócili Jesús Vallejo, Borja Mayoral oraz Marcos Llorente. Ogłoszono także transfer Viníciusa Júniora, który miał dojść do klubu przed następnym sezonem.
Wypożyczono Fábio Coentrão do Sportingu CP i Jamesa Rodrígueza do Bayernu Monachium, sprzedano Mariano Díaza do Olympique Lyon i Danilo do Manchesteru City, po wygaśnięciu kontraktu z drużyny odszedł też Pepe. Z klubu został sprzedany także Álvaro Morata, który odszedł do Chelsea F.C. za około 80 mln euro, dzięki czemu został najdroższym sprzedanym zawodnikiem przez Real.
W ramach International Champions Cup "Królewscy" mierzyli się z Manchesterem United, Manchesterem City i FC Barceloną. Real nie wygrał żadnego z tych meczów: 1:1 z United (1:2 w karnych dla Czerwonych Diabłów), 1:4 z City i 2:3 z Barceloną.
8 sierpnia 2017 roku "Los Blancos" zdobyli Superpuchar Europy UEFA pokonując w Skopje Manchester United 2:1 po bramkach Casemiro i Isco, dla United gola zdobył Romelu Lukaku. Tym samym Real, jako pierwszy klub w historii, wygrał to trofeum drugi raz z rzędu.
16 sierpnia 2017 roku Real zdobył siódme trofeum za kadencji Zinédine’a Zidane’a. "Królewscy" wygrali w dwumeczu z FC Barceloną 5:1 (w pierwszym meczu 13 sierpnia na Camp Nou 3:1 po bramkach Piqué (sam.), Ronaldo i Asensio, a dla Barcy Messi (z karnego)). W rewanżu, który odbył się na Estadio Santiago Bernabéu trzy dni później Real wygrał 2:0 po golach Marco Asensio i Karima Benzemy.
20 sierpnia w swoim pierwszym ligowym spotkaniu w nowym sezonie Real wygrał z Deportivo La Coruña 3:0 po bramkach Garetha Bale’a, Casemiro i Toniego Kroosa. Natomiast trzy dni później w meczu o Trofeo Santiago Bernabéu "Los Blancos" pokonali ACF Fiorentinę 2:1.
W swoim pierwszym meczu w Lidze Mistrzów ekipa Zidane’a wygrała z cypryjskim klubem APOEL FC 3:0. Zwycięstwo "Królewskim" zapewniły 2 bramki Cristiano Ronaldo i gol Sergio Ramosa.
Jednak po dobrym początku sezonu "Królewscy" zaczęli tracić swój błysk z poprzedniego sezonu czy chociażby dwumeczu z FC Barceloną, ponieważ już po 6 kolejkach w lidze Real tracił do pierwszej "Blaugrany" 7 punktów. Przewaga się coraz bardziej zwiększała Real stracił punkty z takimi zespołami jak Real Betis (porażka 0:1), Girona FC (porażka 1:2), Atlético Madryt (0:0), Athletic Bilbao (0:0), aż w końcu porażka u siebie z Barceloną 0:3 i w konsekwencji madrycki klub po 16 kolejkach tracili już 11 punktów.
Nieco lepiej było już w Lidze Mistrzów, gdzie Real zajął 2. miejsce w grupie za Tottenhamem z bilansem czterech zwycięstw, jednym remisem i jedną porażką. Rywalem Realu w 1/8 finału Ligi Mistrzów zostało wylosowane Paris Saint-Germain.
16 grudnia "Los Blancos" po raz drugi z rzędu zdobyli Klubowe Mistrzostwo Świata pokonując 1:0 brazylijski klub Grêmio po bramce Cristiano Ronaldo, tym samym zdobywając 5 puchar w roku 2017.
Po nowym roku wiele się nie zmieniło. W swoich pierwszych 2 meczach w lidze "Królewscy" nie odnieśli zwycięstwa, remisując z Celtą Vigo 2:2 i przegrywając u siebie 0:1 z Villarrealem. Wydawało się, że jedynym realnym trofeum możliwym do zdobycia był Puchar Króla, lecz i nawet tutaj zawodnicy Zidane’a odpadli. CD Leganés wygrało na Estadio Santiago Bernabéu 2:1 mimo wcześniejszej porażki u siebie 0-1,tym samym eliminując Real w ćwierćfinale tych rozgrywek.
W Lidze Mistrzów Real pokonywał kolejno Paris Saint-Germain (5:2 w dwumeczu), Juventus F.C. (4:3 w dwumeczu) i Bayern Monachium (4:3 w dwumeczu). W meczach z Juventusem i Bayernem kontrowersje wzbudziło wiele decyzji sędziów, którzy m.in. mogli podyktować kilka rzutów karnów dla niemieckiej drużyny. Ligę hiszpańską "Królewscy" zakończyli na 3. miejscu za FC Barceloną i Atlético Madryt.
26 maja 2018 r. Real Madryt po raz trzeci z rzędu tryumfował w Lidze Mistrzów pokonując Liverpool 3:1. Bramki zdobywali Karim Benzema oraz dwie Gareth Bale. Królem strzelców w tych rozgrywkach kolejny raz został Cristiano Ronaldo zdobywając 15 goli.
5 dni po wygranej z Liverpoolem Zinédine Zidane na konferencji prasowej ogłosił, że rezygnuje z posady trenera Realu Madryt. Francuz wspólnie z Realem w 2,5 roku zdobyli 3 razy Ligę Mistrzów, dwa Superpuchary Europy, dwa Klubowe Mistrzostwa Świata, ligę hiszpańską oraz superpuchar Hiszpanii.

</doc>
<doc id="3951019" url="https://pl.wikipedia.org/wiki?curid=3951019" title="Humberto de Campos">
Humberto de Campos

Humberto de Campos – miasto i gmina w Brazylii leżące w stanie Maranhão. Gmina zajmuje powierzchnię 2131,247 km². Według danych szacunkowych w 2016 roku miasto liczyło 28 252 mieszkańców. Położone jest około 100 km na wschód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4317,50 reais brazylijskich.

</doc>
<doc id="3951020" url="https://pl.wikipedia.org/wiki?curid=3951020" title="Sokół 1000 M111">
Sokół 1000 M111

Sokół 1000 M111 – motocykl polskiej konstrukcji produkowany w CWS w latach 1934–1939 zaprojektowany przez polskiego inżyniera Tadeusza Rudawskiego. Jest uznawany za pierwszy polski motocykl, a także pierwszy seryjnie produkowany w Polsce.
Budowa.
Silnik:
Przeniesienie napędu 
Podwozie
Wymiary
Masy
Pojemności
Dane eksploatacyjne 
Inne:

</doc>
<doc id="3951022" url="https://pl.wikipedia.org/wiki?curid=3951022" title="Rozgrywka (gry komputerowe)">
Rozgrywka (gry komputerowe)

Rozgrywka () – pojedyncza gra lub podzielona na więcej niż jedną sesję, gra toczona przez gracza od początku do końca, na przykład kampania trybu gry jednoosobowej, to także ogół rozwiązań oraz elementów, które wybrana gra komputerowa oferuje graczowi. Rozgrywka jest jednym z czynników wpływających na grywalność. Gracze mają odmienne style i modele rozgrywki. Jednym z rodzajów rozgrywki jest tryb współpracy, który umożliwia dwóm lub większej liczbie graczy wspólną walkę z przeciwnikami sterowanymi przez sztuczną inteligencję.

</doc>
<doc id="3951023" url="https://pl.wikipedia.org/wiki?curid=3951023" title="Gameplay">
Gameplay



</doc>
<doc id="3951024" url="https://pl.wikipedia.org/wiki?curid=3951024" title="Sokół 600 RT M211">
Sokół 600 RT M211

Sokół 600 RT M211 – motocykl polskiej konstrukcji produkowany w Państwowe Zakłady Inżynierii w latach 1935–1939.
Producent: Państwowe Zakłady Inżynierii, dawny adres: ul. Terespolska 34/36, Warszawa
Projekt i konstrukcja: inż. Tadeusz Rudawski
Oznaczenie (SOKÓŁ 600RT M211):
Prototyp opuścił Zakłady w: 1935 roku.
Pierwsza znana fotografia sokoła 600 pochodzi ze styczniowego numeru miesięcznika "Turysta i auto" z 1933 roku, co wskazuje, iż prototyp został ukończony jesienią lub zimą 1932 roku.
Całkowita liczba wyprodukowanych egzemplarzy: około 1400 sztuk.
Stosowane gaźniki: Amal aż do modelu 1938 włącznie. Począwszy od roku 1939 zastosowano gaźnik firmy Graetzin. Po tej modyfikacji moc silnika wzrosła z 15 do 16 KM.
Instalacja elektryczna, aż do modelu 1938 włącznie, oparta o system z Magdynem Millera, typ MC Miller Birmingham.
Począwszy od nr. silnika 501 motocykl został wyposażony w prądnicę Bosch i zapłon bateryjny. Zmiany te zaznaczono w dołączonej do drugiego wydania instrukcji pt. "Opis Motocykla i Wskazówki Obsługi" ulotce z pouczeniem, co należy uczynić, aby uruchomić silnik w przypadku gdy model wyposażony został w "prądnicę–zapalacz firmy Bosch" i akumulator motocykla uległ wyładowaniu.
Cena motocykla, podst.: 2 300,00 zł, cena wózka bocznego to 680 zł: cena wózka bocznego luksusowego (z resorowanym kołem) 750,00 zł (czerwiec 1939)
W celu wspierania rozwoju motoryzacji polskiej, władze skarbowe wprowadziły zasady premiowania przy zakupie pojazdów produkcji polskiej w wysokości 20% od ceny zakupu, w formie obniżenia podatku dochodowego.
Dane techniczne motocykla.
Silnik:
Wymiary :
Najważniejsze osiągnięcia, nagrody i sukcesy motocykla „SOKÓŁ 600” w konkurencjach z udziałem innych motocykli świata:
1936
1937
1938
1939

</doc>
<doc id="3951031" url="https://pl.wikipedia.org/wiki?curid=3951031" title="Paulino Neves">
Paulino Neves

Paulino Neves – miasto i gmina w Brazylii leżące w stanie Maranhão. Gmina zajmuje powierzchnię 979,178 km². Według danych szacunkowych w 2016 roku miasto liczyło 15 779 mieszkańców. Położone jest nad Oceanem Atlantyckim, około 150 km na wschód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4676,27 reais brazylijskich.

</doc>
<doc id="3951032" url="https://pl.wikipedia.org/wiki?curid=3951032" title="Gazeta Magnetofonowa">
Gazeta Magnetofonowa

Gazeta Magnetofonowa – polski kwartalnik poświęcony wyłącznie polskiej muzyce, wydawany od grudnia 2015 do grudnia 2019 roku przez wydawnictwo Trzecie Ucho. Pierwszy numer czasopisma powstał dzięki zbiórce crowdfundingowej. 
Wśród współpracowników czasopisma znajdowali się dziennikarze muzyczni z różnych mediów, m.in. Łukasz Wawro, Mariusz Herma i Tomasz Doksa, Halina Jasonek, Jan Błaszczak, Krzysztof Sokalla, Pablopavo, Bartłomiej Chaciński, Łukasz Kamiński i Filip Kalinowski.
W marcu 2020 redaktor naczelny kwartalnika, Jarosław Szubrycht ogłosił zakończenie wydawania pisma, twierdząc jednocześnie, że planowano 5 numerów, a udało się wydać 17. 
Nakład Gazety Magnetofonowej wynosił 5 tysięcy egzemplarzy, a sprzedaż około 2,5 tys.
W 2021 r. Gazeta Magnetofonowa wznowiła działalność jako "GAMA. Nowa Gazeta Magnetofonowa". Wydawcą jest firma Mystic Productions, a redaktorem naczelnym pozostaje Jarosław Szubrycht.

</doc>
<doc id="3951033" url="https://pl.wikipedia.org/wiki?curid=3951033" title="James Rebanks">
James Rebanks

James Rebanks (ur. 3 marca 1974) – brytyjski pasterz i hodowca owiec, pisarz. Autor książki "Życie pasterza. Opowieść z Krainy Jezior". 
Rebanks żyje we wsi Matterdale w dystrykcie Eden, w hrabstwie Kumbria. Jest to teren górzystego pojezierza zwanego Krainą Jezior. Jego rodzina jest związana z tym miejscem i pracą na nim od 600 lat.
W 1999 ukończył Magdalen College na Uniwersytecie Oksfordzkim. 
Do napisania "Życia pasterza" Rebanksa zainspirowała inna książka o tym samym tytule ("A Shepherd's Life") autorstwa przyrodnika Williama Henry’ego Hudsona, którą ten opublikował w 1910. Rebanks opisuje tradycyjny styl życia pasterzy na terenach Kumbrii. Jego książka została doceniona m.in. za autentyczny, nieidealizujący i prosty styl.
"Życie pasterza" było nominowane do Wainwright Prize w 2016, The Royal Society of Literature Ondaatje Prize 2016, Portico Prize for Literature 2015, Waterstones Book Of The Year 2015.

</doc>
<doc id="3951036" url="https://pl.wikipedia.org/wiki?curid=3951036" title="Sokół 200 M411">
Sokół 200 M411

Sokół Sokół 200 M411 – motocykl polskiej konstrukcji produkowany w Państwowe Zakłady Inżynierii w latach 1935-1939.
Dane techniczne

</doc>
<doc id="3951040" url="https://pl.wikipedia.org/wiki?curid=3951040" title="Europejski System Transmisji Danych">
Europejski System Transmisji Danych

Europejski System Transmisji Danych (ang. European Data Relay System, EDRS) – europejski system łączności satelitarnej tworzony przez Europejską Agencję Kosmiczną i firmę Airbus Defence and Space na zasadzie partnerstwa publiczno-prywatnego. Ma on docelowo zapewniać łączność pomiędzy satelitami na orbicie geostacjonarnej a satelitami na niskiej orbicie okołoziemskiej, statkami kosmicznymi, bezzałogowymi statkami powietrznymi oraz stacjami naziemnymi.
Działanie.
Zasada działania systemu nie odbiega od podobnego, użytkowanego przez NASA systemu TDRSS. W odróżnieniu od niego satelity EDRS mają wykorzystywać do transmisji danych wiązkę laserową. Terminale łączności laserowej mają umożliwiać przekazywanie danych z prędkością 1,8 gigabitów na sekundę na odległość ok. 45 000 km (czyli mniej więcej tyle, ile wynosi dystans pomiędzy orbitą niską a geostacjonarną). Podobne zastosowania testowano z wykorzystaniem satelitów "TerraSAR-X" i "NFIRE" oraz "Inmarsat-4A F4" i "Sentinel 1A".
Segment kosmiczny.
Pierwsze urządzenie systemu, terminal łączności laserowej "EDRS-A", zostało wyniesione na orbitę jako ładunek dodatkowy satelity "Eutelsat 9B" 29 stycznia 2016 rakietą Proton M startującą z kosmodromu Bajkonur. Satelitę umieszczono na orbicie geostacjonarnej nad południkiem 9°E.
Kolejnym elementem systemu ma być satelita "EDRS-C", którego start zaplanowano na rok 2017, docelowo ma znaleźć się na orbicie nad południkiem 31°E. Te dwa urządzenia będą stanowić trzon systemu, co pozwoli na bezpośredni odbiór danych z satelitów na niskiej orbicie okołoziemskiej przelatujących nad Europą, Afryką, Bliskim Wschodem, Ameryką Północną i Południową oraz obszarem polarnym. Planowane jest umieszczenie dwóch kolejnych satelitów po roku 2020. Pełne uruchomienie systemu planowane jest po roku 2030.
Segment naziemny.
W skład segmentu naziemnego wchodzą trzy stacje odbiorcze zlokalizowane w Weilheim (Niemcy), Redu (Belgia) i Harwell (Wielka Brytania). Główne centrum kontrolne systemu EDRS ma się znajdować w niemieckim Ottobrunn, zaś pomocnicze będzie ulokowane w belgijskim Redu.
Terminal "EDRS-A" oraz satelita "EDRS-C" będą kontrolowane przez centrum kontrolne Niemieckiej Agencji Kosmicznej w Oberpfaffenhofen w Bawarii.
Zastosowanie.
Początkowo z systemu mają korzystać satelity Sentinel, dzięki czemu będzie możliwe przesyłanie obrazów powierzchni Ziemi w możliwie jak najkrótszym czasie.

</doc>
<doc id="3951043" url="https://pl.wikipedia.org/wiki?curid=3951043" title="Tutóia">
Tutóia

Tutóia – miasto i gmina w Brazylii leżące w stanie Maranhão. Gmina zajmuje powierzchnię 1651,650 km². Według danych szacunkowych w 2016 roku miasto liczyło 57 955 mieszkańców. Położone jest około 220 km na wschód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5350,66 reais brazylijskich.

</doc>
<doc id="3951047" url="https://pl.wikipedia.org/wiki?curid=3951047" title="Sokół 500 M311">
Sokół 500 M311

Sokół 500 M311 – motocykl polskiej konstrukcji zaprojektowany w Państwowych Zakładach Inżynierii pod kierunkiem Tadeusza Rudawskiego.
Opis.
Wyprodukowany w 1938 roku w Państwowych Zakładach Inżynierii w Warszawie. Silnik górnozaworowy, dwuzaworowy, popychaczowy rozrząd, o pojemności 496 cm³ i mocy 18 lub 22 KM (w wersji RS), z pełnym obciążeniem rozwijał prędkość 125 km/h. Motocykl ten nie zdążył jednak wejść do produkcji seryjnej. Do dnia dzisiejszego zachowały się trzy egzemplarze tego motocykla. Jeden znajduje się w zbiorach w Narodowego Muzeum Techniki w Warszawie, a pozostałe dwa w prywatnych kolekcjach.

</doc>
<doc id="3951052" url="https://pl.wikipedia.org/wiki?curid=3951052" title="Alvarado Mar del Plata">
Alvarado Mar del Plata



</doc>
<doc id="3951058" url="https://pl.wikipedia.org/wiki?curid=3951058" title="Raposa">
Raposa

Raposa – miasto i gmina w Brazylii leżące w stanie Maranhão. Gmina zajmuje powierzchnię 66,280 km². Według danych szacunkowych w 2016 roku miasto liczyło 30 304 mieszkańców. Położone jest w północnej części wyspy Upaon-Açu, około 25 km na północny zachód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 6871,08 reais brazylijskich.

</doc>
<doc id="3951059" url="https://pl.wikipedia.org/wiki?curid=3951059" title="Modrolotka brązowogłowa">
Modrolotka brązowogłowa

Modrolotka brązowogłowa ("Cyanoramphus ulietanus") – gatunek średniej wielkości ptaka z rodziny papug wschodnich (Psittaculidae). Występował endemicznie na wyspie Raiatea (Polinezja Francuska). Znany jedynie z dwóch okazów. Wymarły.
Taksonomia.
Po raz pierwszy gatunek opisał Johann Friedrich Gmelin w 1788 w "Systema Naturae". Nowemu gatunkowi nadał nazwę "Psittacus ulietanus". Epitet gatunkowy "ulietanus" nawiązuje do innej nazwy wyspy Raiatea – Ulietea. Obecnie (2020) Międzynarodowy Komitet Ornitologiczny umieszcza modrolotkę brązowogłową w rodzaju "Cyanoramphus". Znane są tylko dwa okazy, przechowywane w muzeach w Tring i Wiedniu.
Morfologia.
Długość ciała wynosi około 27 cm. Głowa czarnobrązowa. Wierzch ciała o intensywnej oliwkowozielonej barwie; każde z piór ma szarobrązowe krawędzie. Kuper matowoczerwony. Spód ciała oliwkowożółtawy, pióra z szarobrązowymi krawędziami. Lotki I rzędu i sterówki popielate, przy czym barwa ogona ku końcowi przechodzi w cynamonowobrązowy. Dziób intensywnie niebieski z czarną końcówką. Nogi czarne.
Zasięg.
Endemit wyspy Raiatea (Polinezja Francuska). Gatunek znany jest wyłącznie z dwóch okazów, pozyskanych na wyspie przez Forstera w 1773 lub 1774 podczas drugiej podróży Jamesa Cooka. Modrolotki brązowogłowe musiały być ptakami leśnymi, ponieważ lasy porastały niegdyś całe Wyspy Towarzystwa. Do ich wymarcia mogło przyczynić się wylesianie wyspy, nadmierny odłów lub drapieżnictwo ze strony introdukowanych gatunków.
Status.
IUCN uznaje modrolotkę brązowogłową za gatunek wymarły (EX, Extinct).

</doc>
<doc id="3951067" url="https://pl.wikipedia.org/wiki?curid=3951067" title="Cantanhede (Brazylia)">
Cantanhede (Brazylia)

Cantanhede – miasto i gmina w Brazylii leżące w stanie Maranhão. Gmina zajmuje powierzchnię 773,010 km². Według danych szacunkowych w 2016 roku miasto liczyło 21 617 mieszkańców. Położone jest około 120 km na południe od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4840,05 reais brazylijskich.

</doc>
<doc id="3951070" url="https://pl.wikipedia.org/wiki?curid=3951070" title="Marta Owczarek">
Marta Owczarek



</doc>
<doc id="3951071" url="https://pl.wikipedia.org/wiki?curid=3951071" title="Pływanie na Letnich Igrzyskach Olimpijskich 1960 – 200 m stylem klasycznym kobiet">
Pływanie na Letnich Igrzyskach Olimpijskich 1960 – 200 m stylem klasycznym kobiet

200 m stylem klasycznym kobiet – jedna z konkurencji pływackich rozgrywanych podczas XVII Igrzysk Olimpijskich w Rzymie. Eliminacje odbyły się 26 sierpnia, a finał 27 sierpnia 1960 roku.
Mistrzynią olimpijską została Brytyjka Anita Lonsbrough, która pobiła rekord świata czasem 2:49,5. Pozostałe miejsca na podium zajęły reprezentantki Niemiec. Srebrny medal zdobyła była rekordzistka świata Wiltrud Urselmann (2:50,0), a brąz wywalczyła Barbara Göbel (2:53,6).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3951074" url="https://pl.wikipedia.org/wiki?curid=3951074" title="Matões do Norte">
Matões do Norte

Matões do Norte – miasto i gmina w Brazylii leżące w stanie Maranhão. Gmina zajmuje powierzchnię 794,651 km². Według danych szacunkowych w 2016 roku miasto liczyło 16 552 mieszkańców. Położone jest około 150 km na południe od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4251,07 reais brazylijskich.

</doc>
<doc id="3951075" url="https://pl.wikipedia.org/wiki?curid=3951075" title="W Samo Popołudnie">
W Samo Popołudnie



</doc>
<doc id="3951076" url="https://pl.wikipedia.org/wiki?curid=3951076" title="178 (liczba)">
178 (liczba)

W kalendarzu.
178. dniem w roku jest 27 czerwca (w latach przestępnych jest to 26 czerwca). Zobacz też co wydarzyło się w roku 178, oraz w roku 178 p.n.e.

</doc>
<doc id="3951077" url="https://pl.wikipedia.org/wiki?curid=3951077" title="Ekipa (film)">
Ekipa (film)

Ekipa (tytuł oryg. Entourage) – amerykański film komediowy w reżyserii Douga Ellina, którego premiera odbyła się 27 maja 2015 roku.
Zdjęcia do filmu były realizowane w Los Angeles, West Hollywood, Beverly Hills i Miami.
Film zarobił 49 263 404 dolarów.
Obsada.
Źródło: Filmweb

</doc>
<doc id="3951081" url="https://pl.wikipedia.org/wiki?curid=3951081" title="Miranda do Norte">
Miranda do Norte

Miranda do Norte – miasto i gmina w Brazylii leżące w stanie Maranhão. Gmina zajmuje powierzchnię 341,107 km². Według danych szacunkowych w 2016 roku miasto liczyło 27 999 mieszkańców. Położone jest około 120 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 18 235,13 reais brazylijskich.

</doc>
<doc id="3951084" url="https://pl.wikipedia.org/wiki?curid=3951084" title="Myomyscus yemeni">
Myomyscus yemeni



</doc>
<doc id="3951086" url="https://pl.wikipedia.org/wiki?curid=3951086" title="Nina Rodrigues">
Nina Rodrigues

Nina Rodrigues – miasto i gmina w Brazylii leżące w stanie Maranhão. Gmina zajmuje powierzchnię 572,507 km². Według danych szacunkowych w 2016 roku miasto liczyło 14 259 mieszkańców. Położone jest około 120 km na południowy wschód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 3807,93 reais brazylijskich.

</doc>
<doc id="3951089" url="https://pl.wikipedia.org/wiki?curid=3951089" title="Piratenpartij">
Piratenpartij

Partia Piratów (niderl. "De Piratenpartij", PPNL) – holenderska centrowa partia polityczna założona 10 marca 2010.

</doc>
<doc id="3951090" url="https://pl.wikipedia.org/wiki?curid=3951090" title="Pirapemas">
Pirapemas

Pirapemas – miasto i gmina w Brazylii leżące w stanie Maranhão. Gmina zajmuje powierzchnię 688,761 km². Według danych szacunkowych w 2016 roku miasto liczyło 18 302 mieszkańców. Położone jest około 150 km na południe od stolicy stanu, miasta São Luís, oraz około 1650 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5352,90 reais brazylijskich.

</doc>
<doc id="3951093" url="https://pl.wikipedia.org/wiki?curid=3951093" title="Powrózek nasienny">
Powrózek nasienny



</doc>
<doc id="3951094" url="https://pl.wikipedia.org/wiki?curid=3951094" title="Presidente Vargas (miasto)">
Presidente Vargas (miasto)

Presidente Vargas – miasto i gmina w Brazylii leżące w stanie Maranhão. Gmina zajmuje powierzchnię 459,360 km². Według danych szacunkowych w 2016 roku miasto liczyło 11 391 mieszkańców. Położone jest około 120 km na południe od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4957,29 reais brazylijskich.

</doc>
<doc id="3951096" url="https://pl.wikipedia.org/wiki?curid=3951096" title="177 (liczba)">
177 (liczba)

W kalendarzu.
177. dniem w roku jest 26 czerwca (w latach przestępnych jest to 25 czerwca). Zobacz też co wydarzyło się w roku 177, oraz w roku 177 p.n.e.

</doc>
<doc id="3951097" url="https://pl.wikipedia.org/wiki?curid=3951097" title="Vargem Grande">
Vargem Grande

Vargem Grande – miasto i gmina w Brazylii leżące w stanie Maranhão. Gmina zajmuje powierzchnię 1957,751 km². Według danych szacunkowych w 2016 roku miasto liczyło 55 710 mieszkańców. Położone jest około 150 km na południowy wschód od stolicy stanu, miasta São Luís, oraz około 1650 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5069,77 reais brazylijskich.

</doc>
<doc id="3951102" url="https://pl.wikipedia.org/wiki?curid=3951102" title="176 (liczba)">
176 (liczba)

W kalendarzu.
176. dniem w roku jest 25 czerwca (w latach przestępnych jest to 24 czerwca). Zobacz też co wydarzyło się w roku 176, oraz w roku 176 p.n.e.

</doc>
<doc id="3951103" url="https://pl.wikipedia.org/wiki?curid=3951103" title="Anajatuba">
Anajatuba

Anajatuba – miasto i gmina w Brazylii leżące w stanie Maranhão. Gmina zajmuje powierzchnię 1011,129 km². Według danych szacunkowych w 2016 roku miasto liczyło 27 125 mieszkańców. Położone jest w głębi zatoki Baía de São Marcos, około 80 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5463,98 reais brazylijskich.

</doc>
<doc id="3951107" url="https://pl.wikipedia.org/wiki?curid=3951107" title="Galeria Amber">
Galeria Amber

Galeria Amber – centrum handlowo-usługowo-rozrywkowe, zlokalizowane przy ul. Górnośląskiej 82 w Kaliszu, w sąsiedztwie dworca kolejowego i autobusowego; otwarte 20 marca 2014.
Wewnątrz galerii znajduje się m.in. ok. 115 sklepów, restauracje, kawiarnie, klub fitness oraz kino Helios z 7 salami kinowymi. Galeria oferuje 1 000 miejsc parkingowych. Inwestorem Galerii Amber jest Echo Investment.
Całkowita powierzchnia obiektu wynosi 88 000 m2, powierzchnia użytkowa 33 500 m2.
W latach 2014–2016 galerię odwiedziło ponad 14 mln klientów. W latach 2014–2020 w galerii funkcjonował hipermarket E.Leclerc, w 2022 roku został otwarty hipermarket Carrefour.

</doc>
<doc id="3951109" url="https://pl.wikipedia.org/wiki?curid=3951109" title="Arari">
Arari

Arari – miasto i gmina w Brazylii leżące w stanie Maranhão. Gmina zajmuje powierzchnię 1100,275 km². Według danych szacunkowych w 2016 roku miasto liczyło 29 297 mieszkańców. Położone jest w głębi zatoki Baía de São Marcos, około 120 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 6973,98 reais brazylijskich.

</doc>
<doc id="3951111" url="https://pl.wikipedia.org/wiki?curid=3951111" title="Uniwersytet w Zadarze">
Uniwersytet w Zadarze

Uniwersytet w Zadarze () – chorwacka publiczna szkoła wyższa, zlokalizowana w Zadarze.
Uczelnia została założona przez Dominikanów w 1396 roku, początkowo jako studium generale, potem nazywano ją "Universitas Iadertina". Do 1553 roku w ramach uczelni funkcjonowały dwie jednostki: Wydział Teologii i Wydział Filozofii. W czasie wojen napoleońskich Dalmacja znalazła się pod panowaniem Francuzów, którzy 8 stycznia 1807 doprowadzili do zniesienia uniwersytetu. W Zadarze funkcjonowały jedynie szkoły niższej rangi, które częściowo przejęły rolę uniwersytetu.
Do ponownego utworzenia uczelni w Zadarze doszło w 1956 roku, kiedy utworzono tu Wydział Filozofii Uniwersytetu w Zagrzebiu. Znaczącą rolę przy powołaniu tej jednostki odegrał Miroslav Krleža. W 1974 roku Wydział Filozofii został przyłączony do nowo utworzonego Uniwersytetu w Splicie. W 2002 wydział ten, wraz z funkcjonującym od 1988 roku Centrum Szkolenia Nauczyciel stały się podstawą do ponownie utworzonej uczelni w randze uniwersytetu.
W skład uczelni wchodzą następujące jednostki:

</doc>
<doc id="3951112" url="https://pl.wikipedia.org/wiki?curid=3951112" title="Bela Vista do Maranhão">
Bela Vista do Maranhão

Bela Vista do Maranhão – miasto i gmina w Brazylii leżące w stanie Maranhão. Gmina zajmuje powierzchnię 147,955 km². Według danych szacunkowych w 2016 roku miasto liczyło 11 020 mieszkańców. Położone jest około 180 km na południowy zachód od stolicy stanu, miasta São Luís, oraz około 1600 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5951,23 reais brazylijskich.

</doc>
<doc id="3951119" url="https://pl.wikipedia.org/wiki?curid=3951119" title="Otomys">
Otomys



</doc>
<doc id="3951131" url="https://pl.wikipedia.org/wiki?curid=3951131" title="Cajari">
Cajari

Cajari – miasto i gmina w Brazylii leżące w stanie Maranhão. Gmina zajmuje powierzchnię 662,066 km². Według danych szacunkowych w 2016 roku miasto liczyło 19 030 mieszkańców. Usytuowane jest około 120 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. W pobliżu położone są jeziora Lagoa Cajari oraz Lago de Viana. 
W 2014 roku wśród mieszkańców gminy PKB per capita wynosił 4568,38 reais brazylijskich.

</doc>
<doc id="3951132" url="https://pl.wikipedia.org/wiki?curid=3951132" title="Brayan Ramírez (kolumbijski kolarz)">
Brayan Ramírez (kolumbijski kolarz)



</doc>
<doc id="3951139" url="https://pl.wikipedia.org/wiki?curid=3951139" title="Conceição do Lago-Açu">
Conceição do Lago-Açu

Conceição do Lago-Açu – miasto i gmina w Brazylii leżące w stanie Maranhão. Gmina zajmuje powierzchnię 733,229 km². Według danych szacunkowych w 2016 roku miasto liczyło 15 995 mieszkańców. Usytuowane jest około 160 km na południowy zachód od stolicy stanu, miasta São Luís, oraz około 1600 km na północ od Brasílii, stolicy kraju. W pobliżu położone są jeziora Lago Açu, Lago Verde oraz Lago da Carnaúba. 
W 2014 roku wśród mieszkańców gminy PKB per capita wynosił 5829,51 reais brazylijskich.

</doc>
<doc id="3951141" url="https://pl.wikipedia.org/wiki?curid=3951141" title="The Witch-Mother">
The Witch-Mother

The Witch-Mother – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest balladą nawiązującą do tradycji ballad szkockich. Składa się ze strof czterowersowych. 
O balladzie Swinburne’a wspomniał w swojej recenzji tomiku "Poems and Ballads. Third Series" Oscar Wilde. Wilde porównał bohaterkę wiersza do Medei.

</doc>
<doc id="3951142" url="https://pl.wikipedia.org/wiki?curid=3951142" title="Caitriona Balfe">
Caitriona Balfe

Caitríona Mary Balfe ( ur. 4 października 1979 w Dublinie) – irlandzka aktorka i modelka, która wystąpiła m.in. w roli Claire w serialu "Outlander", za którą dostała dwukrotnie nagrody People’s Choice i Saturn oraz cztery nominacje do Złotych Globów.
Życiorys.
źródła:
Caitriona dorastała w dużej, siedmioosobowej rodzinie, w miejscowości Tydavnet. Jej ojciec pracował jako sierżant irlandzkiej policji w pobliskim Monaghan. Od dziecka grała w szkolnych przedstawieniach, a gdy dorosła poszła do szkoły teatralnej. Po roku studiów dostała propozycję pracy jako modelka w Paryżu, po czym zajmowała się modellingiem przez około dekadę. Później zaczęła znowu uczyć się aktorstwa, najpierw w Nowym Jorku, potem Los Angeles. Przełomem w jej karierze aktorskiej okazała się główna rola w serialu "Outlander".

</doc>
<doc id="3951149" url="https://pl.wikipedia.org/wiki?curid=3951149" title="Komisariat Straży Celnej „Tworki”">
Komisariat Straży Celnej „Tworki”

Komisariat Straży Celnej „Tworki” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Tworki”, wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
1 czerwca 1921 roku w Tworkach, Rydzewie i Przestrzelach stacjonowały jeszcze placówki 1 kompanii celnej 2 batalionu celnego. Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Rajgród”, który przejął ochronę granicy od rozwiązywanego komisariatu Straży Celnej.
Na podstawie rozkazu Mazowieckiego Inspektora Okręgowego nr 3 z 17 kwietnia 1928, do komisariatu „Bogusze” dodano placówkę „Karwowo” i placówkę „Rydzew” z komisariatu „Tworki”. W tym czasie komisariat „Tworki” i komisariat „Rutki Stare” traktowano jako jeden komisariat.
Rozkazem Mazowieckiego Inspektora Okręgowego nr 7 z 25 maja 1928 komisariat „Tworki” Przeniesiony został do Rajgrodu.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:
Organizacja komisariatu w VII 1927 roku:

</doc>
<doc id="3951159" url="https://pl.wikipedia.org/wiki?curid=3951159" title="Hans Engell">
Hans Engell

Hans Engell (ur. 8 października 1948 w Kopenhadze) – duński polityk i dziennikarz, poseł do Folketingetu, minister obrony i sprawiedliwości w rządach Poula Schlütera, w latach 1993–1997 przewodniczący Konserwatywnej Partii Ludowej.
Życiorys.
Kształcił się w Akademii w Sorø, w latach 1969–1970 studiował w szkole dziennikarskiej Danmarks Journalisthøjskole. Praktykował i następnie w latach 70. pracował w redakcji gazety „Berlingske Tidende”. Zaangażował się w działalność polityczną w ramach Konserwatywnej Partii Ludowej, wstąpił także do afiliowanych przy niej organizacji młodzieżowej i studenckiej. W latach 1978–1982 kierował biurem prasowym konserwatystów i ich partyjnym czasopismem „Vor Tid”.
Od września 1982 do września 1987 sprawował urząd ministra obrony. Od października 1989 do stycznia 1993 był ministrem sprawiedliwości. W 1984 po raz pierwszy został wybrany do Folketingetu. Z powodzeniem ubiegał się o poselską reelekcję w wyborach w 1987, 1988, 1990, 1994 i 1998.
W 1993 został nowym przewodniczącym swojego ugrupowania. W lutym 1997 spowodował kolizję drogową, prowadząc samochód w stanie nietrzeźwości. W konsekwencji zrezygnował wówczas z kierowania partią. Członkiem duńskiego parlamentu był natomiast do 2000, kiedy to złożył mandat deputowanego. Objął w tym samym roku stanowisko redaktora naczelnego dziennika „Ekstra Bladet”, które zajmował do 2007. Pozostał później aktywnym komentatorem politycznym.

</doc>
<doc id="3951160" url="https://pl.wikipedia.org/wiki?curid=3951160" title="Komisariat Straży Celnej „Bogusze”">
Komisariat Straży Celnej „Bogusze”

Komisariat Straży Celnej „Bogusze” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Geneza.
23 września 1920 roku w Boguszach stacjonowało dowództwo 2 szwadronu 6 pułku strzelców granicznych. Z końcem roku formację Strzelców Granicznych rozwiązano, a jej miejsce zajęły bataliony wartownicze, przekształcone wiosną 1921 w Bataliony Celne. W 1921 roku w Boguszach stacjonował sztab 1 kompanii 2 batalionu celnego.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Bogusze”, wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
1 czerwca 1921 roku w Boguszach stacjonowało jeszcze dowództwo 1 kompanii celnej 2 batalionu celnego. Posiadała ona swoje placówki w miejscowościach: Tworki, Przestrzele, Rydzewo i Bogusze. Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Grajewo”, który przejął ochronę granicy od rozwiązywanego komisariatu Straży Celnej. 
Na podstawie rozkazu Mazowieckiego Inspektora Okręgowego nr 3 z 17 kwietnia 1928, do komisariatu „Bogusze” dodano placówkę „Karwowo” i placówkę „Rydzew” z komisariatu „Tworki”.
Na podstawie rozkazu Mazowieckiego Inspektora Okręgowego nr 3 z 17 kwietnia 1928, komisariat „Bogusze” przesunięto do Grajewa.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:
Organizacja komisariatu w VII 1927 roku

</doc>
<doc id="3951161" url="https://pl.wikipedia.org/wiki?curid=3951161" title="Paucidentomys vermidax">
Paucidentomys vermidax



</doc>
<doc id="3951171" url="https://pl.wikipedia.org/wiki?curid=3951171" title="Komisariat Straży Celnej „Chojnowo”">
Komisariat Straży Celnej „Chojnowo”

Komisariat Straży Celnej „Chojnowo” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Chojnowo”, wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego", Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Szczuczyn”, który przejął ochronę granicy od rozwiązywanego komisariatu Straży Celnej. 
Struktura organizacyjna.
Organizacja komisariatu w 1926 i VII 1927 roku:

</doc>
<doc id="3951175" url="https://pl.wikipedia.org/wiki?curid=3951175" title="Igarapé do Meio">
Igarapé do Meio

Igarapé do Meio – miasto i gmina w Brazylii leżące w stanie Maranhão. Gmina zajmuje powierzchnię 368,685 km². Według danych szacunkowych w 2016 roku miasto liczyło 13 968 mieszkańców. Położone jest około 160 km na południowy zachód od stolicy stanu, miasta São Luís, oraz około 1600 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 9884,82 reais brazylijskich.

</doc>
<doc id="3951177" url="https://pl.wikipedia.org/wiki?curid=3951177" title="Komisariat Straży Celnej „Kumelsk”">
Komisariat Straży Celnej „Kumelsk”

Komisariat Straży Celnej „Kumelsk” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Lachowie stacjonował sztab 4 kompanii 2 batalionu celnego. Kompania wystawiała między innymi placówki na terenie przyszłego komisariatu „Kumelsk”. Proces tworzenia Straży Celnej trwał do końca 1922 roku. Komisariat Straży Celnej „Kumelsk”, wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Kolno”, który przejął ochronę granicy od rozwiązywanego komisariatu Straży Celnej. 
2 kwietnia 1928 rozwiązywany komisariat Straży Celnej „Kumelsk” przekazał placówkę Kiełcze-Kopki i Filipki Małe komisariatowi „Wincenta”. Inwentarz będący pod zarządem komisariatu zdany został kierownikowi komisariatu „Szczuczyn”.
Struktura organizacyjna.
Organizacja komisariatu w 1926 roku:

</doc>
<doc id="3951178" url="https://pl.wikipedia.org/wiki?curid=3951178" title="Zwojek sztyletowaty">
Zwojek sztyletowaty

Zwojek sztyletowaty ("Barbula unguiculata" Hedw.) – gatunek mchu należący do rodziny płoniwowatych ("Pottiaceae" Schimp.). 
Rozmieszczenie geograficzne.
Występuje w Ameryce Północnej (Kanada, Stany Zjednoczone, Meksyk), Ameryce Centralnej, Ameryce Południowej, Europie, Azji, północnej Afryce i Australii.
W Polsce podawany np. z województwa śląskiego, pasma Gorców i Bieszczadów.
Biologia i ekologia.
Gatunek kilkuletni, dwupienny. Puszki zarodni dojrzewają w zimie i wczesną wiosną, sporadycznie latem lub jesienią. Na obszarze Bieszczadów nie stwierdzono sporogonów.
Gatunek światłolubny, mezofilny, słabo kalcyfilny. Rośnie na glebie i kamieniach, na naturalnych, półnaturalnych lub ruderalnych i otwartych siedliskach, takich jak obrzeża potoków, brzegi ścieżek, ogrody, pola i stare mury.
Występuje na wysokości 50–2700 m n.p.m. Bieszczadach występuje do 850 m n.p.m.
Systematyka i nazewnictwo.
Synonimy: "Barbula amoena" Schumach., "Barbula apiculata" Hedw., "Barbula aristata" (Dicks.) Brid., "Barbula dubia" Schumach., "Barbula ericetorum" (Dicks. ex With.) P. Beauv., "Barbula fastigiata" Schultz, "Barbula gattefossei" P. de la Varde, "Barbula himantina" Besch., "Barbula incerta" Schumach., "Barbula indigens" (Renauld &amp; Cardot) Renauld &amp; Cardot, "Barbula linoides" (Hedw.) Brid., "Barbula mucronulata" Hoffm. ex F. Weber &amp; D. Mohr, "Barbula nervosa" Crome, "Barbula ochracea" Broth., "Barbula saundersii" Cardot &amp; Thér., "Barbula stricta" Hedw., "Barbula subunguiculata" Schimp. ex Besch., "Barbula tokyensis" Besch., "Barbula trichostomifolia" Müll. Hal., "Bryum aristatum" Dicks., "Bryum ericetorum" Dicks. ex With., "Bryum linoides" Hedw., "Bryum mucronulatum" Dicks. ex With., "Dialytrichia canariensis" Bryhn, "Dicranum laxum" Brid., "Didymodon mildei" Schimp., "Orthopyxis aristata" (Dicks.) P. Beauv., "Orthopyxis barbata" P. Beauv., "Tortula dubia" (Schumach.) P. Beauv., "Tortula linoides" (Hedw.) P. Beauv., "Tortula tenuis" P. Beauv., "Trichostomum indigens" Renauld &amp; Cardot, "Trichostomum pensylvanicum" Spreng.
Odmiany:
Zagrożenia.
Gatunek został wpisany w 2011 r. na czerwoną listę mchów województwa śląskiego z kategorią zagrożenia „LC” (najmniejszej troski). W Czechach w 2005 r. również nadano mu kategorię „LC”. Odmianie "B. u." var. "robusta" przyznano w województwie śląskim kategorię „DD” (o nieokreślonym zagrożeniu, wymagające dokładniejszych danych).
Stanowiska tego gatunku występują na obszarze Gorczańskiego Parku Narodowego i Bieszczadzkiego Parku Narodowego.

</doc>
<doc id="3951183" url="https://pl.wikipedia.org/wiki?curid=3951183" title="Barbula unguiculata">
Barbula unguiculata



</doc>
<doc id="3951184" url="https://pl.wikipedia.org/wiki?curid=3951184" title="Komisariat Straży Celnej „Wincenta”">
Komisariat Straży Celnej „Wincenta”

Komisariat Straży Celnej „Wincenta” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Wincenta”, wraz ze swoimi placówkami granicznymi, wszedł w podporządkowanie Inspektoratu Straży Celnej „Grajewo”.
1 czerwca 1921 roku w Lachowie stacjonowało jeszcze dowództwo 4 kompanii celnej 2 batalionu celnego. Posiadała ona swoje placówki w miejscowościach: Kurki, Glinki, Futory, Kiełcze, Filipki, Brzózki, Brzozowa, Bialiki, Wincenty. Na przełomie roku 1921/1922 ochronę granicy państwowej w tym rejonie od pododdziałów 2 batalionu celnego przejęła Straż Celna.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski powołał komisariat Straży Granicznej „Kolno”, który przejął ochronę granicy od rozwiązywanego komisariatu Straży Celnej. 
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:
Organizacja komisariatu w VII 1927 roku:

</doc>
<doc id="3951185" url="https://pl.wikipedia.org/wiki?curid=3951185" title="Rebekkah Brunson">
Rebekkah Brunson

Rebekkah Brunson (ur. 11 grudnia 1981 w Waszyngtonie) – amerykańska koszykarka występująca na pozycji silnej skrzydłowej, reprezentantka kraju, po zakończeniu kariery zawodniczej, trenerka koszykarska, obecnie asystentka trenera Minnesoty Lynx.
W 2001 roku podróżowała po Europie z zespołem Big East All-Star Team.
Ma brata bliźniaka.
11 lutego 2020 została asystentką trenera Minnesoty Lynx.

</doc>
<doc id="3951186" url="https://pl.wikipedia.org/wiki?curid=3951186" title="Matinha">
Matinha

Matinha – miasto i gmina w Brazylii leżące w stanie Maranhão. Gmina zajmuje powierzchnię 408,727 km². Według danych szacunkowych w 2016 roku miasto liczyło 22 962 mieszkańców. Położone jest około 100 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5407,60 reais brazylijskich.

</doc>
<doc id="3951189" url="https://pl.wikipedia.org/wiki?curid=3951189" title="Mieczysław Wąsik">
Mieczysław Wąsik

Mieczysław Wąsik (ur. 12 lutego 1950) – polski lekkoatleta, sprinter, mistrz i reprezentant Polski.
Kariera sportowa.
Był zawodnikiem Włókniarza Konstantynów Łódzki i Zawiszy Bydgoszcz. 
Na mistrzostwach Polski seniorów na otwartym stadionie wywalczył cztery medale w sztafecie 4 x 400 metrów, w tym trzy złote (1970, 1971, 1974) i jeden srebrny (1973. Najwyższe miejsce indywidualnie zajął w biegu na 400 metrów w 1974 (5. miejsce). 
W latach 1971-1974 reprezentował Polskę w sześciu meczach międzypaństwowych, w tym w półfinale Pucharu Europy w 1973, gdzie zajął 3. miejsce w sztafecie 4 x 400 metrów, z wynikiem 3:04,78.
Rekord życiowy na 200 m: 21,34 (1.07.1973), na 400 m: 46,2 (22.06.1974).

</doc>
<doc id="3951190" url="https://pl.wikipedia.org/wiki?curid=3951190" title="C. J. A. H. Hoffmann">
C. J. A. H. Hoffmann



</doc>
<doc id="3951193" url="https://pl.wikipedia.org/wiki?curid=3951193" title="Super Mario Run">
Super Mario Run

Super Mario Run – komputerowa gra platformowa stworzona przez japońską firmę Nintendo. Została udostępniona 15 grudnia 2016 roku. Jest to produkcja typu „auto-runner”, w której gracz steruje Mario automatycznie biegnącym w prawo. Zadaniem gracza jest zabijanie przeciwników i zbieranie monet. Jest to pierwsza gra z serii na urządzenia mobilne.
Średnia ocen na agregatorze Metacritic wynosi 76 na 100. Po zapowiedzi daty premiery gry, akcje Nintendo poszły w górę o 2,8%. Krytyk z IGN zauważył, że gra jest uzależniająca. Po przejściu wszystkich poziomów, zaczął grać ponownie w celu poprawienia swoich wyników. Napisał też, że "Super Mario Run" nie jest najładniejszą grą z serii, ale zawiera jej fundamentalne elementy i urok.

</doc>
<doc id="3951196" url="https://pl.wikipedia.org/wiki?curid=3951196" title="Monção (Brazylia)">
Monção (Brazylia)

Monção – miasto i gmina w Brazylii leżące w stanie Maranhão. Gmina zajmuje powierzchnię 1271,505 km². Według danych szacunkowych w 2016 roku miasto liczyło 32 884 mieszkańców. Usytuowane jest około 150 km na południowy zachód od stolicy stanu, miasta São Luís, oraz około 1600 km na północ od Brasílii, stolicy kraju. W pobliżu położone są jeziora Lagoa Jacareí oraz Lago Grajaú. 
W 2014 roku wśród mieszkańców gminy PKB per capita wynosił 4951,07 reais brazylijskich.

</doc>
<doc id="3951199" url="https://pl.wikipedia.org/wiki?curid=3951199" title="Janina Misiewicz">
Janina Misiewicz

Janina Misiewicz (ur. 12 grudnia 1893 w Solwyczegodsku, zm. 5 października 1958 w Warszawie) – polska lekarka, ftyzjatra, profesor nadzwyczajny nauk medycznych.
Była absolwentką Żeńskiego Instytutu Medycznego w Petersburgu. W dwudziestoleciu międzywojennym piastowała m.in. stanowisko dyrektora Szpitala Sanatorium Gruźliczego św. Józefa w Mieni oraz była wicedyrektorem i ordynatorem w Szpitalu Wolskim w Warszawie. W latach 1939–1945 współpracowała z ruchem oporu oraz prowadziła tajne nauczanie medycyny. W czasie powstania warszawskiego ocalała z rzezi Woli, a następnie zorganizowała trzy pozawarszawskie filie Szpitala Wolskiego. Po wojnie była jedną z głównych organizatorek walki z gruźlicą w Polsce. Piastowała stanowisko dyrektora Polskiego Instytutu Przeciwgruźliczego i prezesa Polskiego Towarzystwa Badań Naukowych nad Gruźlicą oraz była specjalistą krajowym w zakresie ftyzjatrii. Wykładała także na Wydziale Lekarskim Uniwersytetu Warszawskiego i na Akademii Medycznej w Warszawie. Opublikowała 71 prac naukowych.
Dama orderów Krzyża Walecznych (dwukrotnie), Krzyża Oficerskiego Orderu Odrodzenia Polski i Krzyża Kawalerskiego Orderu Odrodzenia Polski.
Życiorys.
Młodość.
Urodziła się w Solwyczegodsku w północnej Rosji. Była córką inż. Władysława Misiewicza, pracownika rosyjskiej służby leśnej, i jego małżonki Zofii z Butkiewiczów. Jej rodzice byli potomkami polskich zesłańców, deportowanych w głąb Imperium po upadku powstania styczniowego.
Początkowo nauki pobierała w domu. W latach 1903–1911 uczęszczała do Państwowego Gimnazjum Żeńskiego w Nowogrodzie Wielkim. W 1912 roku zdała egzamin maturalny, po czym rozpoczęła studia w Żeńskim Instytucie Medycznym w Petersburgu. Już podczas wakacji letnich w 1915 roku zatrudniła się w stacji sanitarno-epidemicznej w Nowogrodzie. W kolejnych latach pracowała w stacjach bakteriologicznych w Nowej Ładodze, ponownie w Nowogrodzie, a następnie w Orłowskich Kluczach pod Petersburgiem. W tej ostatniej placówce pełniła przez rok funkcję kierownika (1917–1918). Jednocześnie jako asystent wolontariusz pracowała Zakładzie Mikrobiologii oraz w Zakładzie Anatomii Patologicznej w Petersburgu. W czasie studiów kierowała kołem studentów polskich. Dyplom lekarski uzyskała z wyróżnieniem 18 marca 1918 roku.
Po ukończeniu studiów pracowała jako lekarz szkolny w Nowogrodzie. Później, w latach 1919–1920, była zatrudniona na oddziale duru plamistego w szpitalu epidemiologicznym w Riazaniu. Pracując tam sama ciężko zachorowała na tyfus.
Dwudziestolecie międzywojenne.
W marcu 1920 roku uzyskała zgodę władz bolszewickich na wyjazd do Polski. Od kwietnia 1920 roku do sierpnia 1921 roku pracowała w szpitalu w Tarnowie. Pod koniec marca 1921 roku Uniwersytet Warszawski nostryfikował jej dyplom lekarski. Pół roku później przeprowadziła się do stolicy i podjęła pracę w uniwersyteckiej Klinice Chorób Wewnętrznych. Była tam zatrudniona do września 1927 roku – początkowo na stanowisku asystenta, później starszego asystenta. Jednocześnie pracowała jako lekarz szkolny (1922–1937) oraz lekarz w stołecznej Poradni Przeciwgruźliczej (od 1923). Wykładała także w Warszawskiej Szkole Pielęgniarek.
W marcu 1924 roku na podstawie rozprawy pt. "Odczyn Botelho w diagnostyce nowotworów złośliwych" uzyskała tytuł doktora nauk medycznych. Ze względu na fakt, że praca ta została bardzo wysoko oceniona, Ministerstwo Wyznań Religijnych i Oświecenia Publicznego przyznało jej stypendium z przeznaczeniem na kontynuowanie nauki za granicą.
Od 1 września 1927 roku do 30 sierpnia 1928 roku przebywała na stypendium zagranicznym, w którego trakcie zajmowała się w szczególności radiodiagnostyką płuc i problematyką gruźlicy. W Paryżu pracowała w klinice Besançona, szpitalu Laenneca oraz w Instytucie Pasteura. W drodze powrotnej do Polski zwiedziła także zakłady przeciwgruźlicze w Szwajcarii i Wiedniu.
Jej zainteresowania badawcze oscylowały początkowo wokół zagadnień takich jak m.in.: choroby wewnętrzne, bakteriologia i skazy krwotoczne. Po powrocie ze stypendium zagranicznego zaczęła się natomiast koncentrować na badaniu gruźlicy. W latach 1928–1929 pracowała jako lekarz w stołecznej Poradni Przeciwgruźliczej Miejskiej przy ul. Puławskiej. Ponadto ponownie podjęła pracę w uniwersyteckiej Klinice Chorób Wewnętrznych, gdzie prowadziła zajęcia z chorób wewnętrznych i ftyzjatrii dla studentów oraz zajęcia z patofizjologii i ftyzjatrii dla lekarzy. Przy klinice zorganizowała poradnię przeciwgruźliczą, po czym objęła nad nią kierownictwo (1929–1936).
Była inicjatorem i członkiem założycielem Polskiego Towarzystwa Badań Naukowych nad Gruźlicą (utworzone w 1934 roku). Ponadto pełniła funkcję sekretarza Warszawskiego Towarzystwa Przeciwgruźliczego.
W 1935 roku zdała egzamin na stanowisko ordynatora oddziału chorób wewnętrznych, nie otrzymała jednak propozycji objęcia takiego stanowiska w Warszawie. Podjęła więc pracę w Szpitalu Sanatorium Gruźliczego św. Józefa w Mieni, gdzie pełniła funkcję dyrektora placówki, a zarazem ordynatora oddziału chorób wewnętrznych. W Mieni pracowała od września 1936 roku do końca marca 1939 roku. W międzyczasie, w 1937 roku, wyjechała do Włoch, gdzie podnosiła swoje kwalifikacje w rzymskim Instytucie Forlaniniego. 1 kwietnia 1939 roku objęła stanowisko ordynatora oddziału gruźlicy i chorób wewnętrznych w Szpitalu Wolskim przy ul. Płockiej 26 w Warszawie.
II wojna światowa.
Gdy po rozpoczęciu niemieckiej inwazji dyrektor Szpitala Wolskiego dr Józef Marian Piasecki został zmobilizowany w szeregi Wojska Polskiego, dr Misiewicz objęła stanowisko p.o. dyrektora. Kierowała szpitalem podczas oblężenia Warszawy we wrześniu 1939 roku. W uznaniu zasług prezydent Stefan Starzyński odznaczył ją oraz dr Marię Werkenthin Krzyżem Walecznych.
W okresie niemieckiej okupacji organizowała w Szpitalu Wolskim tajne nauczanie medycyny, prowadząc wykłady z zakresu ftyzjatrii oraz chorób zakaźnych i wewnętrznych. Liczba studentów, którzy uczestniczyli w prowadzonych przez nią zajęciach, szacowana jest na ponad dwieście osób. Ponadto pod pretekstem szkoleń sanitarnych obrony przeciwlotniczej przeszkoliła blisko 2 tysiące sanitariuszek Armii Krajowej. Jesienią 1939 roku w jej gabinecie odbywały się odprawy dowództwa Służby Zwycięstwu Polski. W kolejnych latach za jej wiedzą i zgodą ukrywano w szpitalu Żydów oraz osoby poszukiwane przez Gestapo. W czasie okupacji przyjęła na wychowanie chłopca-sierotę.
W lutym 1944 roku Gestapo uzyskało informację, że w Szpitalu Wolskim udzielono pomocy ciężko rannemu ppor. Bronisławowi Pietraszewiczowi ps. „Lot” – dowódcy akcji i pierwszemu wykonawcy wyroku na SS-Brigadeführerze Franzu Kutscherze. W konsekwencji 18 lutego aresztowano dr Misiewicz oraz jej dwóch asystentów. Zabiegi w sprawie ich uwolnienia podjął niezwłocznie dyrektor szpitala dr Józef Marian Piasecki. Pomógł mu w tym fakt, że jedna z jego pacjentek była kochanką wpływowego gestapowca. Kluczowym argumentem okazało się jednak wręczenie łapówki w wysokości kilkuset tysięcy złotych. Ostatecznie po upływie tygodnia dr Misiewicz i jej asystentów zwolniono z Pawiaka.
Po wybuchu powstania warszawskiego Szpital Wolski znalazł się na granicy terenów opanowanych przez powstańców i obszarów pozostających pod kontrolą Niemców. W „czarną sobotę” 5 sierpnia 1944 roku szpital zajęły oddziały SS. Dyrektora Piaseckiego, prof. Janusza Zeylanda i kapelana ks. Kazimierza Ciecierskiego zamordowano w dyrektorskim gabinecie, natomiast chorych i pozostałych pracowników pognano do hal warsztatów kolejowych na Moczydle. Jeszcze tego samego dnia w rejonie ul. Górczewskiej i Moczydła Niemcy zamordowali około 300 pacjentów i 60 członków męskiego personelu medycznego i pomocniczego. W tych krytycznych momentach dr Misiewicz odważyła się podjąć próbę interwencji u oficera SS celem przerwania egzekucji. Następnego poranka żeński personel oraz ocalałych pacjentów odprowadzono w kolumnie ludności cywilnej do Fortu Bema. Dzięki zabiegom dr Misiewicz, którą wsparł sołtys pobliskich Jelonek, komendant fortu zgodził się jeszcze tego samego dnia na zwolnienie rannych i chorych oraz pracowników szpitala.
Mimo skrajnie niesprzyjających warunków dr Misiewicz szybko zorganizowała w Jelonkach sprawnie funkcjonującą filię Szpitala Wolskiego. Ze względu na trudności z wyżywieniem oraz zagrożenie, które niosła ze sobą bliskość walczącej Warszawy, prowizoryczny szpital wkrótce przeniesiono jednak do Podkowy Leśnej (12–17 sierpnia). Później dr Misiewicz zorganizowała dwie kolejne filie Szpitala Wolskiego – w Olszance w Puszczy Mariańskiej i w Pszczelinie pod Brwinowem. We wszystkich trzech placówkach leczono wysiedleńców z Warszawy (w tym ukrywających się powstańców) oraz ludność okolicznych miejscowości. Dr Misiewicz nie zrezygnowała także z podnoszenia kwalifikacji personelu oraz kształcenia przyszłych lekarzy i pielęgniarek. Z jej inicjatywy w dniach 6–7 stycznia 1945 roku odbył się w Olszance zjazd lekarzy i studentów z wszystkich trzech filii Szpitala Wolskiego.
Okres powojenny.
18 stycznia 1945 roku, na wieść o wyparciu Niemców z Warszawy, pieszo udała się z Podkowy Leśnej do zrujnowanej stolicy, aby przekazać władzom Wydziału Lekarskiego UW listę studentów tajnego nauczania, a także informacje o ich wynikach w nauce. Następnie podjęła działania, aby doprowadzić do powrotu Szpitala Wolskiego do Warszawy i wznowienia jego pracy.
Od 1946 roku kierowała kursami przeciwgruźliczymi dla lekarzy, a od następnego roku prowadziła wykłady z ftyzjatrii na Wydziale Lekarskim UW. Pracowała także nad metodologią nauczania oraz programami kształcenia specjalistycznego lekarzy. W lutym 1948 roku uzyskała habilitację na podstawie pracy pt. "Badania nad odmą doświadczalną płucną u królików: wpływ odmy na przebieg zakażenia gruźliczego". Dwa lata później objęła stanowisko dyrektora Polskiego Instytutu Przeciwgruźliczego, a w czerwcu 1951 roku została mianowana profesorem nadzwyczajnym warszawskiej Akademii Medycznej i kierownikiem pierwszej w Polsce katedry ftyzjatrii (ulokowanej w Szpitalu Wolskim). Była jedną z głównych organizatorek walki z gruźlicą w Polsce – m.in. pomagała tworzyć sieć wojewódzkich przychodni przeciwgruźliczych oraz była organizatorką i aktywnym uczestnikiem ogólnopolskich zjazdów przeciwgruźliczych.
W latach stalinizmu dokładała wysiłków, aby polska ftyzjatria nie utraciła kontaktów z zagranicznymi środowiskami medycznymi i naukowymi. Reprezentowała Polskę na forum Międzynarodowej Unii Przeciwgruźliczej; od 1955 roku była członkiem jej zarządu. Była także członkiem "Société Française de Pathologie Réspiratoire", "Société Française de la Tuberculose" i "American Trudeau Society". Uczestniczyła w zjazdach przeciwgruźliczych w Czechosłowacji, Danii, Francji, Norwegii, Szwecji, Wielkiej Brytanii, Związku Radzieckim. Zainicjowała współpracę z Instytutem Gruźlicy w Pradze i innymi tego typu instytucjami zagranicznymi, a także przyczyniła się do umożliwienia polskim lekarzom wyjazdów na stypendia do Francji i Włoch. Nazywano ją „ambasadorem polskiej ftyzjatrii”.
W latach 1946–1949 pełniła funkcję prezesa Polskiego Towarzystwa Badań Naukowych nad Gruźlicą. Ponadto była m.in. doradcą ministra zdrowia ds. gruźlicy, członkiem sekcji przeciwgruźliczej Państwowej Rady Zdrowia (1946–1948), specjalistą krajowym w zakresie ftyzjatrii (1950–1955), specjalistą ftyzjatrą dla m. st. Warszawy, konsultantem w zakresie gruźlicy Ministerstwa Obrony Narodowej i Ministerstwa Bezpieczeństwa Publicznego oraz przewodniczącym Naukowego Komitetu Chemoterapii Gruźlicy. W latach 1948–1949 i 1952–1953 redagowała czasopismo „Gruźlica”.
Od 1956 roku jej stan zdrowia systematycznie się pogarszał. Zmarła 5 października 1958 roku w Warszawie. Spoczęła w alei zasłużonych na cmentarzu Powązkowskim (grób 91).
Dorobek naukowy.
Janina Misiewicz opublikowała 71 prac naukowych. Ich tematyka obracała się wokół zagadnień takich jak m.in.: gruźlica (epidemiologia, zwalczanie, powikłania), skazy krwotoczne, biografistyka i historia polskiej ftyzjatrii, oświata sanitarna.
Wybrane publikacje:

</doc>
<doc id="3951201" url="https://pl.wikipedia.org/wiki?curid=3951201" title="Olinda Nova do Maranhão">
Olinda Nova do Maranhão

Olinda Nova do Maranhão – miasto i gmina w Brazylii leżące w stanie Maranhão. Gmina zajmuje powierzchnię 197,636 km². Według danych szacunkowych w 2016 roku miasto liczyło 14 474 mieszkańców. Usytuowane jest około 100 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. W pobliżu położone są jeziora Lago Belém, oraz Lago Coqueiro. 
W 2014 roku wśród mieszkańców gminy PKB per capita wynosił 5092,50 reais brazylijskich.

</doc>
<doc id="3951202" url="https://pl.wikipedia.org/wiki?curid=3951202" title="Fred Erdman">
Fred Erdman

Frederik (Fred) Erdman (ur. 13 sierpnia 1933 w Antwerpii, zm. 10 kwietnia 2021) – belgijski i flamandzki polityk, prawnik oraz samorządowiec, parlamentarzysta, a w latach 1998–1999 przewodniczący Partii Socjalistycznej.
Życiorys.
Urodził się jako syn polsko-żydowskiego imigranta, w okresie II wojny światowej był zmuszony się ukrywać. Kształcił się na Vrije Universiteit Brussel, gdzie ukończył nauki polityczne i administrację, a także uzyskał doktorat z prawa. Praktykował jako adwokat, był również nauczycielem akademickim na macierzystej uczelni. W latach 1984–1986 stał na czele miejskiej adwokatury w Antwerpii.
Zaangażował się w działalność polityczną w ramach flamandzkiej Partii Socjalistycznej. W latach 1984–1988 był radnym Antwerpii, a od 1988 do 1999 członkiem federalnego Senatu. W latach 1988–1992 pełnił funkcję wiceprzewodniczącego izby wyższej belgijskiego parlamentu, następnie przez siedem lat kierował frakcją senacką swojego ugrupowania. W latach 1998–1999 zajmował stanowisko przewodniczącego Partii Socjalistycznej. W kadencji 1999–2003 sprawował mandat posła do Izby Reprezentantów.
Komandor Orderu Leopolda (1999).

</doc>
<doc id="3951206" url="https://pl.wikipedia.org/wiki?curid=3951206" title="Palmeirândia">
Palmeirândia

Palmeirândia – miasto i gmina w Brazylii leżące w stanie Maranhão. Gmina zajmuje powierzchnię 532,164 km². Według danych szacunkowych w 2016 roku miasto liczyło 19 359 mieszkańców. Położone jest około 70 km na zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5611,73 reais brazylijskich.

</doc>
<doc id="3951207" url="https://pl.wikipedia.org/wiki?curid=3951207" title="148 (liczba)">
148 (liczba)

W kalendarzu.
148. dniem w roku jest 28 maja (w latach przestępnych jest to 27 maja). Zobacz też co wydarzyło się w roku 148, oraz w roku 148 p.n.e.
W Biblii.
Liczba śpiewaków lewickich, synów Asafa, którzy powrócili z babilońskiego wygnania (Ne 7,44).

</doc>
<doc id="3951210" url="https://pl.wikipedia.org/wiki?curid=3951210" title="Oxymycterus akodontius">
Oxymycterus akodontius



</doc>
<doc id="3951212" url="https://pl.wikipedia.org/wiki?curid=3951212" title="ZeroNet">
ZeroNet

ZeroNet – zdecentralizowana, sieć peer-to-peer. Napisana w Pythonie na licencji GPL. Zamiast adresu IP, witryny są identyfikowane przez klucz publiczny (konkretnie adres bitcoin). Klucz prywatny umożliwia właścicielowi witryny podpisanie i publikowanie zmian, które rozpowszechniają się w sieci. Strony można odwiedzać za pomocą zwykłej przeglądarki internetowej przy użyciu aplikacji ZeroNet, które działa jako lokalny serwer WWW dla tych stron. Poza użyciem kryptografii bitcoin, Zeronet korzysta z trackerów z sieci BitTorrent do negocjowania połączeń między rówieśnikami. ZeroNet nie jest domyślnie anonimowy, ale użytkownicy mogą ukryć swój adres IP, korzystając z sieci Tor.

</doc>
<doc id="3951213" url="https://pl.wikipedia.org/wiki?curid=3951213" title="Oxymycterus rufus">
Oxymycterus rufus



</doc>
<doc id="3951214" url="https://pl.wikipedia.org/wiki?curid=3951214" title="Oxymycterus roberti">
Oxymycterus roberti



</doc>
<doc id="3951215" url="https://pl.wikipedia.org/wiki?curid=3951215" title="Dzień patriotów">
Dzień patriotów

Dzień patriotów (tytuł oryg. Patriots Day) – hongkońsko–amerykański dreszczowiec w reżyserii Petera Berga, którego premiera odbyła się 17 listopada 2016 roku.
Zdjęcia do filmu były realizowane w mieście Boston, Peabody, Weymouth, Cambridge, Quincy, Malden, Framingham, Somerville oraz Newton.
Film zarobił 50 549 909 dolarów.
Obsada.
Źródło: Filmweb

</doc>
<doc id="3951216" url="https://pl.wikipedia.org/wiki?curid=3951216" title="Patriots Day">
Patriots Day



</doc>
<doc id="3951218" url="https://pl.wikipedia.org/wiki?curid=3951218" title="Oxymycterus angularis">
Oxymycterus angularis



</doc>
<doc id="3951221" url="https://pl.wikipedia.org/wiki?curid=3951221" title="Oxymycterus amazonicus">
Oxymycterus amazonicus



</doc>
<doc id="3951223" url="https://pl.wikipedia.org/wiki?curid=3951223" title="Sashalee Forbes">
Sashalee Forbes

Sashalee Forbes (ur. 10 maja 1996) – jamajska lekkoatletka specjalizująca się w biegach sprinterskich.
Srebrna medalistka mistrzostw Ameryki Środkowej i Karaibów juniorów w sztafecie 4 × 100 metrów (2014). W tej samej konkurencji zdobyła w Eugene wicemistrzostwo świata juniorów (2014). W 2015 weszła w skład jamajskiej sztafety, która sięgnęła po srebro panamerykańskiego czempionatu juniorów. Złota i srebrna medalistka młodzieżowych mistrzostw NACAC w San Salvador (2016). W tym samym roku, dzięki występowi w eliminacjach sztafety 4 × 100 metrów, zdobyła srebrny medal podczas igrzysk olimpijskich w Rio de Janeiro. Rok później sięgnęła po złoto i srebro IAAF World Relays. W tym samym roku sięgnęła po brązowy medal mistrzostw świata w Londynie w biegu rozstawnym 4 × 100 metrów, natomiast dwa tygodnie później została mistrzynią uniwersjady z Tajpej w biegu na 100 metrów.

</doc>
<doc id="3951228" url="https://pl.wikipedia.org/wiki?curid=3951228" title="Yong Pyong">
Yong Pyong



</doc>
<doc id="3951232" url="https://pl.wikipedia.org/wiki?curid=3951232" title="Lech Klinger">
Lech Klinger

Lech Klinger (ur. 5 marca 1947) – polski lekkoatleta, skoczek wzwyż, mistrz i reprezentant Polski.
Kariera sportowa.
Był zawodnikiem Sokoła Żary i Lumelu Zielona Góra.
W latach 1969-1971 reprezentował Polskę w dwunastu meczach międzypaństwowych, odnosząc jedno zwycięstwo indywidualne. M.in. wystąpił w półfinale i finale Pucharu Europy w 1970 (w półfinale był trzeci, z wynikiem 2,07, w finale siódmy, z wynikiem 2,05). W 1971 wystąpił w halowych mistrzostwach Europy, zajmując 18 miejsce ex equo, z wynikiem 2,05.
Na mistrzostwach Polski seniorów na otwartym stadionie wywalczył złoto w 1970 i dwa srebra (1969, 1971).
Rekord życiowy w skoku wzwyż: 2,14 (5.07.1970).

</doc>
<doc id="3951240" url="https://pl.wikipedia.org/wiki?curid=3951240" title="Komisariat Straży Celnej „Pomiany”">
Komisariat Straży Celnej „Pomiany”

Komisariat Straży Celnej „Pomiany” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1922–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Pomiany”, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
W 1922 roku na terenie powiatu kępińskiego ochronę granicy objęła Straż Celna. Siedzibę komisariatu urządzono w Laskach. podlegały mu placówki SC: Rychtal, Skoroszów, Krzyżowniki, Proszów, Stogniewice, Buczek, Szarlota, Aniołka Pierwsza, Teklin, Wodziczno, Ignacówka Trzecia, Kuźnica Trzcińska, Janówka, Marianka Siemieńska, Siemianice. Strażnicy celni pełnili służbę stosując wywiad gospodarczy, patrolowanie i czaty. Stosowano regulamin niemiecki, który to Dyrekcja Ceł w Poznaniu przetłumaczyła na język polski i nakazała stosować. Z uwagi na brak możliwości znalezienia mieszkania dla kierownika, komisariat przeniesiono z Lasek do Pomian. Funkcjonował tam do października 1928 roku. Z dniem 1 stycznia 1923 zreorganizowano komisariat SC „Pomiany”. Utworzony został komisariat SC „Rychtal” z placówkami: Rychtal, Skoroszów, Krzyżowniki, Proszów i Stogniewice.
W lipcu 1922 roku komisja mieszana uregulowana w terenie linię graniczną. Została ona oznaczona kopcami i kamieniami granicznymi. Komisariat ochraniał granice od kamienia nr 430 do nr 567.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Laski”, który przejął ochronę granicy od rozwiązywanego komisariatu Straży Celnej.
Struktura organizacyjna.
Organizacja komisariatu w 1926 roku:

</doc>
<doc id="3951241" url="https://pl.wikipedia.org/wiki?curid=3951241" title="Miami Open 2017 (kobiety)">
Miami Open 2017 (kobiety)

Miami Open 2017, właśc. Miami Open presented by Itaú 2017 – tenisowy turniej WTA kategorii WTA Premier Series rangi WTA Premier Mandatory w sezonie 2017 z cyklu Miami Open rozgrywany w dniach 21 marca–2 kwietnia 2017 roku w Miami na kortach twardych o puli nagród wynoszącej 7 669 423 dolarów amerykańskich.

</doc>
<doc id="3951242" url="https://pl.wikipedia.org/wiki?curid=3951242" title="Komisariat Straży Celnej „Rychtal”">
Komisariat Straży Celnej „Rychtal”

Komisariat Straży Celnej „Rychtal” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1927.
Formowanie i zmiany organizacyjne.
W wyniku Traktatu Wersalskiego miasto Rychtal i jego okolice zostały przyznane Polsce. Wykonując jego postanowienia, w dniu 19 stycznia 1920 roku do Rychtala wkroczyli żołnierze 12 pułku Strzelców Wielkopolskich. Początkowo ochronę granicy państwowej gwarantowali żołnierze regularnych oddziałów wojska.
Potem przejęły ją Bataliony Celne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. W 1921 roku na terenie Rychtala stacjonował sztab 4 kompanii 14 batalionu celnego. 4 kompania wystawiła między innymi placówkę w Rychtalu. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych.
Od 4 kompanii 14 batalionu celnego, w nocy 23 października 1921 roku o godz.0:00 służbę na granicy przejęła Straż Celna. Strażnicy byli absolwentami III kursu Szkoły Straży Celnej w Wieleniu. Około 75% z nich było kawalerami. Brali on później za żony miejscowe panny, często narodowości niemieckiej i wyznania ewangelickiego. Siedziba komisariatu mieściła się w Pomianach. Pierwszym kierownikiem komisariatu był komisarz Metody Kalinowski, zastępcą kierownika starszy dozorca Jan Kuchta. Odcinek komisariatu sięgał od Siemianic do Rychtala. Komisariat dysponował placówkami Straży Celnej w Skoroszowie, Krzyżownikach, Proszowie, Stogniewicach i kilku innymi placówkami na terenie przyszłego komisariatu SG „Laski”.
Z dniem 1 stycznia 1923 roku utworzono komisariat Straży Celnej „Rychtal”. W jego skład weszły placówki Drożki, Darnowiec, Rychtal, Skoroszów, Krzyżowniki, Proszów, Stogniewice. Komisariat, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Słupia” z podkomisariatem „Rychtal”, który przejął ochronę granicy od rozwiązywanego komisariatu Straży Celnej.
Struktura organizacyjna.
Organizacja komisariatu w 1926 roku:

</doc>
<doc id="3951244" url="https://pl.wikipedia.org/wiki?curid=3951244" title="Komisariat Straży Celnej „Miechów”">
Komisariat Straży Celnej „Miechów”

Komisariat Straży Celnej „Miechów” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Słupi pod Bralinem stacjonował sztab 1 kompanii 14 batalionu celnego. Kompania wystawiała między innymi placówkę w Miechowie. Proces tworzenia Straży Celnej trwał do końca 1922 roku. Komisariat Straży Celnej „Miechów”, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
Z dniem 23 października 1921 roku, na terenie powiatu kępińskiego, od 14 batalionu celnego ochronę granicy państwowej przejęła Straż Celna. Nowo powstały komisariat SC „Miechów” zorganizował placówki w miejscowościach: Słupia, Koza Wielka, Miechów, Domasłów, Tręczor, Zbyczyna, Drożki, Darnowiec. W listopadzie 1922 roku nastąpiła reorganizacja komisariatu SC „Miechów”. Placówki SC „Drożki” i „Darnowiec” odeszły do nowo utworzonego komisariatu SC „Rychtal”. Do komisariatu „Miechów” dołączono placówki „Pisarzowice” i „Bałdowice” z komisariatu SC „Niwki Ksiażęce”. W 1925 roku z powodu redukcji personalnych zlikwidowano placówki w Zbyczynie, Bałdowicach i Domasłowie.
Rozkazem organizacyjnym nr 2/28 z 7 lipca 1928 zlikwidowano komisariat SC „Rybin”, a jego placówki „Kąty Ślaskie” i „Rybin” przekazano do komisariatu SG „Bralin”, a w zasadzie do podkomisariatu „Kobylagóra”.
Struktura organizacyjna.
Struktura organizacyjna komisariatu w początkowym okresie
Organizacja komisariatu w 1926 roku:

</doc>
<doc id="3951247" url="https://pl.wikipedia.org/wiki?curid=3951247" title="Komisariat Straży Celnej „Rybin”">
Komisariat Straży Celnej „Rybin”

Komisariat Straży Celnej „Rybin” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Słupi pod Bralinem stacjonował sztab 1 kompanii 14 batalionu celnego. Kompania wystawiała między innymi placówkę w Rybinie. Proces tworzenia Straży Celnej trwał do końca 1922 roku. Komisariat Straży Celnej „Rybin”, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Słupia” z podkomisariatem „Rychtal”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3951249" url="https://pl.wikipedia.org/wiki?curid=3951249" title="Komisariat Straży Celnej „Konradów”">
Komisariat Straży Celnej „Konradów”

Komisariat Straży Celnej „Konradów” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Konradowie, a potem w Cieszynie stacjonował sztab 2 kompanii 14 batalionu celnego. Kompania wystawiała między innymi placówkę w Konradowie. Proces tworzenia Straży Celnej trwał do końca 1922 roku. Komisariat Straży Celnej „Konradów”, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Sośnie”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3951251" url="https://pl.wikipedia.org/wiki?curid=3951251" title="Komisariat Straży Celnej „Odolanów”">
Komisariat Straży Celnej „Odolanów”

Komisariat Straży Celnej „Odolanów” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Odolanów”, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Odolanów”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3951255" url="https://pl.wikipedia.org/wiki?curid=3951255" title="Komisariat Straży Celnej „Zduny”">
Komisariat Straży Celnej „Zduny”

Komisariat Straży Celnej „Zduny” – jednostka organizacyjna Straży Celnej pełniąca służbę ochronną na granicy polsko-niemieckiej w latach 1921–1928.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Komisariat Straży Celnej „Zduny”, wraz ze swoimi placówkami granicznymi, wszedł w podporządkowanie Inspektoratu Straży Celnej „Ostrów”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku w jej miejsce powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Krotoszyn”, który przejął ochronę granicy od rozwiązywanego komisariatu Straży Celnej.
Funkcjonariusze komisariatu.
Obsada personalna w 1926:
Struktura organizacyjna.
Organizacja komisariatu w 1926 roku:

</doc>
<doc id="3951268" url="https://pl.wikipedia.org/wiki?curid=3951268" title="Groove Music">
Groove Music

Groove Music (oficjalnie Xbox Music i Zune Music także Microsoft Groove, wersja polska Muzyka Groove) – program komputerowy stworzony przez firmę Microsoft do transmisji, odtwarzania i katalogowania muzyki.
Program oferuje dostęp do ponad 38 milionów utworów. Dostęp do utworów można wykupić poprzez subskrypcje lub po zapłaceniu w Windows Store. Aplikacja dostępna jest: w systemie Windows 8, jego odpowiedniku mobilnym oraz nowszych wersjach systemu Windows, konsoli Xbox 360 i jej późniejszych edycjach oraz na systemach mobilnych: Android oraz iOS.
Historia.
Początkowo wszelkie pomysły dotyczące muzyki Microsoft opierał głównie na platformie Zune. Pierwowzorem Muzyki Groove był więc "Sklep muzyczny Zune" (Zune Music Marketplace). Oferował on dostęp do 11 milionów utworów. Projekt Zune nie przynosił jednak zysków, a także wystąpiły w nim błędy, postanowiono więc przerwać jego rozwój na początku 2010 roku. Mimo tego Zune istniał jeszcze w wersji na urządzenia mobilne.
W międzyczasie, Microsoft postanowił rozwijać silną branżę konsol Xbox, w tym jej możliwości w zakresie multimediów. Powstał wtedy nowy sklep z muzyką i wideo.
9 lipca 2015 roku Microsoft przedstawił nowa wersję (i zarazem markę oraz nazwę) aplikacji Xbox Music – Muzyka Groove. Program stał się komponentem systemu Windows 10. 17 września 2015 aplikacja znalazła się w systemie konsoli Xbox.

</doc>
<doc id="3951274" url="https://pl.wikipedia.org/wiki?curid=3951274" title="László Botka">
László Botka

László Botka (ur. 21 lutego 1973 w Tiszaföldvárze) – węgierski polityk i samorządowiec, poseł do Zgromadzenia Narodowego, w 2014 pełniący obowiązki przewodniczącego Węgierskiej Partii Socjalistycznej (MSZP), burmistrz Segedyna.
Życiorys.
Ukończył szkołę średnią w Szolnoku, a w 1997 studia prawnicze na Uniwersytecie w Segedynie. W 1991 wstąpił do Węgierskiej Partii Socjalistycznej, był przewodniczącym jej organizacji młodzieżowej. W latach 1994–1998 po raz pierwszy zasiadał w Zgromadzeniu Narodowym. Powrócił do niego w 2002, po czym uzyskiwał reelekcję w wyborach w 2006, 2010 i 2014 (po tych ostatnich zrezygnował z mandatu). W 2002 wybrany na urząd burmistrza Segedyna, z powodzeniem ubiegał się o reelekcję w kolejnych wyborach lokalnych.
W 2014 krótko pełnił obowiązki przewodniczącego MSZP, gdy z funkcji tej ustąpił Attila Mesterházy.

</doc>
<doc id="3951280" url="https://pl.wikipedia.org/wiki?curid=3951280" title="Dekanat Białogród nad Dniestrem">
Dekanat Białogród nad Dniestrem

Dekanat Białogród nad Dniestrem – jeden z 7 dekanatów katolickich w diecezji odesko-symferopolskiej na Ukrainie.
dziekan: ks. Arkadiusz Wiącek

</doc>
<doc id="3951282" url="https://pl.wikipedia.org/wiki?curid=3951282" title="Lydia Jele">
Lydia Jele

Lydia Jele, z domu Mashila (ur. 22 czerwca 1990) – botswańska lekkoatletka specjalizująca się w biegach sprinterskich.
Osiągnięcia.
W 2016 reprezentowała Botswanę na igrzyskach olimpijskich w Rio de Janeiro, podczas których zajęła 4. miejsce w swoim biegu eliminacyjnym na 400 metrów i nie awansowała do półfinału.

</doc>
<doc id="3951283" url="https://pl.wikipedia.org/wiki?curid=3951283" title="195 (liczba)">
195 (liczba)

W kalendarzu.
195. dniem w roku jest 14 lipca (w latach przestępnych jest to 13 lipca). Zobacz też co wydarzyło się w roku 195, oraz w roku 195 p.n.e.

</doc>
<doc id="3951286" url="https://pl.wikipedia.org/wiki?curid=3951286" title="Lydia Mashila">
Lydia Mashila



</doc>
<doc id="3951294" url="https://pl.wikipedia.org/wiki?curid=3951294" title="Cooperative mode">
Cooperative mode



</doc>
<doc id="3951296" url="https://pl.wikipedia.org/wiki?curid=3951296" title="Co-op">
Co-op



</doc>
<doc id="3951300" url="https://pl.wikipedia.org/wiki?curid=3951300" title="194 (liczba)">
194 (liczba)

W kalendarzu.
194. dniem w roku jest 13 lipca (w latach przestępnych jest to 12 lipca). Zobacz też co wydarzyło się w roku 194, oraz w roku 194 p.n.e.

</doc>
<doc id="3951301" url="https://pl.wikipedia.org/wiki?curid=3951301" title="Bettina Zimmermann">
Bettina Zimmermann

Bettina Zimmermann (ur. 31 marca 1975) – niemiecka aktorka i modelka.

</doc>
<doc id="3951302" url="https://pl.wikipedia.org/wiki?curid=3951302" title="Naśladowanie z Shelleya">
Naśladowanie z Shelleya

Naśladowanie z Shelleya – wiersz autorstwa Jana Kasprowicza powstały w 1884.
Opublikowano go po raz pierwszy w "Przedświcie" (numer 7 z listopada 1884). Kasprowicz podpisał go pseudonimem J. Był wolnym, dostosowanym do polskich warunków społecznych, tłumaczeniem "Pieśni do ludu angielskiego w roku 1819" (oryg. "Song to the Men of England 1819") autorstwa Percy'ego Bysshe Shelleya. Shelley piętnował tam Peterloo - masakrę bezrobotnych w Manchesterze z roku 1819. Młody Kasprowicz był zafascynowany twórczością Shelleya. Po latach ta fascynacja zaowocowała licznymi przekładami liryki angielskiego romantyka. Do tego zetknął się podczas studiów w Lipsku i Wrocławiu ze środowiskami lewicowymi, m.in. z Ludwikiem Krzywickim. To właśnie pośrednictwo Krzywickiego wpłynęło na publikację tego rewolucyjnego wiersza w genewskim piśmie "Przedświt". Utwór został przedrukowany w antologii "Wybór poezyj dla robotników". Wiersz został ułożony dziewięciozgłoskowcem ze średniówką po sylabie piątej i rymami męskimi:

</doc>
<doc id="3951303" url="https://pl.wikipedia.org/wiki?curid=3951303" title="Diana Trâmbițaș">
Diana Trâmbițaș

Andreea Diana Trâmbițaș (ur. 31 maja 2000 w Braszowie) – rumuńska skoczkini narciarska. Uczestniczka mistrzostw świata seniorów (2017, 2019) oraz juniorów (2016, 2017, 2018, 2019 i 2020), a także zimowych igrzysk olimpijskich młodzieży (2016) i zimowego olimpijskiego festiwalu młodzieży Europy (2017).
Zwyciężczyni klasyfikacji generalnej Pucharu Karpat w sezonie 2016/2017, druga zawodniczka tego cyklu w sezonie 2013/2014. Zajęła trzecią pozycję w klasyfikacji końcowej FIS Cupu w sezonie 2016/2017. Wielokrotnie zdobywała medale mistrzostw Rumunii w skokach narciarskich.

</doc>
<doc id="3951304" url="https://pl.wikipedia.org/wiki?curid=3951304" title="OSI 20 M TS">
OSI 20 M TS

OSI 20 M TS – sportowy samochód produkowany przez włoską firmę Officine Stampaggi Industriali w latach 1966–1968 na podzespołach modelu Ford 20M. Nadwozie zaprojektował Sergio Sartorelli. W związku z wdrożeniem produkcji modelu Capri Ford zakończył współpracę z OSI, doprowadzając do zakończenia produkcji tego pojazdu. Łącznie powstało ok. 2200 sztuk

</doc>
<doc id="3951305" url="https://pl.wikipedia.org/wiki?curid=3951305" title="Pedro do Rosário">
Pedro do Rosário

Pedro do Rosário – miasto i gmina w Brazylii leżące w stanie Maranhão. Gmina zajmuje powierzchnię 1749,885 km². Według danych szacunkowych w 2016 roku miasto liczyło 24 748 mieszkańców. Położone jest około 130 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4974,77 reais brazylijskich.

</doc>
<doc id="3951307" url="https://pl.wikipedia.org/wiki?curid=3951307" title="Mistrzostwa Świata Seniorów w Snookerze 2017">
Mistrzostwa Świata Seniorów w Snookerze 2017

World Seniors Championship 2017 – nierankingowy turniej snookerowy. W Mistrzostwach Świata Seniorów brać mogą udział zawodnicy, którzy ukończyli 40. rok życia, a od tegorocznej edycji zastrzeżono, że nie mogą w nich brać udziału zawodnicy występujący w Main Tourze. Zawody zostały rozegrane w dniach 22-24 marca 2017 w Baths Hall w Scunthorpe.
Nagrody.
Łączna pula nagród – 18 500 £

</doc>
<doc id="3951311" url="https://pl.wikipedia.org/wiki?curid=3951311" title="Penalva">
Penalva

Penalva – miasto i gmina w Brazylii leżące w stanie Maranhão. Gmina zajmuje powierzchnię 768,714 km². Według danych szacunkowych w 2016 roku miasto liczyło 37 833 mieszkańców. Usytuowane jest około 130 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. W pobliżu położone są jeziora Lagoa Cajari oraz Lago de Viana. 
W 2014 roku wśród mieszkańców gminy PKB per capita wynosił 4134,57 reais brazylijskich.

</doc>
<doc id="3951315" url="https://pl.wikipedia.org/wiki?curid=3951315" title="Vladimír Godár">
Vladimír Godár

Vladimír Godár (ur. 16 marca 1956 roku w Bratysławie) – słowacki kompozytor, pisarz i tłumacz książek o historii muzyki.
Życiorys.
Edukacja.
W latach 1964-1971 uczęszczał do publicznej szkoły muzycznej do klasy fortepianu. Od 1969 do 1971 roku pobierał prywatne lekcje kompozycji u boku Petera Bartovica. Przez kolejne cztery lata uczył się Konserwatorium w Bratysławie, gdzie ćwiczył kompozycję u boku Juraja Pospíšila, zaś grę na fortepianie u Márii Masarikovej. W latach 1975-1980 studiował kompozycję u Dezidera Kardoša na Akademii Muzycznej i Sztuk Scenicznych w Bratysławie.
W latach 1985-1991 był wykładowcą na wydziale kompozytorskim Akademii Sztuk Scenicznych w Bratysławie. Od 1988 do 1989 roku studiował na Hochschule für Musik und darstellende Kunst w Wiedniu, potem ukończył studia na Instytucie Muzykologii Słowackiej Akademii Nauk. W latach 1992-1996 był muzykologistą tego instytutu. W czerwcu 1993 roku obronił pracę doktorską.
Od 1997 roku jest wykładowcą w Katedrze Estetyki na Wydziale Filozofii Uniwersytetu Komeńskiego w Bratysławie. W latach 2001-2007 gościnnie uczył kompozycji na Akademii Sztuk w Bańskiej Bystrzycy. Od 2011 do 2015 roku był wykładowcą na Wydziale Kompozycji i Dyrygentury na Uniwersytecie Sztuk Scenicznych w Bratysławie.
Kariera.
W 1979 roku zaczął pracę jako redaktor książek muzycznych w wydawnictwie Opus, gdzie pracował do 1988 roku. W 1983 roku skomponował muzykę do pierwszego filmu – "Rudolf Uher" w reżyserii Vladimira Kubenki. W 1984 roku został członkiem Unii Słowackich Kompozytorów, a od 1990 roku – Stowarzyszenia Słowackich Kompozytorów, części Unii Muzyki Słowackiej. W styczniu 1990 roku został przewodniczącym tego stowarzyszenia, tę funkcję pełni też w latach 2008-2009.
W 1984 i 1986 roku otrzymał Nagrodę im. Jána Levoslava Belli. W latach 1991-1996 był redaktorem naczelnym rewii „Slovenská hudba”. Od 1993 do 1994 roku był kompozytorem Filharmonii Słowackiej. W latach 1997-1999 był dyrektorem wydziału wydawniczego Narodowego Centrum Muzyki. Od 1999 roku pełni funkcję dyrektora wydawnictwa Scriptorium musicum.
W 1996 roku był nominowany do Czeskiego Lwa za muzykę do filmu "The Garden". W 1999 roku otrzymał nagrodę na 1. Międzynarodowym Festiwalu Filmowym w Bratysławie za scenariusz, reżyserię i muzykę do filmu "The Idiot Returns". W tym samym roku odebrał Czeskiego Lwa oraz nagrodę im. Dežo Ursiny za tę produkcję. W 2001 roku zdobył Nagrodę im. Georgesa Delerue za film "Landscape".
W 2005 roku otrzymał Czeskiego Lwa za muzykę do filmu "The City of Sun or Working Class Heroes". Od 2008 roku jest dyrektorem Komitetu Muzycznego Festiwalu w Bratysławie. Rok później założyłstowarzyszenie „Albrechtina”.
Vladimír Godár od lat współpracuje z czeską skrzypaczką, piosenkarką i kompozytorką Ivą Bittovą. W swojej karierze zajmował się m.in. odświeżeniem muzyki oraz przypomnieniem sylwetki XIX-wiecznego kompozytora Jána Levoslava Belli.
W 2021 roku został odznaczony Orderem Ľudovíta Štúra III klasy.

</doc>
<doc id="3951317" url="https://pl.wikipedia.org/wiki?curid=3951317" title="Peri Mirim">
Peri Mirim

Peri Mirim – miasto i gmina w Brazylii leżące w stanie Maranhão. Gmina zajmuje powierzchnię 398,720 km². Według danych szacunkowych w 2016 roku miasto liczyło 14 048 mieszkańców. Położone jest około 80 km na zachód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4577,10 reais brazylijskich.

</doc>
<doc id="3951318" url="https://pl.wikipedia.org/wiki?curid=3951318" title="Presidente Sarney">
Presidente Sarney

Presidente Sarney – miasto i gmina w Brazylii leżące w stanie Maranhão. Gmina zajmuje powierzchnię 724,154 km². Według danych szacunkowych w 2016 roku miasto liczyło 18 615 mieszkańców. Położone jest około 120 km na zachód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 7008,53 reais brazylijskich.

</doc>
<doc id="3951319" url="https://pl.wikipedia.org/wiki?curid=3951319" title="Paula Schramm">
Paula Schramm

Paula Schramm (ur. 11 października 1989 w Poczdamie) – niemiecka aktorka telewizyjna i filmowa.

</doc>
<doc id="3951320" url="https://pl.wikipedia.org/wiki?curid=3951320" title="Santa Helena (Maranhão)">
Santa Helena (Maranhão)

Santa Helena – miasto i gmina w Brazylii leżące w stanie Maranhão. Gmina zajmuje powierzchnię 2194,856 km². Według danych szacunkowych w 2016 roku miasto liczyło 41 466 mieszkańców. Położone jest około 120 km na zachód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5444,62 reais brazylijskich.

</doc>
<doc id="3951326" url="https://pl.wikipedia.org/wiki?curid=3951326" title="Bolesław Gregorek">
Bolesław Gregorek

Bolesław Gregorek (ur. 9 lutego 1927 w Krzyszkowicach, zm. 22 grudnia 1997 w Radomiu) – polski ślusarz, poseł na Sejm PRL IV i V kadencji.
Życiorys.
Syn Jana i Marianny. Uzyskał wykształcenie średnie, z zawodu ślusarz. Pracował na stanowisku starszego mistrza w Zakładach Metalowych im. gen. Waltera w Radomiu. W 1965 i 1969 uzyskiwał mandat posła na Sejm PRL w okręgu Radom. Przez dwie kadencje zasiadał w Komisji Przemysłu Ciężkiego, Chemicznego i Górnictwa.
Pochowany na cmentarzu parafialnym w Radomiu.

</doc>
<doc id="3951327" url="https://pl.wikipedia.org/wiki?curid=3951327" title="Laura Berlin">
Laura Berlin

Laura Berlin (ur. 1990 w Berlinie) – niemiecka modelka oraz aktorka filmowa i telewizyjna.

</doc>
<doc id="3951328" url="https://pl.wikipedia.org/wiki?curid=3951328" title="Mistrzostwa Włoch w piłce nożnej mężczyzn">
Mistrzostwa Włoch w piłce nożnej mężczyzn

Mistrzostwa Włoch w piłce nożnej (wł. "Campionato italiano di calcio") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) - mające na celu wyłonienie najlepszej męskiej drużyny we Włoszech.
Historia.
Mistrzostwa Włoch w piłce nożnej rozgrywane są od 1898 roku. Obecnie rozgrywki odbywają się w wielopoziomowych ligach: Serie A, Serie B, Lega Pro, amatorskiej Serie D oraz regionalnych Eccellenza, Promozione, Prima Categoria, Seconda Categoria, Terza Categoria.
7 września 1893 roku w Genui powstał pierwszy włoski klub piłkarski Genoa CFC, potem następne. Po założeniu włoskiej federacji piłkarskiej - FIGC w 1898 roku, rozpoczął się proces zorganizowania pierwszych oficjalnych Mistrzostw Włoch w sezonie 1898 (Campionato Nazionale di Football). W 1904 pierwsza klasa rozgrywek otrzymała nazwę Prima Categoria. Do 1909 rozgrywki odbywały się systemem wiosna-jesień, dopiero od sezonu 1909/10 grano systemem jesień-wiosna. W latach 1915-1919 mistrzostwa nie rozgrywano z powodu I wojny światowej. Do 1922 roku najpierw organizowano turnieje eliminacyjne w grupach regionalnych, zwycięzcy których potem walczyli w grupach półfinałowych o wyjście do grup finałowych. Mecz finałowy pomiędzy zwycięzcami grup finałowych ("Finalissima") decydował o tytule mistrzowskim kraju.
Ze względu na stale wzrastającą liczbę drużyn uczestniczących w mistrzostwach regionalnych oraz niezadowolenie z systemu rozgrywek, pomiędzy 27 i 28 sierpnia 1921 roku 24 klubów oddzieliło się od Włoskiej Federacji Piłkarskiej (FIGC) i założyła własną konfederację CCI (Confederazione Calcistica Italiana). W sezonie 1921/22 każda federacja organizowała swoje mistrzostwa. W mistrzostwach FIGC uczestniczyło 47 zespołów podzielonych na grupę północną i środkową, które walczyli w Prima Categoria. W mistrzostwach CCI uczestniczyło 58 zespołów podzielonych na grupę północną i południową, które walczyli w Prima Divisione. Odpowiednikami II ligi była Promozione (FIGC) i Seconda Divisione (CCI), a III ligi - Terza Categoria (FIGC) i Terza Divisione (CCI). Już od następnego sezonu, po kompromisie Colombo doszło do porozumienia pomiędzy FIGC i CCI, w wyniku czego 56 klubów przystąpiły do rozgrywek w zjednoczonych mistrzostwach w Prima Divisione, reszta zespołów zostały polubownie podzielone w ligach Seconda Divisione, Terza Divisione, Quarta Divisione.
W 1926 roku, w wyniku wewnętrznych kryzysów, FIGC zmienił system rozgrywek, dopuszczając do Divisione Nazionale kluby z południa Włoch. 20 klubów zostały podzielone na 2 grupy, a potem najlepsza szóstka drużyn walczyła w grupie finałowej o tytuł mistrza. W sezonie 1926/27 rozgrywki wygrał Torino FC, ale FIGC anulował w następnym sezonie tytuł mistrzowski, tak jak członek zarządu klubu dyrektorów Torino został oskarżony o kupowanie zwycięstwa (2:1) w derbach przeciwko Juventusowi w dniu 5 czerwca 1927.
Rozgrywki zawodowej Serie A zainaugurowano w sezonie 1929/30.
Sezon 1943/44 zwany Campionato Alta Italia został uznany za nieoficjalny z powodu trwania II wojny światowej i walk na terytorium Włoch. FIGC w 2002 roku określiło zwycięstwo klubu Spezia Calcio jako "dekorację", tak jak nie wszystkie kluby mogły uczestniczyć w mistrzostwach, a w wielu regionach rozgrywano lokalne turnieje. Sezon 1944/45 nie odbył się z powodu wojny. Dopiero od sezonu 1945/46 rozgrywki były kontynuowane w Serie A.
Torino FC został uznany za mistrza kraju w sezonie 1948/49 po katastrofie lotniczej pod koniec sezonu, w której cały zespół zginął.
Tytuł mistrza w Serie A jest często określany mianem "scudetto" ("mała tarcza"), ponieważ w sezonie 1924/25 zwycięska drużyna odziedziczyła w kolejnym sezonie niewielką herbatę z włoskim trójkolorowym paskiem. Najbardziej tytułowym klubem jest Juventus z 35 mistrzostwami, a następnie A.C. Milan i Inter Mediolan z 18 tytułami mistrzowskimi.
Statystyka.
Klasyfikacja według klubów.
W dotychczasowej historii Mistrzostw Włoch na podium oficjalnie stawało w sumie 33 drużyny. Liderem klasyfikacji jest Juventus, który zdobył 36 tytułów mistrzowskich.
Stan na maj 2021.
Klasyfikacja według miast.
Siedziby klubów: Stan na lipiec 2022.
Uhonorowane kluby.
Po zdobyciu 10 tytułów mistrza Włoch zezwala się na umieszczanie na koszulce złotej gwiazdki symbolizującej liczbę wywalczonych tytułów mistrzowskich, kolejna gwiazdka po 20.
W sezonie następującym po sezonie wygranym przez daną drużynę, ma ona prawo występowania w koszulkach udekorowanym tarczą, (wł. Scudetto) czyli symbolem posiadania tytułu Mistrza Włoch. Tradycja ta sięga swoją historią do sezonu 1924/24, kiedy to po raz pierwszy na swoich koszulkach umieścili ją mistrzowie z Genoa CFC. Od sezonu 1960/61 zwycięski klub premiowany jest również Pucharem Mistrza Włoch, oficjalnym trofeum Serie A.
W roku 1958 związany z Juventusem F.C. Umberto Agnelli, zdecydował, iż jego klub uczci zdobycie dziesiątego w historii mistrzostwa Włoch poprzez umieszczenie ponad herbem symbolicznej złotej, 5-ramiennej gwiazdy. Juventus był pierwszą drużyną europejską która zdecydowała się celebrować zdobycie jubileuszowego tytułu mistrzów. Tradycja ta przyjęła się zarówno we Włoszech, jak i w innych krajach. Wzorem klubu z Turynu swoje dziesiąte mistrzostwo uczciły również Milan oraz Inter.
Aktualnie (stan na luty 2017) trzy drużyny posiadają prawo umieszczania gwiazdy nad herbem:
Uczestnicy.
Jest 67 zespołów, które wzięły udział w 91 ligowych Mistrzostwach Włoch, które były prowadzone od 1929 aż do sezonu 2022/23 łącznie. Tylko Inter Mediolan był obecny w każdej edycji. Juventus nie był obecny przez jeden sezon, w wyniku zdegradowania do Serie B (afera Calciopoli).
Pogrubione zespoły biorące udział w sezonie 2022/23.
Oprócz tego, w mistrzostwach nieligowych (etap półfinał i finał) występowały:

</doc>
<doc id="3951330" url="https://pl.wikipedia.org/wiki?curid=3951330" title="2011 Idol Star Athletics Championships">
2011 Idol Star Athletics Championships

2011 Idol Star Athletics Championships () – trzecia edycja ISAC. Zawody odbyły się 27 sierpnia 2011 roku w Mokdong Stadium w Seulu (Korea Południowa) i były transmitowane przez stację MBC 13 września 2011 roku (2 odcinki). 140 zawodników podzielonych na 12 drużyn konkurowało ze sobą w 6 dyscyplinach, wręczono 33 medale.

</doc>
<doc id="3951332" url="https://pl.wikipedia.org/wiki?curid=3951332" title="161 (liczba)">
161 (liczba)

W kalendarzu.
161. dniem w roku jest 10 czerwca (w latach przestępnych jest to 9 czerwca). Zobacz też co wydarzyło się w roku 161, oraz w roku 161 p.n.e.

</doc>
<doc id="3951333" url="https://pl.wikipedia.org/wiki?curid=3951333" title="Beerse">
Beerse

Beerse – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Beerse liczyła osób. Łączna powierzchnia gminy wynosi 37,48 km², co daje gęstość zaludnienia 480 mieszkańców na km².

</doc>
<doc id="3951334" url="https://pl.wikipedia.org/wiki?curid=3951334" title="Grobbendonk">
Grobbendonk

Grobbendonk – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Grobbendonk liczyła osób. Łączna powierzchnia gminy wynosi 28,36 km², co daje gęstość zaludnienia 400 mieszkańców na km².

</doc>
<doc id="3951335" url="https://pl.wikipedia.org/wiki?curid=3951335" title="Lista amerykańskich senatorów ze stanu Connecticut">
Lista amerykańskich senatorów ze stanu Connecticut

Lista amerykańskich senatorów ze stanu Connecticut – senatorzy wybrani ze stanu Connecticut.
Stan Connecticut został włączony do Unii 9 stycznia 1788 roku. Posiada prawo do mandatów senatorskich 1. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="3951336" url="https://pl.wikipedia.org/wiki?curid=3951336" title="Duffel (Belgia)">
Duffel (Belgia)

Duffel – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Duffel liczyła osób. Łączna powierzchnia gminy wynosi 22,71 km², co daje gęstość zaludnienia 760 mieszkańców na km².

</doc>
<doc id="3951337" url="https://pl.wikipedia.org/wiki?curid=3951337" title="Piotr Gębka">
Piotr Gębka

Piotr Gębka (ur. 1 września 1925 we Wrzący Wielkiej, zm. 2 maja 1984) – polski ślusarz i działacz partyjny, poseł na Sejm PRL IV i V kadencji.
Życiorys.
Syn Zygmunta i Marty. Uzyskał wykształcenie średnie, z zawodu ślusarz. Pracował jako brygadzista techniczny w Zarządzie Portu Gdynia. W latach 1951–1952 zasiadał w egzekutywie Oddziałowej Organizacji Partyjnej Polskiej Zjednoczonej Partii Robotniczej przy Zarządzie Portu Gdańsk-Gdynia, Rejon Gdynia. Od 1951 do 1953 był tam wykładowcą szkolenia partyjnego (w 1953 ponadto ukończył Wojewódzką Szkołę Partyjną), a następnie (do 1955) instruktorem ds. propagandowych Komitetu Powiatowego PZPR w Pruszczu Gdańskim (od 1954 jednocześnie był kierownikiem Referatu Kadr Prezydium Powiatowej Rady Narodowej powiatu gdańskiego). W latach 1955–1957 zasiadał w egzekutywie Komitetu Zakładowego PZPR w Zarządzie Portu Gdynia oraz pełnił funkcję I sekretarza OOP przy tymże zarządzie. Członkiem egzekutywy KZ był potem także w latach 1962–1970, a I sekretarzem OOP od 1962 do 1966 i od 1974. Od listopada 1964 do grudnia 1970 zasiadał w Komitecie Miejskim PZPR w Gdyni, a w latach 1972–1974 ponownie w egzekutywie OOP oraz podstawowej organizacji partyjnej przy Zarządzie Portu Gdynia. Dwukrotny absolwent Wojewódzkiej Szkoły Wykładowców Partyjnych. W październiku 1966 powołano go na przewodniczącego Rady Zakładowej Związku Zawodowego Marynarzy i Portowców przy Zarządzie Portu Gdynia.
W 1965 i 1969 uzyskiwał mandat posła na Sejm PRL w okręgu Gdynia. Przez dwie kadencje zasiadał w Komisji Gospodarki Morskiej i Żeglugi, ponadto w trakcie V kadencji był członkiem Komisji Handlu Zagranicznego.
Pochowany w Nowej Alei Zasłużonych na Cmentarzu Witomińskim w Gdyni (sektor 26, rząd 38, nr 17).

</doc>
<doc id="3951339" url="https://pl.wikipedia.org/wiki?curid=3951339" title="São Bento (Brazylia)">
São Bento (Brazylia)

São Bento – miasto i gmina w Brazylii leżące w stanie Maranhão. Gmina zajmuje powierzchnię 468,892 km². Według danych szacunkowych w 2016 roku miasto liczyło 45 560 mieszkańców. Położone jest około 80 km na zachód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 4818,40 reais brazylijskich.

</doc>
<doc id="3951341" url="https://pl.wikipedia.org/wiki?curid=3951341" title="Mieczysław Gajewski">
Mieczysław Gajewski

Mieczysław Gajewski (ur. 24 marca 1920 w Łopatkach) – polski działacz komunistyczny, poseł na Sejm PRL IV i V kadencji.
Życiorys.
Syn Józefa i Anieli. Uzyskał wykształcenie średnie, z zawodu technik ekonomista. W marcu 1945 wstąpił do Polskiej Partii Robotniczej. W 1947 został sekretarzem koła tej partii w Łopatkach i Komitetu Gminnego w Buczku. W 1948 wraz z PPR przystąpił do Polskiej Zjednoczonej Partii Robotniczej, zostając sekretarzem podstawowej organizacji partyjnej w cegielni w Łopatkach i członkiem Komitetu Gminnego w Buczku. Obie funkcje pełnił do 1949, kiedy został instruktorem Wydziału Rolnego Komitetu Powiatowego partii w Łasku, będąc nim do 1950. W latach 1950–1952 zasiadał w plenum i egzekutywie KP w Łasku, a także był jego sekretarzem (do 1951 II, a następnie I). Od stycznia do sierpnia 1953 sprawował funkcję I sekretarza KP PZPR w Piotrkowie Trybunalskim. W maju tego samego roku zasiadł w Komitecie Wojewódzkim partii w Łodzi. Ponadto w latach 1953–1955 był członkiem egzekutywy Komitetu Uczelnianego PZPR w Szkole Partyjnej. Następnie przez 10 lat pełnił funkcję I sekretarza KP PZPR w Kutnie. W 1965 i 1969 uzyskiwał mandat posła na Sejm PRL w okręgach Kutno i Tomaszów Mazowiecki. Przez dwie kadencje zasiadał w Komisji Obrony Narodowej oraz w Komisji Wymiaru Sprawiedliwości.

</doc>
<doc id="3951342" url="https://pl.wikipedia.org/wiki?curid=3951342" title="Berlaar">
Berlaar

Berlaar – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Berlaar liczyła osób. Łączna powierzchnia gminy wynosi 24,57 km², co daje gęstość zaludnienia 620 mieszkańców na km².

</doc>
<doc id="3951347" url="https://pl.wikipedia.org/wiki?curid=3951347" title="Antoni Pilecki">
Antoni Pilecki

Antoni Pilecki (ur. 8 lipca 1853 w Dobrzyniu nad Drwęcą, zm. 28 października 1921 w Warszawie) – polski poeta i krytyk literacki.
Od 1873 był stałym współpracownikiem "Przeglądu Tygodniowego" (publikował wiersze, artykuły literackie, społeczne i recenzje). W 1875 redagował pismo "Opiekun Domowy". Współpracował także z innymi czasopismami warszawskimi. Prowadził liczne prelekcje i odczyty, które były następnie wydawane w formie książkowej. Opublikował także zbiór nowel. Lansował hasła utylitaryzmu poezji, która miała być w jego wyobrażeniu służebna wobec zadań społecznych - miała się stać "dzielną dźwignią społecznego rozwoju". Od 1881 pracował jako adwokat w Warszawie.
Pochowany jest na cmentarzu Powązkowskim w Warszawie (kwatera 95-1-1).

</doc>
<doc id="3951348" url="https://pl.wikipedia.org/wiki?curid=3951348" title="198 (liczba)">
198 (liczba)

W kalendarzu.
198. dniem w roku jest 17 lipca (w latach przestępnych jest to 16 lipca). Zobacz też co wydarzyło się w roku 198, oraz w roku 198 p.n.e.

</doc>
<doc id="3951349" url="https://pl.wikipedia.org/wiki?curid=3951349" title="São João Batista (Maranhão)">
São João Batista (Maranhão)

São João Batista – miasto i gmina w Brazylii leżące w stanie Maranhão. Gmina zajmuje powierzchnię 690,683 km². Według danych szacunkowych w 2016 roku miasto liczyło 20 272 mieszkańców. Usytuowane jest w głębi zatoki Baía de São Marcos, na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. W pobliżu położone są jeziora Lagoa das Itãs oraz Lago Coqueiro. 
W 2014 roku wśród mieszkańców gminy PKB per capita wynosił 5001,89 reais brazylijskich.

</doc>
<doc id="3951351" url="https://pl.wikipedia.org/wiki?curid=3951351" title="Henryk Heliński">
Henryk Heliński

Henryk Heliński (ur. 6 października 1932 w Mysłowicach, zm. 2006) – polski hutnik, poseł na Sejm PRL V kadencji.
Życiorys.
Uzyskał wykształcenie średnie, z zawodu technik hutnik. Pracował na stanowisku mistrz utrzymania ruchu w hucie „Baildon” w Katowicach. W 1969 uzyskał mandat posła na Sejm PRL w okręgu Katowice z ramienia Polskiej Zjednoczonej Partii Robotniczej. Zasiadał w Komisji Przemysłu Ciężkiego, Chemicznego i Górnictwa.

</doc>
<doc id="3951352" url="https://pl.wikipedia.org/wiki?curid=3951352" title="São Vicente Ferrer (Maranhão)">
São Vicente Ferrer (Maranhão)

São Vicente Ferrer – miasto i gmina w Brazylii leżące w stanie Maranhão. Gmina zajmuje powierzchnię 381,024 km². Według danych szacunkowych w 2016 roku miasto liczyło 20 800 mieszkańców. Położone jest około 80 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 5464,53 reais brazylijskich.

</doc>
<doc id="3951353" url="https://pl.wikipedia.org/wiki?curid=3951353" title="Wojna francusko-tajlandzka">
Wojna francusko-tajlandzka

Wojna francusko-tajlandzka – krótkotrwały konflikt zbrojny pomiędzy Francją a Tajlandią, który miał miejsce na przełomie 1940 i 1941 roku, podczas II wojny światowej.
Podłoże.
Od połowy XIX wieku Francja tworzyła na Dalekim Wschodzie swoje posiadłości kolonialne – Indochiny Francuskie. Ich zasadniczą częścią był Wietnam, następnie włączono do nich także Laos i Kambodżę, które wcześniej stanowiły część Syjamu. W 1932 roku w Syjamie władzę objęli wojskowi, którzy 23 czerwca 1939 roku zmienili nazwę kraju na „Tajlandia” oraz ogłosili zamiar odzyskania Laosu i Kambodży. Francja zgadzała się podjąć rokowania w celu przekazania części prowincji, lecz Tajlandia chciała je odzyskać w całości, ponadto posiadała przy tym poparcie Japonii.
Siły.
W latach 30. XX wieku Syjam wzmacniał swoją armię, kupując nowe uzbrojenie za granicą, między innymi samoloty w USA i okręty w Japonii. Armia liczyła około 60 tysięcy żołnierzy, posiadała 30 czołgów i 60 tankietek. Największą wartość wśród sprzętu pancernego miało 18 czołgów lekkich Vickers E, uzbrojonych w działka 47 mm.
Dość silne lotnictwo Tajlandii liczyło na początku 1939 roku 150 samolotów bojowych: 48 myśliwców (w tym 12 nowoczesnych jednopłatów Curtiss Hawk 75N), 6 średnich bombowców (Martin 139WSM) i 86 samolotów rozpoznawczo-bombowych. Do końca roku doszło dalsze 25 dwupłatowych myśliwców Hawk III. We wrześniu 1940 roku lotnictwo było zorganizowane w 14 dywizjonów, w tym 6 myśliwskich, 1 bombowy, 4 obserwacyjne i 3 szturmowe. W związku ze wstrzymaniem dostaw nowych samolotów z USA, w obliczu eskalacji napięcia w październiku 1940 roku, Tajlandia zwróciła się ku Japonii i w listopadzie zakupiła 24 nowoczesne lekkie bombowce Mitsubishi Ki-30, które utworzyły dwa dalsze dywizjony, i 8 średnich Mitsubishi Ki-21 (te ostatnie, dostarczone w grudniu, nie wzięły udziału w walkach).
Francuskie wojska w Indochinach liczyły około 50 lub 60 tysięcy żołnierzy (istnieją rozbieżności w publikacjach), w tym około 3/4 miejscowych. Posiadały 20 przestarzałych czołgów Renault FT. Najsilniejsza była dywizja tonkińska, rozmieszczona w Wietnamie. Bliżej teatru działań była dywizja kochinchińsko-kambodżańska w Kambodży i najsłabsza brygada annamsko-laotańska w Laosie. Jednostki te były słabo nasycone artylerią, zwłaszcza grupa w Laosie, i posiadały niewiele pocisków do dział. Francuskie lotnictwo posiadało 65 samolotów bojowych, w tym tylko 13 myśliwców (Morane-Saulnier MS.406) i 10 starszych bombowców, natomiast większość stanowiły stare samoloty rozpoznawczo-bombowe Potez 25TOE.
Działania.
Na skutek klęski Francji w wojnie z Niemcami w czerwcu 1940 i ustanowienia rządu w Vichy, Tajlandia postanowiła, korzystając z osłabienia Francji i niemożności dostarczenia posiłków z metropolii, zbrojnie odzyskać sporne posiadłości. 27 września 1940 roku tajskie samoloty po raz pierwszy naruszyły przestrzeń powietrzną Laosu; dochodziło następnie do dalszych incydentów granicznych. Od 15 października rozpoczęły się napaści na francuskie posterunki przygraniczne i działania nieregularnych oddziałów tajskich na terenie Kambodży i Laosu. 23 listopada doszło do pierwszego starcia samolotów w powietrzu, bez skutku dla żadnej ze stron. 28 listopada 1940 roku Tajlandia wystosowała ultimatum dotyczące przekazania jej terenów Laosu i Kambodży na prawym brzegu Mekongu, a następnie rozpoczęła działania wojenne. Tego dnia doszło też do pierwszych bombardowań lotniczych, prowadzonych przez obie strony. Do połowy grudnia 1940 i ponownie od 4 stycznia obie strony prowadziły mało nasilone bombardowania terytorium i pozycji przeciwnika (przy tym Francuzi głównie bombardowania nocne). Celem francuskich ataków lotniczych było głównie Nakhon Pathom.
6 stycznia 1941 roku ruszyła tajska ofensywa lądowa, która posuwała się powoli z powodu trudnego terenu i słabej sieci dróg. W Laosie uzyskała postępy bez większego oporu. Główne uderzenie ruszyło na Phnom Penh w Kambodży. 16 stycznia mieszana brygada francuska, której trzon stanowił 5. Pułk Legii Cudzoziemskiej, wykonała kontruderzenie na skrzydło armii tajskiej. Do starcia głównych sił doszło tego dnia pod Yang Dam Koum w prowincji Battambang. Wojska tajskie wspierane były przez czołgi Vickers E, z których trzy zostały zniszczone. Francuzi zostali odparci i wycofali się, lecz Tajlandia wstrzymała ofensywę.
Bardziej udane były działania Francji na morzu. 17 stycznia 1941 roku doszło do bitwy pod Ko Chang, w której francuski zespół z krążownikiem „Lamotte-Picquet” zatopił tajski okręt pancerny obrony wybrzeża „Dhonburi” i dwa torpedowce „Chonburi” i „Songkla”.
W walkach powietrznych podczas wojny lotnictwo Tajlandii zgłosiło 5 zwycięstw w powietrzu i zniszczenie 17 samolotów na ziemi, a lotnictwo francuskie – 4 zwycięstwa i zniszczenie 15 samolotów na ziemi (Tajlandia przyznała utratę 3 samolotów w walkach powietrznych, 5–10 zniszczonych na ziemi i jednego zdobytego po przymusowym lądowaniu).
Zakończenie wojny.
21 stycznia 1941 roku Japonia zaoferowała mediację w konflikcie, na którą przystały obie strony. 28 stycznia o godzinie 10:00 ogłoszono zawieszenie broni. 9 maja 1941 został podpisany pokój w Tokio, na mocy którego Francja zgodziła się oddać część Kambodży zamieszkaną przez ludność tajską (prawie 1/3 terenu). Były to dwie prowincje kambodżańskie (Battambang i Siem Reap). Do Tajlandii włączono także terytorium Laosu leżące na prawym brzegu Mekongu. Tajlandia jednakże zobowiązała się do zapłacenia reparacji wojennych w wysokości 6 milionów piastrów.
Dla uczczenia tych wydarzeń, w czerwcu 1941 roku odsłonięto w centrum Bangkoku stojący do dziś Pomnik Zwycięstwa (ang: Victory Monument, taj: อนุสาวรีย์ชัยสมรภูมิ, "Anusawari Chai Samoraphum").

</doc>
<doc id="3951355" url="https://pl.wikipedia.org/wiki?curid=3951355" title="Dariusz Malagowski">
Dariusz Malagowski

Dariusz Malagowski (ur. 21 marca 1970 w Łodzi) – polski piłkarz, grający na pozycji napastnika.
Kariera.
Grał w juniorach Widzewa Łódź. W 1988 rozpoczął seniorską karierę, występując w WKS Wieluń. Rok później przeszedł do Włókniarza Konstantynów Łódzki. W latach 1990–1992 reprezentował barwy Orła Łódź. Następnie przeszedł do Zawiszy Bydgoszcz. W barwach tego klubu rozegrał 18 spotkań w I lidze, w których strzelił trzy gole. W lipcu 1993 roku został zawodnikiem ŁKS Łódź, jednak rozegrał w tym klubie tylko jeden mecz i w styczniu 1994 roku został przetransferowany do GKS Bełchatów. Po zakończeniu sezonu wrócił do Orła Łódź. W klubie tym grał pół roku, przechodząc następnie do RKS Radomsko. W sezonie 1994/1995 wywalczył z radomszczańskim klubem awans do II ligi. Na drugoligowym szczeblu w barwach tego klubu Malagowski zagrał w 96 meczach, strzelając 24 bramki. W sierpniu 1998 roku został zawodnikiem Marko/WKS Wieluń. W sezonie 1999/2000 był graczem Unii Skierniewice. Karierę zakończył w 2000 roku w MKP Zgierz.

</doc>
<doc id="3951356" url="https://pl.wikipedia.org/wiki?curid=3951356" title="Władysław Guzek">
Władysław Guzek

Władysław Guzek (ur. 28 stycznia 1913 w Udorzu, zm. 26 kwietnia 1992 w Opolu) – polski stolarz, poseł na Sejm PRL V kadencji.
Życiorys.
Uzyskał wykształcenie podstawowe, z zawodu stolarz. Pracował na stanowisku rzemieślnika-brygadzisty w Zakładach Naprawczych Taboru Kolejowego w Opolu. W 1969 uzyskał mandat posła na Sejm PRL V kadencji z ramienia Polskiej Zjednoczonej Partii Robotniczej w okręgu Opole. Zasiadał w Komisji Komunikacji i Łączności.
Pochowany na cmentarzu komunalnym w opolskiej Półwsi.

</doc>
<doc id="3951357" url="https://pl.wikipedia.org/wiki?curid=3951357" title="Wojna francusko-tajlandzka 1940-1941">
Wojna francusko-tajlandzka 1940-1941



</doc>
<doc id="3951358" url="https://pl.wikipedia.org/wiki?curid=3951358" title="201 (liczba)">
201 (liczba)

W kalendarzu.
201. dniem w roku jest 20 lipca (w latach przestępnych jest to 19 lipca). Zobacz też co wydarzyło się w roku 201, oraz w roku 201 p.n.e.

</doc>
<doc id="3951360" url="https://pl.wikipedia.org/wiki?curid=3951360" title="Rudolf Haraksim">
Rudolf Haraksim

Rudolf Haraksim (ur. 23 grudnia 1981) – słowacki lekkoatleta, skoczek o tyczce.
W 2003 nie zaliczył żadnej wysokości w eliminacjach podczas młodzieżowych mistrzostw Europy.
Reprezentant kraju w zawodach pucharu Europy.
Siedmiokrotny mistrz Słowacji (stadion: 2001–2003, hala: 2001–2004).

</doc>
<doc id="3951361" url="https://pl.wikipedia.org/wiki?curid=3951361" title="182 (liczba)">
182 (liczba)

W kalendarzu.
182. dniem w roku jest 1 lipca (w latach przestępnych jest to 30 czerwca). Zobacz też co wydarzyło się w roku 182, oraz w roku 182 p.n.e.

</doc>
<doc id="3951362" url="https://pl.wikipedia.org/wiki?curid=3951362" title="Viana (Maranhão)">
Viana (Maranhão)

Viana – miasto i gmina w Brazylii leżące w stanie Maranhão. Gmina zajmuje powierzchnię 1168,443 km². Według danych szacunkowych w 2016 roku miasto liczyło 51 503 mieszkańców. Usytuowane jest w głębi zatoki Baía de São Marcos, około 110 km na południowy zachód od stolicy stanu, miasta São Luís, oraz około 1700 km na północ od Brasílii, stolicy kraju. W pobliżu położone są jeziora Lago de Viana oraz Lago do Aquari. 
W 2014 roku wśród mieszkańców gminy PKB per capita wynosił 6530,00 reais brazylijskich.

</doc>
<doc id="3951363" url="https://pl.wikipedia.org/wiki?curid=3951363" title="183 (liczba)">
183 (liczba)

W kalendarzu.
183. dniem w roku jest 2 lipca (w latach przestępnych jest to 1 lipca). Zobacz też co wydarzyło się w roku 183, oraz w roku 183 p.n.e.

</doc>
<doc id="3951364" url="https://pl.wikipedia.org/wiki?curid=3951364" title="Tadeusz Gutowski">
Tadeusz Gutowski

Tadeusz Gutowski (ur. 13 maja 1918 w Edwardowie, zm. 3 maja 1994) – polski technolog, poseł na Sejm PRL III, IV i V kadencji.
Życiorys.
Uzyskał wykształcenie średnie, z zawodu technik technolog. Pracował na stanowisku ślusarza brygadzisty w Pafawagu we Wrocławiu. W 1961, 1965 i 1969 uzyskiwał mandat posła na Sejm PRL w okręgu Wrocław. Przez trzy kadencje zasiadał w Komisji Komunikacji i Łączności, ponadto w trakcie IV kadencji zasiadał w Komisji Kultury i Sztuki.
Pochowany 18 października 1994 na Cmentarzu Osobowickim.

</doc>
<doc id="3951365" url="https://pl.wikipedia.org/wiki?curid=3951365" title="Kazimierz Grzybowski (ur. 1915)">
Kazimierz Grzybowski (ur. 1915)



</doc>
<doc id="3951366" url="https://pl.wikipedia.org/wiki?curid=3951366" title="186 (liczba)">
186 (liczba)

W kalendarzu.
186. dniem w roku jest 5 lipca (w latach przestępnych jest to 4 lipca). Zobacz też co wydarzyło się w roku 186, oraz w roku 186 p.n.e.

</doc>
<doc id="3951367" url="https://pl.wikipedia.org/wiki?curid=3951367" title="Sint-Amands">
Sint-Amands

Sint-Amands – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Sint-Amands liczyła osób. Łączna powierzchnia gminy wynosi 15,58 km², co daje gęstość zaludnienia 530 mieszkańców na km².

</doc>
<doc id="3951368" url="https://pl.wikipedia.org/wiki?curid=3951368" title="Vitória do Mearim">
Vitória do Mearim

Vitória do Mearim – miasto i gmina w Brazylii leżące w stanie Maranhão. Gmina zajmuje powierzchnię 716,719 km². Według danych szacunkowych w 2016 roku miasto liczyło 32 161 mieszkańców. Położone jest około 400 km na południowy zachód od stolicy stanu, miasta São Luís, oraz około 1800 km na północ od Brasílii, stolicy kraju. 
W 2014 roku wśród mieszkańców gminy PKB per capita wynosił 18 235,13 reais brazylijskich.

</doc>
<doc id="3951369" url="https://pl.wikipedia.org/wiki?curid=3951369" title="Kortenberg">
Kortenberg

Kortenberg – gmina położona w prowincji Brabancja Flamandzka, w Belgii.
Populacja.
Według szacunków w dniu 1 stycznia 2016 całkowita populacja Kortenberg liczyła osób. Łączna powierzchnia gminy wynosi 34,52 km², co daje gęstość zaludnienia 570 mieszkańców na km².

</doc>
<doc id="3951370" url="https://pl.wikipedia.org/wiki?curid=3951370" title="Józef Gut">
Józef Gut

Józef Gut (ur. 23 listopada 1930 w Wólce Czarnińskiej, zm. 6 listopada 2001) – polski formierz, poseł na Sejm PRL V kadencji.
Życiorys.
Uzyskał wykształcenie podstawowe. Pracował jako formierz w Fabryce Urządzeń Dźwigowych w Mińsku Mazowieckim. W 1969 uzyskał mandat posła na Sejm PRL w okręgu Siedlce. Zasiadał w Komisji Budownictwa i Gospodarki Komunalnej.
Został pochowany na cmentarzu komunalnym w Mińsku Mazowieckim.

</doc>
<doc id="3951372" url="https://pl.wikipedia.org/wiki?curid=3951372" title="Wijnegem">
Wijnegem

Wijnegem – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Wijnegem liczyła 9 365 osób. Łączna powierzchnia gminy wynosi 7,86 km², co daje gęstość zaludnienia 1200 mieszkańców na km².

</doc>
<doc id="3951373" url="https://pl.wikipedia.org/wiki?curid=3951373" title="Heist-op-den-Berg">
Heist-op-den-Berg

Heist-op-den-Berg – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Heist-op-den-Berg liczyła osób. Łączna powierzchnia gminy wynosi 86,46 km², co daje gęstość zaludnienia 490 mieszkańców na km².

</doc>
<doc id="3951374" url="https://pl.wikipedia.org/wiki?curid=3951374" title="Bonheiden">
Bonheiden

Bonheiden – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Bonheiden liczyła osób. Łączna powierzchnia gminy wynosi 29,27 km², co daje gęstość zaludnienia 500 mieszkańców na km².

</doc>
<doc id="3951375" url="https://pl.wikipedia.org/wiki?curid=3951375" title="Bajka o carze Sałtanie (opera)">
Bajka o carze Sałtanie (opera)

Bajka o carze Sałtanie (pełny tytuł: "Bajka o carze Sałtanie, jego synu, sławnym i potężnym bohaterze księciu Gwidonie Sałtanowiczu i o pięknej Księżniczce-Łabędziu", ros. Сказка о царе Салтане, pełny tytuł rosyjski: "Сказка о царе Салтане, о сыне его славном и могучем богатыре князе Гвидоне Салтановиче и о прекрасной царевне Лебеди") – czteroaktowa opera rosyjskiego kompozytora Nikołaja Rimskiego-Korsakowa, oparta o utwór Aleksandra Puszkina pod tym samym tytułem, na podstawie którego libretto napisał Władimir Bielski. Światowa prapremiera dzieła miała miejsce 3 listopada 1900 roku w Moskwie (Teatr Sołodownikowa, zespół Opery Prywatnej Sawwy Mamontowa).
Treść.
W ubogiej chacie mieszkają wraz z wredną ciotką Babarichą trzy siostry, z których tylko najmłodsza jest dobra i piękna. Pewnego dnia dziewczyny zastanawiają się, co by było, gdyby któraś z nich została żoną cara. Najstarsza mówi o tym, że wydałaby wtedy wielką ucztę, druga odziałaby wszystkich ludzi, a gdy trzecia, Militrisa, wspomina, że z pewnością urodziłaby władcy syna, który zostałby wielkim bohaterem, wchodzi sam car Sałtan z Tmutarakanu i chce wziąć ją za żonę. Także siostry, z których pierwsza zostanie kucharką, a druga tkaczką, udają się do pałacu i to wraz z ciotką.
Car rusza jednak niedługo na wojnę, a wskutek intryg ciotki zazdrosnej o dwie starsze, ale złe pupilki, Militrisa, która urodziła małego Gwidona, zostaje wypędzona z pałacu i wraz z dzieckiem umieszczona w beczce na morzu. Cudownie uratowani, lądują na wyspie Bujan, gdzie pewnego dnia carewicz Gwidon, będący już przystojnym młodzieńcem, ratuje Księżniczkę-Łabędzia spod władzy złego czarnoksiężnika, który przybrał postać sępa. Po rozmowie z mówiącym ptakiem chłopiec rozmyśla nad ojcowskim wyrokiem nie znając jego przyczyny. Powstaje również uwolniona spod władzy czarnoksiężnika stolica wyspy, miasto Ledieniec, skąd ma rządzić właśnie Gwidon.
Teraz jako władca wysyła kupców do stolicy Tmutarakanu, chce także znaleźć sposób i dostać się tam również sam i znowu z pomocą przychodzi Księżniczka-Łabędź. Radzi Gwidonowi, żeby zanurzył się w morzu, co ma sprawić, że przemieni się on wówczas w pokaźnego trzmiela. Tak też rzeczywiście się dzieje i pod tą właśnie postacią młody władca będzie mógł lecieć do kraju i poznać ojca.
Kiedy Kupcy-Żeglarze docierają do celu i mówią carowi o zamożnym i cudownym grodzie na wyspie, trzy zazdrośnice, które domyślają się, kto tam włada, próbują, jak tylko mogą, nie dopuścić do tego, żeby car dowiedział się więcej, a tym bardziej nie chcą, aby udał się on na Bujan. Gwidon pod postacią trzmiela kłuje jednak wszystkie złośnice w oczy. Sałtan wreszcie postanawia, że trzmiele do pałacu nie mogą mieć wstępu, ale również decyduje się jechać do cudownego grodu.
Tymczasem Gwidon wraca do swojego królestwa, a zaklęta łabędzica przyjmuje ludzką formę i rozpala w młodzieńcu płomienne uczucie. Niebawem do portu na wyspie przybija także flota ojca. Militrisa czeka jednak cierpliwie wysyłając na powitanie gości najpierw syna. Car zwierza się młodemu władcy, że gdyby jego życie potoczyło się inaczej, zapewne jego syn byłby teraz taki jak Gwidon, czego przybyłe wraz z dworem trzy złośnice-ciotki nie mogą przeboleć. Gwidon pociesza jednak cara, który dziwi się cały czas niezwykłościami cudownego grodu. Wtem staje przed nim utracona dawno żona i gdy wszystkich ogarnia wzruszenie, siostry Militrisy tłumacząc się, obarczają winą starą Babarichę. Zarówno car Sałtan, który odzyskał Militrisę, jak i Gwidon wraz z młodą odczarowaną księżniczką wybaczają jednak wszystkim i wydają wspaniałą ucztę.
Rys historyczny.
Rimski-Korsakow na przełomie lat 1898/1899 chciał uczcić setną rocznicę urodzin Aleksandra Puszkina przypadającą na rok 1899 wtedy też zrodziła się myśl o nowej, operowej wersji "Bajki o carze Sałtanie", a partytura została ukończona w styczniu roku następnego (1900). Premiera opery miała miejsce 3 listopada 1900 roku i wystawił ją moskiewski Teatr Sołodownikowa (zespół Opery Prywatnej Sawwy Mamontowa). Inne moskiewskie i rosyjskie teatry przyjęły ją natomiast nieufnie i tak: Teatr Bolszoj w Moskwie wystawił ją dopiero w roku 1913, a Teatr Maryjski w Petersburgu w roku 1915. Musiała ona także poczekać na wykonania światowe, jak 1919 Royal Opera House (Covent Garden) i inne teatry w latach dwudziestych XX wieku. W roku 1937 nowojorski Saint-James Theatre ze względu na epizod z trzmielem wystawił dzieło wręcz pod tytułem „Książę Trzmiel”.
"„Tysiąc i jedna opera”" Piotra Kamińskiego nazywa "Lot trzmiela" wchodzący w skład dzieła „znanym przebojem”, który zapewnił sławę całości utworu Rimskiego-Korsakowa.

</doc>
<doc id="3951376" url="https://pl.wikipedia.org/wiki?curid=3951376" title="Bornem">
Bornem

Bornem – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Bornem liczyła osób. Łączna powierzchnia gminy wynosi 45,76 km², co daje gęstość zaludnienia 460 mieszkańców na km².

</doc>
<doc id="3951377" url="https://pl.wikipedia.org/wiki?curid=3951377" title="Nijlen">
Nijlen

Nijlen – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Nijlen liczyła osób. Łączna powierzchnia gminy wynosi 39,09 km², co daje gęstość zaludnienia 580 mieszkańców na km².

</doc>
<doc id="3951378" url="https://pl.wikipedia.org/wiki?curid=3951378" title="Putte">
Putte

 Putte – gmina położona w prowincji Antwerpia, w Belgii.
Populacja.
Według szacunków w dniu 1 stycznia 2016 całkowita populacja Putte liczyła osób. Łączna powierzchnia gminy wynosi 34,96 km², co daje gęstość zaludnienia 490 mieszkańców na km².

</doc>
<doc id="3951379" url="https://pl.wikipedia.org/wiki?curid=3951379" title="203 (liczba)">
203 (liczba)

W kalendarzu.
203. dniem w roku jest 22 lipca (w latach przestępnych jest to 21 lipca). Zobacz też co wydarzyło się w roku 203, oraz w roku 203 p.n.e.

</doc>
<doc id="3951380" url="https://pl.wikipedia.org/wiki?curid=3951380" title="Maja Blagdan">
Maja Blagdan

Maja Blagdan (ur. 16 maja 1968 w Splicie) – chorwacka piosenkarka, reprezentantka Chorwacji w 41. Konkursie Piosenki Eurowizji w 1996 roku.
Życiorys.
Kariera.
Maja Blagdan zaczynała swoją karierę muzyczną w 1986 roku, zostając wokalistką zespołu rockowego Stijene. Rokrocznie występowała z nim na festiwalu muzycznym w Splicie. W 1987 roku grupa zagrała na festiwalu "Vaš šlager sezone" organizowanym w Sarajewie.
W 1990 roku piosenkarka rozpoczęła karierę solową. W 1992 roku wystąpiła na festiwalu w Zagrzebie z piosenką „Santa Maria”, z którą zajęła pierwsze miejsce w głosowaniu jurorów. Rok później zaśpiewała na festiwalu numer „Ti si čovjek moj”, z którym również wygrała nagrodę jury. W tym samym roku brała udział w krajowych eliminacjach eurowizyjnych "Dora 1993", do których zgłosiła się z utworem „Jedini moj”. 28 lutego wystąpiła w finale selekcji i zajęła ostatecznie drugie miejsce z 76 punktami w głosowaniu jurorów, przegrywając jedynie z zespołem Put. 11 kwietnia 1993 roku premierę miał jej debiutancki album studyjny zatytułowany "Vino i gitare", na którym znalazł się m.in. singiel „Jedini moj”. W 1994 roku ukazała się jej druga płyta długogrająca zatytułowana "Bijele ruže". Na krążku znalazł się m.in. tytułowy singiel, z którym piosenkarka wystąpiła na festiwalu w Zagrzebiu. W tym samym roku artystka została wyróżniona nagrodą Porin w kategorii „Najlepszy debiutant”.
W 1996 roku Blagdan wzięła udział w krajowych eliminacjach eurowizyjnych "Dora 1996", do których zgłosiła się z utworem „Sveta ljubav”. 3 marca wystąpiła w finale selekcji i zajęła w nim pierwsze miejsce po zdobyciu łącznie 214 punktów w głosowaniu jurorów, dzięki czemu została ogłoszona reprezentantką Chorwacji w 41. Konkursie Piosenki Eurowizji organizowanym w Oslo. W kwietniu 1996 roku wydała swój trzeci album studyjny zatytułowany "Sveta ljubav". 18 maja wystąpiła w finale Konkursu Piosenki Eurowizji i zajęła w nim ostatecznie czwarte miejsce po zdobyciu 98 punktów w głosowaniu jurorskim. W tym samym roku piosenkarka otrzymała nagrodę Porin w kategorii „Najlepsze żeńskie wykonanie” (za utwór „Sveta ljubav”).
W 1997 roku premierę miała czwarta płyta studyjna Blagdan zatytułowana "Ljubavi moja jedina". Dwa lata później na rynku ukazał się jej piąty album długogrający zatytułowany "Ti". W 1999 roku otrzymała nagrodę za interpretację na festiwalu w Zagrzebie po wykonaniu utworu „Šumi voda”.
W 2001 roku premierę miała szósta płyta studyjna Blagdan zatytułowany "Ljubav ljubavi". W 2002 roku ukazał się jej pierwszy album kompilacyjny zatytułowany "Moje najboljše", na którym znalazły się największe przeboje w dotychczasowej twórczości artystki. Rok później Blagdan wydała kolejną składankę hitów pt. "Moje ime je ljubav". Na krążku znalazł się m.in. tytułowy singiel, z którym piosenkarka brała udział w krajowych eliminacjach eurowizyjnych "Dora 2003". 7 marca wystąpiła w pierwszym półfinale selekcji i z trzeciego miejsca awansowała do organizowanego dwa dni później finału. Zajęła w nim ostatecznie dwunaste miejsce po zdobyciu 9 punktów.
W 2008 roku ukazała się ósma płyta studyjna Blagdan zatytułowana "Sretna žena". Krążek promowany był m.in. przez singiel „Zvala sam ga anđele”, z którym piosenkarka brała udział w krajowych eliminacjach eurowizyjnych "Dora 2008". 23 lutego wystąpiła z nim w finale selekcji i zajęła ostatecznie czternaste miejsce po zdobyciu 9 punktów. W 2009 roku piosenkarka wydała swój trzeci, dwupłytowy album kompilacyjny zatytułowany "Zlatna Kolekcija", na którym znalazło się 35 utworów z repertuaru piosenkarki, w tym m.in. jej największe przeboje. W tym samym roku nagrała płytę zatytułowaną "Put, istina i život" razem ze Zlatko Sudacem i Ivanem Puljiciem.
28 listopada 2014 roku Blagdan wydała nowy singiel – „Više od najviše”. W maju 2015 roku premierę miał jej kolejny singiel – „Znam te”.

</doc>
<doc id="3951382" url="https://pl.wikipedia.org/wiki?curid=3951382" title="Dobromir słowiański">
Dobromir słowiański



</doc>
<doc id="3951384" url="https://pl.wikipedia.org/wiki?curid=3951384" title="Neap-Tide">
Neap-Tide

Neap-Tide – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Wiersz składa się ze strof pięciowersowych.
Podobnie jak wiele innych utworów Swinburne’a wiersz zawierra rozbudowane sekwencje aliteracyjne: "The sea-forsaken forlorn deep-wrinkled/Salt slanting stretches of san/That slope to the seaward hand"; "And storm is a scourge to smite,/The sick sun's shadowlike light"; "As a dream dies down and is dead".

</doc>
<doc id="3951392" url="https://pl.wikipedia.org/wiki?curid=3951392" title="Fryderyk Warzecha">
Fryderyk Warzecha

Fryderyk Warzecha (ur. 22 maja 1935 w Zabrzu, zm. 6 maja 1987) – polski ślusarz, poseł na Sejm PRL V kadencji.
Życiorys.
Uzyskał wykształcenie zasadnicze zawodowe, z zawodu ślusarz wagowy. Pracował jako ślusarz górnik w kopalni Węgla Kamiennego „Zabrze” w Zabrzu. W 1969 jako bezpartyjny uzyskał mandat posła na Sejm PRL w okręgu Gliwice, zasiadał w Komisji Handlu Wewnętrznego.
Został pochowany na cmentarzu parafialnym w Zabrzu.

</doc>
<doc id="3951393" url="https://pl.wikipedia.org/wiki?curid=3951393" title="Teresa Rzepecka (lekarz)">
Teresa Rzepecka (lekarz)

Teresa Maria Rzepecka z domu Makowska (ur. 16 marca 1932 w Rabce, zm. 10 sierpnia 2019 w Siemianowicach Śląskich) – polska lekarka, poseł na Sejm PRL V kadencji.
Życiorys.
Córka Franciszka i Zofii z domu Wierzyckiej. Uzyskała wykształcenie wyższe. Pracowała jako lekarz w Szpitalu Miejskim w Siemianowicach Śląskich, przez wiele lat pełniła funkcję dyrektora do spraw medycznych zakładu opieki zdrowotnej. W 1969 uzyskała mandat posła na Sejm PRL w okręgu Sosnowiec jako bezpartyjna, zasiadała w Komisji Zdrowia i Kultury Fizycznej.

</doc>
<doc id="3951394" url="https://pl.wikipedia.org/wiki?curid=3951394" title="Wiesław Hołdys">
Wiesław Hołdys

Wiesław Hołdys (ur. 1958) – polski reżyser teatralny, teatrolog, założyciel krakowskiego Teatru Mumerus.
Życiorys.
Pochodzi z Cieszyna. Jest absolwentem teatrologii na Uniwersytecie Jagiellońskim (1984) oraz Wydziału Reżyserii Dramatu Państwowej Wyższej Szkoły Teatralnej im. Ludwika Solskiego w Krakowie (1988). W trakcie studiów działał w studenckim ruchu teatralnym, gdzie zrealizował między innymi spektakle „Trzema krzyżykami” według Helmuta Kajzara (Teatr tarcie, 1979) oraz „Moskwa – Pietuszki” według Wieniedikta Jerofiejewa (Teatr pham, 1984). W teatrze instytucjonalnym zadebiutował 6 lutego 1988, reżyserią "Pluskwy" Włodzimierza Majakowskiego na deskach Teatru im. Juliusza Osterwy w Gorzowie Wielkopolskim. W swojej karierze zrealizował blisko sześćdziesiąt przedstawień, głównie w oparciu o własne autorskie scenariusze. Zrealizował również spektakl dla Teatru Telewizji („Pan Huczek” z Jerzym Trelą w roli tytułowej). Był etatowym reżyserem Teatru im. Ludwika Solskiego w Tarnowie (1995–2000; w latach 1990–1992 także dyrektorem naczelnym i artystycznym) oraz Teatru Powszechnego im. Jana Kochanowskiego w Radomiu (2001–2002). Trzykrotny stypendysta Ministerstwa Kultury. W latach 2001–2005 był członkiem Komitetu Zarządzającego projektu teatralnego Unii Europejskiej pod nazwą „The Magic – Net”. Pełni również funkcję sekretarza zarządu Stowarzyszenia Teatrów Nieinstytucjonalnych STeN w Krakowie.
Jego spektakle prezentowane były na wielu festiwalach teatralnych w kraju i za granicą (Austria, Czechy, Dania, Francja, Litwa, Niemcy, Portugalia, Rosja, Ukraina, Węgry).
Od roku 1999 jego działalność koncentruje się głównie na Stowarzyszeniu Teatr Mumerus, którego jest założycielem, prezesem i reżyserem wszystkich działań. Poza reżyserią spektakli prowadzi także warsztaty teatralne, przeważnie międzynarodowe, zakończone prezentacją powstałego w ich wyniku spektaklu.
Zajmuje się również malarstwem (między innymi wystawa w Galerii ZetPeTe w Krakowie), fotografią, scenografią i literaturą (autorskie scenariusze, blogi i teksty o Cieszynie, publikowane między innymi w piśmie „Tramwaj Cieszyński”).

</doc>
<doc id="3951396" url="https://pl.wikipedia.org/wiki?curid=3951396" title="Wiktoria Różańska">
Wiktoria Różańska

Wiktoria Różańska z domu Witkowska (ur. 10 marca 1927 w Piasecznie, zm. 16 grudnia 2017 w Otwocku) – polska operator maszyn, poseł na Sejm PRL IV i V kadencji.
Życiorys.
Córka Michała i Marianny z domu Milewskiej. W 1941 skończyła szkołę podstawową, a w 1943 została zatrudniona w zakładach ogrodniczych w Zalesiu. Później zajmowała stanowisko operatora stanowisk próżniowych w Doświadczalnych Zakładach Lampowych w Iwicznej. W 1963 zasiadła w Radzie Zakładowej, w której była sekretarzem.
Zasiadała w Zarządzie Głównym Ligi Kobiet. W 1965 i 1969 jako bezpartyjna uzyskiwała mandat posła na Sejm PRL w okręgu Pruszków. Przez dwie kadencje zasiadała w Komisji Pracy i Spraw Socjalnych.

</doc>
<doc id="3951403" url="https://pl.wikipedia.org/wiki?curid=3951403" title="Zdzisław Kostrzewiński">
Zdzisław Kostrzewiński

Zdzisław Kostrzewiński (ur. 26 listopada 1945) – polski piłkarz, były gracz m.in. Widzewa Łódź i ŁKS Łódź, występujący na pozycji pomocnika.
Kariera zawodnicza.
Kostrzewiński to wychowanek Widzewa Łódź. W wieku 18 lat, jako junior, przeszedł do ŁKS Łódź, następnie trafił do Zawiszy Bydgoszcz, z którego powrócił po odsłużeniu wojska do ŁKS. Następnie ponownie został zawodnikiem Widzewa, z którym pierwszy raz w historii klubu awansował do I ligi. Kostrzewiński rozegrał w pucharach europejskich w barwach Widzewa cztery mecze. Podczas spotkania z Manchesterem City (2:2) grał z dziurą w nodze. W 1979 wyjechał do USA, podczas pobytu zarobkowego w Stanach Zjednoczonych występował w polonijnej drużynie Wisła Chicago. Do Polski powrócił w 1985 roku.
Życie prywatne.
Żoną Zdzisława Kostrzewińskiego jest była łyżwiarka figurowa Grażyna Kostrzewińska (z d. Osmańska).

</doc>
<doc id="3951406" url="https://pl.wikipedia.org/wiki?curid=3951406" title="Baby-Bird (wiersz)">
Baby-Bird (wiersz)

Baby-Bird – wiersz angielskiego poety Algernona Charlesa Swinburne’a, opublikowany w tomiku "Poems and Ballads. Third Series", wydanym w Londynie w 1889 roku przez spółkę wydawniczą Chatto &amp; Windus. Utwór jest balladą nawiązującą do tradycji poezji dziecięcej (nursery rhymes). Składa się z siedmiu strof czterowersowych. 

</doc>
<doc id="3951412" url="https://pl.wikipedia.org/wiki?curid=3951412" title="Adrian Chabowski">
Adrian Chabowski

Adrian Chabowski – polski naukowiec, lekarz, fizjolog, profesor nauk medycznych. Prorektor do spraw studenckich Uniwersytetu Medycznego w Białymstoku.
Życiorys.
W 1998 ukończył studia na kierunku lekarskim na Akademii Medycznej w Białymstoku, gdzie po stażu, w 1999, rozpoczął pracę w Zakładzie Fizjologii. W 2001 pod kierunkiem dr hab. Marioli Sulkowskiej z Zakładu Anatomii Patologicznej AMB obronił pracę doktorską „Badania lokalizacji tkankowej i aktywności katepsyny D w raku jelita grubego” uzyskując stopień naukowy doktora nauk medycznych w zakresie medycyny, specjalność: patomorfologia. W latach 2001–2004 przebywał na stypendium naukowym w Zakładzie Kinezjologii University of Waterloo oraz w Zakładzie Biologii Człowieka i Nauk o Żywieniu University of Guelph (Kanada). W 2007 na podstawie osiągnięć naukowych i złożonej rozprawy „Rola białek transportujących długołańcuchowe kwasy tłuszczowe (FAT/CD36 i FABPpm) w metabolizmie lipidów w kardiomiocytach” uzyskał stopień naukowy doktora habilitowanego nauk medycznych w zakresie medycyny, specjalność: fizjologia. W 2009 i 2010 przebywał na stypendium naukowym w Maastricht University (Holandia). W 2011 otrzymał tytuł naukowy profesora. W tym samym roku odbył wizytę studyjną w Deutsches Diabetes-Zentrum Uniwersytetu Heinricha Heinego w Düsseldorfie (Niemcy), zaś w 2014 szkolenie w Clinical Communication Office, School of Clinical Medicine University of Cambridge (Wielka Brytania).
Od 2007 pracuje jako profesor wizytujący na Wyższej Szkole Medycznej w Białymstoku. Od 2012 pełni funkcję kierownika Zakładu Fizjologii oraz prorektora do spraw studenckich Uniwersytetu Medycznego w Białymstoku. Jest przewodniczącym białostockiego oddziału Polskiego Towarzystwa Fizjologicznego.
W 2020 odznaczony Krzyżem Kawalerskim Orderu Odrodzenia Polski.

</doc>
<doc id="3951413" url="https://pl.wikipedia.org/wiki?curid=3951413" title="Medal Honoru (USA)">
Medal Honoru (USA)



</doc>
<doc id="3951415" url="https://pl.wikipedia.org/wiki?curid=3951415" title="Maria Anna Krynicka">
Maria Anna Krynicka

Maria Anna Krynicka (ur. 16 kwietnia 1896 r. w Przemyślu, zm. 15 września 1978 r. pochowana na cmentarzu Srebrzysko w Gdańsku) – zasłużona instruktorka ZHP, polska nauczycielka, komendantka Lwowskiej Chorągwi Harcerek (1921-1923, 1925-1928), Naczelniczka Harcerek (1937-1945), działaczka podziemnej polski w czasie wojny, uznawana za bohaterkę Chorągwi Gdańskiej ZHP
Życie prywatne.
 Maria Mudryk urodziła się 16 kwietnia 1896 r. w Przemyślu w rodzinie konduktora kolejowego Stefana Mudryka i Rozalii z d. Rogala – Podolskiej. Miała brata Franciszka (1901-1944, instruktora skautowego i harcerskiego, żołnierza wojny 1918-20, nauczyciela i inspektora szkolnego, organizatora tajnego nauczania w Przemyślu, zamordowanego przez hitlerowców) oraz cztery siostry m.in. Katarzynę, Stefanię, Felicję i Stanisławę.(wszystkie były harcerkami a Stanisława działała w konspiracji). W czasie nauki w państwowym seminarium nauczycielskim w Przemyślu w latach 1909-1911 należała do „Petu”, a później do „Eleusis”, spośród członkiń którego w maju 1911 r. powstał pierwszy w Przemyślu zastęp skautek. W roku 1918 zdała maturę seminaryjną, a w roku następnym jako eksternistka maturę gimnazjalną i rozpoczęła studia z zakresu nauk przyrodniczych i chemii na Wydziale Filozoficznym Uniwersytetu Jana Kazimierza we Lwowie. Na przełomie lat 1920/21 przeniosła się do Lwowa dla dokończenia studiów. W roku 1921 została demonstratorem, w roku następnym asystentem, a w roku 1924 starszym asystentem na Wydziale Rolniczo-Leśnym Politechniki Lwowskiej. Oprócz tego w latach 1922-32 uczyła biologii i chemii w seminarium i liceum Anny Rychnowskiej. W latach 1924-32 wykładała w pomaturalnej Żeńskiej Szkole Gospodarczej w Snopkowie k. Lwowa. W tym czasie w 1924 r. złożyła na uniwersytecie egzamin magisterski z biologii oraz egzamin nauczycielski z biologii i chemii, a w roku 1926 po uzupełnieniu studiów na politechnice uzyskała tytuł inżyniera. W maju 1932 r. przeniosła się wraz z rodziną do Tarnowskich Gór, gdzie mąż został mianowany kontrolerem odcinka PKP. Uczyła tam w szkole zawodowej, a ponadto opiekowała się Kołem Polek w Strzelcach Opolskich, dokąd dojeżdżała. Krótko kierowała tamtejszym hufcem harcerek, równocześnie prowadząc centralne kursy dla nauczycielek-opiekunek drużyn (w 1935 r. na Głodówce, w 1936 r. w Runowie Krajeńskim, w 1937 r. na Buczu, w 1938 w Skolem a w 1939 r. w Zełemiance). W marcu 1933 r. przeniosła się wraz z mężem do Bydgoszczy, gdzie został on naczelnikiem oddziału drogowego. Pracowała tam jako kierowniczka szkoły powszechnej, jak również włączyła się w pracę harcerską. Opuściwszy Toruń przed wybuchem wojny M. Krynicka osiedliła się w Łososinie Górnej w dworku p. Dunikowskiej-Dąbrowskiej. Pracowała tam jako instruktorka Kół Gospodyń Wiejskich i kierowniczka pól doświadczalnych, a równocześnie współdziałała z ZWZ-AK w Krakowie i na miejscu. Skupiała w swoim ręku wiele nici konspiracyjnych. Między innymi do przesyłania informacji wykorzystywano torebki z nasionami rozsyłanymi po całej Polsce z prowadzonej przez nią stacji nasiennej. W 1940 r. zorganizowała z pomocą sióstr zakonnych grupę tajnego nauczania, które kontynuowała po przeniesieniu się w 1943 r. do Krakowa. W Krakowie pracowała nadal jako instruktorka Kół Gospodyń Wiejskich, a mąż w zawodowej szkole rzemieślniczej. Z Krakowa Kryniccy przenieśli się ponownie do Bydgoszczy, a następnie do Gdańska. Tam M. Krynicka pracowała w Wyższej Szkole Pedagogicznej m.in. jako dziekan Wydziału Biologii i Geografii. W latach 1956-59 była doradcą Naczelnej Rady Harcerskiej, a w latach 1957-59 także Kierowniczką Wydziału Kształcenia Starszyzny Gdańskiej Komendy Chorągwi Harcerstwa. W roku 1966 przeszła na emeryturę, pracując nadal w uczelnianym związku zawodowym. Zmarła 15 września 1978 r. Została pochowana na cmentarzu Srebrzysko w Gdańsku.
Harcerstwo.
Z harcerstwem styka się po raz pierwszy w 1910 roku poprzez przynależność do „Eleusis”. W grudniu 1911 r. już jako zastępowa złożyła na ręce Olgi Drahonowskiej przyrzeczenie skautowe. Drużyna była wówczas zakonspirowana, gdyż władze szkolne nie pozwalały nawet na działalność kółek przedmiotowych. W lipcu 1914 r. ukończyła ogólnopolski kurs instruktorski w Skolem. W pierwszych dniach wojny zorganizowała na dworcu kolejowym w Przemyślu pogotowie sanitarne dla uciekinierów z Galicji Wschodniej i żołnierzy znajdujących się w stojących na stacji wagonach, które zostało po 4 dniach przejęte przez Czerwony Krzyż. W okresie ofensywy rosyjskiej została wraz z rodziną ewakuowana do Kromieryża na Morawach, gdzie z dzieci ewakuowanych utworzyła drużynę harcerek. Niezależnie od tego pracowała w szpitalu czeskiego Czerwonego Krzyża. Po powrocie do Przemyśla we wrześniu 1915 r. kontynuowała naukę w seminarium oraz pełniła funkcję drużynowej, teraz już jawnej, I Drużyny Skautek im. T. Kościuszki (1915-1916). W styczniu 1916 r. zorganizowała kurs zastępowych, w którym wzięły również udział nauczycielki z powiatu, w następstwie czego powstały w tych miejscowościach drużyny. Poprowadziła również w tym czasie kolonię w Krzywczy. Od roku 1916 była przewodniczącą Rady Drużynowych Harcerek, a niebawem została Komendantką Miejscową, a następnie Komendantką Okręgową w Przemyślu. Funkcje te pełniła do 1920 r. Był to okres rozkwitu przemyskiego harcerstwa, mimo trwającej w tym czasie wojny ze wszystkimi jej przykrymi skutkami – głodem, brakiem opału i odzieży. Była współzałożycielką tajnego Związku Gimnazjalnej Młodzieży Niepodległościowej, który przeszedł pod opiekę POW. Pracowała również w założonym przez miejscowego komendanta harcerzy „klubie uliczników” i udzielała korepetycji. Była delegatką na zjazd zjednoczeniowy organizacji skautowych odbyty w dniach 1-2 listopada 1918 r. w Lublinie, gdzie z powodu wybuchu walk została odcięta od możliwości powrotu. Po powrocie ze zjazdu włączyła się czynnie do prac dla wojska broniącego Przemyśla przed Ukraińcami. Odwiedziła wszystkie grupy harcerskie, zorganizowała szwalnię i pocztę harcerską, a następnie dołączyła do ekipy Czerwonego Krzyża dojeżdżającej na front po rannych i chorych żołnierzy. Po odsunięciu się frontu od miasta na prośbę burmistrza zorganizowała pięć ochronek na peryferiach miasta. Z powodu wyjazdu hufcowego harcerzy objęła tę funkcję obok kierowania przemyskimi harcerkami. Zorganizowała kształcenie instruktorów i funkcyjnych drużyn oraz grupę przemyskich harcerzy wysłanych na akcję plebiscytową na Spisz i Orawę. Wzięła udział w III zjeździe Naczelnej Rady Harcerskiej w Zwierzyńcu w lipcu 1919 r. Latem 1920 r. weszła w skład Obywatelskiego Komitetu Obrony Państwa, który zorganizował męską Ochotniczą Legię Obywatelską i żeńską Ochotniczą Legię Kobiet, obie licznie zasilone harcerzami i harcerkami. Dodatkowo ponownie wzięła udział w obsłudze pociągów sanitarnych dowożących rannych i chorych z frontu. Od roku 1920 była członkiem komendy Lwowskiej Chorągwi Harcerek, kierując Działem Kursów, a w roku następnym została wybrana komendantką Lwowskiej Chorągwi Harcerek, obejmującej województwa lwowskie, stanisławowskie i tarnopolskie. Funkcję tę pełniła w latach 1921-23 i 1925-28, będąc równocześnie członkinią Naczelnej Rady Harcerskiej; w latach 1921-32 była członkinią komendy chorągwi, a od 1928 do 1932 r. kierowniczką Wydziału Kształcenia Starszyzny. W maju 1923 r. została mianowana podharcmistrzynią, a w grudniu 1927 r. w wyniku zmiany systemu stopni – harcmistrzynią. Była komendantką szeregu obozów instruktorskich (w 1921 r. w Starym Samborze, w 1922 r. w Pieskowej Skale, w 1925 r. w Kacwinie, a w 1926 r. Oporcu k.Skolego). Brała także udział w szkoleniu instruktorek na kursach centralnych. W lipcu 1931 kierowała organizacją Zlotu Harcerek zorganizowanego w Nowosielicy z okazji dwudziestolecia przemyskiego harcerstwa żeńskiego. Od roku 1936 była członkinią Naczelnej Rady Harcerskiej, a 6 czerwca 1937 r. została wybrana Naczelniczką Harcerek, dojeżdżając od września tegoż roku na zebrania Głównej Kwatery do Warszawy. W tym samym roku przeprowadziła się do Torunia, gdzie z kolei został przeniesiony mąż. Podjęła pracę w toruńskim Pedagogium i była członkiem Zarządu Okręgu Pomorskiego ZHP. W 1938 r. reprezentowała polskie harcerki na X konferencji instruktorek skautowych w Adelboden w Szwajcarii. Jako Naczelniczka Harcerek we wrześniu 1938 roku powołała do życia Pogotowie Harcerek, w ramach którego kilkaset harcerek wzięło udział w pracach opiekuńczych i samarytańskich na Zaolziu. W związku z przystąpieniem Organizacji Harcerek do Organizacji Przysposobienia Kobiet do Obrony Kraju weszła w skład Rady Głównej tej organizacji. W lipcu 1939 r. uczestniczyła wraz z grupą 33 harcerek w dwutygodniowym Światowym Zlocie Skautek „Pax-ting” w Gödöllö na Węgrzech. Z końcem sierpnia przeprowadziła ostatnią odprawę komendantek chorągwi. 1 września 1939 r. w myśl wcześniej ustalonego planu, nie zrzekając się funkcji naczelniczki, zeszła do podziemia, wyznaczywszy na swoją zastępczynię w Warszawie Marię Wocalewską; od 1943 r. funkcję tę pełniła Zofia Florczak. Przystąpiło do pracy Pogotowie Harcerek kierowane przez hm. Józefinę Łapińską, utrzymującą przy pomocy łączniczek kontakt z Naczelniczką przez cały okres okupacji. 25 marca 1945 r. rozwiązała dotychczasową Organizację Harcerek, składając równocześnie rezygnację z funkcji Naczelniczki.

</doc>
<doc id="3951427" url="https://pl.wikipedia.org/wiki?curid=3951427" title="Miroslava Mészárošová">
Miroslava Mészárošová

Miroslava Mészárošová (ur. 12 lutego 1976) – słowacka lekkoatletka, skoczkini o tyczce.
Mistrzyni Słowacji (1996).

</doc>
<doc id="3951428" url="https://pl.wikipedia.org/wiki?curid=3951428" title="Miroslava Mészárosová">
Miroslava Mészárosová



</doc>
<doc id="3951433" url="https://pl.wikipedia.org/wiki?curid=3951433" title="Współautorstwo">
Współautorstwo

Współautorstwo (w zależności od kontekstu także współtwórczość czy pisanie zespołowe, w pracach angielskojęzycznych spotykany jest termin "Collaborative Writing", w skrócie CW) – sytuacja, w której utwór powstaje dzięki twórczej pracy więcej niż jednej osoby.
Współautorstwo tekstów występuje powszechnie w wielu branżach, zarówno w świecie akademickim, jak i w przemyśle czy administracji publicznej. Zespołowa praca nad tekstem oferuje twórcom możliwość uczenia się od siebie nawzajem, promuje socjalizację i powstawanie nowych idei, ale także zapewnia tekstom większą różnorodność punktów widzenia, większą precyzję czy przejrzystość. Wymaga jednak uzgodnienia między autorami strategii powstawania tekstu.
Aktywność w obrębie zespołu współtwórców nie ogranicza się jedynie do samego tworzenia treści i obejmuje też takie działania jak choćby wybór składu grupy i odpowiednich narzędzi, planowanie i przygotowywanie pracy, dostarczanie dokumentu odbiorcom czy ewaluację działań zespołu, a także socjalizację czy negocjacje dotyczące treści czy innych elementów współpracy.
Metody tworzenia treści.
Choć pisanie zespołowe występuje jako zjawisko od wielu stuleci, dopiero w ostatnich dekadach XX wieku i pierwszych XXI wieku stało się częstym obiektem badań naukowych. Nawet osobom uczestniczącym w zespołowym tworzeniu tekstów trudno opisać ich własną działalność ze względu na fakt, że nie wykształciły się jeszcze precyzyjne terminy rozróżniające rozmaite formy współpracy. Z tego względu wielu autorów tworzy własne typologie rodzajów współautorstwa, w zależności od trybu pracy; nie ma też wykształconego konsensu naukowego co do samej definicji współautorstwa.
Przykładowo Lowry, Curtis i Lowry w pracy "Taxonomy of Collaborative Writing" () opisują pięć modeli współtworzenia tekstów:
Z kolei Javier Onrubia i Anna Engel w swoich badaniach nad wspieranymi komputerowo środowiskami wspólnego uczenia się (; CSCL) wykazali pięć innych modeli współpracy:
Z kolei Ritchie i Rigano w analizie modeli powstawania prac naukowych zaobserwowali trzy podstawowe typologie:
Kwestie prawne w Polsce.
Pojęcia współautorstwa i współtwórcy pojawiły się w Polsce już w pierwszej ustawie o prawach autorskich z 1926, jednak nie zostały dostatecznie sprecyzowane: zabrakło m.in. definicji wyjaśniającej jaki wkład twórcy jest niezbędny, by uznać go za współautora utworu, zwłaszcza, że współtwórcy mogą dostarczać wkładu nie tylko o różnej objętości, ale i o różnym charakterze. Niedookreślenie to zauważył Sąd Najwyższy w wyroku z 8 września 1976. W praktyce orzeczniczej wielu krajów, w tym m.in. Niemiec, zazwyczaj o uznaniu osobę za współautora decyduje fakt, czy dana osoba wniosła wkład twórczy w powstanie dzieła, bez którego utwór nie powstałby. Ma to znaczenie m.in. w przypadku tzw. "ghostwritingu", czyli sytuacji, w której faktyczny autor większości utworu decyduje się nie ujawniać swojego autorstwa, natomiast jako autora podaje się osobę, z którą ten zawarł umowę na stworzenie lub kompilację utworu. Choć w polskiej praktyce orzeczniczej "ghostwriting" zazwyczaj uznawany jest za nielegalny, jedna z jego form – nieoznaczanie wkładu promotora w powstanie treści pracy magisterskiej – często uznawana jest za dopuszczalną.
W zależności od typu utworu lub medium pojęcie współautorstwa może przybierać różne formy. W przypadku tzw. sztuki fraktalnej, w której dzieło artysty jest w istocie pochodną fraktalu, a więc teorii matematycznej i programu użytego do jej przetworzenia na formę graficzną, w określonych sytuacjach za autorów można uznać: programistę tworzącego oprogramowanie do tworzenia graficznej prezentacji fraktalu, użytkownika programu, programistę i użytkownika, sam program, program oraz programistę, program oraz użytkownika czy wreszcie nikogo.
Współautorstwo a wkład twórczy.
Tematem zależnym jest wkład twórczy we współautorstwo dzieła.
Wkładem twórczym nie są:
Współtwórcom przysługują wspólne, autorskie prawa majątkowe do stworzonego przez nich wspólnie utworu współautorskiego. Autorskie prawa osobiste pozostają oddzielne dla każdego ze współtwórców.

</doc>
<doc id="3951435" url="https://pl.wikipedia.org/wiki?curid=3951435" title="Ghostwriting">
Ghostwriting



</doc>
<doc id="3951453" url="https://pl.wikipedia.org/wiki?curid=3951453" title="Michał Kmieciak">
Michał Kmieciak

 
Michał Kmieciak (ur. 23 marca 1984 w Poznaniu) – polski kompozytor i pianista o wszechstronnych zainteresowaniach muzycznych. Jego muzyka zaciera granice pomiędzy współczesną klasyką, jazzem i muzyką filmową.
Od 2015 roku koncertuje z solowym projektem, pokazując jego współczesne podejście do muzyki klasycznej. Był także założycielem polskiego zespołu indie-popowego Hello Mark. Zarówno solo jak i z zespołem koncertował na wielu festiwalach (m.in. Open'er Festival, Festiwal Filmu i Sztuki „Dwa Brzegi”, Spring Break Showcase Festival &amp; Conference i Seazone Music &amp; Conference), a także w telewizji i radiu (Czwórka). W 2015 roku grupa zakończyła działalność i wtedy artysta skupił się na projekcie solowym. W 2016 wydał swój debiutancki album "Love Lost". Nagrywał z takimi artystami jak Kayah, Arek Kłusowski, Muchy, Swiernalis, Wiraszko czy GRABEK. Jest inicjatorem poznańskiej edycji Piano Day.

</doc>
<doc id="3951468" url="https://pl.wikipedia.org/wiki?curid=3951468" title="Gronik (Zawoja)">
Gronik (Zawoja)

Gronik – przysiółek wsi Zawoja w Polsce, położony w województwie małopolskim, w powiecie suskim, w gminie Zawoja. Wchodzi w skład sołectwa Zawoja Mosorne.
W latach 1975–1998 przysiółek administracyjnie należał do województwa bielskiego.

</doc>
<doc id="3951469" url="https://pl.wikipedia.org/wiki?curid=3951469" title="Pająkówka (Zawoja)">
Pająkówka (Zawoja)

Pająkówka – przysiółek wsi Zawoja w Polsce, położony w województwie małopolskim, w powiecie suskim, w gminie Zawoja.
W latach 1975–1998 przysiółek administracyjnie należał do województwa bielskiego.

</doc>
<doc id="3951473" url="https://pl.wikipedia.org/wiki?curid=3951473" title="Hefalump">
Hefalump



</doc>
<doc id="3951477" url="https://pl.wikipedia.org/wiki?curid=3951477" title="Gronik (Brenna)">
Gronik (Brenna)

Gronik – część wsi Brenna w Polsce, położona w woj. śląskim, w pow. cieszyńskim, w gminie Brenna. 
W latach 1975–1998 Gronik położony był w województwie bielskim.

</doc>
<doc id="3951503" url="https://pl.wikipedia.org/wiki?curid=3951503" title="Drążaki">
Drążaki

Drążaki – część wsi Marysin w Polsce, położona w województwie lubelskim, w powiecie tomaszowskim, w gminie Tyszowce.
W latach 1975–1998 Drążaki administracyjnie należały do województwa zamojskiego.

</doc>
<doc id="3951504" url="https://pl.wikipedia.org/wiki?curid=3951504" title="Karl Nickerson Llewellyn">
Karl Nickerson Llewellyn

Karl Nickerson Llewellyn (ur. 22 maja 1893 w Seattle, zm. 13 lutego 1962 w Chicago) – żołnierz niemieckiej piechoty, amerykański prawnik i filozof prawa.
Życiorys.
Dorastał na Brooklynie. Uczęszczał do Yale i Yale Law School, gdzie był redaktorem the Yale Law Journal.
Studiował za granicą, na Uniwersytecie Paryskim, gdy wybuchła I wojna światowa. Był zafascynowany Niemcami i – ku zmartwieniu swoich rodziców – zaciągnął się do niemieckiej piechoty. Podczas bitwy został ranny. Po pobycie w szpitalu powrócił do Stanów Zjednoczonych dokończyć studia Uniwersytecie Yale w 1915.
Został wykładowcą Columbia Law School w 1925, gdzie wykładał do 1951, kiedy to został profesorem Uniwersytetu Chicagowskiego. Opracował "Uniform Commercial Code".
Obok Jerome’a Franka, Maxa Radina, Josepha C. Hutchesona, Johna C. Graya, Felixa S. Cohena i Benjamina N. Cardoza zaliczany jest do czołowych postaci z kręgu amerykańskich realistów prawnych. Za słowa, że prawo jest tym, co robią sędziowie, bywał oskarżany o wychwalanie tyranii i wyzucie prawa z moralności.
Poglądy.
Karl Nickerson Llewellyn w swojej filozofii prawa między innymi twierdził, że:
Filozof ten uważał również, że „nie jest łatwo przemienić ludzi w prawników, jak i nie jest to bezpieczne. Sama prawnicza maszyna to społeczne niebezpieczeństwo, ona nie jest nawet dobrym prawnikiem. Brakuje jej zrozumienia i zdolności do osądu. Brakuje jej mocy do zassania do przeczucia (intuicji) tego, co nienamacalne i co leży w społecznym doświadczeniu. Mimo to nabycie techniki jest w przypadku prawa niemalże niemożliwe bez poświęcenia wpierw części swojego człowieczeństwa”.
Sam uważał się nie za filozofa, lecz za „realistę” w sensie osoby, która przedstawia rzeczy takimi, jakie one w rzeczywistości są. Zarzuty kierowane pod swoim adresem określał jako „burzę w szklance wody” oraz nieporozumienie biorące się z braku uważnego zaznajamiania się z jego poglądami, jakie wyrwano z szerszego kontekstu, w jakim zostały one przez niego wyrażone.
Wybrana bibliografia.
Główne dzieła Karla Nickersona Llewellyna to:

</doc>
<doc id="3951507" url="https://pl.wikipedia.org/wiki?curid=3951507" title="Komunikacja miejska w Tarnowie">
Komunikacja miejska w Tarnowie

System komunikacji miejskiej w Tarnowie składa się z 19 linii autobusowych organizowanych przez ZDiK Tarnów. Od 2013 roku przewóz pasażerów wykonuje jedna firma – Miejskie Przedsiębiorstwo Komunikacyjne Sp. z o.o. w Tarnowie. Przewoźnicy obsługujący poszczególne linie wyłaniani są w przetargach. Na liniach miejskich jeździły firmy: Przedsiębiorstwo Komunikacji Samochodowej Sp. z o.o. w Tarnowie oraz Mądeltrans.
Historia.
Komunikacja miejska w Tarnowie rozpoczęła swoją działalność w 1911 roku. 25 września na ulice miasta wyjechały pierwsze tramwaje. Linia łączyła Grabówkę z dworcem kolejowym przy ulicy Dworcowej. W latach 20. XX wieku podjęto decyzję o budowie koło Tarnowa Państwowej Fabryki Związków Azotowych. W związku w tym magistrat podjął decyzję o uruchomieniu linii autobusowej do Świerczkowa. Oprócz linii łączącej przyszłe Mościce z miastem utworzono drugą linię z Rzędzina do mostu na Białej na ulicy Krakowskiej. Na początku lat 30. XX wieku tarnowska komunikacja odczuła kryzys, linie przestały być rentowne. Zlikwidowano obie linie autobusowe. Kilka lat później wybuchała II wojna światowa. W 1942 roku okupanci zlikwidowani linię tramwajową. W zamian za tramwaj zostały sprowadzone dwa stare autobusy, które kursowały na trasach: Tarnów – Mościce i Rzędzin – ulica Czerwona. W 1944 r. pojazdy zostały wywiezione z miasta. Po wojnie władze miasta podjęły decyzję o ponownym uruchomieniu linii komunikacyjnych. W 1951 roku kursowały dwie linie autobusowe. W 1953 r. utworzono 3 linię do fabryki M-7 (dzisiaj Tamel). W 1957 r. obsługą linii zajęło się Miejskie Przedsiębiorstwo Autobusowe. Firma obsługiwała 5 linii autobusowych. W 1960 roku udało się połączyć wszystkie podmiejskie osiedla z miastem. W latach 1962–1968 utworzono kolejne linie oraz wydłużano istniejące. 
Rozwijano siatkę połączeń, utworzono 3 linii autobusowe w Brzesku. W 1968 roku istniało 18 linii. Autobusy kursowały do następujących miejscowości: Skrzyszów, Zgłobice, Lisia Góra, Breń, Poręba Radlna, Wałki, Pogórska Wola, Niedomice, Żabno, Tarnowiec, Wola Rzędzińska i Nowodworze. W latach 1968–1973 utworzono kolejne połączenia z okolicznymi miejscowościami. Takie połączenia uzyskali mieszkańcy: Pleśnej, Łękawicy, Łukowej i Wierzchosławic. W tym czasie z autobusów zniknęli konduktorzy. W 1974 r. uruchomiono połączenie do: Zbylitowskiej Góry, Śmigna, Błonia i Rzuchowej. Rok 1975 przyniósł dla tarnowskiej komunikacji nowe oddziały WPK w Bochni, Brzesku i Dębicy. Nadal uruchamiano nowe linie, połączono Bochnię i Brzesko oraz Tarnów z Wojniczem. W 2. połowie lat 70. XX wieku sytuacja gospodarcza w Polsce pogorszyła się, mimo to uruchamiano nowe linie autobusowe. Utworzono połączenia z Bobrownikami Małymi, Radłowem i Dąbrówką Szczepanowicką. W 1979 r. wprowadzono zmiany, które pomagały w przewozie mieszkańców miasta. Było to następujące udogodnienia: połączono Szynwałd ze Zbylitowską Górą, Pogórską Wolę i Błonie koło Tarnowa oraz Łękawicę z Wojniczem. Ponadto uruchomiono 2 nowie linie łączące miasta z Mikołajowicami i Łętowicami. W 1980 r. utworzono kolejne linie autobusowe. W 1983 r. utworzono: linię 30 łączącą basen przy ul. Krasickiego (dzisiaj Piłsudskiego) z ulicą Jasną, linię 31 łączącą Tarnów i Pilzno, linię 32 łączącą osiedle Jasna i Tamel, linię 33 łączącą Laskówkę Chorąską i linię 17 bis łączącą Tarnów z Lisią Górą, inne linie wydłużono. Trasę linii 17 wydłużono do Wesołej, linii 8 z Szynwałdy do Świniogóry, 6 ze Śmigna do Łukowej, 10 bis z Woli Rzędzińskiej do Górówki, 26 z Łękawicy do Łękawki, a 28 z Bobrownik do Radłowa. Połączono również Tarnów z Trzemesną i Luszowicami.
W Tarnowie funkcjonowały linie sezonowe. W lecie autobusy kursowały na Górę św. Marcina, do Ostrowa, Gródka nad Dunajcem oraz na Dwudniaki. W zimie linie specjalne kursowały na Górę św. Marcina i na Lubinkę. Początek lat 90. XX wieku przyniósł zmiany gospodarcze, wzrost bezrobocia i rozwój transportu indywidualnego. Mniejsza liczba pasażerów oraz niechęć okolicznych gmin do partycypowania u komunikację zbiorową przyczyniła się do likwidacji dużej części linii podmiejskich. W mieście też modyfikowano linie, a także uruchamiano nowe. Wraz z rozpoczęciem funkcjonowania Szpitala Wojewódzkiego im. Św. Łukasza przy ul. Lwowskiej uruchomiono linię 42 (dzisiaj 33) łączącej osiedle Koszyckie ze szpitalem. Od 2002 do 2013 roku linie autobusowe obsługiwał równie PKS Tarnów. W 2012 roku miała miejsce reorganizacja komunikacji miejskiej w wyniku, której zlikwidowano 4 linie autobusowe. W maju 2016 r. uruchomiono linię 10 kursującej z pętli Marszałka do parkingu Park&amp;Ride przy ul. Do Huty. Linia została zlikwidowana w listopadzie z powodu małego zainteresowania ze strony pasażerów. W tym samym roku w lipcu uruchomiono tymczasową linię 101. Linia miała na celu przewóz pasażerów w miejscu gdzie kursowała linia 1 przed budową wiaduktu na ul. Gumniskiej. Została zlikwidowana w czerwcu 2017 roku. Jej trasę ponownie przejęła linia 1.
W 2017 roku miasto otrzymało dofinansowanie na wykonanie projektu pt. "Integracja transportu publicznego w Tarnowie". Projekt wart jest 25.4 mln zł, a otrzymane środki z RPO 4.5.2 wynoszą 17 mln zł. Umowa na dofinansowanie została podpisana 7 grudnia 2017 roku przez prezydenta Tarnowa Romana Ciepielę i wicemarszałka Małopolski Stanisława Sorysa. W ramach projektu zakupiono 50 tablic informacyjnych, które w czasie rzeczywistym pokazują kiedy przyjedzie autobus; powstanie węzeł przesiadkowy w rejonie ulic Kochanowskiego i Chyszowskiej oraz ul. Krakowskiej; zostanie utworzone Centrum Zarządzania Ruchem przy ul. Nadbrzeżnej Dolnej 7, jego zadaniem będzie monitorowanie i zarządzanie ruchem poprzez modernizacje sygnalizacji świetlnej, a autobusy MPK wyposażone w sterownik świateł będą miały pierwszeństwo przejazdu; powstanie "Tarnowski rower miejski", w ramach którego zostanie zakupionych 110 rowerów oraz powstanie 10 stacji rozmieszczonych na terenie miasta.
W związku z otwarciem przejazdu pod wiaduktem nad ul. Gumniską, 24 sierpnia 2018 r. została zmieniona trasa linii nr 1 na podstawowy wariant przejazdu pomijający przejazd ulicami Mostową i Lwowską (do skrzyżowania z ul. Orkana i ul. Słoneczną). 
W środę, 10 października wystartował Tarnowski Rower Miejski. Do dyspozycji pasażerów jest 110 rowerów, w tym 100 dla osób dorosłych i 10 dla dzieci. Sezon będzie trwał do 30 listopada 2018, a ponownie zacznie się 1 marca 2019 r. 
28 grudnia 2018 roku Urząd Miasta Tarnowa złożył w Urzędzie Województwa Małopolskiego wniosek o dofinansowanie na rozbudowę Tarnowskiego Roweru Miejskiego. W ramach projektu miasto chce zakupić 60 nowych rowerów miejskich, utworzyć 6 nowych stacji wypożyczania rowerów oraz zamontować 3 wiaty bike&amp;ride. Urząd wnioskuje o prawie 940 tys. zł dofinansowania, całkowity koszt projektu to ponad 1,3 mln zł. 
W styczniu 2019 roku zakończyły się konsultacje społeczne ws. optymalizacji komunikacji miejskiej w Tarnowie. W ramach optymalizacji planowano: zlikwidować linie 2 oraz tzw. linie szczytowe, czyli linie 41, 44, 46 i 48. Nowy plan zakładał utworzenie pięciu nowych linii - 17, 18, 20, 21 i 32, trasy linii 0, 3, 9 i 30 miały pozostać bez zmian. Trasy pozostałych linii miejskich miały ulec zmianie. Numer linii "33" miał zostać zmieniony na 22. Zmiany miały także dotyczyć linii podmiejskich. Linie 210, 213, 222 i 229 miały kursować tylko do pętli Szkotnik Plac, a linia 239 miała nie wykonywać kursów przez Zbylitowską Górę. Trasy linii 206, 208, 224, 225 i 227 miały pozostać bez zmian. Do planu optymalizacji wpłynęło ponad 1000 uwag. W marcu zdecydowano, że optymalizacja nie zostanie wdrożona w całości lecz etapami i będzie dotyczyć poszczególnych linii. 
2 kwietnia w Urzędzie Miasta Tarnowa odbyło się spotkanie z włodarzami gmin aglomeracji tarnowskiej. Rozmawiano na temat poszerzenia komunikacji miejskiej o okoliczne gminy. Przedstawiciel Zarządu Dróg i Komunikacji w Tarnowie przedstawił ofertę przewozową miasta dla okolicznych gmin. Po spotkaniu burmistrz Gminy Żabno została odwieziona autobusem miejskim do Żabna.
Od 1 maja 2019 r. trasa linii nr 12 w kierunku Os. Kolejowego oraz Mościc na odcinku od przystanku Jana Pawła II – Os. Zielone do przystanku Lwowska – Goslara przebiega ul. Lwowską, a nie jak wcześniej ul. Słoneczną i Starodąbrowską. Linie nr 11 i 44 nie kursują przez al. Jana Pawła II, a linia nr 48 nie kursuje na Kapro. Na liniach nr 0, 1, 2, 3, 11, 12, 24, 31, 44, 46 i 48 obowiązują nowe rozkładu jazdy. 
ZDiK podjął decyzję, że w okresie wakacji 2019 r. nie będzie kursować linia nocna "N", która nie cieszyła się popularnością w ostatnich latach. 
W wyniku optymalizacji przeprowadzonej przez ZDiK od niedzieli 1 marca 2020 r. obowiązuje nowy układ linii komunikacji miejskiej. Zlikwidowano linie nr 24, która kursowała pomiędzy Os. Zbylitowska Góra, a Al. Jana Pawła II przez ul. Krakowską. Utworzono linię nr 34, która kursuje pomiędzy Os. Nauczycielskim, a parkingiem Park&amp;Ride przy ul. Do Huty. Zmodyfikowano trasy linii nr 2, 11, 12, 14, 31 i 33. Linie nr 6 i 206 kursują tylko z/do ul. Szkotnik. Linia nr 12 kursuje tylko w dni robocze w godzinach szczytów pasażerskich z ul. Ablewicza do Os. Kolejowego.
W związku z brakiem porozumienia między Gminą Miasta Tarnowa, a Gminami Tarnów, Lisia Góra oraz Pleśna od 1 stycznia 2021 r. nie kursują linie nr 206, 208, 210, 213, 222, 224, 225, 227, 229 oraz 239. W mieście przywrócono linię nr 24 z częściowo zmienioną trasą. Po zmianach po mieście kursuje 19 linii autobusowych, w tym 15 linii regularnych oraz 4 szczytowe kursujące w dni robocze. 
1 lipca 2021 r. linia nr 3 została przedłużona do Białej. Było to możliwe dzięki zawarciu nowego porozumienia między Gminą Miasta Tarnowa a Gminą Tarnów. 
Sieć komunikacyjna.
Siatka komunikacyjna w Tarnowie składa się z 19 linii miejskich.
"UWAGA !!!:Poniżej są wymienione trasy najczęściej wykonywanych kursów. W rozkładach jazdy są umieszczone wszystkie wersje tras dla danej linii. "
Linie miejskie.
Linia 3.
Obsługiwane miejscowości:
gmina Tarnów: Biała
Linia 41.
"UWAGA !!!: Dodatkowe kursy do ogródków działkowych przy ulicy Przemysłowej (Przemysłowa Działki) są wykonywane w okresie od 15 kwietnia do 30 października."
Bilety.
Bilety w Tarnowie są rozprowadzane przez Zarząd i Dróg i Komunikacji. Występują 4 rodzaje biletów: bilety jednorazowe (papierowe), bilety okresowe, bilety odległościowe dla posiadaczy Tarnowskiej Karty Miejskiej oraz bilety w komórce, które są dostępne przy pomocy specjalnej aplikacji: moBILET oraz stronie internetowej bądź aplikacji w zbiletem.pl. Od 1 grudnia 2015 roku w Małopolsce funkcjonuje Małopolska Karta Aglomeracyjna, obowiązuje w Tarnowie i Krakowie oraz na kolei.
- ul. Krakowska 42
- ul. Brama Pilzneńska 3
ZDiK rozprowadza 3 rodzaje biletów jednorazowych (papierowy). Są to bilety: normalne, ulgowe.
ZDiK rozprowadza cztery rodzaje biletów okresowych. Są to bilety: 1-miesięczne imienne, 3-miesięczne imienne, 6-miesięczne imienne i 12-miesięczne imienne dla kart w wersji standard "(dla mieszkańców okolicznych gmin)" i kart w wersji premium "(dla mieszkańców miasta)". Ceny obowiązują od 1 września 2019 r. Od listopada 2017 roku osoby bez zameldowania lub z czasowym zameldowaniem mogą uzyskać Tarnowską Kartę Miejską w wersji premium. Warunkiem jest płacenie podatków w Tarnowie. 
System skierowany dla posiadaczy Tarnowskiej Karty Miejskiej w wersji premium i standard. Pasażer płaci za ilość przejechanych przystanków.
Małopolska Karta Aglomeracyjna funkcjonuje na obszarze województwa Małopolskiego. Karta jest stworzona z myślą o podróżujących komunikacją miejską i koleją. Dzięki temu systemowi można również parkować na parkingach Park&amp;Ride, czyli Parkuj i Jedź.
Autobusy.
Tabor MPK Tarnów do obsługi linii organizowanych przez Zarząd Dróg i Komunikacji.
"Pełne dane taborowe w artykule MPK Tarnów"

</doc>
<doc id="3951512" url="https://pl.wikipedia.org/wiki?curid=3951512" title="Scott Derrickson">
Scott Derrickson

Scott Derrickson (ur. 16 lipca 1966 w Denver) – amerykański reżyser, scenarzysta i producent filmowy.
Biografia.
Studiował na Uniwersytecie Biola oraz w USC School of Cinematic Arts. Jest reżyserem kilku filmów: "Love in the Ruins", "Dzień, w którym zatrzymała się Ziemia", "", "Zbaw nas ode złego", "Sinister", "Doktor Strange". Na podstawie książki Felicitas D. Goodman Egzorcyzmy Anneliese Michel wyreżyserował film "Egzorcyzmy Emily Rose".
Filmografia.
reżyser

</doc>
<doc id="3951513" url="https://pl.wikipedia.org/wiki?curid=3951513" title="Pająkówka (Dobra)">
Pająkówka (Dobra)

Pająkówka – część wsi Dobra w Polsce, położona w województwie małopolskim, w powiecie limanowskim, w gminie Dobra.
W latach 1975–1998 Pająkówka administracyjnie należała do województwa nowosądeckiego.

</doc>
<doc id="3951515" url="https://pl.wikipedia.org/wiki?curid=3951515" title="Ioann Złatoust (1906)">
Ioann Złatoust (1906)



</doc>
<doc id="3951524" url="https://pl.wikipedia.org/wiki?curid=3951524" title="Otomys irroratus">
Otomys irroratus



</doc>
<doc id="3951525" url="https://pl.wikipedia.org/wiki?curid=3951525" title="Kolejka na Smokowieckie Siodełko">
Kolejka na Smokowieckie Siodełko



</doc>
<doc id="3951531" url="https://pl.wikipedia.org/wiki?curid=3951531" title="Majdan-e Imam">
Majdan-e Imam



</doc>
<doc id="3951532" url="https://pl.wikipedia.org/wiki?curid=3951532" title="Majdan-e Emam">
Majdan-e Emam



</doc>
<doc id="3951533" url="https://pl.wikipedia.org/wiki?curid=3951533" title="Masdżed-e Emam">
Masdżed-e Emam



</doc>
<doc id="3951534" url="https://pl.wikipedia.org/wiki?curid=3951534" title="Masdżed-e Imam">
Masdżed-e Imam



</doc>
<doc id="3951535" url="https://pl.wikipedia.org/wiki?curid=3951535" title="Język abenacki">
Język abenacki

Język abenacki (abenaki, abnaki) – makrojęzyk indiański z rodziny algonkiańskiej, z gałęzi wschodniej, silnie zagrożony wymarciem. Wiele nazw geograficznych z obszarów południowej części kanadyjskiej prowincji Quebec, z okolic takich jak: Vermont, New Hampshire czy Maine, a nawet Nowy Jork, pochodzi z tego języka (np. jezioro Winnipesaukee w New Hampshire).

</doc>
<doc id="3951540" url="https://pl.wikipedia.org/wiki?curid=3951540" title="Szkarłatonosek">
Szkarłatonosek

Szkarłatonosek ("Bibimys") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 76–110 mm, długość ogona 62–80 mm, długość ucha 14–17,7 mm, długość tylnej stopy 20–23 mm; masa ciała 23–42 g.
Systematyka.
Etymologia.
"Bibimys": Bibiana Mónica Massoia, córka Elio Massoii, autora opisu rodzaju; "mus", μυος "muos" „mysz”.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z plejstocenu dzisiejszej Brazylii:

</doc>
<doc id="3951544" url="https://pl.wikipedia.org/wiki?curid=3951544" title="Wharncliffe Side">
Wharncliffe Side

Wharncliffe Side – osada w Anglii, w South Yorkshire, w dystrykcie Sheffield. Leży 5 km od miasta Stocksbridge, 8,7 km od miasta Sheffield i 236,4 km od Londynu. W 2015 miejscowość liczyła 1337 mieszkańców.

</doc>
<doc id="3951545" url="https://pl.wikipedia.org/wiki?curid=3951545" title="Józefa Sawicka">
Józefa Sawicka

Józefa Konstancja Sawicka, pseud. Ostoja, (ur. 1859 w Łopoczyźnie k. Grodna, zm. 23 grudnia 1920 w Warszawie) – polska pisarka, publicystka, tłumaczka.
Zaprzyjaźniona z Elizą Orzeszkową. Była nauczycielką literatury na warszawskich pensjach żeńskich, współorganizowała tajne nauczanie.
Zadebiutowała w 1881 roku opowiadaniem "Ulicznik", opublikowanym na łamach „Prawdy”. Publikowała w pismach takich jak „Głos”, „Świt”, „Kraj” czy „Kurier Warszawski”.
Po raz pierwszy przetłumaczyła na język polski "Czerwone i czarne" Stendhala. 

</doc>
<doc id="3951547" url="https://pl.wikipedia.org/wiki?curid=3951547" title="Samotniczek">
Samotniczek

Samotniczek ("Brucepattersonius") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 89–128 mm, długość ogona 82–112 mm, długość ucha 15–19 mm, długość tylnej stopy 21–26 mm; masa ciała 20–45 g.
Systematyka.
Etymologia.
"Brucepattersonius": Bruce D. Patterson (ur. 1952), amerykański teriolog, kustosz w Muzeum Historii Naturalnej w Chicago.
Podział systematyczny.
Do rodzaju należą następujące gatunki:

</doc>
<doc id="3951549" url="https://pl.wikipedia.org/wiki?curid=3951549" title="Kościół Wniebowstąpienia Pańskiego w Dzierkowszczyźnie">
Kościół Wniebowstąpienia Pańskiego w Dzierkowszczyźnie

Kościół Wniebowstąpienia Pańskiego w Dzierkowszczyźnie – kościół parafialny w Dzierkowszczyźnie na Białorusi.
Historia.
Kościół wybudowano w latach 1817-1822. Budowę ukończono 7 maja 1822 roku. Fundatorem był Leon Domeyko. Był to kościół filialny parafii w Duniłowiczach. Podczas II wojny światowej spłonęły wieże i uszkodzony został dach świątyni. W 1963 roku kościół został zajęty przez państwo i przekazany kołchozowi na spichlerz. Władze wyłamały zamki, część inwentarza kościelnego została wywieziona do Głębokiego, pozostałe przedmioty zostały zniszczone i spalone na podwórzu świątyni. Zarządzany przez kołchoz budynek popadł w zaniedbanie. Po zawaleniu się dachu, zostały z niego jedynie mury i kolumny. Rozszabrowany został też grób fundatora Leona Domeyki. 
Wiosną 1989 roku ksiądz Uładzisłau Zawalniuk przed ruinami celebrował mszę świętą w intencji zwrócenia kościoła. Tego samego roku kościół zwrócono wiernym, a następnie mimo problemów ze zdobyciem materiałów budowlanych i braku środków odbudowano w ciągu dziesięciu miesięcy. Stało się to dzięki ofiarności i entuzjazmowi mieszkańców, z których wielu pracowało na budowie za darmo, a niektórzy przekazali na jej cel oszczędności swojego życia. Do kościoła wróciły ocalone przez wiernych figury świętych. 15 maja 1990 roku świątynia została ponownie konsekrowana przez ks. biskupa Tadeusza Kondrusiewicza.
W 2015 roku parafia obchodziła 25-lecie odnowienia kościoła. Mszy Świętej przewodniczył ks. biskup Oleg Butkiewicz.
Architektura.
Kamienny budynek jest zabytkiem architektury eklektycznej o rysach klasycyzmu, m.in. kasetony nad nawą oraz wzornictwo polichromii (m.in. filary). Świątynię otacza kamienny mur z piętrową dzwonnicą. Główną fasadę budynku ozdabia czterokolumnowy portyk.
Na wschodniej fasadzie kościoła znajduje się tablica nagrobna fundatora Leona Domejki. Ściany budynku ozdobiono tzw. techniką rodzynkową. Polega ona na tym, że w zaprawę otaczającą duże kamienie tworzące zrąb ścian, wklejone są niczym rodzynki małe kamyczki.

</doc>
<doc id="3951553" url="https://pl.wikipedia.org/wiki?curid=3951553" title="Taddington (Gloucestershire)">
Taddington (Gloucestershire)

Taddington – przysiółek w Anglii, w Gloucestershire. Leży 17 km od miasta Cheltenham. Taddington jest wspomniana w Domesday Book (1086) jako "Tatintone".

</doc>
<doc id="3951556" url="https://pl.wikipedia.org/wiki?curid=3951556" title="Kościół Narodzenia Najświętszej Maryi Panny w Ząbkowicach Śląskich">
Kościół Narodzenia Najświętszej Maryi Panny w Ząbkowicach Śląskich

Kościół Narodzenia Najświętszej Maryi Panny – polskokatolicki kościół parafialny należący do dekanatu dolnośląskiego diecezji wrocławskiej.
Świątynia została zbudowana jako kaplica cmentarna po 1728 roku w stylu barokowym. Jest to budowla murowana o prostokątnym planie. Jej prezbiterium jest zamknięte trójbocznie. Świątynia została przebudowana w 1857 roku. Cmentarz wokół kaplicy powstał w 1552 roku.

</doc>
<doc id="3951557" url="https://pl.wikipedia.org/wiki?curid=3951557" title="Tarlton">
Tarlton

Tarlton – wieś w Anglii, w Gloucestershire. Leży 7,3 km od miasta Cirencester, 22,5 km od miasta Gloucester i 138,8 km od Londynu. Tarlton jest wspomniana w Domesday Book (1086) jako "Torentone"/"Torentune".

</doc>
<doc id="3951560" url="https://pl.wikipedia.org/wiki?curid=3951560" title="Lenovo Moto E3">
Lenovo Moto E3

Moto E3 (XT1700) – smartfon marki Lenovo wyposażony w system operacyjny Android. To trzecia generacja serii budżetowych modeli Moto E zaprezentowana w lipcu, a wprowadzona na rynek we wrześniu 2016 r. W swojej klasie wyróżnia się baterią o pojemności 2800 mAh / 3500 mAh w wersji E3 Power (XT1706).
Smartfon ten ustanowił rekord sprzedaży w dniu premiery – w Indiach zakupiono wówczas 100 tysięcy egzemplarzy Moto E3 Power.
Specyfikacja.
Moto E3 często bywa porównywany do wyższego modelu Lenovo Moto G4 Play – oferuje większą pojemność baterii w wersji Power, podczas gdy Moto G4 Play dysponuje lepszym procesorem 4G Snapdragon 410.
W stosunku do poprzednich generacji, Moto E3 wyróżnia się jasnym, pięciocalowym ekranem IPS LCD o rozdzielczości 720x1280 pikseli i gęstości 294 ppi, co zdecydowanie poprawia jakość obrazu.
Moto E3 wyposażono w hydrofobową powłokę chroniącą przed umiarkowanym działaniem wody – takim jak przypadkowe zalanie, zachlapanie lub lekki deszcz. Urządzenie nie jest wodoszczelne.
Smartfon korzysta z systemu operacyjnego Android 6.0 Marshmallow i – wedle zapowiedzi producenta – nie będzie aktualizowany do Androida 7.0 Nougat.

</doc>
<doc id="3951561" url="https://pl.wikipedia.org/wiki?curid=3951561" title="Culkerton">
Culkerton

Culkerton – przysiółek w Anglii, w Gloucestershire. Leży 11 km od miasta Cirencester. Culkerton jest wspomniana w Domesday Book (1086) jako "Culcorto(r)ne".

</doc>
<doc id="3951562" url="https://pl.wikipedia.org/wiki?curid=3951562" title="Wieczorniczka">
Wieczorniczka

Wieczorniczka ("Calomys") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 55–163 mm, długość ogona 29,7–110 mm, długość ucha 8–23 mm, długość tylnej stopy 11–29 mm; masa ciała 10–85 g.
Systematyka.
Podział systematyczny.
Do rodzaju należą następujące gatunki&lt;:

</doc>
<doc id="3951563" url="https://pl.wikipedia.org/wiki?curid=3951563" title="Calomys">
Calomys



</doc>
<doc id="3951564" url="https://pl.wikipedia.org/wiki?curid=3951564" title="Burwood">
Burwood



</doc>
<doc id="3951568" url="https://pl.wikipedia.org/wiki?curid=3951568" title="Jan Adolf I (książę Saksonii-Weißenfels)">
Jan Adolf I (książę Saksonii-Weißenfels)



</doc>
<doc id="3951570" url="https://pl.wikipedia.org/wiki?curid=3951570" title="201 (ujednoznacznienie)">
201 (ujednoznacznienie)



</doc>
<doc id="3951576" url="https://pl.wikipedia.org/wiki?curid=3951576" title="Sawannoryżak">
Sawannoryżak

Sawannoryżak ("Cerradomys") – rodzaj ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała (bez ogona) 111–185 mm, długość ogona 130–227 mm, długość tylnej stopy 24–43 mm; brak szczegółowych danych dotyczących masy ciała.
Systematyka.
Etymologia.
"Cerradomys": Cerrado, Brazylia; μυς "mus", μυoς "muos" „mysz”.
Podział systematyczny.
Takson wyodrębniony na podstawie badań filogenetycznych z "Oryzomys". Do rodzaju należą następujące gatunki:

</doc>
<doc id="3951578" url="https://pl.wikipedia.org/wiki?curid=3951578" title="Cerradomys">
Cerradomys



</doc>
