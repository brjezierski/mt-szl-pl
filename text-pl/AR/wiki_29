<doc id="3970773" url="https://pl.wikipedia.org/wiki?curid=3970773" title="Herkules i królowa Lidia">
Herkules i królowa Lidia

Herkules i królowa Lidia (wł. "Ercole e la regina di Lidia", hiszp. "Hércules y la reina de Lidia", franc. "Hercule et la Reine de Lydie") – włosko-hiszpańsko-francuski film miecza i sandałów z 1959 roku w reżyserii Pietro Francisciego i Mario Bavy bazujący na postaci Herkulesa (Heraklesa) z grecko-rzymskiej mitologii oraz dramatach "Siedmiu przeciw Tebom" Ajschylosa i "Edyp w Kolonie" Sofoklesa. Kontynuacja filmu "Herkules" z 1958 roku.
Opis fabuły.
Starożytna Attyka. Herkules wraz ze swą żoną Jole i przyjaciółmi z Jolkos wyrusza do rodzinnych Teb. Laertes, ojciec Ulissesa wręcza im gołębie, a Argos lirę. Po drodze zatrzymuje ich zły olbrzym Antajos mordujący przybyszów nie mogących mu zapłacić. Dzięki wiedzy Ulissesa o źródle siły Antajosa, Herkules go pokonuje.
W tebańskich jaskiniach Herkules i jego towarzysze znajdują abdykowanego króla Teb, Edypa z synem Polinikiem. Za namową Herkulesa odbywają się negocjacje pomiędzy Polinikiem a Eteoklesem rywalizującymi o tron królewski. W drodze do Polinika Herkules i Ulisses czerpią wodę z Źródła Zapomnienia, przez co pierwszy traci pamięć, a drugi mowę. Trafiają w niewolę obcych wojsk i wypływają do Lidii władanej przez piękną i nikczemną Omfale.
Herkules cierpiący na amnezję zostaje uwiedziony przez królową jako jej nowy kochanek. Na osobności Ulisses tylko udający głuchoniemego wyjawia mu prawdę, jednak bez skutku. Wysyła więc jednego z ofiarowanych gołębi z wiadomością o pomoc do Itaki. Laertes wyrusza z Argonautami na ratunek, lecz przestrzega swą żonę Antykleę i narzeczoną Ulissesa, Penelopę o niewyjawieniu powodu nagłej podróży.
Tymczasem Eteokles podejrzewający nieobecnego Herkulesa o spiskowanie z Polinikiem zamierza pojmać Jole, mimo sprzeciwu arcykapłana Kreona. Następnie wydaje rozkaz aresztowania każdego wspierającego Polinika zaczynając od Kreona. W Lidii Ulisses odkrywa zabalsamowane zwłoki poprzednich kochanków Omfale, która chce zrobić to samo z Herkulesem. Laertes i Argonauci docierają do Lidii i są goszczeni przez Omfale. Ta zamierza wziąć Kastora jako następcę Herkulesa.
Herkules zaczyna wracać pamięć. Konfrontuje się z Omfale, która jednak zarzeka o prawdziwej miłości do niego. Jednak Herkules i jego towarzysze nie dają się zwieść Omfale i powstrzymują jej żołnierzy, a Ulisses zabija ich dowódcę – Sandone. Uciekają z Lidii, a Omfale nie mogąc znieść przegranej popełnia samobójstwo w cieczy służącej do balsamowania zwłok.
Polinik i Eteokles wzajemnie podejrzewający Herkulesa o spisek szykują się na bitwę w Delfach. Eteokles w imieniu swego generała Lastene wyzywa brata na pojedynek. Tymczasem Herkules z Argonautami dociera do Teb by odbić więzioną przez Eteoklesa Jole, gdzie trafia do areny z tygrysami. Udaje się mu z wielkim trudem je pokonać. Polinik i Eteokles walczą ze sobą i obaj giną. Główny wódz Polinika – Amfiaraos zamierzający porwać Jole chce podbić Teby, jednak jego wojska rozbija obrona dowodzona przez Herkulesa. Jole jednoczy się z Herkulesem, zaś Kreon zostaje obwołany nowym królem Teb.
Produkcja.
Przygotowania i scenariusz.
Po gigantycznym międzynarodowym sukcesie finansowym "Herkulesa" (1958) zapadła decyzja o kontynuacji. Amerykański kulturysta Steve Reeves grający tytułową rolę po nakręceniu zdjęć wrócił do Kalifornii do swej pracy jako rzecznik ds. public relations w American Health Studios. Nie miał wiedzy o przyjęciu filmu, dopóki nie otrzymał telefonu od jego reżysera Pietro Francisciego z prośbą o powrót do Rzymu i zagranie w kolejna części. Reeves, któremu pensja w American Health Studios została obniżona, zwabiony większym zarobkiem i poczuciem kolejnej okazji do prezentacji jego siły zdecydował odejść z pracy i poleciał lotem do Włoszech, gdzie już w samolocie był witany przez fanów skandujących „Ercole”.
Do produkcji wróciła ta sama ekipa co w poprzednim filmie, a większość aktorów powtórzyła swe role. Za scenariusz ponownie odpowiadał Fracisci i Ennio De Concini opierając się na micie o zniewoleniu Heraklesa przez Omfale. Do wątku pobocznego wykorzystano greckie tragedie "Siedmiu przeciw Tebom" Ajschylosa i "Edyp w Kolonie" Sofoklesa. Tim Lucas w książce "Mario Bava: All the Colors of the Dark" sugeruje, że wątek Jole tkającej szatę jako wybór swego nowego męża i prującą, by ów wybór opóźnić wykorzystano z "Odysei" Homera, gdzie w ten sposób postępowała Penelopa, żona Odyseusza; także tym samym eposem miała się inspirować wspólna podróż Herkulesa i Ulissesa, który w filmie z protagonisty stał się pomocnikiem. Lucas wykazuje też, że jedną z inspiracji do scenariusza był pasek komiksowy "Flash Gordon" , a mianowicie historia z 1935 roku, gdzie podobnie jak w przygodach Herkulesa w Lidii, Flash zostaje schwytany i odurzony przez Azurę, Królową Czarownic eliksirem powodującym amnezję. I tak samo po odzyskaniu świadomości on i jego towarzysze nie dają się drugi raz się nabrać Azurze. Z kolei walka Flasha w jamie tigronów cesarza Minga na planecie Mongo jest odzwierciedleniem walki Herkulsa z tygrysami w Tebach. Lucas uważa, że późniejsze kino peplum chętnie sięgało z komiksu Raymonda zwłaszcza "Ercole al centro della terra" (1961) Mario Bavy czy "Przygody Herkulesa" (1983).
Casting.
Do roli Omfale zatrudniono francuską modelkę Sylvię Lopez, która grywała już w włoskim kinie wcielając w role femme fatale. Była to jej jedna z ostatnich ról, jako że będąc na planie chorowała na białaczkę po czym rok później zmarła w wieku 28 lat. Eteoklesa zagrał Sergio Fantoni, a jego ojciec Cesare Edypa, który w scenariuszu był również ojcem postaci granej przez Fantoniego. Antajosa zagrał popularny wrestler i bokser Primo Carnera. Epizodycznie oficerów Melanippusa i Megareusa zagrali kolejno Giuliano Gemma i Alan Steel (wówczas pod swoim prawdziwym nazwiskiem Sergio Ciani) znani potem jako gwiazdy kina peplum. Steel był również dublerem kaskaderskim Reevesa.
Zdjęcia.
Zdjęcie odbywały się między czerwcem a sierpniem 1958 roku. Wtedy też Reeves przekonał się o ówczesnej specyfice włoskiej kinematografii: „Zaraz po tym, jak przyjechałem do Włoch, aby rozpocząć zdjęcia do Herkulesa, zaczęliśmy zauważać inne ekipy, takie jak nasza, dwie lub trzy plaże dalej od nas, ustawiające kamery i kręcące filmy o Herkulesie, takie jak nasze. To było niewiarygodne. Używali tych samych kostiumów, fabuły, a nawet [tych samych] pomysłów co Francisci. Myślę, że to było jak ze wszystkim innym w życiu: gdy ktoś wpadnie na świetny pomysł, wszyscy chcą go zrealizować”.
Z powodu bariery językowej Steve Reeves nie zaprzyjaźnił się z ekipą i innymi aktorami. Niektórzy z nich kwestionowali siłę kulturysty, sugerując że wspomagał się sterydami. W 1989 roku Sylva Koscina w programie telewizyjnym "Frassica contro Ercole" powiedziała w wywiadzie z Nino Frassicą, że Reeves nie był w stanie jej unieść: „Nie mógł mnie nieść i jednocześnie mówić swoich kwestii, bo sapał z wysiłku! Kazali więc dwóm technikom uklęknąć przed nim, by podtrzymać mój ciężar!”. Reeves zaprzeczał tym zarzutom: „Skoro byłem w stanie podnieść [Mimmo] Palmarę, który ważył prawie 200 funtów, dlaczego nie miałbym podnieść Kosciny?”. Za to Reeves zaprzyjaźnił się Lopez, która znała język angielski i po latach wspominał, że na planie pomiędzy nimi rodziło się uczucie: „Pamiętam, jak kręciłem scenę, w której musieliśmy się pocałować. Francisci krzyczał »Przestań, przestań!«, a my dalej się całowaliśmy, jakbyśmy byli tam jedynymi ludźmi. Musiało interweniować dwóch techników, żeby nas rozdzielić!”
Początkowo Carnera nie był zadowolony z przebiegu walki z Reevesem, mówiąc że nie chce przegrać „z tym Jankesem”. W końcu dał się przekonać gdy wyjaśniono mu, że wygrana Herkulesa nad Antajosem jest istotna w oryginalnym micie. Operator zdjęć Mario Bava później przyznał się, że był de facto reżyserem około 70% produkcji.
Efekty specjalne.
Mario Bava ponownie oprócz zdjęć odpowiadał za efekty specjalne. Podczas kręcenia Bava poznał Massimo De Ritę, który potem pomógł mu uruchomić własną karierę reżyserską: „Kiedy dotarłem na scenę dźwiękową w Scalera, natknąłem się na następującą scenę: dość zużyty i załatany niebieski ekran, a przed nim ustawiony wóz ze Steve'em Reevesem i Sylvą Kosciną, która odgrywała pantomimę do playbacku (...) Spojrzałem na Bavę, który odwzajemnił uśmiech i powiedział: »Jesteśmy w złym stanie, nieprawdaż?« Ale kiedy zobaczyłem gotową scenę, ta scena wydała mi się prawdziwa, magiczna... wszystko nabrało realizmu i elegancji”.
Siedziba Omfale był przedstawiona za pomocą domalówek z zaciemnioną dobudówką po prawej stronie. Podobnie została ukazana sceneria, gdzie Omfale schodzi klatką schodową czy scena, gdy Laertes odbiera gołębia z wezwaniem Ulissesa o pomoc.
W walce z tygrysami Reeves i jego dubler Alan Steel zmagali się zarówno z odurzonymi zwierzętami, jak i sztucznymi replikami, ale okazało się niemożliwe użycie któregokolwiek z nich do stworzenia koniecznego ujęcia czujnego tygrysa rzucającego się w powietrze na bohatera. Aby to osiągnąć, Bava w oparciu o materiał filmowy, namalował rozmytego tygrysa na przezroczystym dysku ze szkła lub plastiku i obracał go ręcznie przed obiektywem kamery, tak aby stworzyć iluzję skaczącego tygrysa. Bava polegał na tym, że ludzkie oko nie zarejestruje niedoskonałości i będzie rozproszony głosem zwierzęcia.
Zastosowano również blue box, m.in. gdy w dokach Teb Argonauci walczą ze strażnikami, Herkules ukradkiem wbiega po wielkich schodach. Było to rzeczywiste miejscem, ale wejście po niej była o połowę krótsze. Bava dwukrotnie sfilmował schody, raz w pobliżu z zamaskowaną górną ramą i ponownie z większej odległości z zamaskowaną dolną ramą. Oba elementy optycznie połączono razem oraz w montażu dano krótkie ujęcie wchodzących Argonautów, aby ukryć brak ciągłości wchodzenia Reevesa z jednej ekspozycji na drugą. Gotowe elementy zostały następnie użyte do wypełnienia tła walki na miecze, która została sfilmowana w studiu.
Wjazd do bram Teb był w rzeczywistości polną drogą usytuowaną między dwoma wzgórzami. Pionowe boki bramy zostały wzniesione na miejscu, podczas gdy cała sekcja parapetu, w której znajdują się aktorzy, została nakręcona w studio, a później optycznie połączona z materiałem filmowym.
Muzyka.
Podobnie jak w przypadku poprzedniej części ścieżkę muzyczną wykonał związany z kinem peplum Enzo Masetti, dla którego była to ostatnia praca przed emeryturą. Masetti napisał piosenkę „Per l’eternità”, którą Jole śpiewa na początku filmu. Wokal został zaśpiewany przez Marisę Del Frate, a następnie zsynchronizowana z ruchem ust Sylvy Kosciny. Oryginalna piosenka została wydana we Włoszech jako singiel przez wytwórnię Cetra.
Postprodukcja.
Tak jak w przypadku pierwszej części angielską wersją językową na rynek międzynarodowy wykonało English Language Dubbers Association z Rzymu, gdzie również Reeves nie dubbingował swojego własnego występu z powodu przepisów włoskich studiów dubbingowych, które zabraniały postronnym aktorom brać udział w nagraniach, o ile tego nie precyzował kontrakt. Anglojęzyczny tytuł brzmiał "Hercules Unchained" (pol. "Herkules uwolniony"). Piosenka „Per l’eternità” została przetłumaczona przez Mitchella Parrisha starając się adaptować tekst, by słowa zgadzały z ruchem ust Kościny. Nowa wersja piosenki nazywała się „Evening Star”. Wersję tą wykonała nowojorska piosenkarki June Valli.
Wersja amerykańska.
Amerykański producent i dystrybutor filmowy Joseph E. Levine, odpowiadający za dystrybucję "Herkulesa" w Stanach Zjednoczonych w 1959 roku, był tak pewny sukcesu filmu na tamtejszym rynku, że kupił z wyprzedzeniem prawa do dystrybucji jego kontynuacji, a nawet odwiedził plan zdjęciowy podczas kręcenia.
Tak jak w przypadku pierwszej części Levine nie skorzystał z dubbingu English Language Dubbers Association i powstała nowa angielska wersja językowa autorstwa Titra Sound Corporation z Nowego Jorku. Herkules ponownie został zdubbingowany przez George'a Gonneau.
Aby sprzedać "Herkulesa i królową Lidię", Levine zorganizował imprezę plenerową w hollywoodzkim hotelu Beverly Hills, gdzie w centrum była lodowa figura Herkulesa, z kolorowymi żarówkami zamrożonymi w środku. Wcześniej na ok. 700 biurkach ustawiono 4-funtowych rzeźb Herkulesa z czekolady. Levine ponownie rozpoczął szeroko zakrojoną kampanię reklamowej. W kinach widzowie mogli oglądać zarówno zwiastuny, jak i zwiastuny produkcji. Całostronicowe kolorowe reklamy zostały umieszczone w czasopismach masowych, takich jak „Life”, „Look” i „Ebony”, a także w najlepiej sprzedających się specjalistycznych magazynach rozrywkowych czy różnych gazetach codziennych i niedzielnych.
Levine zawarł umowy z innymi firmami, aby podjąć pionierskie kroki w kierunku merchandisingu filmowego z rowerami, t-shirtami czy adaptacją komiksową Dell Comics. Przed premierą filmu zarezerwowano 6360 spotów telewizyjnych w 212 różnych stacjach w całej Ameryce Północnej. Była to sytuacja bezprecedensowa, gdyż wcześniej przemysł filmowy uważał telewizję za zagrożenie dla swojego prymatu w świecie rozrywki, a Levine wykorzystując reklamę telewizyjną pokazał, jak wykorzystać popularność nowego medium do generowania zainteresowania i dużych zysków.
W 1975 roku wytwórnia Levine’a, Embassy Pictures już jako Avco-Embassy wznowiła "Herkulesa i królową Lidię" w podwójnym pokazie z "Herkulesem", jednak filmy nie były takim sukcesem jak za pierwszym razem w związku z częstymi powtórkami w telewizji. W 1997 Don Moriarty, Greg Alt i Dave Trottier wykupili prawa do obu filmów i połączyli je w razem tworząc na rynek video film komediowy "Hercules Recycled", w której postać Reevesa nazywa się Burt Galaxy z XXI wieku, który musi ocalić świat odzyskując sekretną formułę energii zapisaną na odwrocie złotej maty łazienkowej. Stworzyli nowy dubbing i reklamowali swą wersję cytatem Reevesa, według którego grozi im złamaniem karków. W rzeczywistości Reeves zaaprobował projekt: „Na początku nie myślałem, że [parodia] powinna powstać z powodu klasyków. Ale potem pokazali mi kilka klipów i wyglądało to całkiem zabawnie. Nie sądziłem, że będę zadowolony z wyników, ale zrobili to bardziej gustownie, niż się spodziewałem”.
Premiera i odbiór.
Włoska premiera miała miejsce 14 lutego 1959 roku w Walentynki i "Herkulesi królowa Lidia" okazali się jeszcze większym sukcesem finansowym niż poprzednik, zarabiając prawie 900 milionów lirów. Spowodowało to uzyskanie Galatea Film pozycji jednej z czołowych włoskich firm produkcyjnych. W Stanach Zjednoczonych film miał premierę 30 czerwca 1960 roku w Nowej Anglii, gdzie wyświetlając w 200 kinach zarobił 500 tys. dolarów. W Wielkiej Brytanii był on trzecim najlepiej zarabiającym filmem w roku 1960.
Jednocześnie Lionello Santi, właściciel i przewodniczący Galatea Film ogłosił, że nie będzie już robił żadnych filmów o Herkulesie. Także Francisci nie chciał więcej kręcić takowych filmów. Santi sprzedał prawa autorskie do Herkulesa wytwórni SpA Cinematografica. Reeve był chętny był wystąpił w trzeciej części "Herkulesa", ale wyłącznie z Franciscim jako reżyserem: „Kiedy odmówiłem zrobienia kolejnego Herkulesa, dostałem wiele różnych propozycji. Poprosili mnie, żebym zagrał Maciste i Ursusa. Odrzuciłem je wszystkie. Nie chciałem, by moja publiczność zobaczyła, jak robię drugorzędne imitacje i parodie”.
Także film był kością niezgody pomiędzy Bavą a Franciscim i była to ich ostatnia współpraca. Gdy Bava do końca życia nie odmawiał Francisciemu wkładu w renesans włoskiego kina z lat 50. XX wieku, tak był wściekły na niego za brak uznania jego wkładu w sukces "Herkulesów". Kiedy filmy miały swoje premiery w Rzymie, Francisci ledwie witał się z Bavą, odmawiając mu przedstawienia go inwestorom filmu. Riccardo Freda opisywał to tak: „Pewnego dnia Bava skarżył się mi, że chociaż wymyślił wygląd tych filmów, wystawił je i uwiecznił na taśmie filmowej, która miała być pokazywana w kinach, to jego reżyser zbierał całą chwałę. Wówczas na premierze filmu [reżyser] zrobił wszystko, żeby go zamknąć i odizolować na balkonie kina, żeby wszystkie komplementy i pochwały padały tylko na niego, reżysera”. Wzburzony Freda przekonał Bavę, by zakończył pracę z Franciscim: „Postawiłem mu [Bavie] ultimatum: jeśli nie przestanie współpracować z tym tzw. reżyserem, już nigdy go nie zatrudnię. Wysłuchał mnie, jak zawsze, z lekko kpiącym uśmiechem. Ale nigdy więcej nie pracował z Franciscim, chociaż ten chciał go do "Archimede". I Bóg wie, jak go potrzebował: film okazał się straszną klapą!”
Tim Lucas uważał "Herkulesa i królowę Lidię" za najmroczniejszy film Francisciego, którego twórczość filmowa dotykała mrocznych tematów dość powierzchownie: „Ten film jest wyjątkiem od tej reguły; to najmroczniejszy i być może najbardziej szczery film, jaki Francisci kiedykolwiek podpisałby jako reżyser”. Zwraca uwagę, że motywem przewodnim jest rozdzielenie, jako że czołowi bohaterowie zmuszeni są odseparować od swych bliskich i przyjaciół, zaś Herkules czuje się obcy po powrocie Teb i może być jego części po wypełnieniu wyznaczonej misji, która i tak kończy się oskarżeniem o zdradę. Lucas uważa, że jak "Herkules" był rozrywką z łagodnymi polityczno-socjologicznymi podstawami, tak jego kontynuacja dotyka bardziej osobistej sfery bohaterów, którzy są zagrożeni ze strony seksualnej. Skrytykował jednak role Sergio Fantoniego i Mimmo Palmary, pierwszego określając pomyłką obsadową, a drugiego jako niewykorzystanego aktorsko do stworzenia pełnowymiarowego czarnego charakteru.
"Herkules i królowa Lidia", tak jak jego poprzednik, był wyświetlanym filmem w ramach programu telewizyjnego "Mystery Science Theater 3000", wyśmiewającego słabe produkcje filmowe.

</doc>
<doc id="3970777" url="https://pl.wikipedia.org/wiki?curid=3970777" title="Charlene Woitha">
Charlene Woitha

Charlene Woitha (ur. 21 sierpnia 1993 w Berlinie) – niemiecka lekkoatletka specjalizująca się w rzucie młotem.
W 2015 zajęła szóste miejsce na mistrzostwach Europy do lat 23 w Tallinnie i siódme podczas światowych wojskowych igrzysk sportowych. Rok później odpadła w eliminacjach mistrzostw Starego Kontynentu oraz igrzysk olimpijskich w Rio de Janeiro.
Medalistka mistrzostw Niemiec oraz reprezentantka kraju w pucharze Europy w rzutach.
Rekord życiowy: 70,98 (24 czerwca 2016, Zeulenroda).

</doc>
<doc id="3970778" url="https://pl.wikipedia.org/wiki?curid=3970778" title="Złotnicka biała">
Złotnicka biała

Złotnicka biała – polska rasa świni domowej.
Historia.
Zarówno rasa złotnicka biała, jak i pstra powstały w latach 1946–1949 na terenie województwa olsztyńskiego, za sprawą prac doświadczalnych prowadzonych przez prof. Stefana Alexandrowicza. Uniwersytet Poznański zakupił wtedy pięć knurów i 18 loch przywiezionych przez przesiedleńców z okolic Wilna i Nowogródka na Warmię (okolice Lidzbarka Warmińskiego), a będącymi mieszańcami prymitywnych świń długouchych oraz krótkouchych i możliwą domieszką krwi świń wielkich białych angielskich. Świnie te umieszczono (po krótkim pobycie w zakładzie w Pawłowicach) w Rolniczym Zakładzie Doświadczalnym w Złotnikach koło Poznania. W wyjściowej populacji przeważały osobniki umaszczone łaciato, czarno-biało lub biało, rzadziej występowały czarne, szare, rude lub pręgowane. W wyniku dalszych kojarzeń oraz selekcji materiału zwierzęcego wyhodowano dwie odmiany świń złotnickich: białą (mięsną) i pstrą (mięsno-słoninową). W 1962 obie odmiany uznano za odrębne rasy. Otwarto wtedy dla nich księgi zwierząt hodowlanych.
Świnie rasy białej doskonalono w Złotnikach oraz w RZD w Przybrodzie. Celem lepszej produkcji bekonu zastosowano jednorazowy dolew krwi rasy Landrace (Szwecja). Oprócz Złotnik i Przybrody świnie te hodowano też w Sielinku pod Opalenicą i w Michałowie (Dolny Śląsk). W 1999 największe stado powstało ponownie w Złotnikach (około sto loch).
Wzorzec rasy.
Wzorzec historycznie ukształtowany:
Świnie typowo mięsne, późno dojrzewające. Liczba prosiąt w miocie od 9 do 12 sztuk. Średnio szybkie tempo wzrostu. Nadają się dobrze do intensywnego chowu. Nie ma większych wymagań paszowych. Odporna na specyficzne czynniki chorobotwórcze. Mięso o marmurkowej tkance mięśniowej, przydatne do wytwarzania regionalnych produktów mięsnych. 
Kulinaria.
Mięso pochodzące od świń złotnickich (białych i pstrych) wpisano 12 maja 2006 na "Listę produktów tradycyjnych" (prowadzoną przez Ministra Rolnictwa i Rozwoju Wsi) w kategorii „Produkty mięsne” w woj. wielkopolskim pod nazwą „wielkopolska wieprzowina złotnicka”.

</doc>
<doc id="3970784" url="https://pl.wikipedia.org/wiki?curid=3970784" title="Wiesław Czyż">
Wiesław Czyż

Wiesław Stanisław Czyż (ur. 2 maja 1927 w Lublinie, zm. 8 kwietnia 2017) – polski fizyk-teoretyk, profesor nauk fizycznych, nauczyciel akademicki Uniwersytetu Jagiellońskiego, członek rzeczywisty Polskiej Akademii Nauk.
Życiorys.
W 1948 ukończył studia matematyczne na Uniwersytecie Marii Curie-Skłodowskiej w Lublinie, następnie rozpoczął pracę w Instytucie Fizyki Uniwersytetu Jagiellońskiego, tam w 1956 obronił pracę doktorską z fizyki. Od 1955 pracował w Instytucie Fizyki Jądrowej PAN, tam habilitował się w 1961, w 1967 został profesorem nadzwyczajnym, w 1972 profesorem zwyczajnym. W IFJ kierował Zakładem Fizyki Teoretycznej. W 1988 powrócił do pracy w Instytucie Fizyki UJ i do 1997 był zatrudniony w Zakładzie Teorii Cząstek. W latach 1973-1990 był redaktorem naczelnym pisma "Acta Physica Polonica A", w latach 1990-1993 pisma "Acta Physica Polonica B".
Należał do współtwórców krakowskiej szkoły teoretycznej fizyki wysokich energii. Był prekursorem badań nad zderzeniami ciężkich jonów. Był m.in. współautorem tzw. modelu zranionych nukleonów, używanego do opisu wysokoenergetycznych zderzeń protonów i ciężkich jąder. Był prekursorem badań nad nowym stanem materii, powstającym w czasie relatywistycznych zderzeń ciężkich jonów, który nazwano plazmą kwarkowo-gluonową.
Od 1973 był członkiem korespondentem, od 1983 członkiem rzeczywistym Polskiej Akademii Nauk, od 1989 członkiem czynnym Polskiej Akademii Umiejętności.
Był odznaczony Krzyżem Kawalerskim (1966), Krzyżem Oficerskim (1977) i Krzyżem Komandorskim Orderu Odrodzenia Polski (2005). Pochowany na Cmentarzu Rakowickim w Krakowie.

</doc>
<doc id="3970785" url="https://pl.wikipedia.org/wiki?curid=3970785" title="Słoneczko i śnieżni ludkowie">
Słoneczko i śnieżni ludkowie

Słoneczko i śnieżni ludkowie (ros. Солнышко и снежные человечки) – radziecki krótkometrażowy film animowany z 1985 roku w reżyserii Władimira Gonczarowa oparty na motywach rumuńskiej bajki w przekładzie Nonny Slepakowej.
Wersja polska.
Źródło:

</doc>
<doc id="3970789" url="https://pl.wikipedia.org/wiki?curid=3970789" title="Farnsworth Art Museum">
Farnsworth Art Museum

Farnsworth Art Museum – muzeum sztuk pięknych założone w Rockland z inicjatywy Lucy Farnsworth, córki XIX-wiecznego przemysłowca z Rockland, Williama Farnswortha. W zbiorach muzealnych znajdują się prace czołowych artystów amerykańskich, w tym jedna z największych w Stanach Zjednoczonych kolekcji dzieł rzeźbiarki Louise Nevelson oraz prace Andrew Wyetha, jego ojca, N.C. Wyetha i syna, Jamiego Wyetha.
Historia.
William Farnsworth (1815-1876) był przedsiębiorcą w Rockland. Razem z żoną Mary miał 6 dzieci. Jedno z nich, córka Lucy (1838-1935) dzięki spadkowi po ojcu i bracie Jamesie, a także dzięki własnej przedsiębiorczości dorobiła się znacznego majątku, większość którego, zgodnie z jej rozporządzeniem, miała zostać wykorzystana do założenia biblioteki miejskiej oraz muzeum sztuki, obu poświęconych pamięci jej ojca. W 1935 roku, przed śmiercią, przekazała w darze 1.3 miliona dolarów na założenie muzeum. Zadanie to zostało powierzone za pośrednictwem jej powiernika, Boston Safe Deposit and Trust Company, Robertowi Peabody Bellowsowi. W latach 1943–1948 zakupiono dla przyszłej placówki 915 prac czołowych amerykańskich artystów, w tym takich jak: Eastman Johnson, George Inness, Winslow Homer, George Bellows, Joseph DeCamp, Frank Duveneck, John La Farge, Andrew Wyeth i William Zorach. Nabytki te stały się podstawą kolekcji muzeum, które otwarto dla publiczności 15 sierpnia 1948 roku.
Obiekty należące do muzeum.
Farnsworth Homestead.
Farnsworth Homestead został zbudowany w 1850 roku i był domem Lucy Farnsworth. Znajduje się on obok wejścia do muzeum. Dom został zbudowany w stylu klasycznym, natomiast jego wnętrze urządzono w stylu wiktoriańskim. Konstrukcja budynku pozostawała prawie całkowicie nienaruszona i niezmieniona, jednak ze względów bezpieczeństwa dokonano wymiany instalacji elektrycznej i kanalizacyjnej. W 1973 roku budynek został wpisany na listę National Register of Historic Places.
Olson House.
Olson House znajduje się w miejscowości Cushing. Dom został zbudowany w 1743 roku, a w XIX wieku zmodernizowany. Pod koniec XIX wieku stał się własnością Johna i Katie Olsonów, a w 1929 wieku przeszedł w ręce ich dzieci, Christiny i Alvara. Wyeth po raz pierwszy zobaczył ten dom latem 1939 roku i wówczas wykonał jego pierwszy szkic. Dom oraz jego mieszkańcy, Christina i Alvaro stali się tematem 300 jego obrazów i rysunków, w tym najsłynniejszego obrazu artysty, "Świat Christiny", namalowanego w 1948 roku. Po śmierci rodzeństwa (Alvaro 24 grudnia 1967, a Christina 27 stycznia 1968) dom przeszedł w ręce pewnego reżysera z Hollywood, a następnie stał się własnością Johna i Lee Adamsa Sculleyów, którzy w 1991 roku przekazali go w darze Farnsworth Art Museum. W 1993 roku został wpisany na listę National Register of Historic Places, a 30 czerwca 2011 roku – na listę National Historic Landmark.
Zbiory.
Malarstwo i rzeźba.
Zalążek muzealnej kolekcji stanowiły dzieła sztuki zakupione w latach 40. W 1951 roku Farnsworth Art Museum zorganizowało dużą wystawę prac Andrew Wyetha, rozwijając w kolejnych latach kontakty z rodziną Wyethów: ojcem Andrew, N.C. Wyethem, znanym ilustratorem i malarzem, a także synem Andrew, malarzem Jamiem Wyethem, którego prace wystawiono w 1967 roku. W muzealnych zbiorach znajduje się obecnie (2011) 35 prac Andrew Wyetha i mniej więcej tyle samo prac jego ojca i syna. Prace N.C. i Jamiego Wyetha eksponowane są w The Wyeth Center, mieszczącym się w budynku byłego kościoła metodystycznego. The Wyeth Center został otwarty 21 czerwca 1998 roku.
Muzeum gromadziło i wystawiało dzieła znaczących artystów, których kariera była ściśle związana ze stanem Maine. W latach 50. byli to między innymi tacy malarze jak: Alex Katz, Neil Welliver, Fairfield Porter, Lois Dodd i Yvonne Jacquette oraz fotograf i filmowiec Rudy Burkhardt. W 1985 roku zbiory muzealne wzbogaciły się o prace rzeźbiarki Louise Nevelson. Dziś zbiór jej prac jest drugi pod względem liczby eksponatów w Stanach Zjednoczonych. Zbiory amerykańskiej sztuki współczesnej znacząco poszerzyły się również dzięki darowiznom Fundacji im. Aleksa Katza, mającej obrazy takich malarzy jak: Jennifer Bartlett, Francesco Clemente, Janet Fish, Red Grooms, Sylvia Plimack Mangold i innych, rzeźby Bernarda Langlaisa i Williama Rymana oraz fotografie Rudy’ego Burkhardta. Dzięki założonemu w 2002 roku stowarzyszeniu The Friends of the Collection muzealne zbiory wzbogaciły się o prace kolejnych współczesnych artystów (John Bisbee, David Driskell, Richard Estes, Yvonne Jacquette i inni).
Fotografia.
Kolekcję fotografii, liczącą ponad 1400 pozycji, tworzą prace takich twórców jak: wspomniany już Rudy Burkhardt oraz Berenice Abbott, Paul Caponigro, Joyce Tenneson, Eliot Porter i inni.

</doc>
<doc id="3970790" url="https://pl.wikipedia.org/wiki?curid=3970790" title="East European Funk">
East European Funk



</doc>
<doc id="3970793" url="https://pl.wikipedia.org/wiki?curid=3970793" title="Ósemka TV">
Ósemka TV



</doc>
<doc id="3970795" url="https://pl.wikipedia.org/wiki?curid=3970795" title="Nomads in the Night">
Nomads in the Night

Nomads in the Night – utwór litewskiego piosenkarza Jeronimasa Miliusa wydany w formie singla w 2008 roku. Utwór napisali Milius i Vytautas Diškevičius.
W 2008 roku utwór wygrał finał litewskich eliminacji eurowizyjnych, dzięki czemu reprezentował Litwę w 53. Konkursie Piosenki Eurowizji organizowanym w Belgradzie. 27 maja utwór został zaprezentowany przez piosenkarza w drugim półfinale konkursu i zajął szesnaste miejsce z dorobkiem 30 punktów, przez co nie zakwalifikował się do finału.
Lista utworów.
CD single

</doc>
<doc id="3970800" url="https://pl.wikipedia.org/wiki?curid=3970800" title="Złotnicka pstra">
Złotnicka pstra

Złotnicka pstra – polska rasa świni domowej.
Historia.
Zarówno rasa złotnicka pstra, jak i biała powstały w latach 1946–1949 na terenie województwa olsztyńskiego, za sprawą prac doświadczalnych prowadzonych przez prof. Stefana Alexandrowicza. Uniwersytet Poznański zakupił wtedy pięć knurów i 18 loch przywiezionych przez przesiedleńców z okolic Wilna i Nowogródka na Warmię (okolice Lidzbarka Warmińskiego), a będącymi mieszańcami prymitywnych świń długouchych oraz krótkouchych i możliwą domieszką krwi świń wielkich białych angielskich. Świnie te umieszczono (po krótkim pobycie w zakładzie w Pawłowicach) w Rolniczym Zakładzie Doświadczalnym w Złotnikach koło Poznania. W wyjściowej populacji przeważały osobniki umaszczone łaciato, czarno-biało lub biało, rzadziej występowały czarne, szare, rude lub pręgowane. W wyniku dalszych kojarzeń oraz selekcji materiału zwierzęcego wyhodowano dwie odmiany świń złotnickich: białą (mięsną) i pstrą (mięsno-słoninową). W 1962 obie odmiany uznano za odrębne rasy. Otwarto wtedy dla nich księgi zwierząt hodowlanych.
Świnie rasy pstrej początkowo hodowano na terenie Mazur – w gospodarstwach w Parczu i w Zakładzie Polskiej Akademii Nauk w Popielnie. Później chlewnie zarodowe urządzono w Wielkopolsce, w Manieczkach i w Chraplewie pod Bydgoszczą. Od 1984 świnie te objęto hodowlą zachowawczą.
Wzorzec rasy.
Wzorzec historycznie ukształtowany:
Świnia typu mięsno-słoninowego, późno dojrzewająca. Liczba prosiąt w miocie od 8 do 10 sztuk. Nie ma większych wymagań paszowych. Odporna na specyficzne czynniki chorobotwórcze. Mięso bardzo dobrej jakości, przydatne do wytwarzania regionalnych produktów mięsnych, w tym zwłaszcza wędlin dojrzewających. Hodowana najczęściej w gospodarstwach ekologicznych, o ekstensywnych metodach chowu.
Kulinaria.
Mięso pochodzące od świń złotnickich (białych i pstrych) wpisano 12 maja 2006 na "Listę produktów tradycyjnych" (prowadzoną przez Ministra Rolnictwa i Rozwoju Wsi) w kategorii „Produkty mięsne” w woj. wielkopolskim pod nazwą „wielkopolska wieprzowina złotnicka”.

</doc>
<doc id="3970801" url="https://pl.wikipedia.org/wiki?curid=3970801" title="Augustyn Leśniak">
Augustyn Leśniak

Augustyn Leśniak (ur. 6 kwietnia 1931 w Świniarsku, zm. 16 kwietnia 2017 w Nowym Sączu) – polski historyk i regionalista.
Życiorys.
Urodził się 6 kwietnia 1931 jako syn Jana i Kunegundy Leśniaków. Jego ojciec był uczestnikiem I wojny światowej, walk o Lwów w latach 1918–1919, wojny polsko-bolszewickiej oraz polskiej wojny obronnej września 1939 w trakcie II wojny światowej. W 1950, Augustyn Leśniak ukończył II Państwowe Gimnazjum i Liceum im. Króla Bolesława Chrobrego w Nowym Sączu, zaś w 1954 studia historyczne na Uniwersytecie Jagiellońskim. Był również absolwentem ekonomiki przedsiębiorstw w Wyższej Szkole Ekonomicznej w Krakowie (obecnie Uniwersytet Ekonomiczny w Krakowie) z 1966. Był pracownikiem Sądeckich Zakładów Przetwórstwa Owocowo-Warzywnego, Sądeckich Zakładów Elektro-Węglowych i Sądeckich Zakładów Naprawy Samochodów. 
Wraz z synem Jerzym był autorem wydanej w 2000 roku "Encyklopedii Sądeckiej" . Publikował również między innymi w "„Roczniku Sądeckim”".

</doc>
<doc id="3970802" url="https://pl.wikipedia.org/wiki?curid=3970802" title="Turbosłowianie">
Turbosłowianie

Turbosłowianie, turbolechici – określenie używane w odniesieniu do osób głoszących istnienie alternatywnej, pseudohistorycznej wersji dziejów, w której Polska przed swoim chrztem tworzyła mocarstwowe państwo zwane „Imperium Lechitów”, zaś jej historia została sfałszowana.
Określenie „turbosłowianie” bywa mylnie używane w odniesieniu do rodzimowierców słowiańskich.
Wielka Lechia.
Według turbolechitów Polska przed chrztem tworzyła imperium określane mianem „Wielkiej Lechii” lub „Imperium Lechitów”, mające obejmować większość Europy i walczące z ekspansją Rzymu. Odrzucając dominującą obecnie teorię allochtonicznej genezy Słowian przyjmują podejście autochtoniczne oraz konstruują różnorodne (wzajemnie niespójne) wersje dziejów przedchrześcijańskiego imperium.
Według turbosłowian, Lechici (utożsamiani ze wszystkimi Słowianami) mieli zamieszkiwać Europę Środkowo-Wschodnią od 3800 do 3000 lat temu oraz być przedstawicielami rasy aryjskiej. Granice Imperium Lechitów miały z kolei sięgać od Renu lub Loary na zachodzie po Ural na wschodzie i od Bałtyku na północy po Adriatyk i Morze Czarne na południu. Wpływ kulturotwórczy imperium lechickiego miał sięgać daleko poza jego granice, a Lechici być czczeni jako „rasa panów”, czego dowodem według turbolechitów jest między innymi semickie słowo „lah” oznaczające bóstwo (np. w teonimie Allah).
Turbosłowianie wierzą, że oficjalna historia Polski jest przedmiotem fałszerstwa, a Polacy nie znają prawdziwych dziejów swojego kraju. Jako autorów domniemanego fałszerstwa historycznego najczęściej wskazują podmioty zewnętrzne – np. Niemców, chrześcijan czy Żydów, chcących przejąć hegemoniczną pozycję Lechitów w Europie lub na świecie. Przy tym zarzucają oni historykom brak kompetencji lub celową dezinformację. Przez historyków ich teorie określane są jako pseudonauka, ze względu na niezgodność z wymogami wobec prac historycznych, obowiązującymi we współczesnej nauce.
Pochodzenie zjawiska.
Turbosłowianizm ma charakter teorii spiskowej; najpopularniejsza z teorii, autorstwa Janusza Bieszka, opiera się na Kronice Prokosza, której autentyczność została obalona w połowie XIX wieku. Ponadto wykazuje on podobieństwa do ideologii sarmatyzmu. Do rozpowszechnienia turbosłowianizmu przyczyniła się wydana w 2014 roku przez wydawnictwo Bellona, bez recenzji naukowej, książka "Słowiańscy królowie Lechii" autorstwa Janusza Bieszka. Wizje turbosłowian najczęściej są podchwytywane wśród osób zainteresowanych historią i kulturą Słowiańszczyzny, ale też wśród młodych internautów: dzieje Wielkiej Lechii opisują zarówno książki o wielotysięcznych nakładach, jak i materiały tworzone w Internecie przez zwolenników teorii. Wykazuje analogię do popularnej w Rosji teorii spiskowej odnoszącej się do istnienia Wielkiej Tartarii, która to terenem obejmować miała współczesny Kazachstan, Chiny, Mongolię, a także rejony Turkmenistanu, Uzbekistanu, Tadżykistanu i Kirgistanu.
Krytyka.
Ze strony polskich rodzimowierców podejmowane są działania mające na celu zwalczanie turbosłowianizmu jako zjawiska szkodliwego, mającego na celu ośmieszyć i zdeprecjonować nie tylko sam ruch wyznaniowy ale też podejmowane współcześnie rzeczywiste prace naukowe odnoszące się do pochodzenia, wiary i kultury dawnych Słowian.
Muzeum Początków Państwa Polskiego w Gnieźnie zorganizowało wystawę czasową (czynną od sierpnia 2022 do lutego 2023) „Wielka Lechia – wielka ściema”, poświęconą naukowej krytyce poglądów turbosłowian.

</doc>
<doc id="3970803" url="https://pl.wikipedia.org/wiki?curid=3970803" title="Gualberto do Rosário">
Gualberto do Rosário

António Gualberto do Rosário Almada (ur. 12 października 1950 w Mindelo) – kabowerdeński polityk, premier Republiki Zielonego Przylądka 29 lipca 2000 do 1 lutego 2001 (do 5 października 2000 jako p.o. premiera). 
Życiorys.
Studiował ekonomię na Uniwersytecie Lizbońskim. Był członkiem rządzącej partii Ruch dla Demokracji (port. "Movimento para Democracia"). Od 1991 do 1993 był ministrem rolnictwa, a od 1993 do 1995 liderem większości parlamentarnej. W 1995 został ministrem ekonomii. 11 maja 1998 został wyznaczony na wicepremiera w rządzie Carlosa Veigi. Został następnie szefem partii, pokonawszy w bezpośrednim głosowaniu burmistrza Prai Jacinto Santosa. Gdy premier podał się do dymisji w 2000, Gualberto do Rosário przejął jego obowiązki. 5 października został samodzielnym premierem. W wyborach z lutego 2001 jego partia poniosła porażkę, przegrywając z PAICV, w związku z czym zakończył piastowanie funkcji premiera. W sierpniu 2001 stracił też fotel szefa partii na rzecz Filomeny Delgado. Pracował później w krajowej organizacji turystycznej i jako menedżer. W 2008 kandydował w wyborach municypalnych w St. Vincent, po których zapowiedział założenie własnej organizacji promującej demokrację.
Od młodości pisał opowiadania i wiersze pod pseudonimami, zamieszczane w gazetach i książkach. Od 2002 opublikował trzy książki z zakresu literatury pięknej.

</doc>
<doc id="3970805" url="https://pl.wikipedia.org/wiki?curid=3970805" title="Love or Leave">
Love or Leave

Love or Leave – utwór litewskiego zespołu muzycznego 4Fun wydany w formie singla w 2007 roku. Utwór napisała liderka i wokalistka grupy, Julija Ritčik. Piosenka została umieszczona na płycie studyjnej zespołu zatytułowanej "Dėlionė/A Puzzle", wydanej 28 kwietnia 2009 roku.
W 2007 roku utwór wygrał finał litewskich eliminacji eurowizyjnych, dzięki czemu reprezentował Litwę w 52. Konkursie Piosenki Eurowizji organizowanym w Helsinkach. Dzięki zajęciu miejsca w pierwszej dziesiątce przez zespół LT United podczas konkursu w 2006 roku, reprezentanci nie musieli brać udziału w półfinale i mieli gwarantowane miejsce w finale widowiska. 12 maja utwór został zaprezentowany przez zespół w finale konkursu i zajął w nim dwudzieste pierwsze miejsce z dorobkiem 28 punktów, w tym m.in. maksymalnej liczby 12 punktów z Irlandii.
Utwór został wydany też w litewskojęzycznej wersji językowej jako „Mėlyna žvaigždė”.
Lista utworów.
CD single

</doc>
<doc id="3970808" url="https://pl.wikipedia.org/wiki?curid=3970808" title="Tętnica grzbietowa stopy">
Tętnica grzbietowa stopy

Tętnica grzbietowa stopy () – końcowa gałąź tętnicy piszczelowej przedniej. Na tętnicy można dokonać pomiaru tętna między I a II kością śródstopia. Stanowi również jedno z miejsc, do których zakładana jest linia tętnicza.
Przebieg.
Początek tętnicy znajduje się na poziomie troczka dolnego prostowników. Następnie biegnie ona powierzchownie i niemal równolegle do osi stopy aż do końca bliższego pierwszej przestrzeni międzykostnej śródstopia. Na końcu, na wysokości podstawy I kości śródstopia, rozdwaja się na tętnicę grzbietową I śródstopia i gałąź podeszwową głęboką.
W bezpośrednim sąsiedztwie tętnicy znajdują się:

</doc>
<doc id="3970812" url="https://pl.wikipedia.org/wiki?curid=3970812" title="Edward August Hanowerski (książę Yorku i Albany)">
Edward August Hanowerski (książę Yorku i Albany)

Edward Augustus (ur. 25 marca 1739 w Londynie, zm. 17 września 1767 w Monako) – książę Wielkiej Brytanii i Irlandii, Brunszwiku i Lüneburga (potocznie Hanoweru̠), od 1 kwietnia 1760 książę Yorku i Albany oraz hrabia Ulsteru; Wojskowy, od 1766 admirał. 
Urodził się jako drugi syn (trzecie spośród dziewięciorga dzieci) księcia Walii Fryderyka Ludwika i jego żony księżnej Augusty Sachsen-Gotha. Był wnukiem króla Wielkiej Brytanii Jerzego II oraz jego małżonki królowej Karoliny.
13 marca 1752 został odznaczony Orderem Podwiązki. Po śmierci dziadka (króla Jerzego II) 25 października 1760 został następcą tronu, pozostawał nim do narodzin bratanka – księcia Jerzego Augusta Fryderyka (późniejszego króla Jerzego IV) 12 sierpnia 1762. Od 27 października 1760 był członkiem Tajnej Rady i Royal Society.
Zmarł bezżennie i bezpotomnie w wieku 28 lat. Został pochowany w Opactwie Westminsterskim.

</doc>
<doc id="3970814" url="https://pl.wikipedia.org/wiki?curid=3970814" title="We Are the Winners">
We Are the Winners

We Are the Winners – utwór litewskiego zespołu muzycznego LT United wydany w formie singla 7 czerwca 2006 roku. Piosenkę napisali członkowie grupy: Andrius Mamontovas, Saulius Urbonavicius i Viktoras Diawara.
W 2006 roku utwór wygrał finał litewskich eliminacji eurowizyjnych, dzięki czemu reprezentował Litwę w 51. Konkursie Piosenki Eurowizji organizowanym w Atenach. 18 maja utwór został zaprezentowany przez zespół w półfinale konkursu i z piątego miejsca awansował do finału. W finale, rozegranym 20 maja, zajął szóste miejsce z dorobkiem 162 punktów, w tym m.in. maksymalnej liczby 12 punktów z Irlandii, zajmując tym samym najwyższe miejsce w historii udziału Litwy w konkursie.
Lista utworów.
Digital download
CD single

</doc>
<doc id="3970816" url="https://pl.wikipedia.org/wiki?curid=3970816" title="Edward August Hanowerski, książę Yorku i Albany">
Edward August Hanowerski, książę Yorku i Albany



</doc>
<doc id="3970822" url="https://pl.wikipedia.org/wiki?curid=3970822" title="The Spirit of Discovery; or, the Conquest of Ocean. A Poem, in Five Books (poemat Williama Lisle’a Bowlesa)">
The Spirit of Discovery; or, the Conquest of Ocean. A Poem, in Five Books (poemat Williama Lisle’a Bowlesa)

The Spirit of Discovery; or, the Conquest of Ocean. A Poem, in Five Books – poemat epicki angielskiego duchownego i poety Williama Lisle’a Bowlesa (1762–1850), opublikowany w Londynie w 1804. Utwór składa się z pięciu ksiąg, zatytułowanych kolejno "The Vision of the Ark", "Aegyptians and Phoenicians", "The Fall of Babylon, to Founding Alexandria", "Progress of Discovery, in the Atlantic, Cape of Good-Hope, America, &amp;c." i "General Recapitulation and Conclusion". Utwór jest napisany wierszem białym, czyli nierymowanym pentametrem jambicznym, to znaczy sylabotonicznym dziesięciozgłoskowcem, w którym akcenty padają na parzyste sylaby wersu.

</doc>
<doc id="3970827" url="https://pl.wikipedia.org/wiki?curid=3970827" title="Mirosława Bobrowska">
Mirosława Bobrowska

Mirosława Teresa Bobrowska z domu Deptuła (ur. 24 stycznia 1932 w Ostrówku, zm. 10 kwietnia 2017 w Puszczykowie) – polska nauczycielka, folklorystka i etnochoreograf.
Życiorys.
Urodziła się w Ostrówku koło Pułtuska. Ojciec Stanisław Deptuła i matka Helena zd. Machnikówna byli nauczycielami. Miała 5 rodzeństwa: Marię, Irenę, Bogdana, Krzysztofa i Wiesława.
W latach 1951–1954 studiowała w Wyższej Szkole Ekonomicznej w Poznaniu (obecnie Uniwersytet Ekonomiczny w Poznaniu) na Wydziale Handlu, specjalizacja ekonomika handlu. W 1956 roku rozpoczęła studia magisterskie w trybie eksternistycznym. 
Od 1951 roku pracowała w Technikum Przemysłu Odzieżowego Ministerstwa Przemysłu Lekkiego w Poznaniu. Pracowała jako kierowniczka zajęć pozalekcyjnych, a następnie do przejścia na emeryturę jako starszy wizytator do spraw kultury dzieci i młodzieży oraz wychowania pozalekcyjnego w poznańskim Kuratorium.
W 1968 założyła przy Zespole Szkół Odzieżowych w Poznaniu – klub Pro Sinfonika. Od 1976 była ekspertem Ministerstwa Kultury i Sztuki do spraw folkloru tanecznego, zaś od 1978 ekspertem polskiej sekcji Międzynarodowej Rady Stowarzyszeń Folklorystycznych, Festiwali i Sztuki Ludowej (CIOFF). W 1990 została uhonorowana Nagrodą i Medalem im. Oskara Kolberga. W 2013 została odznaczona Srebrnym Medalem „Zasłużony Kulturze Gloria Artis”. Jej archiwum decyzją rodziny zostało przekazane do Instytutu Etnologii i Antropologii Kulturowej Uniwersytetu im. Adama Mickiewicza w Poznaniu.
Życie prywatne.
W 1955 poślubiła Dobiesława Bobrowskiego, profesora nauk matematycznych, wykładowcę Politechniki Poznańskiej i Uniwersytetu im. Adama Mickiewicza w Poznaniu.
Para miała troje dzieci: córki Lubomirę, Dobrosławę i syna Przemysława. Zmarła 10 kwietnia 2017 roku w Puszczykowie, została pochowana w rodzinnym grobie na tamtejszym cmentarzu.

</doc>
<doc id="3970831" url="https://pl.wikipedia.org/wiki?curid=3970831" title="William Lisle Bowles">
William Lisle Bowles

William Lisle Bowles (ur. 24 września 1762 w Kings Sutton, zm. 7 kwietnia 1850 w Salisbury w Wiltshire) – angielski duchowny i poeta.
Życiorys.
William Lisle Bowles urodził się w 1762 w King's Sutton w Northamptonshire. Był synem pastora. Podobnie jak ojciec wybrał karierę duchownego. Kształcił się w Winchester i Oksfordzie. W 1792 został ordynowany na pastora anglikańskiego. Sprawował posługę w różnych miejscach. Równolegle do sprawowania funkcji duszpasterza rozwijał twórczość literacką. Rozpoczął spór o wartość poezji Alexandra Pope’a. 
Twórczość.
W 1789 William Lisle Bowles wydał swój pierwszy tomik zatytułowany "Fourteen Sonnets". Zbiorek został życzliwie przyjęty nie tylko przez publiczność, ale także przez poetów Williama Wordswortha i Samuela Taylora Coleridge’a. W 1798 ukazała się poszerzona edycja "Sonnets and Other Poems", zawierająca poemat "Hope, an Allegorical Sketch". Napisał też epos w pięciu księgach "The Spirit of Discovery; or, the Conquest of Ocean" i poemat epicki "The Grave of the Last Saxon; or, The Legend of the Curfew, a Poem".

</doc>
<doc id="3970838" url="https://pl.wikipedia.org/wiki?curid=3970838" title="François Ngeze">
François Ngeze

François Ngeze (ur. ?) – burundyjski nauczyciel, polityk, od 21 do 27 października 1993 prezydent kraju.
Był przedstawicielem grupy etnicznej Hutu, urodził się w prowincji Bużumbura. W 1973 wyemigrował do Rwandy, gdzie skończył studia z historii i języka francuskiego. Później pracował jako nauczyciel, najpierw w Rwandzie, a od 1988 po powrocie w Burundi.
Był jednym z niewielu Hutu w UPRONA (Partii Jedności i Postępu Narodowego Burundi). Był sekretarzem tej partii w Bużumburze, później gubernatorem prowincji Cankuzo. W 1993 był krótko ministrem spraw wewnętrznych, pracy i rządów lokalnych w rządzie Pierre'a Buyoyi, utracił tę funkcję po porażce partii w wyborach z 1 czerwca 1993. Został w nich jednak wybrany do parlamentu z ramienia UPRONA.
Był świadkiem egzekucji dotychczasowego prezydenta Melchior Ndadaye podczas zamachu stanu z 21 października 1993. Ngeze został wybrany przez organizatorów puczu na przewodniczącego Komitetu Zbawienia Publicznego, tym samym został faktycznym prezydentem. Według jego własnych słów uczynił to pod groźbą. Faktyczną władzę sprawował szef sztabu sił zbrojnych ppłk Jean Bikomagu. Jednakże już po 6 dniach wobec znacznych oporów społeczeństwa i małego poparcia wśród armii Komitet dokonał samorozwiązania. Pełnienie obowiązków prezydenta przejęła premier Sylvie Kinigi. Nie zapobiegło to jednak krwawym konfliktom między Tutsi a Hutu, które wyzwolił pucz.
Później był m.in. prezydentem Stowarzyszenia Szkół Prywatnych Burundi (UPEP).

</doc>
<doc id="3970839" url="https://pl.wikipedia.org/wiki?curid=3970839" title="Helena Nieć">
Helena Nieć

Helena Nieć (ur. 4 kwietnia 1894 w Sarajewie, zm. 4 listopada 1979 w Poznaniu) – polska botaniczka, specjalistka w zakresie warzywnictwa.
Życiorys.
Urodziła się w Sarajewie, gdzie jej ojciec Władysław pełnił funkcję wiceburmistrza (1899–1908). Szkołę średnią ukończyła w Krakowie, a potem studiowała romanistykę na Uniwersytecie Jagiellońskim i brała udział w kursach ogrodniczych. W trakcie I wojny światowej pracowała w szpitalach polowych w Krakowie i Wiedniu (otrzymała za to Wielki Złoty Krzyż Zasługi z Dekoracją Wojenną Odznaki Honorowej Czerwonego Krzyża). 
Po zakończeniu wojny studiowała w Wersalu, a potem przeniosła się do Wielkopolski, gdzie prowadziła gospodarstwo warzywnicze. Wykładała również na Państwowej Szkole Ogrodnictwa i na Wydziale Rolniczo-Leśnym Uniwersytetu Poznańskiego (1920–1925). 
Podczas II wojny światowej była członkinią Armii Krajowej w Warszawie (w stopniu kapitana dowodziła jednym z obwodów służby kobiet). Walczyła też w powstaniu warszawskim używała pseudonimu "Pauza", a potem dostała się do niemieckiego obozu jenieckiego, w którym była komendantem samorządu. Za udział w powstaniu odznaczona została Złotym Krzyżem Zasługi z Mieczami.
Po powrocie z Niemiec zamieszkała z pięcioma siostrami na ul. Botanicznej w Poznaniu. Nadal wykładała na PSO i Uniwersytecie Poznańskim, tworzyła też Zakład i Katedrę Warzywnictwa (od 1950). W 1956 została pierwszym dziekanem Wydziału Ogrodniczego (pełniła tę funkcję do 1962). Od 1962 do 1964 (emerytura) była prodziekanem tego wydziału. W 1972 otrzymała tytuł doktora honoris causa Uniwersytetu Przyrodniczego w Poznaniu. Za pracę dydaktyczną odznaczona Krzyżem Kawalerskim Orderu Odrodzenia Polski.
Osiągnięcia.
Była autorką lub współautorką osiemnastu podręczników z zakresu warzywnictwa. Zajmowała się głównie przydatnością warzyw do przetwórstwa, oceną odmian i uprawą w pomieszczeniach. Utworzyła Pracownię Oceny Odmian Roślin Warzywnych.
Życie prywatne.
Nigdy nie założyła rodziny. Pochowana na cmentarzu Górczyńskim w Poznaniu.
Upamiętnienie.
W Kolegium Zembala w Poznaniu znajduje się sala wykładowa jej imienia. Nazwę nadano 30 listopada 2012. Wmurowano tam wtedy również tablicę pamiątkową ku jej czci. Inicjatorem przedsięwzięć był prof. Mikołaj Knaflewski.

</doc>
<doc id="3970841" url="https://pl.wikipedia.org/wiki?curid=3970841" title="Mołnia 1-3">
Mołnia 1-3

Mołnia 1-3 – radziecki satelita telekomunikacyjny typu "Mołnia 1", trzeci operacyjny satelita tego typu. Transmitował sygnały telewizyjne oraz dwustronną łączność telefoniczną i telegraficzną, korzystając ze stacji naziemnych systemu "Orbita". 
Budowa i działanie.
Był to jeden z pierwszych radzieckich satelitów telekomunikacyjnych, dlatego część jego misji polegała na testowaniu nowych rozwiązań technicznych.
Statek składał się z hermetycznego cylindra, o rozmiarach 3,4×1,6 metra, zakończonego stożkami. W jednym z nich mieścił się system napędowy i silniczków korekcyjnych (KDU-414). Drugi mieścił czujniki zapewniające kontrolę położenia satelity względem Słońca i kuli ziemskiej.
W zakończeniach znajdowały się także:
Wokół sekcji cylindrycznej zamontowane było 6 paneli ogniw słonecznych i dwie kierunkowe anteny paraboliczne, rozmieszczone po przeciwległych stronach. Jedna z nich była zawsze zwrócona ku Ziemi, druga była zapasowa. 
Misja.
Misja satelity rozpoczęła się 25 kwietnia 1966 roku, kiedy rakieta Mołnia wyniosła z kosmodromu Bajkonur trzeciego operacyjnego satelitę typu "Mołnia-1" na silnie wydłużoną orbitę nachyloną pod dużym kątem do równika. Takie rozwiązanie zapewniało widoczność satelity na terytorium ZSRR przez czas od 8 do 12 godzin. Umieszczenie trzech statków na podobnych, ale przesuniętych względem siebie orbitach, zapewniało więc całodobową komunikację na terytorium kraju. W momencie znalezienia się na orbicie otrzymał oznaczenie COSPAR 1966-035A.
W ramach testów systemu SECAM III transmitował kolorowy obraz TV z Moskwy do Francji. Jako wyposażenie dodatkowe, satelitę wyposażono w kamerę służącą do robienia zdjęć pokrywy chmur, dzięki czemu w połączeniu ze zdjęciami z innych satelitów meteorologicznych można było uzyskać szerszy zakres danych o aktualnej sytuacji pogodowej.
Satelita spłonął w górnych warstwach atmosfery 11 czerwca 1973 roku.

</doc>
<doc id="3970845" url="https://pl.wikipedia.org/wiki?curid=3970845" title="Mołnia 1-01">
Mołnia 1-01



</doc>
<doc id="3970854" url="https://pl.wikipedia.org/wiki?curid=3970854" title="Pływanie na Letnich Igrzyskach Olimpijskich 1964 – 4 × 100 m stylem zmiennym mężczyzn">
Pływanie na Letnich Igrzyskach Olimpijskich 1964 – 4 × 100 m stylem zmiennym mężczyzn

Sztafeta 4 × 100 m stylem zmiennym mężczyzn – jedna z konkurencji pływackich rozgrywanych podczas XVIII Igrzysk Olimpijskich w Tokio. Eliminacje odbyły się 15 października, a finał 16 października 1964 roku.
Mistrzami olimpijskimi zostali Amerykanie. Sztafeta w składzie: Thompson Mann (59,6), Bill Craig (1:09,6), Fred Schmidt (56,8) i Stephen Clark (52,4) czasem 3:58,4 ustanowiła nowy rekord świata, uzyskawszy jednocześnie po raz pierwszy w historii tej konkurencji rezultat poniżej czterech minut. Płynący na pierwszej zmianie Thompson Mann również pobił rekord globu, pokonując 100 m stylem grzbietowym poniżej jednej minuty jako pierwszy zawodnik w historii. Srebrny medal w rywalizacji sztafet zmiennych zdobyli Niemcy (4:01,6), podczas gdy reprezentanci Australii wywalczyli brąz (4:02,3).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3970856" url="https://pl.wikipedia.org/wiki?curid=3970856" title="Roberto Malone">
Roberto Malone

Roberto Malone (ur. 31 października 1956 w Turynie) – włoski aktor i reżyser filmów pornograficznych. Jest nazywany „europejskim Ronem Jeremym”.
Życiorys.
Wczesne lata.
Urodził się i dorastał z bratem w Turynie. Był organizatorem wydarzeń kulturalnych i kierownikiem tras koncertowych w Turynie dla artystów takich jak Alan Sorrenti. 
Początki kariery.
Kiedy został bez pracy, co przysporzyło mu poważnych kłopotów ekonomicznych, towarzyszył swojemu przyjacielowi, właścicielowi i producentowi kina erotycznego, do Rzymu. W 1984 dla żartu, poprosił o casting i pojawił się na planie pierwszego filmu porno, gdy reżyser i producenci wybrali dla niego pseudonim Bob Malone. W tajemnicy przed swoją ówczesną żoną brał udział w scenach w filmach porno. Gdy jednak jego praca ujawniła się, jego żona porzuciła go. Kiedy jednak jego żona poznała prawdę, opuściła go.
Włoski reżyser i właściciel studia Diva Futura – Riccardo Schicchi zaangażował go do produkcji, gdzie główną postacią była Cicciolina: "Cicciolina Number One" (1986) w roli barman i "Zmysłowe opowieści" ("Racconti sensuali", 1987) jako bandyta z pończochą na głowie w scenie gang bangu z zakonnicą w klasztorze. Po udziale w "Poker di donne" (1987) jako Roby z Karin Schubert i "Chiamami" (1987) z Moaną Pozzi i Gabrielem Pontello, zagrał Mario w filmie "Porsche: Dziewczyna... Samochód... Legenda" (1987) u boku Porsche Lynn, Johna Leslie i Christopha Clarka.
Kariera.
Do swoich włoskich filmów angażował go Mario Salieri, w tym "Vietnam Store" (1988), "Sex Camorra" (1988), "Roma Connection" (1991), "Harem" (1991), "Concept 2" (1991), "Viaggio nel Tempo" (1991), "Sogni d’estate a riccione" (1992), "Arabika" (1992) jako arabski żołnierz, "Divina Commedia" (1994), "Sequestro di persona 2" (1995), "CKP" (1996), "Voyeur Gallery" (1997), "Storie di Caserma 2" (1999), "Napoli" (2000), "Vacanze di Capodanno 2000" (2000), "Stavros 2" (2000) i "All Sex: Intimita proibite di 2 giovani casalinghe" (2000). 
U Pierre’a Woodmana wystąpił jako szofer w Private Media Group "Żigolak 2" ("Private Film 28: The Gigolo 2", 1995). 
Można go było zobaczyć także w produkcjach niemieckich, w tym "Casting 1" (1992) i "Dreams of Anal" (1993) z Dolly Buster, oraz Vidéo Marc Dorcel: "Attention fillettes..." (1987), "Mężczyzna, który szalał za kobietami" ("L’homme qui était fou des femmes", 1988), "Czarująca panna Todd" ("Les charmes secrets Miss Todd", 1990) z Tracey Adams, "La femme en noir" (1990), "Ona woli starszych" ("Elle préfere les vieux", 1990), "Goście, goście" ("Les Visiteuses", 1994), "Amnezja – Apetyt na Laurę" ("La Ruée vers Laure", 1997), "First Lady" (1997) z Laure Sainclair, "Sextet" (1997), "Délires Obscènes" (1998), "Fetyszysta" ("Le Fétichiste", 1999) z Anitą Dark, "Betisier du X 1" (1999), "Enjeu du desir" (1999) z Nikki Anderson, "Talizman – Ukryte pożądanie" ("Le Désir dans la peau", 1999) i "Punkt Q" ("Le Point Q", 2001). 
Luca Damiano i Joe D’Amato zaangażowali go do swoich wysokobudżetowych kostiumowych produkcji; "Złodziejaszki" ("Donne gioielli e culi belli", 1994), ekranizacji powieści Alberto Moravia włoskiej produkcji "Mężczyzna, który patrzy" ("Il marito guardone – Sesso spiato", 1995), "Sogni di una Ragazza di Campagna" (1995), "Baron Leopold von Masoch" ("Il Barone von Masoch", 1995), "Dekameron X" ("Decameron X", 1995) wg Giovanni Boccaccio, "Napoleon" (1996) jako Napoleon Bonaparte, "Toreador" ("Torero", 1996), "Antoniusz i Kleopatra" ("Antonio e Cleopatra", 1996), "Marqués de Sade" (1996), "Hamlet – erotyczne rozterki" ("Amleto-Per Amore di Ophelia", 1996), "Seks z duchami" ("Fantasmi al Castello", 1996), "Kochankowie" ("Viaggi di Nozze", 1996) jako kierowca busa, pastiszu tragedii Oscara Wilde’a "Salome" - "Salomé" (1997) jako aktor Max, który gra na scenie Heroda, "Zamek Lukrecji" ("Lucretia una stirpe maledetta", 1997) z Sarah Louise Young, "Anastazja" - "AnaXtasia - La principessa stuprata" (1998) w roli hrabiego Adamowa, dwuczęściowym pornowesternie "Bandyci" ("Rocco e i magnifici 7", 1998; "Rocco e i mercenari", 1999) z Rocco Siffredim, "Lulu" (1999) i "Lola e il Professore" (2001). 
Według Marco Giustiego, krytyka filmowego, eseisty i włoskiego filmowca, najlepszą rolą Malone’a był gangster Al Capone w filmie Butterfly Motion Pictures "Al Capone" (1995), którego reżyserem był Antonio D’Agostino. Był tytułowym porucznikiem Kojakiem w parodii "Kojak" – "Koyack" (1999). Z kolei Max Cortés zaangażował go do "Serial Fucker 5" (2003) z Monicą Sweetheart, w produkcji Harry’ego S. Morgana "Nadmiar wina, kobiet i śpiewu" ("Maximum Perversum 54: Exzesse mit Wein, Weib und Gesang", 1997) wystąpił jako kapelan Sonderauer, a Christoph Clark powierzył mu główną rolę Dominique’a Strauss-Kahna w dramacie "DXK" ("DXK, David Sex King", 2011), zainspirowanym oskarżeniem o napastowanie seksualne.
Obecność w kulturze masowej.
W erotycznym komediodramacie fantasy Francisa Leroia "Emmanuelle 7: Wirtualna rzeczywistość" ("Emmanuelle au 7ème ciel", 1993) z Sylvią Kristel i Kristą Allen został obsadzony w roli kochanka Sophie – Carlosa w scenie gwałtu w chłodni. W artystycznym melodramacie Catherine Breillat "Romans X" ("Romance X", 1999), nominowanym do Nagrody Niezależnego Kina Brytyjskiego, wystąpił u boku Emmy Colberti, Rocco Siffrediego i Sagamore’a Stévenina w scenie marzeń sennych brzemiennej Marie podczas badań pochwy w szpitalu. W melodramacie erotycznym Tinta Brassa "Czarny anioł" ("Senso ’45", 2002) na podstawie powieści Camilla Boita z Gabrielem Garko był jednym z bywalców imprezy w burdelu.
W 2013 w Cannes otworzył sklep z e-papierosami i restaurację 'Malone Caffè'.
Życie prywatne.
W 1992 poślubił o 12 lat młodszą holenderską aktorkę porno Zarę Whites, z którą wystąpił we francuskim miniserialu M6 na podstawie powieści "Joy w miłości": "Joy w Afryce" ("Joy en Afrique", 1992), "Joy w San Francisco" ("Joy à San Francisco", 1992) i "Joy i Joan wśród faraonów" ("Joy et Joan chez les pharaons", 1993) grając postać Marca, wiernego kochanka Joy. W 1985 ożenił się z węgierską aktorką porno Evą Falk. Ma syna Andreę. Na początku 2018 poślubił francuską aktorkę Axelle–Rose Leclercq (ur. 10 stycznia 1980).

</doc>
<doc id="3970859" url="https://pl.wikipedia.org/wiki?curid=3970859" title="László Szabó (ur. 1946)">
László Szabó (ur. 1946)

László Szabó (ur. 7 sierpnia 1946 w Kecskemét) – węgierski zapaśnik walczący w stylu wolnym. Olimpijczyk z Monachium 1972, gdzie zajął trzynaste miejsce w kategorii 62 kg.
Piąty na mistrzostwach Europy w 1973 roku.
Wygrał z Eliseo Salugtą z Filipin, a przegrał z Jormą Liimatainenem z Finlandii i Iwanem Krastewem z Bułgarii.

</doc>
<doc id="3970890" url="https://pl.wikipedia.org/wiki?curid=3970890" title="Pałac Lesserów w Warszawie">
Pałac Lesserów w Warszawie



</doc>
<doc id="3970894" url="https://pl.wikipedia.org/wiki?curid=3970894" title="Natalia Ducó">
Natalia Ducó



</doc>
<doc id="3970903" url="https://pl.wikipedia.org/wiki?curid=3970903" title="Sawo Klimowski">
Sawo Klimowski

Sawo Klimowski, mac. Саво Климовски (ur. 13 czerwca 1947 w Skopju) – macedoński polityk, prawnik i nauczyciel akademicki, w latach 1998–2000 przewodniczący Zgromadzenia Republiki Macedonii, w 1999 pełniący obowiązki prezydenta Macedonii.
Życiorys.
W 1970 ukończył studia na wydziale prawa Uniwersytetu Świętych Cyryla i Metodego w Skopju, rok później został na nim zatrudniony. W pracy naukowej zajął się prawem konstytucyjnym oraz systemami politycznymi. W 1974 uzyskał magisterium z nauk prawnych i politycznych. Doktoryzował się w 1978 na wydziale prawa Uniwersytetu Lublańskiego. W 1989 objął stanowisko profesora zwyczajnego macierzystej uczelni w Skopju. W latach 1992–1996 pełnił funkcję dziekana wydziału prawa, później kierował senatem uniwersytetu. Jest autorem publikacji książkowych z zakresu prawa.
W latach 1986–1991 był członkiem rządu Socjalistycznej Republiki Macedonii, gdzie odpowiadał za wydziały edukacji, kultury i kultury fizycznej. Członek Zgromadzenia Republiki Macedonii, działacz Demokratycznej Alternatywy. W latach 1998–2000 kierował macedońskim parlamentem. Od 19 listopada do 15 grudnia 1999 wykonywał obowiązki prezydenta. Doszło do tego w okresie kryzysu politycznego, gdy wybór Borisa Trajkowskiego na prezydenta zakwestionował jego kontrkandydat Tito Petkowski zakwestionował jednak wyniki wyborów. W związku z wygaśnięciem mandatu dotychczasowego prezydenta Kira Gligorowa Sawo Klimowski przejął tymczasowo jego obowiązki, ustępując, gdy potwierdzono wybór Borisa Trajkowskiego. W 2002 znalazł się poza parlamentem.

</doc>
<doc id="3970904" url="https://pl.wikipedia.org/wiki?curid=3970904" title="BSG Stahl Brandenburg">
BSG Stahl Brandenburg



</doc>
<doc id="3970907" url="https://pl.wikipedia.org/wiki?curid=3970907" title="Róbert Jován">
Róbert Jován

Róbert Jován (ur. 11 kwietnia 1967 w Budapeszcie) – węgierski piłkarz występujący na pozycji napastnika.
Kariera klubowa.
Jován karierę rozpoczynał w 1986 roku w zespole MTK-VM Budapeszt. W sezonie 1986/1987 zdobył z nim mistrzostwo Węgier. W 1988 roku odszedł do Videotonu, ale po roku wrócił do MTK-VM, a w sezonie 1989/1990 wywalczył z nim wicemistrzostwo Węgier. Na początku 1992 roku przeszedł do niemieckiego klubu BSG Stahl Brandenburg, grającego w 2. Bundeslidze. Jego zawodnikiem był do końca sezonu 1991/1992.
Następnie Jován powrócił do MTK Budapeszt. Grał tam do 1994 roku, a potem odszedł do Fehérváru Parmalat, którego graczem był przez pół roku. Następnie występował w Vasasie, belgijskim RSC Charleroi, a także w fińskim FinnPa. W 1999 roku zakończył tam karierę.
Kariera reprezentacyjna.
W reprezentacji Węgier Jován zadebiutował 20 marca 1990 w wygranym 2:0 towarzyskim meczu ze Stanami Zjednoczonymi. 17 stycznia 1991 w zremisowanym 2:1 pojedynku towarzyskiego turnieju Nehru Cup z Indiami strzelił swojego jedynego gola w kadrze. W latach 1990–1995 w drużynie narodowej rozegrał 5 spotkań i zdobył 1 bramkę.

</doc>
<doc id="3970912" url="https://pl.wikipedia.org/wiki?curid=3970912" title="József Gáspár">
József Gáspár

József Gáspár (ur. 28 czerwca 1955 w Budapeszcie) – węgierski piłkarz występujący na pozycji bramkarza.
Kariera klubowa.
Gáspár karierę rozpoczynał w 1975 roku w MTK-VM Budapeszt. W sezonie 1980/1981 spadł z zespołem z pierwszej ligi do drugiej, jednak w kolejnym awansował z nim z powrotem do pierwszej. W sezonie 1986/1987 wraz z MTK zdobył mistrzostwo Węgier. W 1989 roku przeszedł do belgijskiego RWD Molenbeek, grającego w drugiej lidze. W sezonie 1989/1990 awansował z nim do pierwszej ligi. W 1991 roku wrócił na Węgry, gdzie w sezonie 1991/1992 występował w drugoligowym Budafoki MTE, a także w pierwszoligowym Budapesti Vasutas SC. W 1992 roku zakończył karierę.
Kariera reprezentacyjna.
W reprezentacji Węgier Gáspár zadebiutował 17 maja 1987 w wygranym 5:2 meczu eliminacji Mistrzostw Europy 1988 z Polską. W latach 1987–1990 w drużynie narodowej rozegrał 4 spotkania.

</doc>
<doc id="3970916" url="https://pl.wikipedia.org/wiki?curid=3970916" title="Magazyn Polski">
Magazyn Polski

Magazyn Polski – polski miesięcznik społeczno-kulturalny, ukazujący się w latach 1957–1990. Na jego łamach publikowane były felietony, artykuły, ciekawostki i informacje ze świata sztuki, kultury, mody.
Profil.
„Magazyn Polski” był popularnym miesięcznikiem, który ukazywał się w latach 1957–1990, z krótką przerwą podczas stanu wojennego. Periodyk uznawany był, wraz z tygodnikiem „7 dni w Polsce”, za kontynuatora „Biuletynu Rozgłośni «Kraj»”. Ukazywał się od lutego 1957 do grudnia 1990 roku; ostatnim był numer 406. W późniejszym okresie wydawany przez RSW Prasa-Książka-Ruch. Pierwotnie miał stanowić źródło przedruków z prasy polskiej dla Polonii, potem zmieniono profil na czytelnika krajowego. Od numeru drugiego nosił podtytuł „magazyn przedruków“.
Pismo miało profil społeczno-kulturalny. Zawartością były w dużej mierze przedruki z krajowych magazynów i gazet oraz tłumaczenia z prasy zagranicznej, niedostępnej w PRL. „Magazyn Polski” zamawiał także własne serie felietonów, np. podróżniczych. Okładki wszystkich numerów w danym roczniku były zawsze połączone motywem przewodnim – np. rysunki satyryczne na temat kolejnych znaków zodiaku lub prezentacje mitologicznych potworów. Charakterystyczne dla pisma było jego logo – okrąg (prawie zawsze fioletowy) z wpisanym tytułem i numerem miesiąca w danym roku. Styl, treści i kieszonkowy format czasopisma spowodowały, że uznane zostało przez Bogdana Misia za polski odpowiednik „Reader’s Digest”, lepszy poziomem intelektualnym od pisma amerykańskiego.
Redakcja miesięcznika mieściła się przy ul. Koszykowej w Warszawie.
Wszystkich numerów ukazało się 406. Periodyk zlikwidowany został w 1990 roku po likwidacji wydawnictwa RSW Prasa-Książka-Ruch.
Pod koniec 1957 roku nakład kwartalny wyniósł ponad egzemplarzy, w pierwszym kwartale 1958 roku sięgnął sztuk, sprzedając się praktycznie w całości.
Współpracownicy.
W 1957 roku pierwszym redaktorem naczelnym został Marian Kozłowski. Jeszcze w tym samym roku na tym stanowisku zastąpił go Kazimierz Koźniewski, który prowadził redakcję do 1982 roku. Koźniewskiego zastąpiła Ewa Sabelanka. Redaktorem graficznym był m.in. Feliks Falk. Wśród współpracowników byli m.in. Maria Dańkowska, Zbigniew Florczak, Emilia Godlewska (pełniąca faktycznie funkcję naczelnej przez wiele lat) czy Lucjan Wolanowski.

</doc>
<doc id="3970920" url="https://pl.wikipedia.org/wiki?curid=3970920" title="Grupa Śródmieście Północ - Radwan">
Grupa Śródmieście Północ - Radwan



</doc>
<doc id="3970924" url="https://pl.wikipedia.org/wiki?curid=3970924" title="Boris Silajew">
Boris Silajew

Boris Iwanowicz Silajew (kirg. "Борис Иванович Силаев"; ur. 28 lutego 1946 w Ljaliczi) – kirgiski polityk pochodzenia rosyjskiego, dwukrotnie pełniący obowiązki premiera Kirgistanu w 1998 i 1999 roku.
W latach 1965–1968 służył w szeregach Armii Radzieckiej. W 1972 ukończył Politechnikę we Frunze. Od lutego 1995 do kwietnia 1998 pełnił funkcję burmistrza stołecznego Biszkek. Od 1999 do 2000 sprawował urząd wicepremiera Kirgistanu. Dwukrotnie przez krótki czas pełnił obowiązki premiera: po raz pierwszy od 23 do 25 grudnia 1998, gdy prezydent Askar Akajew rozwiązał rząd, niezadowolony z jego działań w sferze ekonomii, i po raz drugi po śmierci Dżumabeka Ibraimowa od 4 do 12 kwietnia 1999. 15 listopada 2000 roku zrezygnował z posady wicepremiera i przeprowadził się do Moskwy, gdzie rozpoczął pracę w rządzie w departamencie spraw wewnętrznych.

</doc>
<doc id="3970927" url="https://pl.wikipedia.org/wiki?curid=3970927" title="Węgry na Letnich Igrzyskach Olimpijskich 2016">
Węgry na Letnich Igrzyskach Olimpijskich 2016

Węgry na Letnich Igrzyskach Olimpijskich 2016 reprezentowało 160 zawodników: 94 mężczyzn i 66 kobiet. Był to dwudziesty szósty start reprezentacji Węgier na letnich igrzyskach olimpijskich.
Reprezentanci.
Kajakarstwo.
Kajakarstwo klasyczne.
Mężczyźni
Lekkoatletyka.
Siedmiobój
Piłka wodna.
Turniej mężczyzn.
Trener: Tibor Benedek
Reprezentacja Węgier brała udział w rozgrywkach grupy A turnieju olimpijskiego zajmując w niej pierwsze miejsce i awansując do ćwierćfinału. W ćwierćfinale uległa reprezentacji Czanogóry. W meczach o miejsca 5-8. najpierw pokonała reprezentację Brazylii, a następnie reprezentację Grecji zajmując ostatecznie 5. miejsce w turnieju.
Grupa A
Turniej kobiet.
Trener: Attila Bíró
Reprezentacja Węgier brała udział w rozgrywkach grupy B turnieju olimpijskiego zajmując w niej trzecie miejsce i awansując do ćwierćfinału. W ćwierćfinale pokonała reprezentację Australii i awansowała do półfinału. W półfinale przegrała z reprezentacją Stanów Zjednoczonych. W meczu o trzecie miejsce uległa reprezentacji Rosji ostatecznie zajmując 4. miejsce.
Grupa B

</doc>
<doc id="3970930" url="https://pl.wikipedia.org/wiki?curid=3970930" title="Stade Rochelais">
Stade Rochelais

Stade Rochelais – profesjonalna drużyna rugby union z siedzibą w La Rochelle. Klub został założony w 1898 roku. W roku 2016 klub skrócił nazwę z Atlantique Stade Rochelais na Stade Rochelais.
Stadion.
Klub rozgrywa swoje mecze na Stade Marcel-Deflandre o pojemności 15 tys. osób. Stadion wziął swoją nazwę od prezesa Marcela Deflandra podczas którego prezesury połączono klub rugby union i rugby league podczas II wojny światowej we Francji Vichy.

</doc>
<doc id="3970934" url="https://pl.wikipedia.org/wiki?curid=3970934" title="Mistrzostwa Świata w Kajakarstwie Górskim 2015">
Mistrzostwa Świata w Kajakarstwie Górskim 2015

37. Mistrzostwa świata w kajakarstwie górskim odbyły się w dniach 15–20 września 2015 roku w Londynie. Zawodnicy rywalizowali ze sobą w dziesięciu konkurencjach.

</doc>
<doc id="3970941" url="https://pl.wikipedia.org/wiki?curid=3970941" title="Referendum w Turcji w 2017 roku">
Referendum w Turcji w 2017 roku

Referendum w Turcji w 2017 roku – referendum w sprawie zmian w ustroju Turcji, polegających na zastąpieniu parlamentarnego modelu sprawowania władzy systemem prezydenckim. Głosowanie referendalne odbyło się 16 kwietnia 2017. Za propozycjami zgłoszonymi przez prezydenta Recepa Tayyipa Erdoğana i związane z nim ugrupowania polityczne według oficjalnych wyników opowiedziała się większość głosujących.
Przedmiot referendum.
Pod głosowanie obywateli poddany został pakiet 18 poprawek do konstytucji przedstawionych przez prezydenta Recepa Tayyipa Erdoğana i zatwierdzonych przez parlament głosami rządzącej Partii Sprawiedliwości i Rozwoju oraz Partii Narodowego Działania. Zakładają one, że prezydent byłby jednocześnie szefem państwa i rządu, posiadałby prawo wydawania dekretów z mocą ustawy i prawo arbitralnego rozwiązywania parlamentu. Liczba deputowanych do Wielkiego Zgromadzenia Narodowego Turcji zostanie zwiększona z obecnych 550 do 600. Ustrój państwa opierałby się na prezydenckim systemie władzy. Wzrosnąć miałby także wpływ prezydenta na obsadę stanowisk sędziowskich.
Oficjalne wyniki.
Uprawnionych do głosowania w referendum było ok. 55,3 mln osób.
Najwyższa Komisja Wyborcza ogłosiła, że głosy na „tak” oddało 51,4% głosujących, a przewaga zwolenników zmian nad przeciwnikami wyniosła 1,25 mln głosów. Ostateczne wyniki referendum mają być znane w ciągu 10–11 dni od dnia głosowania.
Sukcesu odniesionego przez prezydenta Erdoğana w referendum pogratulował prezydent Stanów Zjednoczonych Donald Trump.
Zastrzeżenia do przebiegu referendum i jego wyników.
Republikańska Partia Ludowa, największe ugrupowanie opozycyjne w Turcji, zażądało od Najwyższej Komisji Wyborczej unieważnienia referendum. Wskazała na nadużycia w trakcie trwania referendum, m.in. na wydawanie nieostemplowanych kart do głosowania i uniemożliwienie osobom uprawnionym do głosowania wzięcia udziału w plebiscycie. Karty do głosowania nie zawierały pytania referendalnego a jedynie wyrazy „Tak” i „Nie”.
Obserwatorzy referendum z ramienia Organizacji Bezpieczeństwa i Współpracy w Europie stwierdzili, że „niedzielne referendum w Turcji w sprawie zmiany systemu rządów z parlamentarnego na prezydencki nie spełniało międzynarodowych standardów”.
Szef misji Zgromadzenia Parlamentarnego Rady Europy oświadczył: „Referendum odbyło się na nierównych zasadach, dwa obozy kampanii nie korzystały z takich samych możliwości. (...) Późne zmiany w procedurze liczenia (głosów) usunęły ważne zabezpieczenie przed oszustwami”.

</doc>
<doc id="3970943" url="https://pl.wikipedia.org/wiki?curid=3970943" title="Referendum w Turcji (2017)">
Referendum w Turcji (2017)



</doc>
<doc id="3970944" url="https://pl.wikipedia.org/wiki?curid=3970944" title="Polski Cement w Architekturze">
Polski Cement w Architekturze

Polski Cement w Architekturze – nagroda architektoniczna przyznawana przez Stowarzyszenie Producentów Cementu i Stowarzyszenie Architektów Polskich za najlepszą realizację z użyciem technologii żelbetowej, wykonaną i przekazaną do użytku do końca minionego roku. Konkurs po raz pierwszy został ogłoszony i rozstrzygnięty w 1997 r. Jego celem jest promocja architektury Polski i zarazem pokazanie możliwości twórczego użycia technologii betonowej w budownictwie.

</doc>
<doc id="3970945" url="https://pl.wikipedia.org/wiki?curid=3970945" title="Gábor Márton">
Gábor Márton

Gábor Márton (ur. 15 września 1966w Peczu) – węgierski piłkarz występujący na pozycji pomocnika. Trener piłkarski.
Kariera klubowa.
Márton karierę rozpoczynał w 1985 roku w zespole Pécsi Munkás. W sezonie 1985/1986 wywalczył z nim wicemistrzostwo Węgier, a w sezonie 1989/1990 Puchar Węgier. W 1990 roku przeszedł do belgijskiego KRC Genk, grającego w pierwszej lidze. W 1992 roku wrócił na Węgry, gdzie został zawodnikiem klubu Kispest-Honvéd. W sezonie 1992/1993 zdobył z nim mistrzostwo Węgier, po czym przeniósł się do francuskiego AS Cannes. W Division 1 zadebiutował 11 sierpnia 1993 w wygranym 2:1 meczu z Lille OSC. W Cannes spędził sezon 1993/1994.
W 1994 roku Márton wrócił do Pécsi Munkás i tym razem spędził tam jeden sezon. Następnie w latach 1995–2000 występował w Izraelu w zespołach: Hapoel Kefar Sawa, Hapoel Petach Tikwa, Hapoel Tel Awiw oraz Hapoel Ironi Riszon le-Cijjon. W sezonie 1996/1997 wraz z Hapoelem Petach Tikwa wywalczył wicemistrzostwo Izraela. W 2000 roku ponownie przeszedł do Pécsi MFC i grał tam do 2004 roku. Potem występował w austriackim czwartoligowcu SV Güssing, a także w węgierskim Barcsi SC. W 2007 roku zakończył karierę.
Kariera reprezentacyjna.
W reprezentacji Węgier Márton zadebiutował 11 kwietnia 1990 w przegranym 0:3 towarzyskim meczu z Austrią. 27 maja 1992 w przegranym 1:2 towarzyskim pojedynku ze Szwecją strzelił swojego jedynego gola w kadrze. W latach 1990–1995 w drużynie narodowej rozegrał 21 spotkań i zdobył 1 bramkę.

</doc>
<doc id="3970954" url="https://pl.wikipedia.org/wiki?curid=3970954" title="Jack Laugher">
Jack Laugher

Jack Laugher (ur. 30 stycznia 1995 w Harrogate) – brytyjski skoczek do wody specjalizujący się w skoku z trampoliny 3-metrowej, mistrz oraz srebrny medalista Letnich Igrzysk Olimpijskich 2016, dwukrotny brązowy medalista mistrzostw Świata oraz złoty i srebrny medalista mistrzostw Europy. W 2017 roku został odznaczony orderem Imperium Brytyjskiego.

</doc>
<doc id="3970955" url="https://pl.wikipedia.org/wiki?curid=3970955" title="Cujam">
Cujam



</doc>
<doc id="3970964" url="https://pl.wikipedia.org/wiki?curid=3970964" title="Tursunbek Czyngyszew">
Tursunbek Czyngyszew

Tursunbek Czyngyszewicz Czyngyszew (kirg. "Турсунбек Чынгышевич Чынгышев"; ur. 15 października 1942 w Tosz-Bulak) – kirgiski polityk, działacz komunistyczny, premier Kirgistanu od 1992 do 1993 roku.
Życiorys.
W 1963 ukończył technikum. Ukończył studia ekonomiczne w Kigistanie, pracował przy budowie dróg, służył także w wojsku. Później rozpoczął karierę w strukturach partii komunistycznej, dochodząc do stanowisk pierwszego sekretarza partyjnego w Karaköl (1969–1980) i szefa rady miejskiej w Tokmoku (1989–1991). Zasiadał w Komitecie Centralnym Kirgiskiej Partii Komunistycznej, gdzie kierował działem ekonomicznym. W 1990 został wybrany do parlamentu. W 1991 powołany przez Michaiła Gorbaczowa do Komitetu Operacyjnego Zarządzania Sowiecką Ekonomią, na czele którego stanął Iwan Siłajew. Jednakże ten organ został zlikwidowany w grudniu 1991. Od 1991 do 1992 był sekretarzem stanu Rady Ministrów.
W 1992 został powołany na premiera po tym, jak w wypadku samochodowym zginął pierwszy szef rządu niepodległego Kirgistanu Nasirdin Isanow. Prezydent Askar Akajew (jego bliski stronnik polityczny) odwołał go z funkcji premiera po tym, jak został oskarżony o korupcję w związku przyznaniem koncesji na złoto kanadyjskiej firmie Cameco i zostało przegłosowane wotum nieufności jego rządu. Pracował później na kierowniczych stanowiskach w sektorze energetycznym i bankowym.
Jest żonaty, ma dwoje dzieci.

</doc>
<doc id="3970965" url="https://pl.wikipedia.org/wiki?curid=3970965" title="Mistrzostwa Luksemburga w piłce nożnej mężczyzn">
Mistrzostwa Luksemburga w piłce nożnej mężczyzn

Mistrzostwa Luksemburga w piłce nożnej (luks. "Lëtzebuerger Foussballchampionat", fr. "Championnat du Luxembourg de football", niem. "Luxemburgische Fußballmeisterschaft") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Luksemburgu.
Historia.
Mistrzostwa Luksemburga w piłce nożnej rozgrywane są od 1909 roku. Obecnie rozgrywki odbywają się w wielopoziomowych ligach: Nationaldivisioun, Éierepromotioun, Éischter Divisioun oraz niższych klasach.
9 grudnia 1906 roku w Esch-sur-Alzette powstał pierwszy luksemburski klub piłkarski Fola Esch, potem następne. Po założeniu luksemburskiej federacji piłkarskiej - FLF w 1908 roku, rozpoczął się proces zorganizowania pierwszych oficjalnych Mistrzostw Luksemburga w sezonie 1909/10. Do 1915 rozgrywki odbywały się w grupie, a potem prowadzono mecz finałowy pomiędzy najlepszymi drużynami. Do sezonu 1913/1914 rozgrywki nazywały się w języku luksemburskim i francuskim odpowiednio Lëtzebuerger Championnat / Championnat Luxembourgeois.
W sezonie 1914/15 po raz pierwszy wystartowały rozgrywki w Éischt Divisioun / Première Division. W sezonie 1932/33 liga zmieniła nazwę na Éirendivisioun / Division d'Honneur.
Rozgrywki zawodowej Nationaldivisioun (fr. Division Nationale) zainaugurowano w sezonie 1957/58.
Statystyka.
Klasyfikacja według klubów.
W dotychczasowej historii Mistrzostw Luksemburga na podium oficjalnie stawało w sumie 25 drużyn. Liderem klasyfikacji jest Jeunesse Esch, który zdobył 28 tytułów mistrzowskich.
Stan po sezonie 2018/19.
Klasyfikacja według miast.
Siedziby klubów: stan po sezonie 2018/19.
Uczestnicy.
Są 69 zespołów, które wzięli udział w 101 ligowych Mistrzostwach Luksemburga, które były prowadzone od 1909/10 aż do sezonu 2017/18 łącznie. Żaden z zespołów nie był zawsze obecny w każdej edycji.
Pogrubione zespoły biorące udział w sezonie 2017/18.

</doc>
<doc id="3970971" url="https://pl.wikipedia.org/wiki?curid=3970971" title="David Leon">
David Leon

David Jeremy Leon (ur. 24 lipca 1980 w Newcastle upon Tyne) – brytyjski aktor, reżyser, scenarzysta i producent filmowy.
Życiorys.
Wczesne lata.
Urodził się w Newcastle upon Tyne w Anglii jako syn Ann J. Brown, sekretarki, i Anthony’ego N. Leona, który pracował w elektrowni. Jego ojciec był pochodzenia żydowskiego.
Był utalentowanym piłkarzem i grał dla Blackburn Rovers F.C.. Kiedy skończył 18 lat, z powodzeniem wziął udział w przesłuchaniach do National Youth Theatre.
Kariera.
Zrezygnował z edukacji w szkole teatralnej, aby zagrać w historycznej epopei Olivera Stone’a "Aleksander" ("Alexander", 2004). Wystąpił też w melodramacie "W cieniu matki" ("These Foolish Things", 2005) z Anjelicą Huston, Lauren Bacall i Terence Stampem. W miniserialu BBC "The Wild West" (2006) zagrał postać Billy’ego Kida. W serialu ITV "Vera" (2011-2014) jako sierżant Joe Ashworth był zaufanym partnerem inspektor Very Stanhope (Brenda Blethyn), z którą rozwiązywał zagadki skomplikowanych zbrodni popełnionych w fikcyjnym okręgu Northumberland. W 2010 roku wystąpił jako Jezus na scenie Donmar Warehouse w sztuce Marka Haddona "Niedźwiedzie polarne".
W 2009 zrealizował film krótkometrażowy "Ojciec" ("Father"). Rok później jego "Man and Boy" (2010) otrzymał nagrodę za najlepszą narrację na Tribeca Film Festival. W 2010 wystąpił jako Jezus w sztuce Marka Haddona "Niedźwiedzie polarne".
W serialu kryminalnym ITV "Vera" (2011–2014) zagrał postać detektywa Joego Ashwortha, zawodowego partnera Very Stanhope (Brenda Blethyn).
W 2015 jako reżyser, scenarzysta i producent filmu "Orthodox" został dobrze przyjęty na 58. BFI London Film Festival.

</doc>
<doc id="3970975" url="https://pl.wikipedia.org/wiki?curid=3970975" title="Stanisław Szlęzak">
Stanisław Szlęzak

Stanisław Szlęzak (ur. 11 grudnia 1940 w Tarnobrzegu, zm. 11 listopada 2013 tamże) – polski dziennikarz, artysta fotograf. Członek rzeczywisty i Artysta Fotoklubu Rzeczypospolitej Polskiej (AFRP). Członek założyciel i prezes Zarządu Amatorskiego Klubu Fotograficzno-Filmowego „Peryskop”. Członek założyciel i prezes Zarządu Tarnobrzeskiego Towarzystwa Fotograficznego.
Życiorys.
W roku 1970 założył Amatorski Klub Fotograficzno-Filmowy „Peryskop”, działający przy Powiatowej Spółdzielni Mieszkaniowej w Tarnobrzegu. Klub został członkiem Federacji Amatorskich Stowarzyszeń Fotograficznych w Polsce. W 1974 roku był współorganizatorem, a następnie prezesem Tarnobrzeskiego Towarzystwa Fotograficznego. Z zawodem dziennikarskim był związany od 1975 roku. Pracował w dzienniku „Sztandar Młodych” oraz gazecie zakładowej „Nowe Tempo”, Zakładów Metalowych Nowa Dęba.
Od 1980 roku Stanisław Szlęzak związany był jako reporter z Polskim Radiem Rzeszów, Telewizją Kraków i Polską Agencją Prasową, a od roku 1992 był kierownikiem redakcji Radia Kielce. W 2013 był pomysłodawcą, inicjatorem i współorganizatorem ogólnopolskiego konkursu fotograficznego "Przydrożny Znak Wiary – Świątki, krzyże i kapliczki przydrożne". W 2008 za twórczość fotograficzną i organizację edukacji z zakresu fotografii został wyróżniony nagrodą Prezydenta Miasta Tarnobrzega i Marszałka Województwa Podkarpackiego. 10 czerwca 2011 roku został przyjęty w poczet członków Fotoklubu Rzeczypospolitej Polskiej. Decyzją Komisji Kwalifikacji Zawodowych Fotoklubu RP, otrzymał dyplom stwierdzający posiadanie kwalifikacji do wykonywania zawodu artysty fotografa, fotografika (AFRP). W 2013 otrzymał List Gratulacyjny Prezydenta Miasta Tarnobrzega. Inicjował różne akcje, m.in. pomocy podopiecznym Domu Dziecka w Małachowie oraz zbiórki książek dla Polaków na Litwie.
Pochowany został na Cmentarzu w Tarnobrzegu-Miechocinie.

</doc>
<doc id="3970987" url="https://pl.wikipedia.org/wiki?curid=3970987" title="Adam Serdeczny">
Adam Serdeczny

Adam Serdeczny (ur. 24 grudnia 1935 w Morawsku, zm. 23 stycznia 2009 w Jarosławiu) – polski działacz rolniczy i społeczny, historyk regionu Jarosławia.
Życiorys.
W roku 1953 ukończył Technikum Ekonomiczne w Jarosławiu. W latach 1960–1966 studiował socjologię wsi i uzyskał stopień magistra na Wydziale Ekonomiczno–Rolniczym w Szkole Głównej Gospodarstwa Wiejskiego w Warszawie. Pełnił szereg etatowych i społecznych funkcji w organizacjach rolniczych województwa podkarpackiego. Był działaczem Regionalnego Związku Rolników, Kółek i Organizacji Rolniczych w Jarosławiu. Zajmował się budową i organizacją pierwszego w Polsce i Europie chłopskiego sanatorium w Horyńcu-Zdroju.
Był historykiem regionu Jarosławia, a szczególnie rodzinnej wsi Morawsko. Ukazały się dwa wydania monografii Morawska jego autorstwa. Napisał także monografię Roberta Ceny, działacza ludowego i polityka końca XIX wieku. Publikował również w prasie rolniczej, głównie w czasopiśmie „Plon”. Był popularnym wśród czytelników prognostą pogody posługującym się tradycją ludową.

</doc>
<doc id="3970991" url="https://pl.wikipedia.org/wiki?curid=3970991" title="Hanna (piosenkarka)">
Hanna (piosenkarka)

Hanna (), właściwie Anna Władimirowna Iwanowa (; ur. 23 stycznia 1991 w Czeboksarach) – rosyjska piosenkarka, tancerka i fotomodelka.
Życiorys.
Wczesne lata.
Urodziła się w Czeboksarach w Czuwaszji. Od dziecka chciała być piosenkarką. Ukończyła szkołę muzyczną, była w klasie fortepianowej. Zawodowo zajmuje się tańcami towarzyskimi. Brała udział w różnych konkursach tanecznych organizowanych w Rosji i poza granicą, była kandydatką do Mistrza Sportu w tańcu towarzyskim. W 2013 ukończyła oddział Państwowego Uniwersytetu Gospodarczego w Sankt Petersburgu w dziedzinie Ekonomii i Zarządzania Turystyki i Holelarstwa.
Kariera.
Wielokrotnie zwyciężała w konkursach piękności; w 2009 została Miss Czuwaszji, Miss Wołga i Miss Apollon, w 2010 wygrała wybory Miss Viva-Wołga-Don, Miss Wołga International i Miss Kemer International, była również finalistką konkursu Miss Rosji 2010.
Przez jakiś czas życia mieszkała w Kijowie, gdzie grała w serialach. Potem przeniosła się do Moskwy.
Solową karierę muzyczną zaczęła w 2013. W grudniu nakręciła teledysk do piosenki „Ja prosto twoja”. Wiosną 2014 wystąpiła w duecie w Jegorem Kridem w piosence „Skromnym byt´ nie w modie”. W 2015 była wiodącą autorką programu "Hip-hop czart s Hannoj", emitowanego na kanale Ru.tv. W tym samym roku wypuściła dwie piosenki: „Mama, ja wlubiłas´” i „Potierała golowu”, które były puszczane w obiegu stacji radiowych w Rosji. W 2016 wzięła udział w Big Love Show w SK «Olimpijskij» w Moskwie i opublikowała nowy utwór – „Omar Chajjam”. W tym samym roku była nominowana do Muz-TV 2016 w kategorii „Przełom roku”.
23 stycznia 2018 wydała swój debiutancki album studyjny, zatytułowany "Mysli, czast 1".
Życie prywatne.
Na konkursie piękności Miss Kemer International 2010 poznała Pawła „Paszę” Kurianowa, dyrektora wytwórni Black Star Inc., który pomógł stać się jej być piosenkarką. Para pobrała się w lipcu 2015. 3 kwietnia 2018 roku poinformowała, że spodziewa się dziecka.

</doc>
<doc id="3970992" url="https://pl.wikipedia.org/wiki?curid=3970992" title="Abdallah Mirza">
Abdallah Mirza

Abdallah Mirza, pers. عبدالله میرزا (w źródłach Mirza Soltan Abdallah Szirazi; ur. 19 marca 1433 roku w Szirazie, zm. 22 czerwca 1451 roku w pobliżu Samarkandy) – książę z rodu Timurydów, namiestnik Farsu w latach 1435 - 1447 i władca Mawarannahru w latach 1450-1451.
Był synem Ebrahima Soltana i Mehr Soltan Chatun, córki niejakiego Aluczehry. Jego ojciec zmarł kiedy miał dwa lata, 3 maja 1435 roku, i z polecenia dziadka Abdallaha, Szahrucha (1405-1447), jego wnuk objął po zmarłym namiestnictwo Farsu. Rzeczywiste rządy w jego imieniu sprawował Mohebb-ad-Din Abu-al-Chajr, który trzymał Abdallaha z dala zarówno od pieniędzy, jak i wpływów. Nadużycia jakich Mohebb-ad-Din się dopuścił doprowadziły w roku 1441/1442 do interwencji miejscowych notabli w rządzie centralnym. Szachruch odwołał Mohebb-ad-Dina, ten jednak za pomocą hojnych łapówek doprowadził do tego, że grupa emirów i urzędników Szachrucha wyniosła go z powrotem na urząd. Prawdopodobnie powrócił do dawnych praktyk, gdyż wiadomo, że w chwili śmierci Szahrucha znajdował się w więzieniu.
Kuzyn Abdallaha, Sultan Muhammad (1447–1452), próbował włączyć Fars do swojego dominium i oblegał Sziraz w Ramadanie roku 850/listopadzie-grudniu 1446. Odstąpił jednak od miasta na wieść o pochodzie Szahrucha. Kiedy jednak ten zmarł 12 marca 1447 roku Sultan Muhammad ponownie zaatakował Fars i pokonał armię Abdallaha w pobliżu Szirazu 5 października 1447 roku. Abdallah uciekł do Istachru, zaś Sultan Muhammad zajął Sziraz. Pozostawiony samemu sobie Abdallah udał się do Heratu, gdzie po śmierci Szahrucha panował Ala ad-Daula (1447–1448). Kiedy ten został zaatakowany przez Uług Bega (1409-1449) Abdallah przeszedł na stronę tego ostatniego. Uług Beg pozostawał w serdecznych stosunkach z ojcem Abdallaha i być może nawet, jak sugerują niektóre źródła, przyrzekł jego synowi namiestnictwo Chorasanu. W sytuacji wojny domowej Uług Beg nie był jednak skory do spełnienia tej obietnicy. Pozostawił on Abdallaha oraz swojego syna Abd al-Latifa jako swoich przedstawicieli w Bastamie i Astarabadzie, jednak kiedy Uług Beg następnie powrócił do Mawarannahru Abdallah przyłączył się do niego. W związku z powyższym nie brał on udziału w spisku Abd al-Latifa przeciwko swojemu ojcu i został wzięty do niewoli podczas starć pomiędzy ich armiami. Abd al-Latif jednak natychmiast go uwolnił.
Po tym jak spiskowcy zamordowali Abd al-Latifa 8 maja 1450 roku niezwłocznie wezwali Abdallaha do przejęcia władzy. Nie wiemy jak ten zdobył ich zaufanie, „wydaje się, że cieszył się on poparciem przede wszystkim tradycyjnych tureckich i mongolskich wodzów w Samarkandzie, dla których nadal żyjący wnukowie Szahrucha w Heracie i Iranie mogli się wydawać zbyt odlegli jako pretendenci do tronu”. Monety Abdallaha wskazują na to że aspirował on do zwierzchności nad wszystkimi Timurydami jako chan wszystkich tradycyjnie czagatajskich dominiów. Jego władza nie była jednak uznawana poza Mawarannahrem. Abdallah miał starać się rządzić sprawiedliwie, jednak wbrew nadziejom miejscowych elit został szybko zdominowany przez otaczających go emirów z Szirazu. Byli oni przyzwyczajeni do małoletniego namiestnika, przy którym realna władza jest sprawowana przez kogoś innego. W Szirazie tę władzę całkowicie zmonopolizował Mohebb-ad-Din. Teraz emirowie Abdallaha postanowili nie pozwolić na utratę jakichkolwiek wpływów przez siebie. Kiedy zatem Abdallah wybrał jednego z emirów Uług Bega, Ibrahima ibn Ejegü Temüra, do nadzoru nad swoimi finansami, emirowie z Szirazu doprowadzili najpierw do jego uwięzienia pod zarzutem faworyzowania syna Uług Bega, Abd ar-Rahmana, następnie zaś zabili ich obu. Na wieść o tym wielu ważnych emirów Uług Bega uciekło do Chorasanu. Wkrótce o tych ucieczkach z obozu Abdallaha dowiedział się wnuk Miranszaha (1405-1408), Abu Sa’id (1451-1469), który zabiegał o poparcie w rejonie Buchary, najwidoczniej także poszkodowanym przez politykę ludzi z Szirazu. Abu Sa’id został pokonany podczas pierwszej próby zaatakowania Abdallaha, jednak nadużycia jego emirów, w szczególności zaś wymuszenia podatkowe jego głównego wezyra Chodży Ata Allaha Sziraziego powodowały, iż stopniowo tracił on poparcie w regionie. Wielu jego emirów przeszło na stronę Abu Sa’ida, temu ostatniemu zaś dodatkowo udało się uzyskać wsparcie ze strony chana Uzbeków Abu al-Chajra (1428-1468). 22 czerwca 1451 roku połączone siły Abu Sa’ida i Uzbeków odniosły w pobliżu Samarkandy łatwe zwycięstwo nad armią Abdallaha, który został wzięty do niewoli i stracony na rozkaz swojego kuzyna.

</doc>
<doc id="3970993" url="https://pl.wikipedia.org/wiki?curid=3970993" title="Marcus Georges-Hunt">
Marcus Georges-Hunt

 
Marcus Anthony Georges-Hunt (ur. 28 marca 1994 w Miami) – amerykański koszykarz występujący na pozycjach rzucającego obrońcy i niskiego skrzydłowego.
31 lipca 2017 został zwolniony przez Orlando Magic. 10 sierpnia 2017 został zawodnikiem Minnesoty Timberwolves. 1 października 2018 podpisał umowę z Boston Celtics na okres obozu szkoleniowego. 13 października został zwolniony.

</doc>
<doc id="3970997" url="https://pl.wikipedia.org/wiki?curid=3970997" title="Dżumabek Ibraimow">
Dżumabek Ibraimow

Dżumabek Ibraimowicz Ibraimow (kirg. "Жумабек Ибраимович Ибраимов"; ur. 1 stycznia 1944 w Żangy-Alysz, zm. 4 kwietnia 1999 w Biszkeku) – kirgiski polityk, premier Kirgistanu w latach 1998–1999.
Urodził się w rodzinie chłopskiej. W latach 1964–1971 studiował na Politechnice we Frunze, w międzyczasie służąc w lotnictwie wojskowym ZSRR. Pracował następnie jako nauczyciel na tejże uczelni w fakultecie budowy maszyn. W 1976 ukończył podyplomowe studia w Moskwie. Od 1976 do 1977 był szefem działu technologicznego w fabryce maszyn rolniczych, a następnie do 1984 pracował w fabryce Orgtechnika w Min-kusz, gdzie doszedł do stanowiska dyrektora. 
W 1984 zasiadł na czele Ludowej Komisji Kontroli oraz struktur partii komunistycznej w Bałykczy. Od 1988 do 1991 był pierwszym zastępcą w departamencie organizacyjnym w Komitecie Centralnym Komunistycznej Partii Kirgistanu. W marcu 1991 został drugim sekretarzem partii w obwodzie czujskim, a w listopadzie wiceszefem Komitetu Bezpieczeństwa i Obrony w Radzie Najwyższa ZSRR. Od stycznia 1993 był merem stołecznego Biszkeku, później został sekretarzem stanu. W marcu 1996 powołany na stanowisko doradcy ekonomicznego prezydenta Askara Akajewa i jego plenipotenta w niższej izbie parlamentu. Dwukrotnie wybierano go do parlamentu. Pracował jednocześnie w sektorze prywatnym jako dyrektor spółki akcyjnej i prezes zarządu narodowych kirgiskich linii lotniczych.
Po rozwiązaniu gabinetu Kubanyczbeka Dżumalijewa wskutek oskarżeń o korupcję został powołany przez prezydenta na stanowisko premiera. Jako premier zyskał większe kompetencje niż poprzednik, mógł samodzielnie powoływać i odwoływać ministrów. Funkcję premiera pełnił z przerwami na operacje w Moskwie aż do śmierci wskutek raka żołądka 4 kwietnia 1999.
Był żonaty, miał czworo dzieci.

</doc>
<doc id="3970999" url="https://pl.wikipedia.org/wiki?curid=3970999" title="Emil Lőrincz">
Emil Lőrincz

Emil Lőrincz (ur. 29 września 1965 w Budapeszcie) – węgierski piłkarz występujący na pozycji obrońcy.
Kariera klubowa.
Lőrincz karierę rozpoczynał w 1983 roku w zespole MTK-VM Budapeszt, grającym w pierwszej lidze węgierskiej. W sezonie 1986/1987 wywalczył z nim mistrzostwo Węgier, a w sezonie 1989/1990 wicemistrzostwo Węgier. W 1990 roku przeszedł do belgijskiego RWD Molenbeek, występującego w pierwszej lidze belgijskiej. Jego barwy reprezentował przez 5 sezonów, po czym wrócił do MTK. Zdobył z nim jeszcze dwa mistrzostwa Węgier (1997, 1999) oraz dwa Puchary Węgier (1997, 1998). W 1999 roku zakończył karierę.
Kariera reprezentacyjna.
W reprezentacji Węgier Lőrincz zadebiutował 11 kwietnia 1990 w przegranym 0:3 towarzyskim meczu z Austrią. 31 października 1990 w wygranym 4:2 pojedynku eliminacji Mistrzostw Europy 1992 z Cyprem strzelił swojego pierwszego gola w kadrze. W latach 1990–1997 w drużynie narodowej rozegrał 37 spotkań i zdobył 3 bramki.

</doc>
<doc id="3971001" url="https://pl.wikipedia.org/wiki?curid=3971001" title="Peter Kohlgraf">
Peter Kohlgraf

Peter Kohlgraf (ur. 21 marca 1967 w Kolonii) – niemiecki biskup rzymskokatolicki, biskup diecezjalny Moguncji od 2017.
Życiorys.
Święcenia kapłańskie otrzymał 18 czerwca 1993 i został inkardynowany do archidiecezji Kolonii. Pracował głównie jako nauczyciel w katolickich szkołach na terenie archidiecezji. W 2013 został wykładowcą na uczelni katolickiej w Moguncji.
18 kwietnia 2017 papież Franciszek mianował go biskupem diecezjalnym Moguncji. Sakry udzielił mu 27 sierpnia 2017 kardynał Karl Lehmann.

</doc>
<doc id="3971007" url="https://pl.wikipedia.org/wiki?curid=3971007" title="Norbert Huber (siatkarz)">
Norbert Huber (siatkarz)

Norbert Huber (ur. 14 sierpnia 1998 w Brzozowie pochodzi z miejscowości Humniska) – polski siatkarz, reprezentant Polski, grający na pozycji środkowego.
Sukcesy klubowe.
juniorskie.
Ogólnopolska Olimpiada Młodzieży:
Mistrzostwo Młodej Ligi:
Mistrzostwa Polski Kadetów:
Mistrzostwa Polski Juniorów:
seniorskie.
I liga:
Puchar Polski:
Mistrzostwo Polski:
Liga Mistrzów:
Sukcesy reprezentacyjne.
Mistrzostwa Europy Juniorów:
Mistrzostwa Świata Juniorów:
Liga Narodów:
Puchar Świata:

</doc>
<doc id="3971008" url="https://pl.wikipedia.org/wiki?curid=3971008" title="Bajgiel i Becia Show">
Bajgiel i Becia Show

Bajgiel i Becia Show (ang. "The Bagel and Becky Show", 2016) – kanadyjski serial animowany.
Serial emitowany w Polsce na kanale Teletoon+ od 14 listopada 2016 roku.
Fabuła.
Bajgiel to pies, którego nieodłączną towarzyszką jest wesoła kotka Becia. Razem często wpadają w tarapaty, przeżywając przy tym niesamowite przygody.
Wersja polska.
Opracowanie i udźwiękowienie wersji polskiej: na zlecenie platformy nc+ – Studio Sonica
Reżyseria: Leszek Zduń
Dialogi polskie:
Dźwięk i montaż: Maciej Brzeziński
Kierownictwo produkcji: Agnieszka Kudelska
Wystąpili:
oraz:
W pozostałych rolach:
i inni
Lektor: Leszek Zduń

</doc>
<doc id="3971009" url="https://pl.wikipedia.org/wiki?curid=3971009" title="Broń termobaryczna">
Broń termobaryczna

Broń termobaryczna ("TBX") – określenie obejmujące szereg różnego rodzaju bomb, które charakteryzuje generowanie fali wybuchu o niższej amplitudzie nadciśnienia, ale o znacznie dłuższym czasie trwania w porównaniu do punktowego wybuchu materiału wybuchowego, oraz wytworzenie wysokiej temperatury w dość dużym obszarze. Bomby termobaryczne należą do przestrzennych materiałów wybuchowych, które charakteryzują się przebieganiem zjawisk wybuchu w dużym obszarze. Rozprzestrzenienie materiału wybuchowego w powietrzu umożliwia wykorzystanie tlenu z powietrza do spalania paliwa (materiału wybuchowego).
Trwający ponad kilkadziesiąt milisekund wzrost ciśnienia wywołuje podmuch oraz spadek ciśnienia. Wzrost, a jeszcze bardziej następujący po nim spadek ciśnienia, jest ważnym czynnikiem rażenia bomb termobarycznych, dlatego zwane są bombami próżniowymi. Dłużej trwająca fala podmuchowa przenika do obszarów za przeszkodami, wnika przez otwory okienne i drzwiowe do budynków i rozprzestrzenia się wzdłuż korytarzy, stanowiąc zagrożenie dla ludzi chroniących się w budynkach, bunkrach, jaskiniach i tunelach. Wybuch ładunku termobarycznego nie wybija dziury w ścianie, tak jak to robi punktowy ładunek wybuchowy, ale ją przewraca. Bomby termobaryczne zabijają skokiem ciśnienia. Aby zabić człowieka krótkotrwającym wybuchem (1 ms) konieczny jest skok ciśnienia około 250 kPa, ale jeżeli nadciśnienie jest podtrzymywane przez 20 ms to wystarczy ciśnienie około 70 kPa.
Broń termobaryczna obejmuje bomby paliwowo-powietrzne ("fuel-air explosives" FAE), w których wytwarzana jest chmura palnego ośrodka i następnie detonacja mieszaniny paliwowo-powietrznej oraz metalizowane materiały wybuchowe ("metal augmented charge" MAC), w których rozszerzająca się „kula ognia” wykorzystuje tlen z powietrza do spalania rozproszonych proszków metali.
Terminologia.
W literaturze nie ma jednolitości co do zakresu stosowania terminów "termobaryczny" (materiał wybuchowy, bomba, wybuch) i "bomba paliwowa". W jednych publikacjach przestrzenne materiały wybuchowe dzieli się na amunicję termobaryczną, będącą mieszaniną ciał stałych, oraz amunicję paliwowo-powietrzną do rozproszenia w powietrzu i eksplozji ciekłych materiałów wybuchowych. Rzeczywiste konstrukcje mogą zawierać zarówno składniki ciekłe, jak i stałe.
W wielu publikacjach bomba paliwowo-powietrzna jest uznawana za rodzaj bomby termobarycznej.
Wybuch bomby termobarycznej, odbywający się w dużym obszarze, nagrzewa ten obszar oraz jego otoczenie. Temperatura jest czynnikiem rażenia, stąd w nazwie "termo-". Materiały o właściwościach wybuchu między skupionymi materiałami wybuchowymi a termobarycznymi określane są jako materiały o "podwyższonej zdolności podmuchowej".
Bomby termobaryczne nazywane są bombami próżniowymi ("vacuum bombs"), gdyż za falą wzrostu ciśnienia rozchodzi się fala podciśnienia. Jej wielkość i czas trwania zwiększane są przez podmuch gazów.
Historia rozwoju.
Wybuchy przestrzenne występują jako samoistne zjawisko szkodliwe w przemyśle. Poważnym zagrożeniem są wybuchy rozpylonej mąki w młynach, pyłu węglowego w kopalniach węgla kamiennego, paliwa rozpylonego w powietrzu lub ulatniającego się gazu ziemnego. Niszczące skutki niezamierzonych eksplozji mieszanin wybuchowych typu ciało stałe/gaz oraz mieszanin typu ciecz/gaz spowodowały duże zainteresowanie zjawiskiem wybuchu przestrzennego. Duża siła niszcząca wybuchów przestrzennych wzbudziła zainteresowanie praktycznym wykorzystaniem tego typu wybuchów. W tradycyjnych materiałach wybuchowych znaczną część masy ładunku wybuchowego stanowi utleniacz. Wykorzystanie tlenu z powietrza do reakcji wybuchu zmniejsza masę bomby.
Pierwsze próby skonstruowania bomby wykorzystującej tlen z powietrza oraz rozproszone materiały palne prowadzone były podczas drugiej wojny światowej w armii niemieckiej. Grupa naukowców pod kierunkiem austriackiego fizyka Mario Zippermayra, zajmująca się opracowywaniem bomb, w 1943 roku testowała bombę zawierającą 60 kg mieszaniny pyłu węglowego i ciekłego tlenu. Wybuch tej bomby był tak silny, że spowodował wybicie okien w odległości 1,5 km od wybuchu. Po zakończeniu wojny Zippermayr wyjawił Amerykanom, że konstruowane przez niego bomby zawierające sproszkowany węgiel, benzynę i inne substancje mogą osiągnąć efekt zbliżony do wybuchu bomby jądrowej. Prawdopodobnie informacje o osiągnięciach grupy Zippermayra były znane także Rosjanom, gdyż prowadzili po wojnie próby z materiałami wybuchowymi zawierającymi pył węglowy.
Materiały wybuchowe termobaryczne.
Materiały wybuchowe termobaryczne to najczęściej klasyczne materiały wybuchowe wzbogacone w paliwo, którego spalanie w tlenie z powietrza wzmacnia podmuch fali wybuchu; uzyskuje się to głównie przez dodanie do materiałów wybuchowych proszków metali takich jak magnez czy aluminium lub paliw ciekłych. Reakcje chemiczne takich kompozycji wybuchowych przebiegają w trzech etapach:
Dwa pierwsze etapy występują w klasycznych materiałach wybuchowych; występowanie i dominacja trzeciego etapu wybuchu charakteryzuje materiały termobaryczne. Wzmocnienie w trzecim etapie wybuchu nawet słabej fali podmuchowej stanowi olbrzymie zagrożenie dla ludzi i sprzętu.
Duże ciepło spalania niektórych metali (magnezu i glinu) wynoszące około 20 kJ/g (podczas gdy dla materiałów wybuchowych jest to około 6 kJ/g) sprawiało, że próbowano dodawać metale do materiałów wybuchowych. Problemem jest utworzenie takiej mieszaniny, by drobiny metalu zapaliły się i spaliły odpowiednio szybko, tak by energia cieplna spalania podtrzymała falę ciśnienia wybuchu, a nie nastąpiła później. W tym celu dąży się do jak największego rozdrobnienia metalu, łącznie z zastosowaniem nanotechnologii oraz stosuje dodatki ułatwiające samozapłon rozpylonej mieszanki. Rosyjskie bomby termobaryczne stosowane w latach 80. XX w. w Afganistanie zawierały pył magnezu otoczony azotanem izopropylu, który ulega samozapłonowi w powietrzu umożliwiając zapłon metalu.
Prowadzano badania nad stałymi i ciekłymi materiałami wybuchowymi. Opracowano kompozytowe materiały wybuchowe, wśród których są materiały typu PBX, w których dodatek polimeru spaja rozdrobnione składniki mieszaniny materiałów wybuchowych.
Konstrukcje bomb termobarycznych.
Bomba termobaryczna musi być tak skonstruowana, by zapewnić odpowiednie rozproszenie paliwa w powietrzu, zapewnienie jego zapłonu oraz spalenie jak największej części paliwa. Konstrukcje te można podzielić na jednolite i warstwowe. W konstrukcjach warstwowych wewnątrz umieszczany jest materiał klasyczny, którego zadaniem jest fragmentacja materiału termobarycznego oraz podniesienie temperatury rozproszonego materiału tak, by umożliwić mu zapłon. Materiał termobaryczny znajduje się na zewnątrz. Układ warstwowy przyjmuje kształt walca bądź kuli.
Broń termobaryczna.
Konstrukcje radzieckie i rosyjskie.
Radzieckie, a później rosyjskie siły zbrojne opracowały termobaryczne warianty amunicji dla kilku swoich broni, takich jak granat termobaryczny TBG-7V o promieniu rażenia około 10 metrów, który można odpalać z granatnika RPG-7. Wyrzutnik GM-94 o kalibrze 43 mm służy do strzelania granatami termobarycznymi na odległość do 300 m; jego granat waży 250 gramów i zawiera 160 gramów materiału wybuchowego, a promień rażenia wynosi 3 m. Użycie GM-94 zaobserwowano podczas walk na Ukrainie, w Kazachstanie, a nawet w Libii. Amunicją w granatniku przeciwpancernym RPO-M są rakiety z ładunkiem termobarycznym o sile wybuchu równoważnym 5,5 kg TNT, oferujące o 50% większą skuteczność przy masie pocisku mniejszej o 36% od poprzednich konstrukcji. W kierowanych laserem lub radarem przeciwpancernych pociskach rakietowych 9M123 (np. 9M133 Kornet, 9M123 Chrizantiema) stosuje się amunicję termobaryczną oraz dwufazową, w której ładunek pierwszej fazy wybija otwór w pancerzu, przez który do wnętrza opancerzonego obiektu wnika i następnie wybucha termobaryczny materiał. Systemy te są na wyposażeniu wielu państw.
Samobieżny system artylerii rakietowej TOS-1A wystrzeliwuje niekierowane termobaryczne rakiety o średnicy 220 mm na odległość do 6 km. Taktyczny rakietowy pocisk balistyczny Iskander-M o zasięgu do 400 km może być wyposażony w głowicę termobaryczną o masie ładunku 480 kg.
Wiele rodzajów amunicji Sił Powietrznych Federacji Rosyjskiej ma warianty termobaryczne. Rakieta S-8 i S-13 ma na wyposażeniu głowice termobaryczne. Głowica S-13DF waży 32 kg, a jej moc wybuchu równa jest 40 kg TNT. Warianty termobaryczne mają także kierowane bomby lotnicze o dużej mocy. KAB-500KR ma głowicę termobaryczną o masie 250 kg, a sterowana z użyciem GPS bomba typu KAB-1500S o masie 1500 kg ładunek termobaryczny; kula ognia tej drugiej osiąga promień 150 m, a strefa śmiertelna ma promień 500 m.
USA.
Stany Zjednoczone opracowały wiele rodzajów amunicji termobarycznej. Wprowadzony w 2003 roku i z powodzeniem stosowany granat XM1060 przeznaczony do ręcznych granatników ma termobaryczny materiał wybuchowy. W latach 1994–2004 prowadzono prace nad karabinkiem/granatnikiem XM29, który jako granatnik strzelał amunicją 20 mm. Opracowano do niego wybuchającą w powietrzu amunicję termobaryczną. Projekt został porzucony.
Amunicja termobaryczna stosowana jest też w kierowanych bombach lotniczych, np.: AGM-114 Hellfire. Bomba ma konstrukcję warstwową; zewnętrzna część materiału wybuchowego zawiera materiał wybuchowy typu "metal augmented charge (MAC)". Materiały tego typu zawierają proszek aluminium, którego drobiny są otoczone substancją ułatwiającą zapłon.
Przykładami lotniczych bomb paliwowo-powietrznych, będących na wyposażeniu armii amerykańskiej, są: BLU-73, BLU-95 500-lb, BLU-96, CBU-55, CBU-72.
Inne państwa.
Jednostki specjalne GROM w polskich siłach zbrojnych mają na wyposażeniu lekkie moździerze LRM oraz granatniki przeciwpancerne RPG-75-M, do których stosowana jest amunicja termobaryczna.
Siły Powietrzne Sił Zbrojnych Rzeczypospolitej Polskiej mają na wyposażeniu bombę termobaryczną o masie 100 kg LBPP-100.
Największe bomby.
Za największą bombę termobaryczną uznaje się niekierowaną rosyjską bombę paliwową zwaną "Ojcem wszystkich bomb". Według źródeł rosyjskich wybuch tej bomby stanowi odpowiednik wybuchu 44 ton TNT, a wykorzystuje ona 7,8 tony materiału wybuchowego (w postaci mieszaniny sproszkowanego aluminium, azotanu amonu i tlenku etylenu wytworzonej przy użyciu nanotechnologii). Do 2017 roku nie użyto jej w działaniach bojowych.
Największą bombą termobaryczną USA jest paliwowo-powietrzna bomba GBU-43/B MOAB zwana "matką wszystkich bomb". Jest to kierowana przez GPS bomba o masie 9800 kg, zawierająca około 8500 kg materiału wybuchowego H6 o sile wybuchu odpowiadającej 11 tonom TNT.
Bomba została użyta po raz pierwszy w warunkach bojowych 13 kwietnia 2017 roku w Afganistanie.
Bomba termobaryczna jako przyczyna katastrofy w Smoleńsku.
Podkomisja smoleńska badająca katastrofę polskiego Tu-154 w Smoleńsku na konferencji 11 kwietnia 2017 roku przedstawiła film podsumowujący dotychczasowe ustalenia podkomisji. Za główną przyczynę katastrofy uznano wybuch bomby termobarycznej w samolocie. Taka wizja przebiegu katastrofy została skrytykowana jako niezgodna ze skutkami i zapisami w urządzeniach rejestrujących. Podobne konkluzje podkomisja przedstawiła w raporcie w 2022 r.

</doc>
<doc id="3971010" url="https://pl.wikipedia.org/wiki?curid=3971010" title="Pułapki umysłu">
Pułapki umysłu



</doc>
<doc id="3971013" url="https://pl.wikipedia.org/wiki?curid=3971013" title="Pułapki umysłu (serial kryminalny)">
Pułapki umysłu (serial kryminalny)



</doc>
<doc id="3971019" url="https://pl.wikipedia.org/wiki?curid=3971019" title="Platynowe Wiertło">
Platynowe Wiertło

Platynowe Wiertło – ogólnopolski konkurs dla architektów i firm budowlanych. Jury ocenia obiekty za wyróżniające się jakością wykonania, architekturą, jak również zastosowaniem nowoczesnych technologii i rozwiązań. Organizatorem konkursu jest firma Bosch-Elektronarzędzia. Nagroda główna przydzielana jest w różnych kategoriach, a oprócz niej przyznawane są m.in. Złote Wiertło i Srebrne Wiertło.
Co roku do nagrody zgłaszane są najważniejsze inwestycje zrealizowane w całej Polsce.

</doc>
<doc id="3971020" url="https://pl.wikipedia.org/wiki?curid=3971020" title="Złote Wiertło">
Złote Wiertło



</doc>
<doc id="3971023" url="https://pl.wikipedia.org/wiki?curid=3971023" title="Mi Boötis">
Mi Boötis

Mi Boötis ("Alkalurops", "μ Boo") – gwiazda poczwórna w gwiazdozbiorze Wolarza. Znajduje się około 113 lat świetlnych od Słońca.
Nazwa.
Główny składnik, μ¹ Boo, nosi nazwę własną Alkalurops, wywodzącą od greckiego słowa , które oznacza laskę pasterską. Została ona zniekształcona w przekładzie na język arabski, a następnie na łacinę, ponownie na grekę i znów na łacinę, przez co przylgnął do niej arabski przedrostek. Forma ta utrwaliła się i Międzynarodowa Unia Astronomiczna zatwierdziła użycie nazwy Alkalurops dla określenia tej gwiazdy.
Charakterystyka.
Mi Boötis A (Alkalurops) jest podolbrzymem o jasności 20 razy większej niż jasność Słońca, należy do typu widmowego F0. Duża jasność wiąże się z podwójnością tej gwiazdy. Składniki Aa i Ab dzieli zaledwie 0,1 sekundy kątowej, obiegają one wspólny środek masy w czasie 298,75 d. Łączna masa tych gwiazd to 3,24 ± 0,23 .
Alkalurops ma kompana, Mi Boötis B o jasności 6,5, który jest na granicy widoczności gołym okiem. To także jest gwiazda podwójna, składająca się z dwóch składników podobnych do Słońca, należących do typu widmowego G, o wielkości obserwowanej 7,09 i 7,73m, które dzieli odległość 2,3″ (pomiar z 2015 r.).
Te dwie pary gwiazd mają bardzo podobny ruch własny i analizy prawdopodobieństwa silnie wskazują, że są związane grawitacyjnie, jednak ich różny skład chemiczny wskazuje na różne pochodzenie. Składniki A i B dzieli na niebie 107,7″ (ok. 1,8 minuty kątowej; pomiar z 2015 r.), co odpowiada odległości w przestrzeni co najmniej 4000 au i okresowi obiegu co najmniej 125 000 lat.

</doc>
<doc id="3971027" url="https://pl.wikipedia.org/wiki?curid=3971027" title="Alkalurops">
Alkalurops



</doc>
<doc id="3971031" url="https://pl.wikipedia.org/wiki?curid=3971031" title="Daina Levy">
Daina Levy

Daina Levy (ur. 27 maja 1993) – jamajska lekkoatletka kanadyjskiego pochodzenia specjalizująca się w rzucie młotem.
Na mistrzostwach świata juniorów młodszych w Bressanone zakończyła udział w eliminacjach. Dwa lata później wywalczyła srebrny medal mistrzostw panamerykańskich juniorów. W 2015 nie zaliczyła mierzonej próby na igrzyskach panamerykańskich. Uczestniczka igrzysk olimpijskich w Rio de Janeiro (2016), na których wystartowała jako pierwsza zawodniczka z tego kraju w rzucie młotem.
Złota medalistka mistrzostw Jamajki oraz reprezentantka kraju w mistrzostwach NACAC.
Rekord życiowy: 71,48 (25 czerwca 2016, Lawrence).

</doc>
<doc id="3971044" url="https://pl.wikipedia.org/wiki?curid=3971044" title="Masakra w Mosonmagyaróvárze">
Masakra w Mosonmagyaróvárze

Masakra w Mosonmagyaróvár – masakra ludności cywilnej dokonana przez funkcjonariuszy komunistycznej służby bezpieczeństwa ÁVO w mieście Mosonmagyaróvár podczas powstania węgierskiego w 1956.
Trzy dni po wybuchu powstania w Budapeszcie, 26 października 1956, na ulice Mosonmagyaróváru (pięciotysięcznego miasta w pobliżu granicy z Austrią) wyszło około 25% jego mieszkańców, protestując przeciwko komunistycznemu bezprawiu. Tłum, śpiewający patriotyczne pieśni, skierował się na ratusz, by wyartykułować żądanie zakończenia rządów stalinowskich. Wśród demonstrantów było wiele kobiet i dzieci. Punktem zapalnym było żądanie zdjęcia czerwonej gwiazdy z budynku lokalnej siedziby ÁVO, skierowane do porucznika Stefko. Odpowiedzią była salwa z karabinów maszynowych oddana do zgromadzonych, w wyniku której zginęło według różnych źródeł 52, 85 lub 100 osób, a rannych zostało 86 lub 250 ludzi.
Zaistniała sytuacja rozwścieczyła mieszkańców miasta, którzy otoczyli gmach tajnej policji. Większość zabójców zbiegła, ale czterech sprawców masakry nadal pozostawało w budynku. Interwencja uzbrojonego oddziału powstańczego pozwoliła zbiec również ciężko rannemu porucznikowi Stefko, ale pozostali funkcjonariusze aparatu bezpieczeństwa zostali na miejscu zlinczowani. Następnego dnia w mieście rozniosła się wieść, że wydający rozkaz strzelania Stefko żyje i znajduje się w lokalnym szpitalu. Tłum wyniósł go na noszach i zlinczował, a ciało zostało powieszone na drzewie za nogi na ówczesnej ulicy Lenina. Czyn ten (i inne lincze na komunistach) był krytykowany przez gazety w czasie powstania, co nie zmienia faktu, że za całość wydarzeń odpowiada komunistyczna ÁVO. 
Większość wyższych rangą sprawców nie została nigdy ukarana za tę zbrodnię, a po 1991 ustawa Zétényia–Takácsa ("Zétényi–Takács-féle igazságtételi törvényjavaslat"), zakładająca konieczność ukarania sprawców zbrodni komunistycznych została uchylona przez Sąd Konstytucyjny ("dla etycznej chwały ukarania przestępcy nie warto ryzykować prawnych gwarancji naszego konstytucyjnego państwa"). Karaniu sprawców masakr z 1956 przeciwny był m.in. ówczesny prezydent Węgier Árpád Göncz.

</doc>
<doc id="3971045" url="https://pl.wikipedia.org/wiki?curid=3971045" title="Mistrzostwa Unii Europejskiej w Boksie 2006">
Mistrzostwa Unii Europejskiej w Boksie 2006



</doc>
<doc id="3971053" url="https://pl.wikipedia.org/wiki?curid=3971053" title="Katarzyna Gardzina-Kubała">
Katarzyna Gardzina-Kubała

Katarzyna Krystyna Gardzina-Kubała (ur. 6 grudnia 1976 w Warszawie) – polska dziennikarka i publicystka kulturalna, krytyk muzyczny i baletowy, autorka książek dla dzieci o balecie.
Życiorys.
Ukończyła studia na Wydziale Lingwistyki Stosowanej i Filologii Wschodniosłowiańskich Uniwersytetu Warszawskiego (2000, rusycystyka) oraz podyplomowe studia dziennikarskie na tej samej uczelni (2002). W roku 2005 uzyskała absolutorium Akademii Muzycznej im. F. Chopina (Studia Teorii Tańca).
Pracę dziennikarską rozpoczęła w dziale kultury "Trybuny", przez wiele lat była krytykiem muzycznym "Życia Warszawy". Współpracowała z większością polskich czasopism muzycznych, m.in. Ruch Muzyczny, "Muzyka21", "Twoja Muza", "Playbill – Scena Polska", "Place for Dance", czasopisma teatrów operowych w Warszawie i Poznaniu.
Od wielu lat regularnie zamieszcza recenzje i artykuły na temat tańca i baletu w "Ruchu Muzycznym", współpracuje z portalem taniecpolska.pl publikując teksty publicystyczne i krytyczne na temat baletu. Stale publikuje w programach teatralnych do spektakli baletowych oraz w prasie lokalnej. Współpracuje z wydawnictwem Studio Blok, współtworząc (od 2008) serię książek dla dzieci "Bajki baletowe".
Jedna z założycieli Ogólnopolskiego Klubu Miłośników Opery „Trubadur”, na łamach kwartalnika klubowego „Trubadur” opublikowała wiele tekstów i wywiadów z artystami opery i baletu. Prowadzi blog baletowy "Na czubkach palców".
W roku 2014 była członkinią komisji jurorskiej opiniującej spektakle na Polską Platformę Tańca '14 w Lublinie.

</doc>
<doc id="3971056" url="https://pl.wikipedia.org/wiki?curid=3971056" title="Iryna Kłymeć">
Iryna Kłymeć

Iryna Wołodymyriwna Kłymeć (ukr. Ірина Володимирівна Климець; ur. 4 października 1994 w Czetwertnii) – ukraińska lekkoatletka specjalizująca się w rzucie młotem.
W 2013 wystartowała na mistrzostwach Europy do lat 19 w Rieti, jednakże udział w nich zakończyła w eliminacjach. Dwa lata później, podczas młodzieżowych mistrzostw Europy Kłymeć zajęła siódme miejsce. Rok później zadebiutowała na igrzyskach olimpijskich w Rio de Janeiro (2016), na których zajęła odległe miejsce i nie awansowała do finału, podobnie jak rok później podczas światowego czempionatu w Londynie, natomiast w 2019 w Dosze uplasowała się na 5. pozycji. Uczestniczka igrzysk olimpijskich w Tokio (2021) oraz mistrzostw świata w Eugene (2022), w których występ zakończyła w eliminacjach.
Złota medalistka mistrzostw Ukrainy oraz wielokrotna reprezentantka kraju w pucharze Europy w rzutach.
Rekord życiowy: 73,56 (28 września 2019, Doha).

</doc>
<doc id="3971057" url="https://pl.wikipedia.org/wiki?curid=3971057" title="Iryna Klymets">
Iryna Klymets



</doc>
<doc id="3971058" url="https://pl.wikipedia.org/wiki?curid=3971058" title="Afrykanka złotoplama">
Afrykanka złotoplama

Afrykanka złotoplama ("Poicephalus meyeri") – gatunek średniej wielkości ptaka z rodziny papugowatych (Psittacidae). Występuje w części Afryki Subsaharyjskiej. Nie jest zagrożony wyginięciem.
Taksonomia.
Po raz pierwszy gatunek opisał niemiecki lekarz i zoolog Philipp Jakob Cretzschmar w 1827. Holotyp pochodził z Sudanu. Nowemu gatunkowi autor nadał nazwę "Psittacus Meyeri". Obecnie (2022) Międzynarodowy Komitet Ornitologiczny (IOC) umieszcza afrykankę złotoplamą w rodzaju "Poicephalus". Wyróżnia 6 podgatunków, podobnie jak autorzy "Handbook of the Birds of the World".
Podgaunki i zasięg występowania.
IOC wyróżnia następujące podgatunki:
Morfologia.
Długość ciała wynosi 21–25 cm; masa ciała 100–165 g. Samiec i samica wyglądają tak samo. Ptak ma szary wierzch ciała, jasnoszare skrzydła i zieloną, połyskującą plamę na piersi. Gatunek ten charakteryzują żółte plamy na głowie i na skrzydłach. Spód ciała oliwkowy, nogi żółte, stopy jasnoszare. Ma czerwone oczy i czarne źrenice.
Zachowanie.
Papuga ta nie jest głośna. Gnieździ się w dziuplach. W okresie lęgowym agresywna wobec innych przedstawicieli swojego gatunku.
Pokarm w niewoli.
Głównie słonecznik. Je także owies, pszenicę, kukurydzę, ryż i nasiona dyni. Czasem nasiona drzew i orzechy.
Status i zagrożenia.
IUCN uznaje afrykankę złotoplamą za gatunek najmniejszej troski (LC – "least concern") nieprzerwanie od 1988. Liczebność populacji nie została oszacowana, choć ptak opisywany jest jako zazwyczaj pospolity w północnej części zasięgu. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny. Głównym zagrożeniem dla gatunku jest odłów z przeznaczeniem na handel jako ptak klatkowy. Umieszczony w II załączniku konwencji CITES.

</doc>
<doc id="3971059" url="https://pl.wikipedia.org/wiki?curid=3971059" title="Cathrine Kraayeveld">
Cathrine Kraayeveld

Cathrine Helene Kraayeveld (ur. 30 września 1981) – amerykańska koszykarka występująca na pozycjach silnej skrzydłowej oraz środkowej.
Jej ojcem jest Dave Kraayeveld, były amerykański futbolista, który reprezentował klub Seattle Seahawks w lidze NFL, na pozycjach defensive end oraz defensive tackle.

</doc>
<doc id="3971063" url="https://pl.wikipedia.org/wiki?curid=3971063" title="Beta Boötis">
Beta Boötis

Beta Boötis ("Nekkar", "β Boo") – gwiazda w gwiazdozbiorze Wolarza. Znajduje się około 225 lat świetlnych od Słońca.
Nazwa.
Gwiazda ta ma tradycyjną nazwę Nekkar, która wywodzi się od arabskiej nazwy , oznaczającej Wolarza i odnoszącej się do całej konstelacji. Grupa robocza Międzynarodowej Unii Astronomicznej do spraw uporządkowania nazewnictwa gwiazd zatwierdziła użycie nazwy Nekkar dla określenia tej gwiazdy.
Charakterystyka.
beta Boötis jest żółtym olbrzymem o jasności 190 razy większej niż jasność Słońca, należy do typu widmowego G8. Gwiazda ma promień 19 razy większy niż promień Słońca. Wprawdzie rotuje powoli, jeden obrót zajmuje jej 3/4 roku, ale przejawia podobny poziom aktywności magnetycznej co Słońce i generuje rozbłyski promieniowania rentgenowskiego. Jest nieznacznie wzbogacona w bar, lecz w odróżnieniu od innych gwiazd przejawiających tę cechę, wydaje się być gwiazdą pojedynczą. Rozpoczęła życie około 350 milionów lat temu, dawniej była niebieską gwiazdą ciągu głównego należącą do typu widmowego B, a gdy w jej jądrze reakcje rozpoczną się reakcje łączenia helu w węgiel i tlen, zamieni się w czerwonego olbrzyma.

</doc>
<doc id="3971065" url="https://pl.wikipedia.org/wiki?curid=3971065" title="Nekkar">
Nekkar



</doc>
<doc id="3971066" url="https://pl.wikipedia.org/wiki?curid=3971066" title="Journal of Animal and Feed Sciences">
Journal of Animal and Feed Sciences

Journal of Animal and Feed Sciences (skrót ISO 4: J. Anim. Feed Sci.; skrót nieoficjalny: JAFS) jest recenzowanym czasopismem naukowym wydawanym kwartalnie publikującym artykuły z zakresu fizjologii, żywienia, hodowli, genetyki i biotechnologii zwierząt oraz paszoznawstwa.
Czasopismo, będące kontynuacją "Roczników Nauk Rolniczych Serii B, Zootechnika", założono w 1991 roku, a pierwszy numer ukazał się w 1992 roku. Wydawcą czasopisma jest Instytut Fizjologii i Żywienia Zwierząt im. Jana Kielanowskiego Polskiej Akademii Nauk z siedzibą w Jabłonnie koło Warszawy (Polska). Redaktorem naczelnym czasopisma jest dr inż. Agata Krawczyńska.
Do tej pory ukazało się 30 tomów oraz 9 suplementów wydawanych z okazji konferencji i warsztatów badawczych.
W ostatnich latach zmieniono szatę graficzną czasopisma (od 2013 roku wydawane w formacie A4, skład dwukolumnowy), wprowadzono numery DOI i system antyplagiatowy. Od tomu 30 czasopismo ma również nową szatę graficzną.
Komitet Redakcyjny.
W skład Komitetu Redakcyjnego czasopisma wchodzą profesorowie i doktorzy o światowej renomie w tematyce badawczej poruszanej w czasopiśmie:
Punktacja i indeksowanie.
"Journal of Animal and Feed Sciences" indeksowany jest w bazie Journal Citation Reports (zobacz lista filadelfijska). W 2020 roku posiadał wskaźnik cytowań (impact factor) wynoszący 1,525, 5-letni wskaźnik cytowań – 1,625 i znajdował się na 37/68 pozycji (Q3) w kategorii Agriculture, Dairy &amp; Animal Science (czerwiec 2021). Czasopismo było pierwszym polskim czasopismem o tematyce zootechnicznej, które znalazło się liście filadelfijskiej (2000 rok).
Czasopismo znajduje się również w bazie SCOPUS i jest indeksowane przez SCImago Journal &amp; Country Rank w dwóch kategoriach: Animal Science and Zoology (150/416; Q2) oraz Food Science (161/310) (czerwiec 2021); 2020: Citing Score – 2,2, SJR – 0.458.
"Journal of Animal and Feed Sciences" znajduje się również w wykazie czasopism naukowych i recenzowanych materiałów z konferencji międzynarodowych Ministerstwa Edukacji i Nauki z punktacją 40 pkt (2021).
Pozostałe bazy indeksujące czasopismo:
Dofinansowanie MNiSW (2016–2017, 2018–2019).
W 2016 roku czasopismo otrzymało dofinansowanie z MNiSW w ramach finansowania działalności upowszechniającej naukę (DUN) na:
W 2018 roku czasopismo także otrzymało dofinansowanie z MNiSW w ramach finansowania działalności upowszechniającej naukę (DUN) na:

</doc>
<doc id="3971070" url="https://pl.wikipedia.org/wiki?curid=3971070" title="Iryna Volodymyrivna Klymets">
Iryna Volodymyrivna Klymets



</doc>
<doc id="3971072" url="https://pl.wikipedia.org/wiki?curid=3971072" title="Amadynka czarnogardła">
Amadynka czarnogardła

Amadynka czarnogardła ("Poephila cincta") – gatunek małego ptaka z rodziny astryldowatych ("Estrildidae)", występuje w Australii. Nie jest zagrożony wyginięciem.
Podgatunki i zasięg występowania.
Wyróżnia się dwa podgatunki "Poephila cincta":
Taksony te były dawniej uznawane za osobne gatunki. Proponowany podgatunek "nigrotecta" (opisany znad rzeki Chester w północnej części półwyspu Jork) uznany za synonim "atropygialis".
Morfologia.
Występuje nieznaczny dymorfizm płciowy. Samiec ma błyszczącą, fioletową głowę, czarną linię od oka do dzioba i czarne gardło oraz pierś. Dziób jest gruby o barwie granatowofioletowej. Brzuch i spód ciała różowe, wierzch ciała fioletowy. Skrzydła fioletowe, ale ich końcówki są czarne. Ogon długi, wcięty, czarny. Samica bardzo podobna, różni się jedynie mniejszą czarną plamą, która obejmuje jedynie gardło. U obu płci nogi są różowe.
Długość ciała 11 cm; masa ciała 12,9–17,1 g.
Zachowanie.
Gatunek agresywny wobec osobników swojego gatunku, jak i innych astryldów. Respekt czuje tylko dla największych gatunków z rodziny astryldowatych. Nieagresywny dla ptaków z innych grup.
Pokarm.
Ptak żywi się drobnymi ziarnami prosa i włośnicy. Chętnie zjada nasiona traw i chwastów. Czasem zjada małe owady.
Status.
W Czerwonej księdze gatunków zagrożonych Międzynarodowej Unii Ochrony Przyrody (IUCN) amadynka czarnogardła od 2012 roku zaliczana jest do kategorii LC (gatunek najmniejszej troski); wcześniej, od 2004 roku klasyfikowano ją jako NT (gatunek bliski zagrożenia). Liczebność populacji nie została oszacowana, ale ptak ten opisywany jest jako dość pospolity, lokalnie pospolity, choć rzadszy w południowej części zasięgu. BirdLife International uznaje trend liczebności populacji za spadkowy ze względu na utratę i degradację siedlisk. Spadki liczebności są jednak mniejsze niż wcześniej sądzono, stąd podjęta decyzja o zmianie statusu zagrożenia.

</doc>
<doc id="3971077" url="https://pl.wikipedia.org/wiki?curid=3971077" title="Gerarda Śliwińska">
Gerarda Śliwińska

Maria Gerarda Śliwińska CSC, właśc. Barbara Śliwińska (ur. 22 stycznia 1934 w Giżynie, zm. 5 lipca 2012 roku w Braniewie) – zakonnica ze Zgromadzenia Sióstr św. Katarzyny Dziewicy i Męczennicy w Braniewie, prawniczka i historyczka, badaczka historii Zgromadzenia Sióstr Świętej Katarzyny Dziewicy i Męczennicy.
Życiorys.
Pochodzenie i młodość.
Barbara Śliwińska urodziła się 22 stycznia 1934 r. w Giżynie koło Mławy, jako przedostatnie dziecko Jana i Heleny z d. Matuszewskiej.
Życie konsekrowane.
Do Zgromadzenia Sióstr św. Katarzyny w Braniewie wstąpiła 15 kwietnia 1950 r.
W październiku 1950 r. Barbara została przyjęta do nowicjatu i otrzymała imię zakonne Maria Gerarda. Pierwsze śluby zakonne złożyła w dniu 7 października 1952 r., następnie została posłana do katechezy w Jezioranach, gdzie służyła przez osiem lat. W tym czasie uzyskała również dyplom katechetyczny. W roku 1958 złożyła śluby wieczyste. W latach 1961-1962 pracowała w Państwowym Domu Pomocy Społecznej w Barczewie, gdzie wykonywała obowiązki pomocy pielęgniarskiej. Jednocześnie uczęszczała do Liceum Ogólnokształcącego w Olsztynie. Po uzyskaniu świadectwa dojrzałości, w 1962 r. podjęła roczną naukę w Międzyzakonnym Studium Społeczno-Prawnym w Warszawie.
Od 1963 r. zamieszkała w domu prowincjalnym Braniewie, gdzie sprawowała funkcję mistrzyni postulatu, a po skończonej kadencji otrzymała nominację na mistrzynię nowicjatu oraz została wybrana radną Prowincji Polskiej. Urzędy te pełniła przez okres trzech kadencji. W międzyczasie brała udział w rocznych kursach przygotowawczych dla mistrzyń nowicjatu, potem dla mistrzyń junioratu. W 1980 r. ukończyła studia w Akademii Teologii Katolickiej w Warszawie, uzyskując tytuł magistra teologii.
Od 1974 r. mieszkała w domu zakonnym w Łomiankach, gdzie pełniła obowiązki odpowiedzialnej za wspólnotę, przez pewien czas była też mistrzynią nowicjatu a w latach 1978-1982 mistrzynią junioratu. Od 1981 r. prowadziła kwerendę w archiwach krajowych i zagranicznych, gromadząc materiały źródłowe do opracowania historii Zgromadzenia. W 1994 r. została przeniesiona do domu prowincjalnego w Braniewie, gdzie w dalszym ciągu zajmowała się wyszukiwaniem i badaniem dokumentów. W 1996 r. została wydana książka jej autorstwa: „Dzieje Zgromadzenia Sióstr Świętej Katarzyny Dziewicy i Męczennicy w latach 1571-1772”. W 1997 r. napisała rozprawę doktorską w Instytucie Historii Uniwersytetu Gdańskiego, otrzymując tytuł doktora.
Zajmowała się historią swojego zgromadzenia. Wygłosiła szereg referatów na sympozjach naukowych, była autorką licznych artykułów, biogramów i haseł encyklopedycznych. Brała czynny udział w ogólnopolskich spotkaniach sióstr historyczek żeńskich zgromadzeń zakonnych. Zredagowała i przygotowała do druku modlitewnik Polskiej Prowincji „Wypłyń na głębię”, który ukazał się w 2002 r. W ostatnich latach zajęła się szczególnie badaniem dziejów powojennych Zgromadzenia Sióstr św. Katarzyny. Była członkinią Komisji Historycznej w procesie diecezjalnym stwierdzenia męczeństwa 16 Służebnic Bożych ze Zgromadzenia Sióstr św. Katarzyny. Opracowała na nowo i przygotowała do druku Żywot oraz I i II Regułę Zgromadzenia Reginy Protmann, jednak nie doczekała ich wydania.
Choroba i śmierć.
Przez ostatnie lata swojego życia zmagała się z wieloma chorobami. Wiosną nadeszła diagnoza wskazująca na chorobę nowotworową. 5 lipca 2012 o 10:20 zmarła. Tego roku miała obchodzić jubileusz 60-lecia ślubów zakonnych. Spoczywa na cmentarzu zakonnym przy domu prowincjonalnym w Braniewie.

</doc>
<doc id="3971079" url="https://pl.wikipedia.org/wiki?curid=3971079" title="Komisariat Straży Celnej „Sinków”">
Komisariat Straży Celnej „Sinków”



</doc>
<doc id="3971080" url="https://pl.wikipedia.org/wiki?curid=3971080" title="Torpedowce typu Dryzki">
Torpedowce typu Dryzki

Torpedowce typu Dryzki (bułg. Дръзки) – seria sześciu bułgarskich torpedowców, zbudowanych we Francji na początku XX wieku, używanych w składzie Marynarki Wojennej Bułgarii podczas I wojny bałkańskiej i obu wojen światowych. Aż do końca II wojny światowej stanowiły trzon marynarki bułgarskiej. Jeden torpedowiec został zachowany w Warnie jako okręt muzeum „Dryzki”.
Budowa.
Umowę na zbudowanie dla floty bułgarskiej pierwszych trzech torpedowców zawarto z zakładami Schneider et Cie w Chalon-sur-Saône, specjalizującymi się w budowie takich jednostek, 24 lutego 1904 roku. Okręty zostały zbudowane we Francji, a następnie przetransportowane w częściach do Bułgarii, w celu wyeliminowania przepływania uzbrojonych okrętów przez Bosfor, czego zakazywał traktat berliński, a nadto z uwagi na wciąż trwającą formalną zależność wasalną Księstwa Bułgarii od Turcji (do 1908 roku). W kwietniu 1905 roku torpedowce zostały wysłane do Bułgarii, gdzie zostały zmontowane i zwodowane 23 sierpnia 1907 roku w Warnie. Pierwsze trzy jednostki, które otrzymały nazwy: „Dryzki”, (bułg. Дръзки), „Smeli” (Смели) i „Chrabri” (Храбри), ukończono i wcielono do służby 5 stycznia 1908 roku. 
W międzyczasie zamówiono 14 stycznia 1906 roku drugą partię trzech torpedowców, które zostały dostarczone do Warny w sierpniu 1907 roku. Otrzymały one nazwy: „Szumni” (Шумни), „Letjaszti” (Летящи) i „Strogi” (Строги). Wodowano je w sierpniu 1908 roku i wcielono do służby w sierpniu 1909 roku. 
Opis.
Konstrukcja okrętów była typowa dla torpedowców budowy francuskiej. Miały one kadłub o zaokrąglonych burtach, przechodzących w pokład górny, lekko opadający ku burtom. Pokład dziobowy nie był podniesiony i również był mocno zaokrąglony w przekroju poprzecznym, opadający w kierunku dziobu (forma określana jako „skorupa żółwia”). Dziobnica była prawie pionowa i znajdował się w niej nad wodą zamykany klapą wylot stałej wyrzutni torpedowej, nieco nachylonej w dół. Okręty miały dwa kotły parowe wodnorurkowe Du Temple, zwrócone paleniskami naprzeciw siebie. Spaliny z kotłów były odprowadzane przez dwa niewysokie kominy. Maszyna parowa potrójnego rozprężania o mocy 1900 KM znajdowała się w przedziale za kotłami i napędzała jedną śrubę. Ster był zawieszony za śrubą, na stewie rufowej, ponadto okręty miały ster pomocniczy pod częścią dziobową. Nadbudówka dziobowa ograniczała się do niewielkiej sterówki.
Główne uzbrojenie w postaci wyrzutni torpedowych kalibru 450 mm było rozlokowane w następujący sposób: jedna stała na dziobie i dwie na pokładzie rufowym w jednym obrotowym aparacie torpedowym (z rurami obok siebie, lecz skierowanymi w przeciwnych kierunkach). Uzbrojenie artyleryjskie stanowiły pierwotnie 2 działa kalibru 47 mm Schneider umieszczone na burtach na śródokręciu.
Służba i modernizacje.
Torpedowce były pierwszymi pełnowartościowymi okrętami bułgarskiej marynarki, po krążowniku torpedowym „Nadeżda” i przez dłuższy czas stanowiły trzon floty Bułgarii. W zimie, przy zalodzeniu portu w Warnie, mogły być wyciągane w celu zimowania na ląd po zbudowanych pochylniach.
Pierwszym konfliktem, w jakim wzięły udział, była I wojna bałkańska w latach 1912–1913. W jej trakcie podejmowały kilka bezskutecznych prób ataków torpedowych na tureckie okręty atakujące bułgarskie wybrzeże. Wieczorem 20 listopada 1912 „Letjaszti”, „Smeli”, „Strogi” i „Dryzki” zostały wysłane z Warny w celu przechwycenia dwóch egipskich statków transportowych, pod dowództwem kapitana II rangi Dimitra Dobrewa na „Letjasztym”. „Dryzki” był dowodzony przez miczmana Georgi Kupowa. Po północy 21 listopada zespół natknął się na turecki krążownik pancernopokładowy „Hamidiye” w eskorcie dwóch kontrtorpedowców „Bekefsan” i „Yarhisar” około 32 mile morskie od Warny. O godzinie 0:43 bułgarskie okręty przystąpiły do ataku w szyku torowym, odpalając po jednej torpedzie, pierwszy „Letjaszti”. Pierwsze trzy okręty nie trafiły, lecz „Dryzki”, będąc ostatnim okrętem, odpalił torpedę z odległości ok. 100 m, która trafiła „Hamidiye” w prawą burtę, uszkadzając go. Następnie, bułgarskie okręty uniknęły kontrataku kontrtorpedowców i powróciły do Warny. Akcja ta była największym sukcesem w dziejach małej marynarki bułgarskiej.
Bułgarskie torpedowce nie brały aktywnego udziału w działaniach drugiej wojny bałkańskiej, podczas której zostały internowane w Sewastopolu. Wzięły następnie udział w I wojnie światowej. „Szumni” został utracony, a „Strogi” uszkodzony 11 września 1916 roku pod Warną na rosyjskich minach, postawionych przez okręt podwodny „Krab”. W połowie października 1916 roku okręty wyposażono w tory do stawiania 6 min i 18/19 października stawiały one obronną zagrodę minową pod Durankułakiem. Po przegranej przez państwa centralne wojnie, w październiku 1918 okręty zostały zarekwirowane przez Francuzów. „Letjaszti” wówczas zatonął na podwodnej skale 28 listopada 1918 (według innych publikacji, latem 1919).
W 1920 roku okręty zostały zwrócone władzom bułgarskim. Zostały rozbrojone i wyposażone w trały, uczestnicząc w rozminowywaniu wód bułgarskich w latach 1923-24. Ponieważ Bułgaria nie mogła posiadać marynarki wojennej, okręty zostały następnie przystosowane do roli patrolowców służby handlowo-policyjnej. Faktycznie były uzbrajane w wyrzutnie torpedowe do celów ćwiczeń. Pozostające w służbie cztery okręty zostały zmodernizowane w 1934 roku – przywrócono im uzbrojenie w dwie wyrzutnie torped na pokładzie i zamontowano dwa niemieckie pojedyncze półautomatyczne działka 37 mm C/30 w osi symetrii okrętu. W 1936 roku otrzymały litery rozpoznawcze na dziobie: „Dryzki” – Д, „Smeli” – С, „Chrabri” – ХР i „Strogi” – СТ. 
Podczas II wojny światowej, będąc już przestarzałe, były używane jako patrolowce i do eskorty konwojów przybrzeżnych, w składzie 1. półdywizjonu Flotylli Torpedowej. W 1942 roku torpedowce ponownie otrzymały starsze działka 47 mm w miejsce działek 37 mm, nadto dodano dwa karabiny maszynowe 7,92 mm. Wyposażono je też w dalmierze o bazie 0,7 m i bomby głębinowe.
15 października 1942 roku „Dryzki” zatonął w porcie warneńskim na skutek wybuchu prochu. Został następnie podniesiony i wyremontowany. 19 maja 1943 podczas sztormu między Warną a Burgas zatonął „Smeli”. Zginęło 15 marynarzy, a okręt następnie podniesiono i wyremontowano. 
We wrześniu 1944 okręty zostały zajęte przez wojska radzieckie, po czym 20 października 1944 „Smeli” i „Strogi” zostały przejęte przez marynarkę ZSRR pod nazwami odpowiednio „Inguł” i „Wyczegda” („Ингул” i „Вычегда”) (według innej wersji, „Chrabri” to „Inguł”). Pozostałe dwa torpedowce z uwagi na gorszy stan były używane przez marynarkę radziecką tylko jako strażnicze. W lipcu 1945 wszystkie zostały zwrócone Bułgarii. W 1954 roku okręty wycofano ze służby. „Dryzki” został wycofany i przekształcony na ćwiczebny okręt-cel. Przed 45. rocznicą storpedowania „Hamidye” zdecydowano upamiętnić ten najsłynniejszy okręt w historii bułgarskiej floty, lecz w tym czasie „Dryzki” był już pocięty na części do złomowania. Ostatecznie komin, działo i drobniejsze części „Dryzkiego” zamontowano na bliźniaczym okręcie „Strogi”, który, 21 listopada 1957 roku, w rocznicę storpedowania „Hamidiye”, wystawiono na lądzie do zwiedzania jako eksponat Muzeum Marynarki Wojennej w Warnie – okręt muzeum „Dryzki”.

</doc>
<doc id="3971085" url="https://pl.wikipedia.org/wiki?curid=3971085" title="Stanisław Łuczak">
Stanisław Łuczak

Stanisław Łuczak (ur. 4 kwietnia 1912 w Inowrocławiu, zm. 9 września 1980 tamże) – polski artysta malarz, grafik, rzeźbiarz, dokumentalista archeologiczny, regionalista i muzealnik związany z Kujawami.
Życiorys.
W wieku 16 lat rozpoczął naukę malarstwa dekoracyjnego i polichromii u Leona Drapiewskiego w Bydgoszczy, następnie w latach 1937–1939 studiował u Karola Mondrala, Jana Wronieckiego i Stanisława Kuglina w Instytucie Sztuk Pięknych w Poznaniu.
Od roku 1937 jest asystentem profesora Józefa Kostrzewskiego w Instytucie Prahistorycznym Uniwersytetu Poznańskiego. Bierze udział w ekspedycji archeologicznej w Biskupinie i badaniach innych stanowisk w Wielkopolsce (pradziejowych i wczesnośredniowiecznych).
W czasie okupacji pracował w biurach technicznych fabryk amunicji w Poznaniu, a następnie został zesłany na roboty w głąb Rzeszy. Po wojnie wraca na Uniwersytet Poznański i podejmuje pracę w Instytucie Badań Starożytności Słowiańskich, później w Kierownictwie Badań nad Początkami Państwa Polskiego, a następnie w Instytut Historii Kultury Materialnej PAN (do emerytury w 1968 r.).
Działalność artystyczna.
Stanisław Łuczak był (od r. 1945) członkiem Oddziału Bydgoskiego Związku Polskich Artystów Plastyków.
Tworzył w wielu technikach: polichromia, drzeworyt, cynkoryt, miedzioryt, litografia, malarstwo olejne, akwarela, różne techniki rysunku tuszem, węglem i ołówkiem, rzeźba w drewnie, kamieniu i gipsie.
Prace swoje, wystawiał w Inowrocławiu, Bydgoszczy, Gnieźnie, Poznaniu, Toruniu, Grudziądzu Włocławku, Krakowie, Olsztynie czy Słupsku oraz za granicami kraju, m. in w Czechosłowacji, Francji, Niemczech i Rosji. Dziś znajdują się w wielu muzeach nie tylko rejonie wielkopolsko-pomorskim, ale też w zbiorach Muzeum Narodowego w Warszawie, w Krakowie, galeriach Moskwy, Pragi, Stralsundu, Frankfurtu (n. Menem) Nancy, a także w skandynawskich i w Stanach Zjednoczonych.
Współpracował też jako grafik – ilustrator m.in. z bydgoską Arkoną.
Działalność archeologiczna.
– działalność kronikarska: głównie drzeworyty i rysunki dokumentujące badania wykopaliskowe (np. w Biskupinie, Gnieźnie, Kruszwicy, Ostrowie Lednickim), szkice z różnych wydarzeń, portrety i karykatury archeologów.
– artystyczne rekonstrukcje różnych obiektów oparte na szczegółowej dokumentacji archeologicznej, m.in. zabytków architektury z terenu Kujaw i Inowrocławia (setki opublikowanych ułamków ceramiki i innych przedmiotów, rysunki zabytków drewnianych, m.in. słynnego wczesnośredniowiecznego czerpaka ze zdobioną rękojeścią z Niestronna na Pałukach).
Pod jego kierunkiem zaczynali pracę w archeologii liczni rysownicy (m.in. B. Promiński, K. Poprawski, L. Fijał, A. Wawrzyński).
Jako rzeźbiarz – archeolog współpracował m.in. muzeami: Muzeum im. Jana Kasprowicza w Inowrocławiu i Muzeum Etnograficznym im. Marii Znamierowskiej-Prüfferowej w Toruniu.
W 1979 roku został odznaczony Krzyżem Kawalerskim Orderu Odrodzenia Polski.
Jest pochowany na cmentarzu pw. Św. Mikołaja w Inowrocławiu.
Życie prywatne.
Był synem Wincentego i Józefy Lewandowskiej. Miał troje dzieci: Wojciecha – inowrocławskiego drukarza i grafika, Przemysława i Sławę.

</doc>
<doc id="3971089" url="https://pl.wikipedia.org/wiki?curid=3971089" title="Callum Skinner">
Callum Skinner

Callum Skinner (ur. 20 sierpnia 1992 w Glasgow) – brytyjski kolarz specjalizujący się w torowej odmianie tego sportu.
Wczesne życie.
Callum Skinner urodził się w szkockim Glasgow. W wieku dwunastu lat przeprowadził się do Edynburgu. W 2004 roku zajął się kolarstwem po zwycięstwach Chrisa Hoya na Letnich Igrzyskach Olimpijskich 2004 w Atenach.
W 2008 roku został młodzieżowym mistrzem Wielkiej Brytanii, bijąc rekord dla swojej grupy wiekowej Zjednoczonego Królestwa Chrisa Hoya. W tym samym roku otrzymał nagrodę dla najbardziej obiecującego młodego kolarza torowego od samego Hoya.
Kariera.
Skinner rywalizował, reprezentując Szkocję, w sprincie drużynowym podczas Igrzysk Wspólnoty Narodów 2010, kończąc zmagania na czwartym miejscu. Nie dostał szansy na wystartowanie na Letnich Igrzyskach Olimpijskich 2016 z powodu guza na szyi pod koniec 2011 roku, którego lekarze uważali początkowo za chłoniaka. Biopsja pokazała później, że guz nie jest nowotworem.
W 2014 roku ponownie reprezentował Szkocję na Igrzyskach Wspólnoty Narodów. Znaczący sukces odniósł na Mistrzostwach Wielkiej Brytanii, wygrywając cztery konkurencje. W listopadzie tego samego roku został mistrzem Europy w jeździe indywidualnej na czas na 1 km.
W styczniu 2016 roku został członkiem drużyny, która wygrała klasyfikację generalną Pucharu Świata w sprincie drużynowym w Hongkongu. W marcu na Mistrzostwach Świata 2016 zajął ósmą pozycję w sprincie indywidualnym.
Na igrzyskach olimpijskich w Rio de Janeiro był częścią drużyny obok Philipa Hindesa i Jasona Kenny’ego, z którym zdobył złoty medal w sprincie drużynowym, ustanawiając rekord olimpijski w finale przeciwko Nowej Zelandii. Otrzymał także srebrny medal w sprincie indywidualnym, przegrywając w finale ze swoim kolegą z reprezentacji, Jasonem Kennym 0–2.

</doc>
<doc id="3971093" url="https://pl.wikipedia.org/wiki?curid=3971093" title="Adam Tomanek">
Adam Tomanek

Adam Tomanek (ur. 10 grudnia 1928 w Lublinie, zm. 7 kwietnia 2017) – polski dziennikarz radiowy, związany z rozgłośnią Polskiego Radia w Lublinie.
Życiorys.
Ukończył lubelskie Liceum Handlowe im. Augusta i Juliusza Vetterów a następnie prawo na Uniwersytecie Marii Curie-Skłodowskiej w Lublinie. Od 1949 roku pracował w Polskim Radiu Lublin – początkowo jako spiker, a następnie dziennikarz. Przez 39 lat kierował redakcją sportową rozgłośni, szefował także redakcji informacyjnej. Był również pierwszym lubelskim reporterem „Dziennika Telewizyjnego”. W pracy zwano go „latającym reporterem”, gdyż na motocyklu przemierzał Lubelszczyznę w poszukiwaniu tematów audycji.&lt;br&gt;
Po śmierci został pochowany na cmentarzu przy ul. Lipowej w Lublinie.
Rodzina.
Adam Tomanek był siostrzeńcem Józefa Łobodowskiego – polskiego emigracyjnego poety i prozaika. Miał dwójkę dzieci: jego syn Stanisław jest pierwszym koncertmistrzem orkiestry Teatru Wielkiego w Warszawie oraz koncertmistrzem Warszawskiej Opery Kameralnej, natomiast córka Ewa jest nauczycielem biologii w lubelskich szkołach.
Nagrody.
1975 – „Złoty Mikrofon”.

</doc>
<doc id="3971094" url="https://pl.wikipedia.org/wiki?curid=3971094" title="Sheila Abdus-Salaam">
Sheila Abdus-Salaam

Sheila Abdus-Salaam (ur. 14 marca 1952 w Waszyngtonie, zm. 12 kwietnia 2017 w Nowym Jorku) – amerykańska prawniczka, sędzia.
Życiorys.
Urodzona jako Sheila Turner 14 marca 1952 r. w Waszyngtonie, pochodziła z wielodzietnej (sześcioro rodzeństwa) rodziny robotniczej. W rodzinnym mieście uczęszczała do szkół publicznych, po czym w 1974 r. ukończyła Barnard College, a w 1977 uzyskała dyplom w zakresie prawa na Columbia Law School. W jej grupie zajęciowej uczył się także późniejszy prokurator generalny USA – Eric Holder.
Po studiach pracowała do 1980 r. w firmie prawniczej East Brooklyn Legal Services. W swojej pierwszej pracy była publicznym obrońcą na Brooklynie i najczęściej reprezentowała osoby ubogie i imigrantów w sporach z osobami wynajmującymi im mieszkania.
Następnie została asystentką prokuratora w Departamencie Prawa, Praw Obywatelskich i Nieruchomości stanu Nowy Jork (1980-1988) i w tym okresie wyróżniła się wygraniem procesu, w którym 30 kobiet kierujących autobusami oskarżyło pracodawcę o niesprawiedliwe pomijanie ich w awansach. Później do 1991 r. pracowała jako główny doradca Biura Usług Pracowniczych miasta Nowy Jork. Od 1992 r. rozpoczęła karierę sędziowską, po tym jak w poprzednim roku została wybrana do Sądu Cywilnego Miasta Nowy Jork.
W 1993 r. wybrano ją do Sądu Najwyższego stanu Nowy Jork, a w 2007 uzyskała reelekcję. W 2009 r. została nominowana przez gubernatora Davida A. Patersona na sędziego sekcji apelacyjnej Sądu Najwyższego Stanu Nowy Jork. W 2013 r. gubernator Andrew M. Cuomo mianował ją do Sądu Apelacyjnego Stanu Nowy Jork, co stanowy Senat zatwierdził 6 maja 2013 roku. Abdus-Salaam była pierwszą Afroamerykanką, która zasiadała w Sądzie Najwyższym Stanu Nowy Jork i tamtejszym Sądzie Apelacyjnym. Powszechnie znana z liberalnej afiliacji i progresywnych wyroków, m.in. w sprawie o prawo niebiologicznego rodzica do opieki nad dzieckiem w związku jednopłciowym.
Powszechnie, aczkolwiek błędnie, znana jako pierwsza w kraju sędzia będąca muzułmanką. Abdus-Salaam posiadała muzułmańskie nazwisko po pierwszym mężu i zatrzymała je po rozwodzie, jednak nigdy nie przeszła na islam. Jednocześnie nigdy nie korygowała tej pomyłki i nie miała jej nikomu za złe.
Zmarła 12 kwietnia 2017 roku, jej ciało znaleziono w rzece Hudson. Dzień wcześniej jej mąż zgłosił jej zaginięcie. Jako jedną z najbardziej możliwych przyczyn śmierci brano pod uwagę samobójstwo, gdyż jej matka i brat zmarli z takiej właśnie przyczyny o tej samej porze roku, a ponadto nie znaleziono ran lub innych widocznych oznak udziału osób trzecich. Śmierć sędzi odbiła się szerokim echem w Nowym Jorku, oświadczenie wydali m.in. gubernator stanu Nowy Jork Andrew M. Cuomo i burmistrz Nowego Jorku Bill de Blasio.
Przez macierzystą uczelnię została w 2013 r. wyróżniona "Lawrence A. Wien Prize for Social Responsibility", ponadto została laureatką nagrody "Trailblazers in Justice" (2014) i nagrodą im. Stanleya H. Fulda (2016). Pełniła funkcję prezesa nowojorskiego oddziału Narodowej Konferencji Czarnych Prawników.
Trzykrotnie wychodziła za mąż, jej drugim mężem był James Hatcher, a trzecim pastor Gregory Jacobs.

</doc>
<doc id="3971102" url="https://pl.wikipedia.org/wiki?curid=3971102" title="Alfa Piscium">
Alfa Piscium

Alfa Piscium ("Alrescha", "α Psc") – gwiazda w gwiazdozbiorze Ryb. Według pomiarów sondy Gaia z 2018 roku znajduje się około 165 lat świetlnych od Słońca.
Nazwa.
Gwiazda ta ma tradycyjną nazwę Alrescha, która wywodzi się od arabskiej nazwy , która oznacza „sznur” łączący Ryby w konstelacji. Innym arabskim określeniem gwiazdy było , będące tłumaczeniem "Sýndesmos tón Ichthýon", „węzeł Ryb”; od niego pochodzą czasem spotykane nazwy gwiazdy takie jak Okda i Kaitain. Międzynarodowa Unia Astronomiczna w 2016 formalnie zatwierdziła użycie nazwy Alrescha dla określenia tej gwiazdy.
Charakterystyka.
Alfa Piscium jest gwiazdą podwójną składającą się z dwóch białych gwiazd ciągu głównego, należących do typu widmowego A. Ich jasność to odpowiednio 4,11 oraz 5,135. Oba składniki są sklasyfikowane jako gwiazdy zmienne typu Alfa² Canum Venaticorum. Na niebie dzieli je 1,8 sekundy kątowej (pomiar z 2015 r.), około 2060 roku zbliżą się na najmniejszą odległość. Gwiazdy zbliżają się na 50 i oddalają na 190 au w okresie 720 lat. Według niektórych badań oba składniki to gwiazdy spektroskopowo podwójne, co czyniłoby Alfa Piscium gwiazdą poczwórną; wyniki te jednak mogą być błędne. Alrescha A ma osobliwe spektrum, co wiąże się z jej silnym polem magnetycznym i w miarę obrotu może ukazywać różne obszary wzbogacone w pewne pierwiastki, zaś składnik B ma wyraźne linie widmowe metali.

</doc>
<doc id="3971103" url="https://pl.wikipedia.org/wiki?curid=3971103" title="Alrescha">
Alrescha



</doc>
<doc id="3971113" url="https://pl.wikipedia.org/wiki?curid=3971113" title="Grand prix national de l’architecture">
Grand prix national de l’architecture

Grand Prix National de l’architecture – francuska nagroda przyznawana od 1975 r. przez 20-osobowe jury pod przewodnictwem Ministerstwa Kultury architektowi lub firmie architektonicznej za wybitny wkład w rozwój architektury. Jest najwyższym francuskim wyróżnieniem w dziedzinie architektury.
Laureaci.
Lista laureatów Grand Prix National de l’architecture:

</doc>
<doc id="3971120" url="https://pl.wikipedia.org/wiki?curid=3971120" title="Lambda Leonis">
Lambda Leonis

Lambda Leonis ("Alterf", "λ Leo") – gwiazda w gwiazdozbiorze Lwa. Znajduje się około 329 lat świetlnych od Słońca.
Nazwa.
Gwiazda ta ma tradycyjną nazwę Alterf, która wywodzi się od arabskiej nazwy , co oznacza „spojrzenie” i odnosi się do jej położenia na głowie wyobrażonej figury Lwa. Międzynarodowa Unia Astronomiczna zatwierdziła użycie nazwy Alterf dla określenia tej gwiazdy.
Charakterystyka.
Lambda Leonis jest pomarańczowym olbrzymem o jasności 460 razy większej niż jasność Słońca, należy do typu widmowego K. Gwiazda ma promień 46 razy większy niż promień Słońca, obraca się powoli wokół osi, jeden obrót może zajmować jej ponad rok. Nie jest jasne, na jakim etapie ewolucji jest ta gwiazda. Może zwiększać jasność po ustaniu syntezy wodoru w hel w jądrze, zmniejszać jasność po ustaniu syntezy helu w węgiel i tlen, bądź jaśnieć po raz drugi po zakończeniu tych reakcji. W tym ostatnim przypadku, który odpowiada największej masie gwiazdy (około 2,5 masy Słońca) Alterf staje się zmienną długookresową – mirydą.

</doc>
<doc id="3971123" url="https://pl.wikipedia.org/wiki?curid=3971123" title="Alterf">
Alterf



</doc>
<doc id="3971124" url="https://pl.wikipedia.org/wiki?curid=3971124" title="Gramozi Erseka">
Gramozi Erseka



</doc>
<doc id="3971131" url="https://pl.wikipedia.org/wiki?curid=3971131" title="Otokar Kent 290LF">
Otokar Kent 290LF

Otokar Kent 290LF – niskopodłogowy autobus miejski, napędzany olejem napędowym, produkowany przez turecką firmę Otokar.

</doc>
<doc id="3971134" url="https://pl.wikipedia.org/wiki?curid=3971134" title="Malutków">
Malutków

Malutków (do 1945 niem. "Malkendorf") – uroczysko-dawna miejscowość w Polsce, w województwie lubuskim, w powiecie sulęcińskim, w gminie Sulęcin.
Wieś położona była na zachód od Jemiołowa. Polską nazwę "Malutków", zastępującą niemiecką "Malkendorf", wprowadzono urzędowo rozporządzeniem Ministrów Administracji Publicznej i Ziem Odzyskanych z dnia 1 lipca 1947 roku. Wieś zlikwidowana została w 1950 roku w związku z poszerzeniem obszaru poligonu w Wędrzynie. Zachowały się pozostałości niemieckiego cmentarza.

</doc>
<doc id="3971135" url="https://pl.wikipedia.org/wiki?curid=3971135" title="Premier League (2017/2018)">
Premier League (2017/2018)

Sezon 2017/2018 Premier League – 26. edycja tych rozgrywek od czasu założenia w 1992 roku.
Sezon rozpoczął się 11 sierpnia 2017 roku, a zakończył 13 maja 2018. W rywalizacji wzięło udział 20 zespołów, w tym obrońca tytułu – Chelsea oraz trzy zespoły, które awansowały z Championship w poprzednim sezonie: Newcastle United, Brighton &amp; Hove Albion i Huddersfield Town (zwycięzca baraży). Tytuł zdobył Manchester City.
Statystyki.
Najlepsi strzelcy.
Stan na 13 maja 2018, Źródło: Strona Barclays Premier League.
Najlepsi asystenci.
Stan na 13 maja 2018, Źródło: Strona Premier League.
Hattricki.
4 Zawodnik zdobył 4 bramki
Czyste konta.
Źródło: Strona Premier League

</doc>
<doc id="3971137" url="https://pl.wikipedia.org/wiki?curid=3971137" title="Natalija Zołotuchina">
Natalija Zołotuchina

Natalija Ołehiwna Zołotuchina (ukr. Наталія Олегівна Золотухіна; ur. 4 stycznia 1985 w Charkowie) – ukraińska lekkoatletka specjalizująca się w rzucie młotem.
Międzynarodową karierę Ukrainka rozpoczęła w 2001 roku, kiedy na mistrzostwach świata juniorów młodszych w Debreczynie uplasowała się na piątej pozycji. W następnym roku, jako juniorka, wystartowała w mistrzostwach świata do lat 20. Piąta zawodniczka europejskiego czempionatu juniorów w Tampere (2003). Rok później ponownie uczestniczyła w mistrzostwach świata juniorów, zajmując 10. pozycję. W latach 2005–2007 dwukrotnie zajmowała trzecie miejsce podczas młodzieżowych mistrzostw Europy, natomiast pomiędzy 2005 a 2011 rokiem czterokrotnie występowała w czempionacie globu. W 2016 po raz pierwszy w karierze wystartowała na igrzyskach olimpijskich w Rio de Janeiro (2016), w których zajęła odległe miejsce i nie awansowała do finału.
Złota medalistka mistrzostw Ukrainy oraz reprezentantka kraju w drużynowych mistrzostwach Europy i pucharze Europy w rzutach.
Rekord życiowy: 72,22 (21 maja 2011, Humań).

</doc>
<doc id="3971138" url="https://pl.wikipedia.org/wiki?curid=3971138" title="Nataliya Zolotukhina">
Nataliya Zolotukhina



</doc>
<doc id="3971139" url="https://pl.wikipedia.org/wiki?curid=3971139" title="Nataliya Olehivna Zolotukhina">
Nataliya Olehivna Zolotukhina



</doc>
<doc id="3971142" url="https://pl.wikipedia.org/wiki?curid=3971142" title="Otokar Kent C (12m)">
Otokar Kent C (12m)

Otokar Kent C – niskopodłogowy autobus miejski tureckiej firmy Otokar zasilany olejem napędowym.

</doc>
<doc id="3971148" url="https://pl.wikipedia.org/wiki?curid=3971148" title="Theta Leonis">
Theta Leonis

Theta Leonis ("Chertan", "θ Leo") – gwiazda w gwiazdozbiorze Lwa. Znajduje się około 165 lat świetlnych od Słońca.
Nazwa.
Gwiazda ta ma tradycyjną nazwę Chertan, którą dawniej dzieliła z Delta Leonis, a która wywodzi się od arabskiego , co oznacza „żebra”. Nazwa odnosi się do ich położenia w wyobrażonej figurze Lwa; ma też skrócony wariant: Chort. Oprócz niej znana jest łacińska nazwa („biodro” Lwa). Międzynarodowa Unia Astronomiczna zatwierdziła użycie nazwy Chertan dla określenia tej gwiazdy.
Charakterystyka.
Theta Leonis jest podolbrzymem, należy do typu widmowego A2. Rozpoczęła życie około 450 milionów lat temu, była niebieską gwiazdą ciągu głównego reprezentującą typ widmowy B8. Chertan ma promień 4,3 raza większy niż promień Słońca i 120 razy większą jasność. Jest to gwiazda metaliczna, jej widmo cechuje nadwyżka zawartości cięższych metali: od 120% do dwukrotności słonecznej zawartości żelaza i 5–8 razy więcej strontu i baru, przy równoczesnym zmniejszeniu zawartości lżejszych pierwiastków, jak wapń i skand. Tłumaczy się to dyfuzją atomów w atmosferze wolno rotującej gwiazdy. Chertan zakończy życie odrzuciwszy otoczkę, jako biały karzeł o stosunkowo dużej masie.

</doc>
<doc id="3971150" url="https://pl.wikipedia.org/wiki?curid=3971150" title="Chertan">
Chertan



</doc>
<doc id="3971155" url="https://pl.wikipedia.org/wiki?curid=3971155" title="Sudostroitielnyj Zawod Imieni 61 Kommunara">
Sudostroitielnyj Zawod Imieni 61 Kommunara



</doc>
<doc id="3971158" url="https://pl.wikipedia.org/wiki?curid=3971158" title="Copernicus (program)">
Copernicus (program)

Copernicus (dawniej: ang. "Global Monitoring for Environment and Security", "GMES") – program obserwacji Ziemi realizowany przez Komisję Europejską we współpracy z Europejską Agencją Kosmiczną, Europejską Organizacją Eksploatacji Satelitów Meteorologicznych (EUMETSAT), Europejskim Centrum Prognoz Średnioterminowych (ECMWF), agencjami UE i instytutem badawczym Mercator Océan). Utworzony został w celu wsparcia działań z zakresu ochrony środowiska, ochrony ludności i bezpieczeństwa.
Stanowi europejski wkład w budowanie Globalnej Sieci Systemów Obserwacji Ziemi.

</doc>
<doc id="3971160" url="https://pl.wikipedia.org/wiki?curid=3971160" title="Natalia Zołotuchina">
Natalia Zołotuchina



</doc>
<doc id="3971161" url="https://pl.wikipedia.org/wiki?curid=3971161" title="Trześniówek">
Trześniówek

Trześniówek (do 1945 niem. "Gross Kirschbaum") – uroczysko-dawna miejscowość, nieistniejąca wieś położona w Polsce, w województwie lubuskim, w powiecie sulęcińskim, w gminie Sulęcin.
Miejscowość położona była północ od Jemiołowa i Malutkowa, na wschód od Lędowa i na południe od Trzemeszna Lubuskiego. Wzmiankowana jest po raz pierwszy w 1350 roku, kiedy to jako własność rodu von Klepzig została zapisana joannitom z Łagowa. Początkowo nosiła nazwę "Kubach", później notowana jest jako "Kerseam", "Kersbom", "Kirschbaum" i wreszcie "Gross Kirschbaum". Po sekularyzacji zakonu joannitów przeszła na własność państwa, później należała do rodziny Schulz (1828), Riedel (1857), Alisch (1903) i Kramm (1929).
W 1939 roku, w związku z utworzeniem poligonu w Wędrzynie, licząca ówcześnie 450 mieszkańców wieś została wysiedlona.
Polską nazwę "Trześniówek" wprowadzono urzędowo rozporządzeniem Ministrów Administracji Publicznej i Ziem Odzyskanych z dnia 9 grudnia 1947 roku.

</doc>
<doc id="3971167" url="https://pl.wikipedia.org/wiki?curid=3971167" title="Ray's Moods">
Ray's Moods



</doc>
<doc id="3971171" url="https://pl.wikipedia.org/wiki?curid=3971171" title="I'm All Yours Baby!">
I'm All Yours Baby!



</doc>
<doc id="3971179" url="https://pl.wikipedia.org/wiki?curid=3971179" title="Yirisleydi Ford">
Yirisleydi Ford

Yirisleydi Lisbet Ford Carnonell (ur. 18 sierpnia 1991) – kubańska lekkoatletka specjalizująca się w rzucie młotem.
Dziewiąta zawodniczka mistrzostw świata juniorów młodszych z Ostrawy (2007). W 2010 nie zaliczyła mierzonej próby podczas mistrzostw świata do lat 20. Cztery lata później wywalczyła srebrny medal igrzysk Ameryki Środkowej i Karaibów. W 2015 młociarka zajęła trzecie miejsce na mistrzostwach strefy NACAC, zaś w kolejnym sezonie zaliczyła swój pierwszy start na igrzyskach olimpijskich w Rio de Janeiro, jednakże nie udało jej się awansować do finału.
Złota medalistka mistrzostw Kuby.
Rekord życiowy: 72,40 (28 maja 2015, Hawana).

</doc>
<doc id="3971180" url="https://pl.wikipedia.org/wiki?curid=3971180" title="Yirisleydi Lisbet Ford Carnonell">
Yirisleydi Lisbet Ford Carnonell



</doc>
<doc id="3971181" url="https://pl.wikipedia.org/wiki?curid=3971181" title="Yirisleyidi L. Ford">
Yirisleyidi L. Ford



</doc>
<doc id="3971186" url="https://pl.wikipedia.org/wiki?curid=3971186" title="Oh My Girl (minialbum)">
Oh My Girl (minialbum)

Oh My Girl – debiutancki minialbum południowokoreańskiej grupy Oh My Girl, wydany 20 kwietnia 2015 roku przez wytwórnię WM Entertainment i dystrybuowany przez LOEN Entertainment. Płytę promował singel „Cupid”. Sprzedał się w nakładzie egzemplarzy w Korei Południowej (stan na sierpień 2016 r.).

</doc>
<doc id="3971189" url="https://pl.wikipedia.org/wiki?curid=3971189" title="Ai Yanhan">
Ai Yanhan

Ai Yanhan (; ur. 7 lutego 2002) – chińska pływaczka specjalizująca się w stylu dowolnym.
W 2016 roku na igrzyskach olimpijskich w Rio de Janeiro w konkurencji 200 m stylem dowolnym zajęła 11. miejsce, uzyskawszy w półfinale czas 1:57,41. Płynęła również w sztafecie kraulowej 4 × 200 m. Chinki w finale uplasowały się na czwartej pozycji.
Podczas mistrzostw świata w Budapeszcie zdobyła srebrny medal w sztafecie 4 × 200 m stylem dowolnym. Na dystansie 200 m kraulem uzyskała czas 1:56,80 i zajęła dziesiąte miejsce. W konkurencji 100 m stylem dowolnym uplasowała się na 18. pozycji (54,54).

</doc>
<doc id="3971197" url="https://pl.wikipedia.org/wiki?curid=3971197" title="Omikron Leonis">
Omikron Leonis

Omikron Leonis ("Subra", "ο Leo") – gwiazda w gwiazdozbiorze Lwa. Znajduje się około 130 lat świetlnych od Słońca.
Nazwa.
Gwiazda ta ma tradycyjną nazwę Subra, która dawniej odnosiła się do Delta Leonis i Theta Leonis, a która oznacza „grzywę” Lwa. Międzynarodowa Unia Astronomiczna zatwierdziła użycie nazwy Subra dla określenia tej gwiazdy.
Charakterystyka.
Omikron Leonis jest gwiazdą podwójną, której składniki można rozdzielić przy użyciu interferometrii. Są to: olbrzym należący do typu widmowego F i karzeł reprezentujący typ widmowy A. Precyzyjną klasyfikację utrudnia bliskość gwiazd, przez co obserwowane jest łączne spektrum, oraz obecność wyraźnych linii widmowych metali. Obie mają podwyższony poziom cięższych metali, w tym lantanowców, przy równoczesnym zmniejszeniu zawartości lżejszych pierwiastków, jak wapń i skand, co jest rezultatem dyfuzji atomów w atmosferach gwiazd.
Obserwacje spektroskopowe pozwoliły precyzyjnie wyznaczyć okres obiegu tych składników (Aa i Ab), równy 14,498064 ± 0,000009 doby. Równocześnie nie zaobserwowano trzeciej gwiazdy (Ac), która miała być obserwowana w 1997 roku w odległości 0,6 sekundy kątowej od olbrzyma. Odległa o 96,2″ (pomiar z 2015 r.) gwiazda GSC 00821-00737, oznaczana niekiedy Omikron Leonis B, ma inny ruch własny i nie jest związana z Subrą; ma ona obserwowaną wielkość gwiazdową 10,83.

</doc>
<doc id="3971198" url="https://pl.wikipedia.org/wiki?curid=3971198" title="Subra">
Subra



</doc>
<doc id="3971200" url="https://pl.wikipedia.org/wiki?curid=3971200" title="Lędów">
Lędów

Lędów (spotykana także nazwa "Lipa"; do 1945 niem. "Lindow") – obecnie uroczysko; nieistniejąca wieś położona w Polsce, w województwie lubuskim, w powiecie sulęcińskim, w gminie Sulęcin.
W zestawieniu PRNG obiekty fizjograficzne występuje pod nazwą "Lipa", z nazwą oboczną "Lędów".
Polską nazwę "Lędów" wprowadzono urzędowo rozporządzeniem Ministrów Administracji Publicznej i Ziem Odzyskanych z dnia 9 grudnia 1947 roku.
Historia.
Miejscowość stanowiła własność rodzin von Colani (1828), Stähler (1857), Künkel (1903), Schwarz (1903) i von Lindenberg (1929). Znajdował się w niej pałac. W 1938 roku wieś liczyła 333 mieszkańców. W 1939 roku, w związku z utworzeniem poligonu w Wędrzynie, wieś Lindow została wysiedlona. Obecnie jedynym śladem po dawnej miejscowości jest zachowana wieża kościelna.

</doc>
<doc id="3971201" url="https://pl.wikipedia.org/wiki?curid=3971201" title="Lyon OU">
Lyon OU

Lyon OU – profesjonalny klub rugby union z siedzibą w Lyonie w regionie Owernia-Rodan-Alpy. Klub powstał w roku 1896.
Historia.
Klub święcił największe tryumfy w latach 30 trzykrotnie docierając do finału rozgrywek mistrzostw Francji w tym dwukrotnie zostając mistrzem Francji. Przez kolejne lata klub grywał w niższych ligach powracając do najwyższej klasy rozgrywkowej w sezonie 2011-12 spadając w sezonie 2012-13 oraz awansując w sezonie 2013-14, spadając w sezonie 2014-15 i uzyskując awans po raz kolejny w sezonie 2015-16.
W 2022 klub zdobył swoje pierwsze europejskie trofeum – zwyciężył w European Rugby Challenge Cup.
Stadion.
Klub aktualnie rozgrywa swoje mecze na stadionie Stade de Gerland, mogącym pomieścić 25 tys. kibiców, gdzie przeniósł się wraz z początkiem 2017 roku. Wcześniej klub rozgrywał swoje mecze na Matmut Stadium zbudowanym specjalnie dla klubu po awansie do najwyższej klasy rozgrywkowej w roku 2011.

</doc>
<doc id="3971202" url="https://pl.wikipedia.org/wiki?curid=3971202" title="Gęsiarka">
Gęsiarka



</doc>
<doc id="3971203" url="https://pl.wikipedia.org/wiki?curid=3971203" title="Górnowola Majoratna (część wsi w powiecie buskim)">
Górnowola Majoratna (część wsi w powiecie buskim)



</doc>
<doc id="3971206" url="https://pl.wikipedia.org/wiki?curid=3971206" title="Górnowola Szpitalna (część wsi w powiecie buskim)">
Górnowola Szpitalna (część wsi w powiecie buskim)



</doc>
<doc id="3971208" url="https://pl.wikipedia.org/wiki?curid=3971208" title="Souffleur">
Souffleur



</doc>
<doc id="3971209" url="https://pl.wikipedia.org/wiki?curid=3971209" title="Stowarzyszenie Śpiewacze Chór Męski im. St. Moniuszki (Chór &quot;Moniuszko&quot;)">
Stowarzyszenie Śpiewacze Chór Męski im. St. Moniuszki (Chór &quot;Moniuszko&quot;)



</doc>
<doc id="3971215" url="https://pl.wikipedia.org/wiki?curid=3971215" title="Ewa P. Porębska">
Ewa P. Porębska

Ewa P. Porębska – polska architektka, krytyczka architektury, kuratorka. Od 1994 r. redaktor naczelna miesięcznika "Architektura-Murator". Autorka wielu publikacji o architekturze, współtwórczyni kilkunastu wystaw, polska kurator międzynarodowej wystawy fotografii architektonicznej "Form and nonForm" (Luksemburg 2005). Działa na rzecz popularyzacji najlepszych wzorców światowej architektury. Napisała wiele artykułów na tematy związane z architekturą, w tym dla czasopism "Baumeister" i "Detail".
Działalność.
Jurorka Europejskiej Nagrody Architektonicznej imienia Miesa van der Rohe 2013. Od 2016 roku członkini Rady Ekspertów Nagrody European Prize for Urban Public Space oraz „scout” nagrody City to City FAD Award. Jurorka World Architecture Festiwal w Barcelonie w latach 2008-2010. Członkini Rady Muzeum Architektury we Wrocławiu. Inicjatorka i współorganizatorka konkursu „Życie w architekturze". Pomysłodawczyni i kuratorka „Kolekcji Architektury-murator dla Muzeum Sztuki Nowoczesnej w Warszawie”, wystawy inicjującej kolekcję makiet wybitnych obiektów architektonicznych zrealizowanych w Polsce po 1989 roku (MSN 2014). Kuratorka wystawy „Polska. Architecture” prezentowanej w 2016 roku w Azerbejdżanie, Bułgarii, Macedonii, Chinach, Irlandii, Austrii i Indiach, a także w rozbudowanej wersji w Muzeum Architektury we Wrocławiu. Kuratorka wystawy Architektura Muzyką Przestrzeni w Filharmonii im. Mieczysława Karłowicza w Szczecinie w 2016 roku. Inicjatorka i współorganizatorka warsztatów studenckich Success Stories podczas Biennale Architektury w Wenecji w 2016 roku. Uczestniczka debaty “Hong Kong Architecture and Urbanism with Belt and Road” w ramach 16. Biennale Architektury w Wenecji. Reprezentowała Polskę podczas European Conference on Architecture &amp; the Media w 2018 i 2020 roku. Jest inicjatorką powstania poświęconych mediom architektonicznym międzynarodowych konferencji organizowanych przez Fundację im. Miesa van der Rohe oraz program Kreatywna Europa. Miała wykłady o polskiej architekturze m.in. na Uniwersytecie w Hongkongu, w AZW w Wiedniu, GSAPP Columbia Univesity w Nowym Jorku.
Nagrody.
Uhonorowana przez Stowarzyszenie Architektów Polskich medalem Bene Merentibus (1998). W 2009 roku za współpracę w dziedzinie architektury między Polską a Holandią Ambasador Królestwa Niderlandów przyznał jej fragment stumetrowej ławki w Amsterdamie zaprojektowanej przez Claudię Linders – ”Space to take place”. W 2014 roku została odznaczona Krzyżem Kawalerskim Orderu Odrodzenia Polski za wybitne zasługi na rzecz ochrony ładu przestrzennego i rozwoju architektury.

</doc>
<doc id="3971216" url="https://pl.wikipedia.org/wiki?curid=3971216" title="Ewa Przestaszewska-Porębska">
Ewa Przestaszewska-Porębska



</doc>
<doc id="3971219" url="https://pl.wikipedia.org/wiki?curid=3971219" title="Stowarzyszenie Śpiewacze Chór Męski im. St. Moniuszki">
Stowarzyszenie Śpiewacze Chór Męski im. St. Moniuszki



</doc>
<doc id="3971220" url="https://pl.wikipedia.org/wiki?curid=3971220" title="Chór Moniuszko">
Chór Moniuszko



</doc>
<doc id="3971221" url="https://pl.wikipedia.org/wiki?curid=3971221" title="Stowarzyszenie Urzędników Państwowych (SUP)">
Stowarzyszenie Urzędników Państwowych (SUP)



</doc>
<doc id="3971229" url="https://pl.wikipedia.org/wiki?curid=3971229" title="Styl preriowy (praire style)">
Styl preriowy (praire style)



</doc>
<doc id="3971231" url="https://pl.wikipedia.org/wiki?curid=3971231" title="Praire Style">
Praire Style



</doc>
<doc id="3971233" url="https://pl.wikipedia.org/wiki?curid=3971233" title="Střelice">
Střelice



</doc>
<doc id="3971234" url="https://pl.wikipedia.org/wiki?curid=3971234" title="Juan Murúa">
Juan Murúa



</doc>
<doc id="3971236" url="https://pl.wikipedia.org/wiki?curid=3971236" title="Summerside (Wyspa Księcia Edwarda)">
Summerside (Wyspa Księcia Edwarda)



</doc>
<doc id="3971243" url="https://pl.wikipedia.org/wiki?curid=3971243" title="Śmiglaczek birmański">
Śmiglaczek birmański

Śmiglaczek birmański ("Laubuka dadiburjori", "Chela dadiburjori") – gatunek ryby słodkowodnej z rodziny karpiowatych (Cyprinidae), hodowanej również w akwariach. Nazwa na cześć indyjskiego hodowcy Sama J. Dadiburjora, który dostarczył próbki tych ryb do badań.
Występowanie.
Gatunek endemiczny występujący w dorzeczach Meenachil, Bharatapuzha, Chalakkudy i Sita, w południowych Indiach. Zamieszkuje wolno płynące, silnie zarośnięte strumienie oraz rozlewiska.
Charakterystyka i dymorfizm płciowy.
Rozmiar od 2 do 4 cm. Smukłe, bocznie spłaszczone ciało w kolorze srebrno-złotym. Wzdłuż linii bocznej od skrzeli po nasadę ogona ciągnie się niebieski pasek, który czasem przybiera formę łańcucha okrągłych niebieskich plam. Płetwy przejrzyste lub w kolorze ciała.
Jest rybą ławicową, żerującą przy powierzchni wody. Żywi się głównie drobnymi owadami, bezkręgowcami oraz zooplanktonem.
Samce są nieco mniejsze i smuklejsze od samic.
Hodowla i wymagania wodne.
Wymaga zbiornika o powierzchni 90x30 cm lub większego. Akwarium powinno być wyposażone w dużą ilość roślin pływających z jednoczesnym pozostawieniem wolnych powierzchni. Może być trzymany w akwarium towarzyskim z innymi niewielkimi i spokojnymi rybami. Przyjmuje żywe i mrożone larwy owadów oraz suchą karmę. Wymagana temperatura: 22–24°C, pH: 6,0–7,5, preferowana twardość: 36–179 ppm.
Rozmnażanie.
Rozmnaża się zarówno w zbiorniku ogólnym, jak i tarliskowym. Ikra składana jest wśród roślin pływających. Po 2–3 dniach z jaj wykluwają się larwy, które po kolejnych 4–5 dniach zaczynają pływać po zbiorniku. Narybek należy dokarmiać, podając mikropokarmy. Rodzice na żadnym etapie nie opiekują się potomstwem.

</doc>
<doc id="3971250" url="https://pl.wikipedia.org/wiki?curid=3971250" title="Saint John’s (Kanada)">
Saint John’s (Kanada)



</doc>
<doc id="3971252" url="https://pl.wikipedia.org/wiki?curid=3971252" title="Surządek (potok w Radziechowach)">
Surządek (potok w Radziechowach)



</doc>
<doc id="3971255" url="https://pl.wikipedia.org/wiki?curid=3971255" title="Barbara Szabó">
Barbara Szabó

Barbara Szabó (ur. 17 lutego 1990 w Budapeszcie) – węgierska lekkoatletka specjalizująca się w skoku wzwyż.
W 2007 zajęła 15. miejsce na mistrzostwach świata juniorów młodszych. Podczas rozgrywanych rok później mistrzostwach świata do lat 20 w Bydgoszczy nie dostała się do finału skoku wzwyż. Dwa lata później na europejskim czempionacie juniorów uplasowała się na 10. pozycji. Dziesiąta zawodniczka uniwersjady w Kazaniu (2013). W tym samym roku wystartowała w czempionacie globu w Moskwie, jednakże odpadła w eliminacjach, podobnie jak rok później w trakcie mistrzostw Starego Kontynentu w Zurychu. W 2015 na halowym odpowiedniku czempionatu Europy wystąpiła w finale, zajmując ósmą lokatę, natomiast na mistrzostwach świata w Pekinie zajęła odległe miejsce w eliminacjach i zabrakło jej w finale. Rok później Szabó uczestniczyła w kolejnych mistrzostwach Europy w Amsterdamie oraz po raz pierwszy w karierze w igrzyskach olimpijskich, na których zajęła odpowiednio jedenaste i trzydzieste drugie miejsce.
Złota medalistka mistrzostw Węgier i NCAA oraz reprezentantka kraju w drużynowych mistrzostwach Europy.
Studiowała na Western State University w Kolorado.
Rekord życiowy: stadion – 1,94 (28 lipca 2015, Budapeszt); hala – 1,93 (22 lutego 2015, Budapeszt).

</doc>
<doc id="3971266" url="https://pl.wikipedia.org/wiki?curid=3971266" title="Świeradów Zdrój (ładownia kolejowa)">
Świeradów Zdrój (ładownia kolejowa)



</doc>
<doc id="3971268" url="https://pl.wikipedia.org/wiki?curid=3971268" title="Mirsk (ładownia kolejowa)">
Mirsk (ładownia kolejowa)



</doc>
<doc id="3971274" url="https://pl.wikipedia.org/wiki?curid=3971274" title="Theta Serpentis">
Theta Serpentis

Theta Serpentis ("Alya", "θ Ser") – gwiazda podwójna w gwiazdozbiorze Węża. Znajduje się około 154 lata świetlne od Słońca.
Nazwa.
Jaśniejszy składnik θ¹ Ser ma nazwę własną Alya, która wywodzi się od arabskiego słowa . Oznacza ono „ogon owcy” i odnosiło się do gwiazdy Alioth w Wielkiej Niedźwiedzicy, ale przez pomyłkę przylgnęło do gwiazdy z ogona Węża. Nazwa ta utrwaliła się i Międzynarodowa Unia Astronomiczna zatwierdziła użycie nazwy Alya dla określenia tej gwiazdy.
Charakterystyka.
Theta Serpentis jest gwiazdą podwójną, którą tworzą niemal identyczne składniki: gwiazdy ciągu głównego należące do typu widmowego A5. Mają one masy około dwukrotnie wyższe niż Słońce i dochodzą do końca okresu syntezy wodoru w jądrze. Gwiazdy dzieli na niebie 22,5 sekundy kątowej (pomiar z 2015 r.), poprzez 260 lat obserwacji oddaliły się o zaledwie 0,4″, co potwierdza, że faktycznie są związane grawitacyjnie. W przestrzeni dzieli je co najmniej 1100 au i obieg wspólnego środka masy trwa co najmniej 18 tysięcy lat. W odległości 421″ od jaśniejszego składnika znajduje się gwiazda oznaczana czasem Theta Serpentis C, o wielkości gwiazdowej 6,78, która jest jednak tylko przypadkowym sąsiadem. Układ Theta Serpentis zbliża się do Układu Słonecznego i za około milion lat przejdzie w odległości ok. 30 lat świetlnych od Słońca.

</doc>
<doc id="3971277" url="https://pl.wikipedia.org/wiki?curid=3971277" title="Alya">
Alya



</doc>
<doc id="3971278" url="https://pl.wikipedia.org/wiki?curid=3971278" title="TED Ankara Kolejliler">
TED Ankara Kolejliler



</doc>
<doc id="3971281" url="https://pl.wikipedia.org/wiki?curid=3971281" title="Nagroda im. Macieja Płażyńskiego">
Nagroda im. Macieja Płażyńskiego

Nagroda im. Macieja Płażyńskiego dla dziennikarzy i mediów służących Polonii – doroczna nagroda dla dziennikarzy i mediów służących interesom Polonii. Powstała z inicjatywy Press Club Polska, Jakuba Płażyńskiego, prezydentów Gdańska, Sopotu i Gdyni oraz marszałka województwa pomorskiego. Laureaci otrzymują statuetki oraz kwotę 10 tys. zł, a laureaci w kategorii „redakcja medium polonijnego” tylko statuetkę. Nagroda została ustanowiona w 2012 roku i nosi imię Macieja Płażyńskiego - wojewody gdańskiego, posła, senatora i marszałka Sejmu.
Nagroda jest przyznawana w kategoriach:

</doc>
<doc id="3971285" url="https://pl.wikipedia.org/wiki?curid=3971285" title="Niewierni (film 2012)">
Niewierni (film 2012)



</doc>
<doc id="3971287" url="https://pl.wikipedia.org/wiki?curid=3971287" title="Niewierni">
Niewierni



</doc>
<doc id="3971289" url="https://pl.wikipedia.org/wiki?curid=3971289" title="OSS 117 - Kair, gniazdo szpiegów">
OSS 117 - Kair, gniazdo szpiegów



</doc>
<doc id="3971291" url="https://pl.wikipedia.org/wiki?curid=3971291" title="OSS 117 - Rio nie odpowiada">
OSS 117 - Rio nie odpowiada



</doc>
<doc id="3971296" url="https://pl.wikipedia.org/wiki?curid=3971296" title="Everybody (Backstreet’s Back)">
Everybody (Backstreet’s Back)

Everybody (Backstreet’s Back) – singel grupy Backstreet Boys wydany 30 czerwca 1997. Piosenka należy do klasyków lat 90. XX wieku. Pochodzi z albumu "Backstreet’s Back".
Teledysk.
Teledysk promujący singel miał halloweenową tematykę i przedstawiał członków zespołu jako potwory. Brian Littrell wystąpił w nim jako wilkołak, Howie Dorough jako Drakula, Nick Carter jako mumia, AJ McLean jako upiór z opery, a Kevin Richardson jako Doktor Jekyll/Pan Hyde.
Wykaz utworów.
USA.
CD1
CD2

</doc>
<doc id="3971301" url="https://pl.wikipedia.org/wiki?curid=3971301" title="Carl Berntsen">
Carl Berntsen

Carl Berntsen (ur. 5 lipca 1913 w Jersie, zm. 28 września 2004 w Frederiksværk) – duński żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie 8 metrów zajmując 8 pozycję. Załogę jachtu "Anitra" tworzyli również Niels Hansen, Hans Tholstrup, Otto Danielsen, Vagn Kastrup i Niels Schibbye.
Brat Olego i Williama, również żeglarzy-olimpijczyków.

</doc>
<doc id="3971303" url="https://pl.wikipedia.org/wiki?curid=3971303" title="Section Paloise">
Section Paloise

Section Paloise (pełna nazwa Section Paloise Béarn Pyrénées) – profesjonalny klub rugby union z siedzibą w Pau w regionie Pirenejów Atlantyckich. Klub powstał w roku 1902.
Historia.
Klub dołączył do najwyższej klasy rozgrywkowej po raz pierwszy w 1911 roku.
W sezonie 2005-06 klub spadł do niższej ligi skąd powrócił do Top 14 w sezonie 2014-15.
Stadion.
Od roku 1948 klub rozgrywa swoje mecze na Stade du Hameau który po renowacji w latach 2015-2017 może pomieścić 18 tys. kibiców.

</doc>
<doc id="3971309" url="https://pl.wikipedia.org/wiki?curid=3971309" title="JB Bartlett">
JB Bartlett

JB Bartlett (ur. 7 lipca 1973 r.) – amerykański kulturysta, dwukrotny mistrz Stanów Zjednoczonych w kulturystyce.
Życiorys.
W 1990 roku ukończył South Dearborn High School, szkołę średnią zlokalizowaną w mieście Aurora w stanie Indiana. W liceum był członkiem drużyny zapaśniczej. W 1988 jako zapaśnik brał udział w zawodach w Rosji.
Związany z federacją The National Physique Committee (NPC). Pierwszy ważny sukces w karierze sportowej Bartletta przyszedł w 1996 roku, kiedy wziął on udział w Ogólnokrajowych Mistrzostwach Juniorów w Kulturystyce i Fitness. Około dwudziestotrzyletni wówczas zawodnik zajął drugie miejsce w kategorii wagowej lekkiej. Rok później ponownie startował w tych zawodach, w tej samej kategorii. Tym razem uplasował się na pierwszym miejscu podium. Jego występy kulturystyczne oraz przygotowania do nich zostały sfilmowane i wydane na dyskach DVD.
W listopadzie 2008 startował w Ogólnokrajowych Mistrzostwach w Kulturystyce w kategorii wagowej półśredniej. Wywalczył srebrny medal. Tego roku zajął też pierwsze miejsce na zawodach NPC Mike Francois Classic Bodybuilding &amp; Figure Championships. Krytycy sportu przewidywali wygraną Bartletta w tych zmaganiach, chwaląc jego sylwetkę. Latem 2011 wystąpił w Mistrzostwach Stanów Zjednoczonych. Zdobył srebro jako reprezentant wagi półśredniej W tej samej kategorii wystartował w Mistrzostwach Ogólnokrajowych, organizowanych przez NPC cztery miesiące później, w listopadzie. Zajął pierwsze miejsce na podium. Podczas tych rozgrywek uhonorowano go kartą profesjonalnego kulturysty (ang. "Pro Card").
Ma sto sześćdziesiąt trzy centymetry wzrostu. Jego waga w sezonie zawodów kulturystycznych wynosi blisko siedemdziesiąt pięć kilogramów, a poza sezonem sięga ponad dziewięćdziesięciu kilogramów. Obwód jego bicepsa wynosi około 48−50 cm. Przez prestiżowe magazyny o tematyce kulturystycznej ("Iron Man", "Flex") uznawany bywał za "wschodzącą gwiazdę", "sportowca, na którego warto zwrócić uwagę". Krytyk sportowy Mike Emery chwalił sylwetkę Bartletta, zwłaszcza "szalenie szerokie plecy i ramiona" oraz "masywne piersi".
Mieszka w Lawrenceburg w Indianie. 7 czerwca 2008 poślubił Rishę Bartlett (z domu Reeves). Ma troje dzieci: dwóch synów i córkę, która uprawia gimnastykę. Zajmuje się trenowaniem kulturystów i przygotowywaniem ich do zawodów sportowych. Pracuje jako rozdający (ang. "dealer") przy grach hazardowych w kasynie Hollywood Casino Lawrenceburg (niegdyś znanym pod nazwą Argosy Casino). Jest twarzą firmy produkującej odzież sportową, BangTown Fightwear.

</doc>
<doc id="3971313" url="https://pl.wikipedia.org/wiki?curid=3971313" title="Samorząd terytorialny Szwecji">
Samorząd terytorialny Szwecji

Samorząd terytorialny w Szwecji – struktura samorządu terytorialnego zorganizowana w Królestwie Szwecji.
W Szwecji istnieje bardzo długa tradycja podejmowania decyzji w sprawach lokalnych na szczeblu lokalnym. Za początkową datę dzisiejszego modelu uznaje się 1862 rok. Rząd oddzielił wtedy samorząd świecki od kościelnego oraz przyznał samorządom prawo do nakładania podatków. Artykuł z 1974 roku tzw. Artykuł o Rządzie gwarantował istnienie samorządów. W § 1 Konstytucji jest mowa o samorządzie lokalnym ("kommunal självstyrelse") złożonym z gmin ("primärkommuner") oraz okręgów "(landstingskommuner)". Bardziej szczegółowo sprawy związane z samorządem lokalnym uregulowane są w Ustawie o Samorządzie Lokalnym z 1992 roku. Podstawą struktury państwa są postanowienia § 7 aktu o formie rządu. Mowa jest w nim o unitarnej formie państwa przy dwustopniowym podziale terytorium na okręgi i gminy.
Historia samorządu terytorialnego Szwecji.
Od V w. na terenie Szwecji funkcjonowały osady zarządzane przez lokalnych przywódców. W wyniku rozwoju osad wiejskich i zacieśniania między nimi współpracy, z czasem wykształciły się z nich większe społeczności. Wsie łączyły się w większe skupiska, te w obszary plemienne. Okres wojenno-kupieckich wypraw wikingów między IX a XI wiekiem przyczynił się do rozwoju miast handlowych, tym samym samorządów miejskich. Od XI do XIII w. trwał proces jednoczenia kraju, w którym istotną rolę odegrała dynastia Folków. Mimo prób centralizacji władzy, Szwecja jeszcze przez wiele lat składała się z dzielnic ("land", później "landskap"), posiadających znaczną samodzielność i niezależność od władzy zwierzchniej. W każdej dzielnicy funkcjonowały odrębne instytucje i obowiązywało wewnętrzne prawo.
Władza lokalna była sprawowana poprzez tzw. tingi – wiece z udziałem wszystkich wolnych ludzi. Na zgromadzeniach rozstrzygano miejscowe spory i wymierzano sprawiedliwość. Wiece zwoływano także dla okręgów, na których zbierali się mężczyźni – zwierzchnicy rodzin wchodzących w skład miejscowej społeczności. Każdy okręg z tingiem i przywódcą przypominał państewko, luźno związane z innymi okręgami, dzielnicą i królestwem. Zgodnie z postanowieniami Landlagu z połowy XIV w. prawo do decydowania w istotnych dla danej społeczności sprawach przysługiwało również chłopom.
Napływający do Szwecji od XIV wieku element niemiecki wywarł istotny wpływ na organizację władz miejskich. W miastach wprowadzano regulacje oparte na prawie magdeburskim. Władze miejskie tworzyła rada miejska i ława sądownicza. Zgodnie z regułami prawnymi z połowy XIV w., w miastach zamieszkiwanych przez ludność niemiecką połowę składu rady mieli stanowić Niemcy. W 1319 r., wraz z elekcją Magnusa Erikssona na króla, uchwalono kartę wolności. Ustalono w niej m.in.: elekcyjność tronu, zakaz rozdawania królewszczyzn oraz nakładania podatków bez zgody przedstawicieli stanów.
Istotną rolę w procesie jednoczenia Szwecji i dla rozwoju samorządu lokalnego odegrało chrześcijaństwo. Chrystianizacja tego kraju rozpoczęła się najprawdopodobniej na początku IX wieku. W 1008 r. ochrzczony został pierwszy szwedzki król – Olaf Skötkonung. Walka z pogaństwem trwała aż do XII w. Kościół w Szwecji od początku dysponował realną siłą oraz niezależnością od władzy świeckiej, gwarantowaną licznymi przywilejami, immunitetami oraz nadaniami ziemskimi. Kościół posiadał uprawnienia do nakładania podatków lokalnych, prowadził ewidencję ludności. Granice diecezji przez wiele lat pokrywały się z granicami gmin. Współdziałanie organizacji kościelnej z władzą centralną było istotne, ponieważ prerogatywy królewskie były znacząco ograniczone. Król początkowo nie posiał prawa do ściągania podatków.
Na początku XVI w. Szwecja wkroczyła na drogę dynamicznego rozwoju. Rządzący w latach 1521–1560 Gustaw Waza scentralizował władzę, zreformował podatki i uzależnił Kościół od państwa. W okresie jego rządów miała miejsce reformacja, w wyniku której popularność zyskał luteranizm. Radykalne reformy Gustawa kontynuowane przez jego synów przyniosły rozkwit gospodarczy i wzmocniły pozycję Szwecji, pozwoliło to na skuteczną walkę o dominium Maris Baltici i uzyskanie rangi mocarstwa w XVII wieku. W wyniku reform wzmacniających rządy królewskie zmalała rola władzy lokalnej.
W procesie kształtowania się samorządu terytorialnego istotne były reformy Karola XI. W latach 80. XVII w. przeprowadził on Wielką Redukcję, efektem której była parcelacja ok. 80% majątków szlacheckich. Położyła ona kres dążeniom szlachty do przekształcenia wolnych chłopów płacących tylko podatki w feudalnie zależnych poddanych. Umożliwiła im nabycie na własność posiadanego gospodarstwa. Poprawa pozycji chłopów skutkowała rozwojem wiejskich samorządów lokalnych.
Po pokoju w Nystad w 1721 r. władza królewska znów została osłabiona. Pokój ten zakończył III wojnę północną, w której zwycięstwo odniosła armia rosyjska. Na mocy jego postanowień, Szwecja utraciła Ingrię, Karelie, Estonię i Inflanty oraz została zobowiązana do wypłaty reparacji wojennych Rosji. Wydarzenie to uznaje się za kres mocarstwowych aspiracji Szwecji. Zapoczątkowany w tym czasie okres wielkich zmian zakończył się wraz z powstaniem przeciwko Gustawowi III oraz utratą Finlandii i Wysp Alandzkich w 1809 roku. Datę tę można uznać za kres wojowniczości i ekspansji, które dominowały w polityce Szwecji od czasów wikingów. Od tej pory Szwecja wkroczyła na drogę pokoju. Polityka neutralności jest konsekwentnie realizowana do czasów współczesnych.
W XIX w. utrwaliły się w Szwecji stosunki kapitalistyczne, nastąpił wzrost znaczenia burżuazji i liberalizmu mieszczańskiego. Przeprowadzono wiele reform wewnętrznych, również w sferze samorządu terytorialnego. W wyniku zmian przeprowadzonych w 1807 i 1843 r. samorządy lokalne wsi uzyskały w miarę jednolitą postać, natomiast formy samorządów miejskich zostały uregulowane przez odrębne dla każdego miasta akty wewnętrzne. Momentem przełomowym w historii szwedzkiego samorządu terytorialnego był rok 1862. W tym czasie weszło w życie zarządzenie o samorządach lokalnych. Na jego mocy w granicach parafii utworzono okręgi gminne. Powstał także samorząd na szczeblu okręgu. Efektem reformy było utworzenie 2498 gmin oraz 25 okręgów. Intensywny rozwój gospodarczy Szwecji w XX wieku sprawił, że niewielkie i jednocześnie bardzo liczne gminy nie były w stanie sprostać nowym, coraz bardziej złożonym zadaniom. Z tego względu w II poł. XX wieku przeprowadzono kilka reform scalających. W wyniku reformy z 1952 r. liczbę gmin zredukowano do 1037, natomiast po reformie z lat 1962–1974 zostało ich 278.
Gmina.
Szczebel podstawowy tworzą 288 gmin, które pokrywają cały obszar państwa. Zazwyczaj są to jednostki duże, liczą one średnio ponad 29 000 mieszkańców i zajmują przeciętnie obszar o powierzchni 1444,9 km². Gminy są bardzo zróżnicowane pod względem powierzchni, jak i liczby ludności. Największą gminą jest Kiruna na północy kraju, o powierzchni zaledwie 20 000 km². Natomiast najmniejsza to Sundbyberg o powierzchni zaledwie 9 km². Gminą największą liczebnie jest Sztokholm, którego liczba mieszkańców wynosi 730 000 osób. Podstawową strukturę gminy tworzy: rada gminy (organ uchwałodawczy), komisja centralna, pozostałe komisje oraz administracja zawodowa.
W Szwecji występują cztery rodzaje gmin:
Gminy świeckie i kościelne mogą tworzyć wspólne organy, stowarzyszenia gmin lub kościelne wspólnoty.
Gminy mają duży zakres odpowiedzialności związany z planowaniem, utrzymaniem i ochroną środowiska, służbami ratowniczymi, obroną cywilną i komunikacją, a także działalnością rekreacyjną i kulturalną.
Rada Gminy.
Rada gminy pochodzi z wyborów powszechnych i bezpośrednich. Kadencja trwa cztery lata. Prawo wyborcze ma każdy pełnoletni mieszkaniec gminy, zarówno obywatel Szwecji, jak i innego państwa Unii Europejskiej oraz Norwegii i Islandii. Rada sama ustala ilość swoich członków. Prawo państwowe określa tylko minimalną ich liczbę. Wybierani są także zastępcy członków rady, w ilości nie większej niż połowa składu rady gminy. Zastępca członka rady jest instytucją specyficzną szwedzkiego prawa komunalnego. Przejmuje on wszystkie prawa i obowiązki radnego, jeśli on sam nie może wziąć udziału w sesji. Rada wybiera ze swego składu przewodniczącego oraz jednego lub dwóch zastępców. Powołuje ona członków wszystkich komisji, kierowników przedsiębiorstw komunalnych, członków wielu organów państwowych zgodnie ze szczegółowymi przepisami.
Rada gminy musi obowiązkowo powołać komisje: wykonawczą, wyborczą, zarządzania kryzysowego, komendanta lub komendanturę straży oraz audytorów. Ponadto powoływane są komisje zadaniowe, zajmujące się konkretnym zakresem administracji lokalnej, którym podlega zawodowy aparat urzędniczy. Ilość i zakres działania powoływanych komisji zależy od decyzji rady. Do najczęściej występujących należą komisje: edukacji, kultury i rekreacji, środowiska, spraw socjalnych. W wielu gminach powoływane są komisje łączące kompetencje z kilku obszarów zadań. Komisje zadaniowe wykonują swe zadania samodzielnie w powierzonym im zakresie i podlegają tylko nadzorowi ze strony komisji wykonawczej oraz rady gminy.
Okręgi.
Drugim obowiązkowym szczeblem organizacji samorządowej w Szwecji jest okręg ("landstingskommuner"), w literaturze nazywany także hrabstwem. Jego organizacja jest bardzo podobna do organizacji gminy. Występuje również rada okręgu wybierana w wyborach bezpośrednich. Wybiera spośród siebie komisję wykonawczą i inne komisje zgodnie z potrzebami. Do zadań samorządu okręgowego należą:
Źródła finansowania są podobne jak dla gmin, mają swój udział w podatkach, uczestniczą w systemie wyrównawczym oraz mogą otrzymywać granty rządowe związane ze specjalnymi zadaniami powierzonymi okręgom.
Wybór organów.
Od roku 1970 wybory do parlamentu, rad wojewódzkich i rad gminnych odbywają się tego samego dnia, w trzecią niedzielę września, co 4 lata. Czynne prawo wyborcze przysługuje osobom zameldowanym na terenie danej gminy, które najpóźniej w dniu wyborów ukończyły 18 lat i są zarejestrowane w spisie wyborców. Od 1976 r. prawo do głosowania mają także cudzoziemcy, jeśli posiadają meldunek od 1 listopada, co najmniej trzy lata przed dniem głosowania. Prawo bierne przysługuje tym, którzy posiadają prawo czynne (z wyjątkiem osób zatrudnionych na kierowniczych stanowiskach w tym urzędzie samorządowym do którego odbywają się wybory). Dla potrzeb wyborów kraj dzieli się na okręgi wyborcze. W okręgu określona liczba mandatów jest dzielona między konkurujące ze sobą partie. Do wyborów samorządowych i parlamentarnych wytycza się różne okręgi wyborcze. Podział mandatów odbywa się na zasadzie proporcjonalności. Stosuje się przy tym klauzulę zaporową, która wynosi 3%. Wymóg ten nie obowiązuje przy wyborach do samorządów gminnych. Ponadto od 1998 r. głosujący mają możliwość w ramach głosowania na listy partyjne oddawanie głosu imiennego. Jednak ten sposób głosowania nie cieszy się szczególną popularnością wśród szwedzkich wyborców. Szwedzi dość chętnie biorą udział w wyborach. W latach 70. ponad 90% obywateli głosowało, pod koniec lat 80. odsetek ten spadł do ok. 85%. W latach 90 współczynnik ten utrzymywał się na poziomie niecałych 80%. Jednak zanotować należy duże różnice we frekwencji między poszczególnymi gminami, które wahają się od 60 do 87%. Kolejną tendencją, którą można zaobserwować to regionalizacja partii politycznych. Np. "Moderata samlingspartiet" cieszy się poparciem mieszkańców gmin bogatszych, "Centerpartiet" jest najpopularniejsza na obszarach słabo zaludnionych, a "Socialdemkraterna" – w gminach o wyższym poziomie industrializacji w centrum i na północy kraju.
Organy uchwałodawcze.
Organem decyzyjnym samorządów gminnych i okręgów jest rada, którą tworzą przedstawiciele wybierani w wyborach bezpośrednich. O liczbie członków rady decyduje liczba uprawnionych do głosowania w danej gminie lub okręgu, ale jest to jedynie ustawowe minimum. Gmina lub okręg mogą ustalić większą liczbę członków rady niż wymagane minimum. Od 1970 r. wybory do parlamentu, rad gminnych odbywają się tego samego dnia, w trzecią niedzielę września, co 4 lata. Jedynie rady samorządów gminnych wybierane są bezpośrednio przez obywateli. Członków zarządu i komisji powołuje rada. W praktyce obowiązuje zasada proporcjonalnego podziału miejsc pomiędzy partie, co sprawia, że w komisjach jest na ogół taki sam układ partyjny co w radzie. Osoby zameldowane i zarejestrowane w spisie wyborców w danej gminie mają czynne prawo wyborcze i mogą pełnić funkcją radnych, jeśli najpóźniej w dniu wyborów ukończą 18 lat. Osobom nie posiadającym obywatelstwa szwedzkiego przysługuje czynne prawo wyborcze, jeśli co najmniej trzy lata są zameldowane na terenie Szwecji. Szwecja daje więc duże uprawnienia cudzoziemcom w wyborach do samorządów lokalnych. Podział mandatów jest proporcjonalny. W wyborach do rady okręgowej obowiązuje 3% próg wyborczy. W porównaniu z innymi państwami udział Szwedów w wyborach powszechnych jest duży. W latach 1988 i 1994 w wyborach gminnych i okręgowych uczestniczyło około 84% uprawnionych do głosowania. W 1998 roku frekwencja wyniosła 78%. Duże były różnice frekwencji pomiędzy gminami, wahały się od 60 do 87%.
Zgodnie z ustawą samorządową do obowiązków wybranych przedstawicieli należy przede wszystkim udział w posiedzeniach organów gminy i podejmowanie decyzji. Radni gminy i okręgów nie mają żadnego szczególnego statusu prawnego. Wybrani przedstawiciele mają prawo do zwolnień z pracy na rzecz obowiązków wypływających z zadań samorządowych oraz prawo do rekompensaty za utratę zarobku w macierzystym zakładzie pracy. Ponadto rada przyznaje im z reguły wynagrodzenie, zwrot kosztów podróży itp. na zasadzie dobrowolności. Każdy członek rady ma prawo zgłaszania wniosków, wnoszenia interpelacji lub zapytań. Żaden polityk nie może być pozbawiony tych uprawnień, ale w praktyce mogą je ograniczyć zasady dyscypliny partyjnej.
W skład rady oprócz radnych wchodzą ich zastępcy. Liczbę zastępców radnych określa sama rada, liczba ta nie może jednak przekroczyć połowy składu rady gminy. Zgodnie z prawem wyborczym każda partia wyborcza, która uzyskała miejsce w radzie, otrzymuje również mandaty zastępców radnych w liczbie wynoszącej połowę uzyskanych miejsc w radzie. Instytucja zastępcy radnego jest specyficzną cechą szwedzkiego prawa komunalnego. W przypadku, gdy radny nie może wziąć udziału w sesji rady, na jego miejsce występuje zastępca. Zastępca podejmujący czynności za radnego podejmuje wszystkie jego prawa i obowiązki. Rada wybiera ze swego grona przewodniczącego oraz jednego lub dwóch zastępców. Do czasu wyboru przewodniczącego obrady rady prowadzi radny z najdłuższym stażem. Wybór przewodniczącego dokonywany jest na czas określony przez radę gminy, zazwyczaj jest to jednak okres równy kadencji rady. Przewodniczący kieruje pracami rady, zwołuje sesje po ich uprzednim przygotowaniu oraz przewodniczy im. Jest on organem reprezentującym radę na zewnątrz, choć prawo nie traktuje go jako przedstawiciela ustawowego rady.
Konstytucja Szwecji nie określa dokładnego podziału kompetencji między organy państwowe i jednostki samorządu lokalnego. Za ustalanie zakresu obowiązków w formie ustawy na poszczególnych szczeblach administracji odpowiada parlament. O wykonywaniu zadań dodatkowych decydują władze i mieszkańcy danej jednostki samorządowej. Zadania, jakie mają być realizowane na szczeblu gminy określają ustawy regulujące różne dziedziny życia. Najistotniejsze z nich zawarte są w: Ustawie o świadczeniach socjalnych z 2001 r. ("Socialtjänstlag"), Ustawie o usługach medycznych z 1982 r.("Hälso- och sjukvårdslag"), Ustawie o ochronie zdrowia i środowiska z 1998 r. ("Förordning om miljöfarlig verksamhet och hälsoskydd"), Prawie szkolnym z 2010 roku ("Skollag").
Rada gminy decyduje o sprawach dla gminy zasadniczych. W szczególności dotyczy to kwestii: finansowych, gospodarczych, organizacyjnych, planowania przestrzennego i stanowienia prawa miejscowego. Oprócz tego rada gminy sprawuje funkcje opinio-doradcze. Kolejne kompetencje rady wynikają z przyznanego gminie władztwa osobowego. Rada powołuje członków licznych organów gminy, w tym członków i zastępców wszystkich komisji, ich prezydiów, kierowników przedsiębiorstw komunalnych oraz fundacji. Rada uchwala budżet, określa wysokość podatków, rozstrzyga kwestie finansowe, decyduje o liczbie komisji, ich strukturze i formach działania, wyłania członków komisji, wybiera rewizorów, ustala zasady honorowania wybranych przedstawicieli, przyjmuje roczne sprawozdania z działalności finansowej i udziela bądź nie udziela absolutorium. Postanowienia rady w tych sprawach nie podlegają kontroli państwa, mogą być natomiast weryfikowane w sądach administracyjnych, jeśli członkowie wniosą odwołanie. Ten system zapewnia gminom dużą samodzielność.
Gminy podejmują aktywność w zakresie: kultury, rekreacji i wypoczynku, dostarczania energii, utrzymania ulic, usług o charakterze technicznym. Dodatkowo ponoszą one odpowiedzialność za system edukacji, z wyjątkiem szkolnictwa wyższego. Prowadzą przedszkola, dziewięcioletnie szkoły podstawowe w których odbywa się trójstopniowa edukacja dzieci w wieku od 7 do 16 lat, szkoły ponadpodstawowe oraz szkolnictwo specjalne w zakres którego wchodzą m.in.: szkoły dla osób niepełnosprawnych, dorosłych czy imigrantów. Zadania gmin z zakresu narodowego systemu edukacji dzieci i młodzieży oraz narodowego systemu edukacji dorosłych precyzuje wspomniana Ustawa szkolna.
W ramach świadczenia usług socjalnych gminy zapewniają mieszkańcom usługi określone w Ustawie o świadczeniach socjalnych. Należą do nich: opieka nad dziećmi, starszymi, niepełnosprawnymi, a także specjalne świadczenia rodzinne. Gminy dostarczają mieszkania i całodobową opiekę dla osób starszych oraz dla osób niepełnosprawnych. Wspierają finansowo osoby w trudnej sytuacji materialnej. Istotną rzeczą jest że, w obszarze opieki socjalnej gminy posiadają dużą swobodę – mogą projektować programy zgodnie z lokalnymi potrzebami i celami określonymi w ustawie.
Gminy zajmują się również planowaniem zagospodarowania terenu, co wiąże się z tym, że odpowiadają za budownictwo mieszkaniowe, szkoły, umiejscowienie zakładów przemysłowych, projektowanie ulic, czy utrzymanie zieleni miejskiej. Część zadań zlokalizowanych na szczeblu gminy dotyczy ochrony środowiska i zdrowia jej mieszkańców, z czym wiąże się eliminowanie warunków szkodliwych dla człowieka oraz zapobieganie chorobom. Jest to ważny obszar działalności, do którego Szwedzi przywiązują dużą wagę. Dbałość o stan środowiska w Szwecji stoi na bardzo wysokim poziomie, o czym świadczy chociażby 90-procentowy wskaźnik recyklingu odpadów. Zadania związane z ochroną środowiska realizowane są z reguły poprzez działalność specjalnej komisji, która bada m.in.: jakość wody pitnej, poziom zanieczyszczenia środowiska, warunki higieniczne w sklepach, restauracjach, miejscach użyteczności publicznej. Przedsiębiorstwa gminne odbierają odpady komunalne, prowadzą oczyszczalnie ścieków i dbają o czystość ulic.
Na gminie spoczywa ciężar ochrony przeciwpożarowej, obrony cywilnej oraz planowania awaryjnego na jej terytorium. Utrzymują służby ratownicze wchodzące w skład obrony cywilnej, podlegające bezpośrednio straży pożarnej.
Sesje rady gminy są z reguły otwarte dla wszystkich.
Rada może przekazać prawo podejmowania decyzji zarządowi lub komisjom. Rada wyznacza cele i nakreśla wytyczne, a komisje składają sprawozdania z ich realizacji.
Rada jest zobowiązana do ustalania zasad zarządzania funduszami gminy. Chodzi o reguły ich lokowania i zaciągania pożyczek. Budżet gminy uchwala się na rok. Z budżetu powinien wynikać sposób finansowania wydatków i szacowania sytuacji finansowej pod koniec roku budżetowego. W uzupełnieniu powinien się znaleźć plan finansowy na okres trzech lat. Te dokumenty łącznie z bilansem końcowym za rok poprzedni, mają stanowić podstawę planowania finansów gminy tak, by gminy mogły sprostać wymaganiom dobrej gospodarki finansowej. Majątku gminy nie można zastawiać. Gmina nie może być postawiona w stan upadłości. W 1979 roku zniesiono kontrolę państwa nad zaciąganymi przez samorządy gminne pożyczkami. Mogą one zaciągać pożyczki jedynie na rzecz działalności pozostającej w kompetencjach gminy.
Wszystkim członkom gminy przysługuje prawo apelacji. Prawo to traktuje się jako formę kontroli obywateli nad legalnością decyzji podejmowanych przez samorządy gminne. Jeśli sąd uzna decyzję za niezgodną z prawem, zostanie ona uchylona. Sąd nie może wpływać na treść postanowień, ponieważ byłoby to sprzeczne z zasadą samorządności gminy.
Organy wykonawcze.
Za rząd gminy uznaje się w praktyce „komisję główną” zwaną także zarządem (ma to także zastosowanie na szczeblu ponadgminnym). Jest to jednocześnie komisja, która ma nadrzędną pozycję nad innymi. To jej podporządkowane są inne komisje, sprawuje wobec nich funkcje kierownicze i koordynacyjne. Zgodnie ze szwedzką ustawą zasadniczą prawo podejmowania decyzji na szczeblu gmin znajduje się w rękach wybieralnych zgromadzeń. Stwierdzenie to ma zasadnicze znaczenie dla podziału zadań między radę i komisję. Zarząd śledzi te sprawy, które mogą mieć wpływ na rozwój gminy i jej sytuację ekonomiczną, przygotowuje projekt budżetu i dokonuje koniecznych weryfikacji propozycji budżetowych poszczególnych komisji. Poza tymi, do głównych zadań komisji głównej zaliczyć należy (za Dolnickim):
Mandat członka zarządu wynosi tyle ile mandat rady gminy, gdyż to ona dokonuje wyboru członków zarządu, podobnie jak do niej należy ustalanie liczebności zarządu. Najczęściej nowo wybrany zarząd rozpoczyna urzędowanie 1 stycznia (a wybory odbywają się we wrześniu), ale decyzją gminy lub prowincji można to przyspieszyć. Skład tej komisji to minimum 5 członków i 5 zastępców, których zawsze musi być tyle ile członków podstawowych. Na ogół zarząd liczy 11-15 członków. Ze swego składu zarząd wyłania prezydium (przewodniczący i 1 lub 2 zastępców). Pełni ono zazwyczaj funkcje organizacyjne, ale może również na mocy upoważnienia rady podpisywać w imieniu gminy umowy. Członkowie zarządu zajmują często pozycje przewodniczących komisji resortowych o węzłowym znaczeniu dla gminy. Zauważyć należy, że komisja główna przejmuje coraz więcej kompetencji rady gminy i w strukturze organów gminnych wysuwa się na pozycję nadrzędną.
Organizacja.
Centralną pozycję w gminie posiada tzw. komisja główna, której podporządkowane są wszelkie pozostałe komisje gminy. Komisja główna sprawuje wobec nich funkcje kierownicze i koordynacyjne, toteż często określana jest mianem „rządu gminnego”.
Nowa ustawa o samorządzie terytorialnym daje gminom i okręgom dużą swobodę w kształtowaniu organów samorządowych. Wykorzystują ją w dużym zakresie, toteż struktury organizacyjne poszczególnych gmin i okręgów znacznie się między sobą różnią.
Istnieją trzy podstawowe modele udziału wybranych przedstawicieli w administrowaniu gminą:
W modelu sektorowym (tradycyjnym) wybrani przedstawiciele grupują się w komisjach odpowiedzialnych za określone obszary działania. Do roku 1992 wszystkie gminy musiały powołać komisje do spraw socjalnych, oświaty, planowania i budownictwa oraz ochrony środowiska i zdrowia. Coraz częściej komisje łączą się w zespoły o podobnym celu działalności, inne zaś dzielą się dla większej specjalizacji zadań. Np. zamiast jednej komisji do spraw socjalnych powołuje się osobne komisje z myślą o osobach starszych, o opiece nad niepełnosprawnymi, nad jednostką i rodziną. Coraz powszechniej tworzy się komisje adresowane do dzieci i młodzieży, które przejmują obowiązki dotychczasowych kuratoriów oświaty i komisji do spraw socjalnych.
W latach 80. w wielu gminach wprowadzono model terytorialny. Działalność zgrupowano w komisjach i zarządach odpowiedzialnych za wydzielony obszar gminy. W ostatnich latach odchodzi się od tego modelu.
W ostatnich latach coraz powszechniejszy stała się model funkcjonalny, który oddziela funkcję zamówień od funkcji administracyjnej.
W latach 90. prowadzono ożywioną dyskusję nad rolą rady w strukturze organizacyjnej gminy. Mimo zgłoszenia licznych propozycji mających na celu ożywienie form pracy rady niewiele się w praktyce zmieniło. Rada gminy jawi się jako instytucja coraz bardziej stabilna. Dużo gmin i okręgów próbuje usprawnić działalność, redukując liczbę poziomów decyzyjnych.
Sytuacja ekonomiczna gmin i okręgów.
Gmina lub okręg teoretycznie może uzyskać dochody z następujących źródeł:
W dużym stopniu szwedzkie gminy uzyskują dochody z własnych podatków. Mogą wpływać na ich wysokość, określając ich pułap.
Wpływy gmin i okręgów z podatków mogą pochodzić ze źródeł własnych lub z dotacji państwa. Mogą się na nie składać różne rodzaje podatków np. podatek od dochodu, od kapitału. Od roku 1992 dotacje państwa dla gmin stanowiły zaledwie 10% wszystkich dotacji. Miały one na celu wyrównanie różnic pomiędzy podstawami podatkowymi i rozdziałem wydatków w poszczególnych gminach.
W Szwecji panuje ogólna zgodność co do tego, że system, który zasadza się na dużej odpowiedzialności szczebla lokalnego za działalność finansowaną publicznie, musi być powiązany z jednolitym systemem obowiązującym we wszystkich gminach. Rozbieżność stanowisk dotyczy stopnia ujednolicenia, jego zakresu oraz metod dochodzenia do celu.
Kontrola w gminach i okręgach.
Ustawa o samorządzie terytorialnym zawiera dodatkowo serię różnych przepisów służących przeciwdziałaniu korupcji oraz nadużyciom władzy. Stosunkowo duża samodzielność szwedzkich jednostek samorządowych doprowadziła do wykształcenia się pewnych typowych instytucji kontrolnych, niezależnych od rządu (w szerokim tego słowa znaczeniu). Ustawa o samorządzie terytorialnym nakłada na gminy obowiązek powoływania wewnętrznych rewizorów (rozdz. III art. 8 oraz rozdz. IX), w liczbie co najmniej 3. Są oni wybierani spośród radnych, na okres kadencji władz samorządowych. Ich zadaniem jest kontrola działania zarządów władz najniższego szczebla pod kątem gospodarności i efektywności. Ponadto sporządzają oni na podstawie zebranych dokumentów sporządzenie coroczny raport o stanie finansów w gminie wraz z opinią o udzielenie (lub nie) absolutorium. Jeśli na podstawie sprawozdania absolutorium nie zostanie przez radę gminy udzielone, ma ona prawo odwołać zarząd lub komisje, albo ich poszczególnych członków (art. 25a i 25b rozdz. 534). Na ogół rewizorzy korzystają z usług profesjonalnych firm rewizyjnych. Ograniczenia dotyczą również zakazu łączenia pewnych stanowisk w strukturach gminnych. Bierne prawo wyborcze w wyborach do władz samorządowych nie przysługuje zatrudnionym na kierowniczych stanowiskach w tym urzędzie samorządowym (art.6 rozdz. IV). Kierownik działu należącego do komisji nie może zostać wybrany jako członek albo zastępca tej komisji. Osoba, która jest zobowiązana do złożenia sprawozdania ze swojej działalności przed organem gminy lub okręgów, nie może zostać wybrana jako rewizor albo zastępca rewizora dla sprawy z której ma złożyć sprawozdanie. To samo dotyczy jego najbliższych. Wszystkie szwedzkie gminy są dobrowolnie zrzeszone w Szwedzkim Związku Gmin. Jego celami jest wspieranie i rozwijanie samorządności lokalnej, dbanie o wspólne interesy gmin, propagowanie wspólnych działań i wspomaganie gmin różnymi formami usług oraz pomocą ekspertów. Kongres gmin zbiera się co 4 lata. Na zjeździe wybierany jest zarząd i rewizorzy. Do zarządu wchodzą członkowie partii, które zwyciężyły w ostatnich wyborach samorządowych. Związek może włączyć się w prace ustawodawcze dotyczące działalności samorządów, skupia także pracodawców. Związek zatrudnia przeszło 300 pracowników. Fundusze na swą działalność Związek czerpie ze składek członkowskich oraz z honorariów przekazywanych przez gminy za działalność kształceniową i konsultacje. Swój związek mają także województwa – Szwedzki Związek Województw jest organizacją branżową i pracodawców, w której skład wchodzi 20 samorządów wojewódzkich i Gotlandia. Kongres związku powołuje się w rok po wyborach do samorządów. Także w tym związku funkcję kierowniczą pełni zarząd. Przewodniczący zarządu jest zatrudniony na pełny etat. W kancelarii związku zatrudnionych jest ok. 180 osób. Analogicznie jak w związku gmin, działalność związku województw jest finansowana ze składek członkowskich.
Demokracja bezpośrednia.
Mimo że punktem wyjścia ustawy o samorządzie terytorialnym jest demokracja pośrednia, przedstawicielska, to jednak rada gminy może rozpisać wśród członków gminy referendum o charakterze konsultacyjnym, dokonać badania opinii społecznej lub zastosować inne formy zapoznania się z opinią mieszkańców gminy.O przeprowadzeniu referendum rada gminy decyduje większością głosów. Także ona formułuje pytanie i ustala jak praktycznie zorganizować referendum. Główna kwestia będąca przedmiotem referendum to podział na gminy – ok. 10 gmin podzielono w wyniku referendów. O wszczęciu referendum może również zadecydować inicjatywa obywatelska. Co najmniej 5% uprawnionych do głosowania w danej gminie lub okręgu może zgłosić radzie propozycję zorganizowania referendum w sprawie, która podlega decyzji rady. Zgłoszenie inicjatywy musi mieć formę pisemną. Do tego jeszcze decyzję o rozpisaniu referendum musi podjąć rada. Od 1991 do 1999 roku podjęto ok. 60 inicjatyw. Tylko w jednym przypadku rada wyraziła zgodę na referendum.
Myśl przewodnia daleko posuniętej decentralizacji w Szwecji zasadza się na tym, że samorządy terytorialne stwarzają obywatelom korzystne warunki do przejmowania odpowiedzialności za sprawy lokalne. Jednak, mimo że obywatele mają duże możliwości aktywnego udziału w życiu społecznym i politycznym, to ciągle zmniejsza się zaufanie do instytucji politycznych i polityków. Za to coraz istotniejszą rolę zaczyna odgrywać zaangażowanie w inicjatywy lokalne i np.: działalność lokalnych hal sportowych, przedszkoli czy szkół.

</doc>
<doc id="3971315" url="https://pl.wikipedia.org/wiki?curid=3971315" title="Tomasz Otmianowski">
Tomasz Otmianowski

Tomasz Stanisław Otmianowski (ur. 1931, zm. 12 kwietnia 2017) – polski specjalista z zakresu budowy i eksploatacja maszyn, prof. dr hab. inż.
Życiorys.
Specjalizował się w zakresie budowy i eksploatacji maszyn, mechanice, technice rolniczej, niezawodności systemów technicznych oraz trybologii. Był między innymi kierownikiem Zakładu Technologii Materiałów i Organizacji Napraw oraz dyrektorem Instytutu Techniki Rolniczej Akademii Rolniczej w Lublinie (obecnie Uniwersytet Przyrodniczy w Lublinie). Piastował również funkcję prodziekana Wydziału Mechanizacji Rolnictwa oraz prorektora Akademii Rolniczej w Lublinie. Był członkiem Komitetu Techniki Rolniczej Polskiej Akademii Nauk.

</doc>
<doc id="3971324" url="https://pl.wikipedia.org/wiki?curid=3971324" title="Nowa Marianna (seria wydawnicza)">
Nowa Marianna (seria wydawnicza)



</doc>
<doc id="3971332" url="https://pl.wikipedia.org/wiki?curid=3971332" title="Zoltán Harcsa">
Zoltán Harcsa

Zoltán Harcsa (ur. 20 listopada 1992 w Budapeszcie) – węgierski bokser, uczestnik igrzysk w Londynie i Rio de Janeiro, mistrz Węgier w boksie w wadze średniej z lat 2010, 2011, 2012, 2015, wicemistrz z 2013.
Jego brat, Norbert, również jest bokserem.
Kariera.
Ukończył Akademię Wychowania Fizycznego w Budapeszcie. Boks zaczął trenować w 2002 roku.
Igrzyska olimpijskie.
Na igrzyskach w Londynie zajął 6. miejsce: w 1/16 finału trafił na Arslanbeka Achilova, którego pokonał 2:1. Odpadł w 1/8 finału po technicznym nokaucie w walce z Arlenem Lópezem.
Odznaczenia i wyróżnienia.
Odznaczony jest Srebrnym Krzyżem Zasługi Węgier. Wyróżniony tytułem węgierskiego boksera roku w latach 2012, 2013 i 2016.

</doc>
<doc id="3971335" url="https://pl.wikipedia.org/wiki?curid=3971335" title="Rosa Rodríguez">
Rosa Rodríguez

Rosa Andreina Rodríguez Pargas (ur. 2 lipca 1986 w Acarígua) – wenezuelska lekkoatletka specjalizująca się w rzucie młotem, trzykrotna olimpijka, początkowo zajmowała się biegami długodystansowymi i przełajowymi.
Złota medalistka mistrzostw Wenezueli.
Okazjonalnie startuje w pchnięciu kulą i rzucie dyskiem.
Rekord życiowy: 73,64 (16 maja 2013, Barquisimeto) – rekord Wenezueli.

</doc>
<doc id="3971336" url="https://pl.wikipedia.org/wiki?curid=3971336" title="Rosa Andreina Rodríguez Pargas">
Rosa Andreina Rodríguez Pargas



</doc>
<doc id="3971348" url="https://pl.wikipedia.org/wiki?curid=3971348" title="SC Differdange">
SC Differdange



</doc>
<doc id="3971351" url="https://pl.wikipedia.org/wiki?curid=3971351" title="Kościół św. Katarzyny w Rzepinie">
Kościół św. Katarzyny w Rzepinie

Kościół pw. Świętej Katarzyny w Rzepinie – rzymskokatolicki kościół filialny należący do parafii Najświętszego Serca Pana Jezusa w Rzepinie.
Historia.
Świątynia została wybudowana w 1934 roku przez rzepińskich katolików. Początkowo nosiła wezwanie Najświętszego Serca Pana Jezusa. 
W 1945 roku, po osiedleniu się w mieście ludności polskiej, Państwowy Zarząd Tymczasowy przekazał w dniu 29 października 1945 roku świątynię pod wezwaniem św. Katarzyny parafii rzymskokatolickiej w Rzepinie, natomiast świątynia pod wezwaniem Najświętszego Serca Pana Jezusa pełniła funkcję kaplicy pogrzebowej. 
W latach 1985–1995 kościół został powiększony. W dniu jego konsekracji dokonano zmiany wezwań obu świątyń w Rzepinie. Od tej pory dawny kościół filialny pełni funkcję kościoła parafialnego.

</doc>
<doc id="3971353" url="https://pl.wikipedia.org/wiki?curid=3971353" title="Barbara Szabo">
Barbara Szabo



</doc>
<doc id="3971355" url="https://pl.wikipedia.org/wiki?curid=3971355" title="Geneviève de Gaulle-Anthonioz">
Geneviève de Gaulle-Anthonioz

Geneviève de Gaulle-Anthonioz (ur. 25 października 1920 w Saint-Jean-de-Valériscle, zm. 14 lutego 2002 w Paryżu) – działaczka francuskiego ruchu oporu, więźniarka KL Ravensbrück, działaczka społeczna.
W latach 1964–1998 prezes międzynarodowego ruchu humanitarnego ATD Czwarty Świat. Odznaczona Medalem Ruchu Oporu, Krzyżem Wielkim Legii Honorowej i Krzyżem Wojennym. Wpisana w poczet paryskiego Panteonu. Bratanica prezydenta Francji Charles’a de Gaulle’a.
Życiorys.
Młodość i czas wojny.
Urodziła się w zamożnej, inteligenckiej rodzinie katolickiej. Była najstarsza z trójki dzieci. Matka zmarła, gdy miała 4 lata. Jej ojcem był Xavier de Gaulle (1887–1955), inżynier kopalni, starszy brat generała Charles’a de Gaulle’a. Jej rodzina należała do „dreyfusistów”. Geneviève naukę odbierała w dobrych szkołach. Studiowała historię.
W działania Ruch Oporu zaangażowała się w wieku 19 lat. Dołączyła do sieci zwanej «Muzeum człowieka». Zajmowała się przekazywaniem poleceń oraz sama uczestniczyła w zbieraniu informacji. Później działała w podziemiu. 20 lipca 1943 wpadła w zastawioną na nią zasadzkę. Została aresztowana i uwięziona, a następnie 3 lutego 1944 wywieziona do obozu dla kobiet KL Ravensbrück. W październiku 1944 roku została odizolowana w obozowym bunkrze. Swoje przeżycia obozowe opisała w książce „La Traversée de la nuit”.
Lata powojenne.
Po wyjściu z obozu poznała Bernarda Anthonioza (1921–1994), również uczestnika Ruchu Oporu, mecenasa sztuki i przyjaciela artystów. Para ślub wzięła w 1946 roku i doczekała się czwórki dzieci. Jej mąż był krewnym André Malraux, francuskiego ministra kultury w drugim rządzie Charles’a de Gaulle’a. Na zaproszenie ministra Bernard Anthonioz zostaje "chargé de mission", a Geneviève zajmuje się badaniami naukowymi w ministerstwie kultury.
Wkrótce po wyzwoleniu wraz z Marie-Claude Vaillant-Couturier założyła "l’Association des Anciennes Déportées et Internées de la Résistance" (l’ADIR) (), stowarzyszenie którego członkowie wspierają ofiary prześladowań oraz prowadzą obszerną pracę dokumentującą zbrodnie nazistowskie. Członkowie tego stowarzyszenia m.in. występowali jako świadkowie podczas procesów nazistów.
W październiku 1958 Geneviève de Gaulle spotkała ks. Józefa Wrzesińskiego, założyciela ruchu humanitarnego ATD Czwarty Świat (Aide à Toute Détresse). W 1959 roku Geneviève zrezygnowała z pracy w ministerstwie kultury. W 1960 roku po pożarze jaki miał miejsce w slamsach bezdomnych z Noisy-le-Grand postanowiła zaangażować się w działalność na rzecz rodzin pogrążonych w najgłębszym ubóstwie. W latach 1964–1998 stała na czele ruchu ATD Czwarty Świat we Francji. Jej udział nadał ruchowi ATD rozgłos i ułatwił prowadzenie działalności. W 1988 roku, po śmierci Józefa Wrzesińskiego została liderem ruchu i podjęła działania w celu uchwalenia ustawy przeciwko wykluczeniom społecznym, która została przegłosowana 9 lipca 1998. Wówczas postanowiła wycofać się przewodzenia ATD, jednocześnie na stałe zostając wolontariuszką ruchu angażującą się w jego działania. Do śmierci zajmowała się zarówno ATD jak też założonym przez siebie l’ADIR.
Zmarła 14 lutego 2002 roku w Paryżu. 27 maja 2015 roku wraz z trzema innymi uczestnikami Ruchu Oporu – Germaine Tillion, Pierre’em Brossolette’em oraz Jeanem Zayem została «wpisana w poczet Panteonu», a jej trumna symbolicznie została przeniesiona do Panteonu.

</doc>
<doc id="3971357" url="https://pl.wikipedia.org/wiki?curid=3971357" title="Quercus subsericea">
Quercus subsericea

Quercus subsericea A.Camus – gatunek rośliny z rodziny bukowatych ("Fagaceae" Dumort.). Występuje naturalnie w Indonezji oraz Malezji (w stanach Perak, Pahang i Negeri Sembilan). 
Biologia i ekologia.
Rośnie w lasach. Występuje na wysokości do 1500 m n.p.m.

</doc>
<doc id="3971365" url="https://pl.wikipedia.org/wiki?curid=3971365" title="Andréa Parisy">
Andréa Parisy

Andréa Parisy; "właściwie" Andrée Marcelle Henriette Parisy; używała także nazwiska w formie Andrée Parizy (ur. 4 grudnia 1935 w Levallois-Perret; zm. 27 kwietnia 2014 w Paryżu) – francuska aktorka filmowa.
W 1967 zagrała filmową żonę Louisa de Funèsa w popularnej komedii "Mały pływak" (film znany także pod tytułem "Zwariowany weekend"). Z de Funèsem pracowała już w latach 50., kiedy to zagrali wspólnie w kilku mniej znanych produkcjach. Inne znaczące role zagrała m.in. w filmach: "Oszuści" (1958) w reżyserii Marcela Carné, "100 tysięcy dolarów w słońcu" (1964; reż. Henri Verneuil), w którym partnerowała Jeanowi-Paulowi Belmondo oraz "Mayerling" (1968) Terence'a Younga z udziałem Omara Sharifa, Catherine Deneuve i Avy Gardner.

</doc>
<doc id="3971376" url="https://pl.wikipedia.org/wiki?curid=3971376" title="Sergio Tejera">
Sergio Tejera

Sergio Tejera Rodríguez (ur. 28 maja 1990 w Barcelonie) – hiszpański piłkarz występujący na pozycji pomocnika w Gimnàstic Tarragona.

</doc>
<doc id="3971384" url="https://pl.wikipedia.org/wiki?curid=3971384" title="Kellyanne Conway">
Kellyanne Conway

Kellyanne Conway (ur. 20 stycznia 1967 r. w Camden) – amerykańska prawniczka, komentatorka polityczna, konsultantka polityczna i polityk, od 20 stycznia 2017 r. doradca (Counselor to the President) prezydenta USA Donalda Trumpa.
Życiorys.
Urodzona 20 stycznia 1967 r. w Camden w New Jersey jako Kellyanne Fitzpatrick, wychowywała się w Atco w południowym New Jersey i w Waterford Township. Po rozwodzie rodziców, który nastąpił, gdy miała trzy lata, była wychowywana przez matkę, babkę i dwie niezamężne ciotki, które z pochodzenia były Włoszkami. Jako nastolatka przez osiem lat pracowała przy zbiorach jagód – w 1984 roku została wybrana Miss New Jersey Blueberry.
W swoich wspomnieniach przyznała, że jej dom był całkowicie apolityczny. W szkole średniej napisała do lokalnej gazety list, w którym poparła demokratyczną kandydatkę na wiceprezydenta Geraldine Ferraro. Wkrótce potem jednak zaczęła się identyfikować z Republikanami – jak twierdzi pod wpływem przemówienia Ronalda Reagana.
Uczęszczała do St. Joseph's High School w 1985 r., następnie ukończyła politologię na Trinity College w Waszyngtonie i prawo na George Washington University. Po studiach odbyła praktykę w biurze sędziego w Waszyngtonie, przez cztery lata była też wykładowcą w George Washington University Law Center. Również zaraz po studiach zaczęła pracę dla konsultanta politycznego Franka Luntza, jednak w 1995 roku założyła własną firmę doradczą Polling Company, która zajmowała się wspieraniem Partii Republikańskiej w pozyskiwaniu głosów kobiet. Dzięki zaangażowaniu w kampanie najważniejszych polityków Partii Republikańskiej zyskała renomę eksperta w dziedzinie kobiecego elektoratu. W latach 1990. występowała w mediach w charakterze ekspertki od wizerunku politycznego.
28 kwietnia 2001 roku wyszła za mąż za prawnika George'a T. Conwaya III, z którym ma czworo dzieci. W 2006 roku małżeństwo mieszkało w apartamentowcu Trump World Tower, a Conway znalazła się w zarządzie wspólnoty mieszkaniowej. W 2012 r. została doradczynią Newta Gingricha, który starał się wówczas o nominację Republikanów w wyborach prezydenckich. W 2014 r. lobbowała wśród Republikanów na rzecz zalegalizowania pobytu 11 milionów nielegalnych imigrantów.
W marcu 2015 roku odrzuciła ofertę Trumpa, który zaoferował jej pracę przy swojej kampanii prezydenckiej i poparła senatora Teda Cruza oraz została jego doradczynią. Po zakończeniu prawyborów Trump zwolnił menadżera kampanii Coreya Lewandowskiego, a w sierpniu 2016 r. Conway została pierwszą kobietą na stanowisku szefa kampanii Partii Republikańskiej. Po zwycięstwie Trumpa przyjęła propozycję zostania doradcą w jego administracji. Jako doradca prezydenta zajmowała się głównie kontaktami z mediami. W tym czasie była często krytykowana za powoływanie się na nieprawdziwe informacje. Z powodu częstej nieobecności żony Trumpa w Waszyngtonie „New York Magazine” nazwał ją nawet „funkcyjną pierwszą damą”.

</doc>
<doc id="3971386" url="https://pl.wikipedia.org/wiki?curid=3971386" title="Anywhere Out of the World">
Anywhere Out of the World

Anywhere Out Of The World – trzeci studyjny, drugi koncepcyjny longplay progresywno/artrockowego zespołu HellHaven, wydany w marcu 2017 roku nakładem polskiej wytwórni Pronet Records. Głównym tematem albumu jest ukazanie oraz rozważanie na temat idei ucieczki od otaczającego nas świata. Materiał traktuje o problemach wynikających z braku świadomej akceptacji wymuszonych wzorców kulturowych, filozoficznych, praw religijnych oraz wszechobecnej politycznej poprawności. Każdy z utworów prezentuje inny rodzaj wyzwolenia się z okowów rzeczywistości – ucieczka w sen, myśl, śmierć, miłość, w tęsknotę za utraconym bezpowrotnie dzieciństwem. Zamysł ukrywający się pod szyldem Anywhere Out Of The World spina koncepcję również pod względem uniwersalnym – muzyka sama w sobie jest ucieczką od otaczającej słuchacza rzeczywistości. Podmiot liryczny stanowi tak naprawdę odzwierciedlenie samego słuchacza.
Charakterystyka albumu.
Pod kątem muzycznym płyta ta zawiera w sobie bardzo szerokie spektrum użytych form wyrazu. Łączy w sobie elementy charakterystyczne dla takich gatunków, jak rock progresywny, art rock, progresywny metal czy chociażby słyszalne w wielu momentach inspiracje muzyką bliskiego wschodu. Założeniem zespołu było stworzenie płyty bez narzuconych ograniczeń aranżacyjnych oraz instrumentalnych dzięki czemu album charakteryzuje się bardzo bogatą formą muzyczną, jak i liryczną. Podstawowe instrumentarium zostało poszerzone o gościnny występ takich muzyków jak Erwin Żebro – trąbka (zespół Piersi), Wojciech Zakrzewski – Scratche, Edyta Szkołut – wokalizy (zespół Nonamen).
Z punktu widzenia poprzedniego albumu, płyta Anywhere Out Of The World zachowuje podobną „klamrową” koncepcję, tj. ostatni utwór stanowi pewnego rodzaju odpowiedź na stwierdzenie postawione przez podmiot liryczny utworu pierwszego. Otwierająca płytę łacińska maksyma „Amor vincit omnia” z dopisanym przekornie przez autora tekstu słowem „lie”, wprowadza zjawisko całkowitego upadku ideałów. Ów zwrot jest tutaj zestawiony przeciwstawnie z kończącą płytę sentencją „omnia vincit amor et nos cedamus amori”, co w wolnym tłumaczeniu przedstawia zwycięstwo miłości nad wszystkim, co złe, wątpliwe i destruktywne. Innymi słowy album rozpoczyna dywagacje na temat upadku ideałów, załamania jednostki, bezradności, niezdolności do kochania, które to cechy przedstawione są jako główne pobudki mające bezpośredni wpływ na ucieczkę podmiotu lirycznego od zastanej rzeczywistości. Utwór końcowy, będący wypadkową wszystkich poprzednich piosenek, wprowadza motyw akceptacji, zrozumienia i próby przezwyciężenia wszelakich niepowodzeń.
Płyta w mediach.
Płyta „Anywhere Out Of The World” została dostrzeżona oraz zaprezentowana na antenie wielu polskich i zagranicznych rozgłośni radiowych. Album został zrecenzowany na łamach licznych polskich i zagranicznych portali muzycznych oraz takich magazynów, jak Teraz Rock czy Magazyn Gitarzysta uzyskując prawie maksymalne noty.

</doc>
<doc id="3971388" url="https://pl.wikipedia.org/wiki?curid=3971388" title="Katina Paxinou">
Katina Paxinou



</doc>
<doc id="3971395" url="https://pl.wikipedia.org/wiki?curid=3971395" title="Irene Papas">
Irene Papas



</doc>
<doc id="3971403" url="https://pl.wikipedia.org/wiki?curid=3971403" title="Teodoros Pangalos">
Teodoros Pangalos



</doc>
<doc id="3971409" url="https://pl.wikipedia.org/wiki?curid=3971409" title="Jan Gołubski">
Jan Gołubski

 
Jan Gołubski (ur. 15 grudnia 1895, zm. 24 stycznia 1930 w Warszawie) – kapitan dyplomowany piechoty Wojska Polskiego.
Życiorys.
Jan Gołubski urodził się 15 grudnia 1895 roku. W 1918 roku wstąpił do Wojska Polskiego na Syberii i został dowódcą plutonu ciężkich karabinów maszynowych w I batalionie 2 pułku strzelców polskich na Syberii. W styczniu 1920 roku dostał się do niewoli bolszewickiej. Po udanej ucieczce z niewoli powrócił do kraju i został przyjęty do Syberyjskiej Brygady Piechoty.
1 czerwca 1921 roku pełnił służbę w dowództwie Syberyjskiej Dywizji Piechoty, a jego oddziałem macierzystym był 2 Syberyjski pułk piechoty. 3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 86. lokatą w korpusie oficerów piechoty. Jego oddziałem macierzystym był wówczas 83 pułk piechoty. W latach 1923–1926 kontynuował służbę w 83 pp w Kobryniu. Z dniem 2 listopada 1926 roku został przydzielony do Wyższej Szkoły Wojennej w Warszawie, w charakterze słuchacza Kursu 1926–1928. Z dniem 31 października 1928 roku, po ukończeniu kursu i otrzymaniu dyplomu naukowego oficera Sztabu Generalnego, został przeniesiony do Dowództwa Okręgu Korpusu Nr III w Grodnie. W 1930 roku pełnił obowiązki szefa Oddziału Wyszkolenia Sztabu DOK III.
Zmarł 24 stycznia 1930 roku w gmachu Ministerstwa Spraw Wojskowych w Warszawie, w trakcie podróży służbowej. Przyczyną śmierci był krwotok gardlany. Osierocił żonę i troje małych dzieci. Pochowany 28 stycznia 1930 roku na cmentarzu wojskowym w Grodnie. 18 lutego 1930 roku został pośmiertnie mianowany majorem ze starszeństwem z dniem 1 stycznia 1930 roku w korpusie oficerów piechoty.

</doc>
<doc id="3971410" url="https://pl.wikipedia.org/wiki?curid=3971410" title="Ptilinopus arcanus">
Ptilinopus arcanus



</doc>
<doc id="3971415" url="https://pl.wikipedia.org/wiki?curid=3971415" title="Syntonia (album)">
Syntonia (album)

Syntonia – czwarty album studyjny polskiej grupy Łąki Łan. Został wydany 18 listopada 2016 przez Pomaton, oddział wytwórni fonograficznej Warner Music Poland. Płyta uzyskała nominację do Fryderyka 2017 w kategorii Album Roku - Muzyka Alternatywna.
Nagrania zrealizowano w Rolling Tapes Studio, Studio DR, W Dobrym Tonie Studio oraz w pracowni Elo Studio.

</doc>
<doc id="3971425" url="https://pl.wikipedia.org/wiki?curid=3971425" title="Konstytucja CSA">
Konstytucja CSA



</doc>
<doc id="3971429" url="https://pl.wikipedia.org/wiki?curid=3971429" title="Grzegorz Harasiuk">
Grzegorz Harasiuk

Grzegorz Harasiuk (ur. 12 lutego 1968 w Paczkowie) – polski piłkarz, grający na pozycji bramkarza.
Kariera.
Seniorską karierę rozpoczynał w Stali Nysa. W 1988 roku przeszedł do KKS Kluczbork. Z tym klubem w sezonie 1988/1989 spadł z III ligi. W 1990 roku został zawodnikiem Zagłębia Sosnowiec, w barwach którego rozegrał 39 spotkań w I lidze. Klub ten w ciągu dwóch kolejnych sezonów spadł odpowiednio z pierwszej i drugiej ligi. W rundzie wiosennej sezonu 1993/1994 występował w LKS Stara Wieś, a w sezonie 1994/1995 był piłkarzem Górnika Wojkowice. W latach 1995–1997 reprezentował barwy Polonii Bytom, występując w siedmiu meczach ligowych. Od 1997 do 1999 roku był zawodnikiem trzecioligowego CKS Czeladź, dla którego rozegrał 65 meczów. W rundzie jesiennej sezonu 1999/2000 wystąpił w dziewięciu meczach Włókniarza Kietrz, a w styczniu 2000 roku ponownie został piłkarzem Polonii Bytom. W sezonie 2000/2001 spadł razem z Polonią z II ligi. W rundzie jesiennej sezonu 2001/2002 ponownie grał we Włókniarzu Kietrz, a w styczniu 2002 roku odszedł na wolny transfer. W latach 2002–2006 był zawodnikiem Źródła Kromołów. Karierę kończył w Beskidzie Andrychów.

</doc>
<doc id="3971430" url="https://pl.wikipedia.org/wiki?curid=3971430" title="Łukasz Pisarczyk">
Łukasz Pisarczyk

Łukasz Marek Pisarczyk – polski prawnik, doktor habilitowany nauk prawnych, profesor uczelni Uniwersytetu Warszawskiego, prodziekan Wydziału Prawa i Administracji Uniwersytetu Warszawskiego w kadencji 2016–2020, specjalista w zakresie prawa pracy.
Życiorys.
W 1998 ukończył studia prawnicze na Wydziale Prawa i Administracji Uniwersytetu Warszawskiego. W 2001 na podstawie rozprawy pt. "Przejście zakładu pracy na innego pracodawcę" otrzymał na macierzystym wydziale stopień naukowy doktora nauk prawnych w zakresie prawa, specjalność: prawo pracy. Tam też w 2009 na podstawie dorobku naukowego oraz rozprawy pt. "Ryzyko pracodawcy" uzyskał stopień doktora habilitowanego nauk prawnych w zakresie prawa, specjalność: prawo pracy. Został profesorem nadzwyczajnym UW (od 2019 stanowisko profesora uczelni UW) zatrudnionym w Instytucie Nauk Prawno-Administracyjnych WPiA UW. W 2016 został prodziekanem Wydziału Prawa i Administracji UW.
Jest prawnikiem w kancelarii prawniczej „Raczkowski”.

</doc>
<doc id="3971443" url="https://pl.wikipedia.org/wiki?curid=3971443" title="Talmi">
Talmi

Talmi (inaczej talmizłoto lub talmigold) – naśladujący złoto stop metali nieszlachetnych, wykorzystywany dawniej w jubilerstwie.
Był to aliaż miedzi, cynku i cyny z minimalną domieszką żelaza, platerowany złotem i efektownie imitujący autentyczną biżuterię. Ogólnie w jego skład wchodziło 90 proc. miedzi i 10 proc. cynku, lecz w produkcji zarówno proporcje, jak i skład wykazywały różnice (np. 86,4% miedzi, 12,2% cynku, 1,1% cyny i 0,3% żelaza). Zawartość złota rzadko przekraczała 1 proc., a przy tym platerowanie stwarzało większe korzyści niż zwykłe pozłacanie.
Nazwa znana od ok. 1840 r., powstała z handlowego skrótu "Tal. mi-or" (od "Tallois-demi-or") i pochodzi od paryskiego fabrykanta Tallois, który zapewniając najlepszą jakość, masowo wykorzystywał ten stop do wyrobu taniej biżuterii. Zwany też "fałszywym złotem", w jubilerstwie należy do podobnych naśladownictw jak tombak czy abisyńskie złoto.

</doc>
<doc id="3971446" url="https://pl.wikipedia.org/wiki?curid=3971446" title="Władimir Gonczarow">
Władimir Gonczarow

Władimir Maksimowicz Gonczarow (ros. Владимир Максимович Гончаров, ukr. Володи́мир Макси́мович Гончаро́в; ur. 9 lutego 1940 w Kijowie) – radziecki i ukraiński reżyser filmów rysunkowych oraz animator. Zasłużony Działacz Sztuk Ukrainy (2010).
Życiorys.
Ukończył Kijowską Szkołę Artystyczną w 1957 roku oraz wydział reżyserii Kijowskiego Państwowego Instytutu Sztuki Teatralnej im. I. Karpenko-Karego w 1975 roku. Od 1959 roku animator, później reżyser w studiu "Kijewnauczfilm". Twórca animacji rysunkowej.

</doc>
<doc id="3971448" url="https://pl.wikipedia.org/wiki?curid=3971448" title="Wangelis">
Wangelis



</doc>
<doc id="3971450" url="https://pl.wikipedia.org/wiki?curid=3971450" title="CS Echternach">
CS Echternach

CS Echternach – klub piłkarski, mający swoją siedzibę w mieście Echternach, na wschodzie kraju.
Historia.
Chronologia nazw:
Klub piłkarski Jeunesse został założony w mieście Echternach w 1909 roku. Był jednym z zespołów – założycieli 1. ligi Luksemburga w 1909 roku. W debiutowym sezonie 1909/10 zespół wygrał 3:1 z US Rumelange i przegrał 2:5 z Sportingiem. W następnym sezonie klub wycofał się z mistrzostw po drugiej kolejce. W sezonie 1911/12 zajął ostatnie miejsce w rozgrywkach, a w następnym sezonie mistrzostwa nie rozgrywane z powodu nieporozumień w Związku Piłkarskim. W sezonie 1913/14 jako Cercle des Sports Echternach startował w drugiej lidze luksemburskiej i odniósł zwycięstwo. W sezonie 1914/15 system rozgrywek był zmieniony, ale klub przegrał 0:7 i 0:3 z Young Boys Diekirch w 5. Serie Éischt Divisioun. W sezonach 1915/16 i 1917/18 zgłosił się do rozgrywek w drugiej i trzeciej dywizji odpowiednio, ale nie przystąpił do nich i potem został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Terrain Bréil w Echternach, który może pomieścić 180 widzów.

</doc>
<doc id="3971451" url="https://pl.wikipedia.org/wiki?curid=3971451" title="Cercle des Sports Echternach">
Cercle des Sports Echternach



</doc>
<doc id="3971455" url="https://pl.wikipedia.org/wiki?curid=3971455" title="Okręgowe rozgrywki w piłce nożnej woj. podlaskiego (2012/2013)">
Okręgowe rozgrywki w piłce nożnej woj. podlaskiego (2012/2013)

79. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła drużyna Promień Mońki.
Okręgowy Puchar Polski zdobyła drużyna ŁKS 1926 Łomża.
Drużyny z województwa podlaskiego występujące w centralnych i makroregionalnych poziomach rozgrywkowych:
Klasa B - VIII poziom rozgrywkowy.
Od następnego sezonu likwidacja Klasy B, z tego powodu wszystkie drużyny po sezonie zostały przeniesione do klasy A.
Grupa I
Grupa II

</doc>
<doc id="3971456" url="https://pl.wikipedia.org/wiki?curid=3971456" title="Queen + Adam Lambert 2017 European Tour">
Queen + Adam Lambert 2017 European Tour

Queen + Adam Lambert 2017 European Tour – ósma trasa koncertowa zespołu Queen + Adam Lambert i czwarta w Europie, która odbyła się jesienią 2017 roku. Tournée obejmowało 26 koncertów.
6 listopada grupa Queen z Adamem Lambertem wystąpili w Atlas Arenie w Łodzi, w Polsce.

</doc>
<doc id="3971457" url="https://pl.wikipedia.org/wiki?curid=3971457" title="Wanda Zofia Bosiak">
Wanda Zofia Bosiak

Wanda Zofia Bosiak (ur. 18 kwietnia 1918, zm. 1 stycznia 1993) – polska poetka, autorka opowiadań, wspomnień wojennych, działaczka harcerska w krakowskich Łagiewnikach.
Życiorys.
Urodziła się na Żywiecczyźnie, ale od dzieciństwa mieszkała w krakowskich Łagiewnikach. Po ukończeniu szkoły wstąpiła do harcerstwa. W 1936 roku zorganizowała zastęp harcerek w Łagiewnikach, który dał początek późniejszej 20 Drużynie Harcerek im. Marii Curie Skłodowskiej. Za działalność instruktorską w ZHP została odznaczona Harcerskim Krzyżem "Za zasługi dla ZHP". Pisała głównie wiersze ale także opowiadania. 
Jest autorką wspomnień odnoszących się do okupacji niemieckiej Krakowa, a szczególnie Łagiewnik w czasie II wojny światowej. Należała do Grupy Literackiej "Gronie" przy Towarzystwie Miłośników Ziemi Żywieckiej. Jej wiersze publikowane były w takich czasopismach jak "Przyroda Polska", "Przewodnik Katolicki" czy "Dziennik Polski". Wanda Zofia Bosiak bardzo często prezentowała swoją twórczość na spotkaniach w dworku w Bronowicach Małych. 
Została pochowana na cmentarzu w Krakowie Łagiewnikach. Została wpisana do Księgi Zasłużonych dla Łagiewnik, którą prowadzi - Łagiewnickie Towarzystwo Kulturalne.

</doc>
<doc id="3971462" url="https://pl.wikipedia.org/wiki?curid=3971462" title="Meral Akşener">
Meral Akşener

Meral Akşener (ur. 18 lipca 1956 w Izmicie) – turecka polityk, minister spraw wewnętrznych w latach 1996–1997.
Życiorys.
Urodzona 18 lipca 1956 r. w Izmicie. Ukończyła studia historyczne na Uniwersytecie Stambulskim. Doktorat uzyskała na Uniwersytecie Marmara, następnie wykładała na uniwersytetach Yıldız, Kocaeli i Marmara oraz pełniła funkcję dziekana wydziału historycznego na Uniwersytecie Kocaeli.
Związana z Partią Ruchu Narodowego (MHP). Od 8 listopada 1996 do 30 czerwca 1997 r. sprawowała funkcję ministra spraw wewnętrznych i była pierwszą kobietą na tym stanowisku. W 2006 r. została wiceprzewodniczącą MHP, a rok później jedną z wiceprzewodniczących parlamentu. W 2015 r. jej ugrupowanie straciło dużą część elektoratu na rzecz partii władzy AKP. Akşener postanowiła wówczas poszerzyć bazę wyborców i zaczęła nawoływać do odrzucenia w wyznaczonym na 16 kwietnia 2017 r. referendum konstytucyjnym zmian w ustroju państwa zaproponowanych przez prezydenta Recepa Erdoğana. Za tę postawę usunięto ją z partii, która zdecydowała się poprzeć rząd wbrew zdaniu Akşener. Akşener podjęła wówczas na własną rękę kampanię przeciw przyjęciu poprawek do konstytucji, czym zyskała dużą popularność w społeczeństwie.
W październiku 2017 r. ogłosiła powstanie nowej centroprawicowej Dobrej Partii, której jest przewodniczącą.
Mężatka, ma jedno dziecko.

</doc>
<doc id="3971469" url="https://pl.wikipedia.org/wiki?curid=3971469" title="Masakra w Wilnie 1861">
Masakra w Wilnie 1861

Masakra w Wilnie 1861 – demonstracja patriotyczna ludności Wilna, krwawo stłumiona przez władze rosyjskie 6 sierpnia/18 sierpnia 1861 roku.
Wydarzenia te były częścią fali manifestacji patriotycznych, jakie objęły terytorium Królestwa Kongresowego i ziem zabranych w 1861 roku i poprzedziły wybuch powstania styczniowego w 1863 roku.
18 sierpnia 1861 roku na nabożeństwo w Ostrej Bramie w Wilnie zebrał się olbrzymi tłum mieszkańców miasta, który oczekiwał na spotkanie z rzekomą procesją, która miała zdążać z Warszawy. Źródła tych pogłosek nie udało się ustalić, a nie można nawet wykluczyć prowokacji policyjnej. Po zakończeniu modłów tłum odśpiewał pieśń "Boże, coś Polskę" i wyszedł na spotkanie nadchodzącej rzekomo procesji z Królestwa. 
15. tysięczny tłum zebrał się na Pohulance w pobliżu mogiły Szymona Konarskiego. Natknął się jednak na kolumnę wojsk rosyjskich a policmajster wileński Piotr Wasiljew głośno wołał, że wyjście z miasta jest zabronione. W rosyjskiej wersji wydarzeń "tłum z okrzykiem hura rzucił się na ustawioną w poprzek ulicy piechotę". Manifestanci mieli chwycić za bagnety, rzucać kamienie i operować drągami z rozebranego płotu. W relacji agenta Hotel Lambert dominuje przekaz o rosyjskiej prowokacji. W odpowiedzi na zakaz wyjścia poza rogatki tłum miał zacząć gwizdać i wyśmiewać policmajstra. Wasiljew miał wziąć nahajkę i uderzyć w twarz stojącą najbliżej kobietę. Było to hasłem do szarży kozaków na demonstrantów. Kozacy przypuścili szarżę na pierwszy szereg manifestantów, którzy klęcząc zaczęli śpiewać "Boże coś Polskę". Tratując ich po głowach uderzyli na dalsze szeregi. Gdy śpiew nie ustawał piechota rzuciła się z bagnetami na klęczących mordując ich. Według tego świadectwa kozacy "po kilku razem uderzali na jednego bezbronnego. jednym pruto wnętrzności pikami, innych traktowano kopytami końskimi, innym nareszcie rozbijano głowy". Kilkuset rzemieślników próbowało stawić opór kozakom, ciskając w nich wyrwany bruk. Niektórzy umiarkowani działacze ziemiańscy próbowali przekonać uczestników manifestacji, by rozeszli się do domu. Znaczna jednak część tłumu udała się na ulicę Dominikańską pod pałac generał-gubernatora wileńskiego Władimira Iwanowicza Nazimowa. Przy Zaułku Św. Ignacego doszło do nowego starcia, kilkanaście osób zostało rannych. Nie będąc jednak w stanie dostać się do siedziby Nazimowa manifestanci cofnęli się do Ostrej Bramy, gdzie odbyło się nabożeństwo. 
Po tych wypadkach delegacja szlachty z marszałkiem Aleksandrem Domeyką na czele udała się do Nazimowa z prośbą o wydanie miastu zabitych, jednak została odprawiona z niczym. Wszystkie rogatki Wilna zostały obstawione, przejście przez Zielony Most zostało zamknięte. W mieście we dnie i noce trwały aresztowania. 
Po demonstracji wileńskiej Nazimow ogłosił 22 sierpnia 1861 roku stan wojenny w guberniach: wileńskiej, grodzieńskiej i kowieńskiej.

</doc>
<doc id="3971472" url="https://pl.wikipedia.org/wiki?curid=3971472" title="Dojenie">
Dojenie

Dojenie "(roln.)" – czynność mająca na celu pozyskiwanie mleka z wymion samic ssaków. m.in. krowy, owcy, kozy, kobyły, wielbłądzicy i innych. Proces dojenia wykonywany jest ręczne lub mechanicznie za pomocą dojarki elektrycznej.
Dojenie ręczne może odbywać się metodą:
Przy dojeniu ręcznym należy zachować kolejność wydajania poszczególnych ćwiartek wymienia. Za najwłaściwsze uznaje się dojenie proste, polegające na wydojeniu najpierw ćwiartek przednich, a potem tylnych.

</doc>
<doc id="3971477" url="https://pl.wikipedia.org/wiki?curid=3971477" title="Kaplica św. Anny w Saint-Tropez">
Kaplica św. Anny w Saint-Tropez

Kaplica św. Anny w Saint-Tropez (fr. "Chapelle Sainte-Anne") – rzymskokatolicka kaplica z XVII wieku we francuskiej miejscowości Saint-Tropez, w departamencie Var.
Opis.
Budowę kaplicy rozpoczęto w 1618 i zakończono w 1629 jako wotum dziękczynne za uchronienie miasteczka od epidemii dżumy. Jej patronką została święta Anna, patronująca również żeglarzom i rybakom, którzy w XIX wieku, przed wypłynięciem w morze, modlili się w niej z prośbą o opiekę. Natomiast po udanym powrocie, składali w podzięce wota i osobiste pamiątki na ścianach, które zachowały się do czasów współczesnych. 
Kaplica reprezentuje styl prowansalski, cechujący się prostotą form. Jej bryła jest jednonawowa, poprzedzona kruchtą. Góruje nad nią dzwonnica, z dzwonem wykonanym z brązu w 1631. Serce dzwonu, z powodu wymiany, jest późniejsze i pochodzi z 1793. W grudniu 1951 kaplica została sklasyfikowana jako monument historique, natomiast sam dzwon w październiku 1981. 
Kaplica znajduje się na wzgórzu Mont Pécoulet, oddalonym o kilka kilometrów od centrum miasta i linii brzegowej oraz z widokiem na nie. Otoczona jest cyprysami, sosnami i dębami. Jest jedną z kilku podobnych kaplic w Saint-Tropez i jego okolicach. Nabożeństwa odprawiane są w niej tylko trzy razy w roku: 18 maja (w czasie miejscowych uroczystości do świętego Tropeza, tzw. "Les Bravades de Saint Tropez"), 26 lipca (święto patronki) oraz 15 sierpnia (Święto Wniebowzięcia Najświętszej Maryi Panny). Poza tymi dniami pozostaje zamknięta. 
W maju 1971 w kaplicy miała miejsce ceremonia ślubna wokalisty zespołu The Rolling Stones, Micka Jaggera oraz Bianci Pérez-Mora Macías, w której uczestniczyli również inni muzycy. Ceremonia, planowana jako prywatna, przyciągnęła jednakże grono fanów i reporterów. W kaplicy były również kręcone sceny do filmów "Żandarm się żeni" (1968) oraz "Żandarm i kosmici" (1978), z udziałem komika Louisa de Funèsa.

</doc>
<doc id="3971478" url="https://pl.wikipedia.org/wiki?curid=3971478" title="Ahmed Bader Magour">
Ahmed Bader Magour

Ahmed Bader Magour (ur. 3 marca 1996) – katarski lekkoatleta specjalizujący się w rzucie oszczepem.
W 2016 reprezentował Katar na igrzyskach olimpijskich w Rio de Janeiro, podczas których zajął 30. miejsce w eliminacjach i nie awansował do finału. W 2017 zdobył złoty medal igrzysk solidarności islamskiej, a także srebrny medal mistrzostw Azji.
Rekord życiowy: 85,23 (13 czerwca 2017, Turku) rekord Kataru.

</doc>
<doc id="3971480" url="https://pl.wikipedia.org/wiki?curid=3971480" title="Anatolij Hawryłow">
Anatolij Hawryłow

Anatolij Mychajłowycz Hawryłow (ukr. Анатолій Михайлович Гаврилов, ros. Анатолий Михайлович Гаври́лов; ur. 3 sierpnia 1932, zm. 16 maja 2021) – radziecki i ukraiński operator animacji. Laureat Państwowej Nagrody USRR im. Tarasa Szewczenki (1988). Zasłużony Działacz Sztuk Ukrainy (2010).
Życiorys.
Ukończył studia na wydziale operatorskim Kijowskiego Państwowego Instytutu Sztuki Teatralnej im. I. Karpenko-Karego w 1972 roku. W latach 1950-63 pracował jako pomocnik i asystent operatora kijowskiego studia filmów edukacyjnych. Od 1964 roku operator "Kijewnauczfilm".

</doc>
<doc id="3971488" url="https://pl.wikipedia.org/wiki?curid=3971488" title="Pływanie na Letnich Igrzyskach Olimpijskich 1964 – 4 × 100 m stylem zmiennym kobiet">
Pływanie na Letnich Igrzyskach Olimpijskich 1964 – 4 × 100 m stylem zmiennym kobiet

Sztafeta 4 × 100 m stylem zmiennym kobiet – jedna z konkurencji pływackich rozgrywanych podczas XVIII Igrzysk Olimpijskich w Tokio. Eliminacje odbyły się 16 października, a finał 18 października 1964 roku.
Złoty medal wywalczyła sztafeta amerykańska w składzie: Cathy Ferguson (1:08,6), Cynthia Goyette (1:18,3), Sharon Stouder (1:06,1), Kathleen Ellis (1:00,9). Amerykanki zakończyły wyścig z czasem 4:33,9 i pobiły tym samym rekord świata. Srebro zdobyły Holenderki (4:37,0). Reprezentantki ZSRR, które w eliminacjach ustanowiły nowy rekord olimpijski, w finale uzyskały czas 4:39,2 i stanęły na najniższym stopniu podium.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3971491" url="https://pl.wikipedia.org/wiki?curid=3971491" title="Amerykańska sielanka (film)">
Amerykańska sielanka (film)

Amerykańska Sielanka (ang. "American Pastoral") – amerykański dramat na podstawie powieści Philipa Rotha pod tym samym tytułem będący debiutem reżyeserskim Ewana McGregora.
Opis fabuły.
Seymour (Ewan McGregor) ma wszystko, co Ameryka lat 60. definiowała jako szczęście: piękną żonę Dawn (Jennifer Connelly), dobrą pracę, wymarzony dom na wsi i ukochaną córkę, Merry (Dakota Fanning). Pewnego dnia w mieście zamieszkiwanym przez rodzinę dochodzi do ataku terrorystycznego, a główną podejrzaną, staje się Merry, córka Seymoura.
Obsada.
Źródło: Filmweb
i inni.

</doc>
<doc id="3971496" url="https://pl.wikipedia.org/wiki?curid=3971496" title="Daring-Club Echternach">
Daring-Club Echternach

Daring-Club Echternach – klub piłkarski, mający swoją siedzibę w mieście Echternach, na wschodzie kraju.
Historia.
Chronologia nazw:
Klub piłkarski Daring-Club Echternach został założony w mieście Echternach 28 marca 1921 roku przez studentów z Kolegium. W sezonie 1925/26 zespół debiutował w trzeciej dywizji luksemburskiej. W następnym sezonie klub startował w 2.Divisioun, ale zajął ostatnie 8.miejsce w grupie 2 i spadł do trzeciej dywizji. W 1932 reorganizowano system lig. Najwyższa liga otrzymała nazwę Éirendivisioun, druga liga - 1.Divisioun, trzecia - Promotioun, czwarta - 2. Divisioun itd. W sezonie 1932/33 startował w czwartej dywizji (2. Divisioun), ale nie utrzymał się w niej i spadł do 3.Divisioun. Dopiero od sezonu 1934/35 do 1940 kiedy rozgrywki zostały zawieszony z powodu II wojny światowej występował w IV lidze. Podczas okupacji niemieckiej klub występował w rozgrywkach lokalnych jako Wacker Echternach. W pierwszym powojennym sezonie nie zgłosił się do mistrzostw, a w sezonie 1945/46 jako Daring-Club Echternach zajął ostatnie 10.miejsce w grupie 2, jednak pozostał w czwartej dywizji (2.Divisioun). W sezonie 1951/52 zdobył wicemistrzostwo w grupie 2 i awansował do 1.Divisioun. Jednak debiut w drugiej klasie był nieudanym - ostatnie 12.miejsce w grupie 1 zmusiło do powrotu do Promotioun. Potem jeszcze w sezonie 1954/55 występował w drugiej dywizji. Ale tak jak i poprzednim razem ostatnie 12.miejsce w grupie 1 i powrót do rozgrywek w trzeciej dywizji. W 1957 odbyła się kolejna reforma systemu lig, najwyższa klasa została mianowana "Nationaldivisioun", druga liga - "Éierepromotioun", trzecia - "1.Divisioun". W 1964 spadł do 2.Divisioun (D4), ale w 1966 wrócił do 1.Divisioun. W 1971 znów zaliczył spadek do 2.Divisioun, jednak po roku znów wrócił do 1.Divisioun. W sezonie 1974/75 zdobył mistrzostwo 1.dywizji i awans do Éierepromotioun (D2). W 1979 spadł do 1.Divisioun, a w sezonie 1981/82 ponownie zdobył mistrzostwo 1.dywizji i wrócił do Éierepromotioun. Ale powrót był nieudanym, tak jak po zajęciu ostatniego 12.miejsca wrócił do trzeciej dywizji. W 1988 klub spadł do czwartej dywizji, a w 1990 wrócił. W 2001 zdobył mistrzostwo 1.dywizji i awansował do Éierepromotioun. W 2003 pożegnał się z nią, ale po roku znów wrócił. W 2005 zaliczył kolejny spadek do 1.Divisioun. W 2013 spadł do 2.Divisioun, a w 2015 wrócił na rok do pierwszej dywizji, po czym znów został zdegradowany do 2.Divisioun.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Stade Bréil w Echternach, który może pomieścić 1500 widzów.

</doc>
<doc id="3971499" url="https://pl.wikipedia.org/wiki?curid=3971499" title="Julia Pieriesild">
Julia Pieriesild



</doc>
<doc id="3971504" url="https://pl.wikipedia.org/wiki?curid=3971504" title="Natalia Niegoda">
Natalia Niegoda



</doc>
<doc id="3971506" url="https://pl.wikipedia.org/wiki?curid=3971506" title="Lajos Für">
Lajos Für

Lajos Für (ur. 21 grudnia 1930 w Egyházasrádócu w komitacie Vas, zm. 22 października 2013 w Budapeszcie) – węgierski polityk, historyk i nauczyciel akademicki, parlamentarzysta, w latach 1990–1994 minister obrony, od 1994 do 1996 przewodniczący Węgierskiego Forum Demokratycznego (MDF).
Życiorys.
Z wykształcenia historyk, absolwent Uniwersytetu Lajosa-Kossutha w Debreczynie (1954). Uzyskiwał później stopnie kandydata nauk (1971) i doktora (1983). Pracował początkowo jako nauczyciel akademicki na macierzystej uczelni. W czasie powstania węgierskiego w 1956 był sekretarzem miejskiego komitetu rewolucyjnego. Po jego upadku został na krótko aresztowany, po zwolnieniu wyjechał do Francji, jednak po kilku miesiącach powrócił na Węgry. Przez rok pozostawał bezrobotny, w 1958 podjął pracę w zawodzie bibliotekarza. Później zatrudniony m.in. jako badacz w placówce muzealnej Magyar Mezőgazdasági Múzeum, a w 1987 został wykładowcą Uniwersytetu im. Loránda Eötvösa w Budapeszcie. Był członkiem jednego z komitetów naukowych Węgierskiej Akademii Nauk.
W 1987 należał do założycieli Węgierskiego Forum Demokratycznego. W 1990 i 1994 wybierany na posła do Zgromadzenia Narodowego. Od maja 1990 do lipca 1994 sprawował urząd ministra obrony. W latach 1994–1996 stał na czele MDF. W 2007 publicznie wsparł powołanie Gwardii Węgierskiej, paramilitarnej organizacji zainicjowanej przez kierownictwo partii Jobbik.

</doc>
<doc id="3971512" url="https://pl.wikipedia.org/wiki?curid=3971512" title="Ta’ Xindi Farmhouse">
Ta’ Xindi Farmhouse

Ta’ Xindi Farmhouse, znany też jako Ta’ Xindi Headquarters oraz Kappara Outpost – XVIII-wieczny dom gospodarski, zbudowany w San Ġwann na Malcie w czasach rządów Zakonu św. Jana. Oryginalnie zaprojektowany jako "farmhouse", lecz przechodził adaptacje do różnych celów.
Obiekt, znajdujący się na przedmieściu Kappara, służył swemu pierwotnemu celowi przez dwieście lat. Podczas francuskiej okupacji Malty wykorzystywany był jako polowa kwatera powstańców maltańskich walczących przeciwko Francuzom. Właściciel budynku Vincenzo Borg był, obok Emmanuela Vitale i Francesca Saveria Caruany, jednym z przywódców powstania, znanego jako "Gharghar rise". W czasach brytyjskich umieszczono na budynku tablicę, upamiętniającą rolę Borga w rewolcie.
Opinia publiczna zwróciła na obiekt uwagę, kiedy wspomniany został w Parlamencie Malty przez premiera Lawrence’a Gonziego, a następnie wpisany na listę zabytków przez Malta Environment and Planning Authority. Dziś jest on narodowym zabytkiem kultury. Znajduje się w prywatnych rękach, i po odnowieniu, służy jako dom mieszkalny.
Opis i lokalizacja.
Ta’ Xindi Farmhouse zbudowany został przez maltańskich rolników podczas rządów zakonu joannitów na Malcie. Budynek zaprojektowano jako skromny i prosty, zaspokajający potrzeby każdego gospodarstwa w tamtych czasach, w zależności od lokalnych potrzeb. Zbudowany na przedmieściu zwanym Kappara, części San Ġwann. Stoi na wzgórzu ponad polami uprawnymi. W niedużej odległości, w Birkirkarze, znajduje się szpital "Mater Dei". Teren podlega San Gwann Local Council.
Historia.
Pod koniec rządów joannitów na Malcie budynek należał do kupca Vincenza Borga, znanego powszechnie jako "Brared". W roku 1798 Malta została najechana przez Francuzów, dowodzonych przez Napoleona, podczas jego ekspedycji do Egiptu. By kontrolować wyspę, pozostawił na niej ponad 3000 ludzi.
Początkowo Maltańczycy wspomagali Francuzów, lecz nie otrzymawszy w zamian tego, czego oczekiwali, przy wzrastającym niezadowoleniu oraz wspomagani przez właścicieli ziemi i Kościół katolicki (Vincenzo Labini, biskup Malty, znał plany powstańców), rozpoczęli walkę z okupantami, tworząc w różnych miejscach ochotnicze bataliony. W takiej atmosferze Ta’ Xindi Farmhouse stał się również znany jako "San Gwann Headquarters", kiedy kapitan Vincenzo Borg przejął dowództwo powstania przeciwko Francuzom, znanego jako "Gharghar rise". Przedstawiciel Anglii, późniejszy Cywilny Komisarz Malty Alexander Ball pierwotnie nie ufał Vincenzowi Borgowi, w przekonaniu, że ten chce przejąć władzę nad Maltańczykami.
Podczas walk, "farmhouse", teraz wysunięty posterunek, używany był jako tajny punkt dowodzenia, kiedy żołnierze francuscy przejęli kontrolę nad fortyfikacjami Malty. Budynek został obsadzony przez batalion Kongresu Narodowego z Birkirkary, liczący 550 żołnierzy pochodzących z okolicy, którzy strzegli i patrolowali pobliski obszar, a w razie potrzeby atakowali wspólnie z posterunkami w Birkirkarze i Mosta. 2 września powstańcom udało się zdobyć dwa 18-funtowe działa, które zostały umieszczone w budynku i czasem używane. 9 lutego 1799 roku Vincenzo Borg osobiście wywiesił na pobliskiej Baterii Għargħar flagę Wielkiej Brytanii, po raz pierwszy w historii Malty. Na fasadzie budynku znajduje się tablica, upamiętniająca ten fakt.
W czasie powstania, w nagłych wypadkach, mimo niewielkich rozmiarów budynek służył też jako szpital dla wielu rodzin, w tym uchodźców z większych miast, którzy uciekli na tereny wiejskie po zajęciu miast przez Francuzów.
W 1833 roku Borg został odznaczony przez Brytyjczyków Orderem św. Michała i św. Jerzego. John Hookham Frere, brytyjski dyplomata i pisarz, przyjaźnił się z Borgiem, darząc go wielkim szacunkiem za rolę, jaką ten odegrał w walce przeciw Francuzom. Kiedy Borg zmarł, Frere wygrawerował stosowny napis na jego grobowcu w bazylice św. Heleny w Birkirkarze.
Współczesność.
Opinia publiczna została zaalarmowana, kiedy niektóre elementy budynku zostały zburzone podczas renowacji. Ówczesny premier Lawrence Gonzi zwrócił wtedy uwagę na "farmhouse" i jego bogatą historię. Podjęto środki zaradcze. 
Budynek pozostaje w rękach prywatnych jako dom mieszkalny. Na frontowej elewacji budynku znajduje się tablica pamiątkowa upamiętniająca "Gharghar rise" (powstanie Gharghar) przeciwko Francuzom, oraz kierowniczą rolę Vincenza Borga.
Tablica pamiątkowa.
Na tablicy pamiątkowej znajduje się napis:
(„Vincenzo Borg, CMG, znany jako „Brared” (1767–1837) miał w tym domu swoją kwaterę główną podczas oblężenia Valletty w 1799. 9 lutego tegoż roku na pobliskiej baterii Ta’ Twila, „Brared” umieścił brytyjską flagę po raz pierwszy w historii tych wysp”) 
Dziedzictwo.
Ta’ Xindi Farmhouse zaliczony jest przez Malta Environment and Planning Authority (MEPA) jako pomnik narodowy stopnia 1., z racji swojej historii najwyższej możliwej rangi. Jest również umieszczony na liście National Inventory of the Cultural Property of the Maltese Islands pod nr. 01222.

</doc>
<doc id="3971513" url="https://pl.wikipedia.org/wiki?curid=3971513" title="Before the Mirror (obraz Roberta Barretta Browninga)">
Before the Mirror (obraz Roberta Barretta Browninga)

Before the Mirror – obraz angielskiego malarza Roberta Barretta Browninga, syna Roberta Browninga i Elizabeth Barrett Browning, namalowany w 1887.
Wykonany w technice oleju na płótnie, o wymiarach 209,5 na 129 cm, przedstawia kobiecy akt o kompozycji pionowej. Modelka jest zwrócona tyłem do widza, stoi na puszystym dywanie, przy łożu pokrytym tygrysią skórą, trzymając w lewej ręce ponad głową pasmo długich, ciemnych włosów. Po lewej stronie widać fragment tytułowego lustra w szerokiej złotej ramie. Po prawej kompozycję zamyka spiżowa figurka stojąca na marmurowej kolumience. Na łożu leży odwrócony jakiś instrument muzyczny, być może teorban. Obraz jest najprawdopodobniej najbardziej znanym dziełem malarza obok portretów Roberta Browninga seniora.

</doc>
<doc id="3971516" url="https://pl.wikipedia.org/wiki?curid=3971516" title="Instytut Fizjologii i Żywienia Zwierząt im. Jana Kielanowskiego PAN w Jabłonnie">
Instytut Fizjologii i Żywienia Zwierząt im. Jana Kielanowskiego PAN w Jabłonnie



</doc>
<doc id="3971517" url="https://pl.wikipedia.org/wiki?curid=3971517" title="Highway to Hell Tour">
Highway to Hell Tour

Highway to Hell Tour – piąta trasa koncertowa grupy muzycznej AC/DC, w jej trakcie odbyło się 101 koncertów.

</doc>
<doc id="3971518" url="https://pl.wikipedia.org/wiki?curid=3971518" title="IFIŻZ">
IFIŻZ



</doc>
<doc id="3971519" url="https://pl.wikipedia.org/wiki?curid=3971519" title="IFIŻZ PAN">
IFIŻZ PAN



</doc>
<doc id="3971520" url="https://pl.wikipedia.org/wiki?curid=3971520" title="Oda na urnę grecką (wiersz Johna Keatsa)">
Oda na urnę grecką (wiersz Johna Keatsa)

Oda na urnę grecką (ang. "Ode on a Grecian Urn") – wiersz angielskiego romantycznego poety Johna Keatsa, zaliczający się do grupy od z 1819 roku. Utwór składa się z pięciu strof dziesięciowersowych.
Na język polski utwór tłumaczyli m.in. (publikacje wydane drukiem) Zenon Przesmycki i Jan Kasprowicz przed I wojną światową (Stanisław Barańczak w tomie „33 wiersze”, 1997), Zygmunt Kubiak (antologia „Twarde dno snu”, 2002), Agnieszka Fulińska („Literatura na Świecie” 9-10/2012), Maciej Froński (zbiór "Przekłady.z poetów języka angielskiego 1500-1950", wyd. Fundacja Duży Format, Warszawa 2021).

</doc>
<doc id="3971521" url="https://pl.wikipedia.org/wiki?curid=3971521" title="IFZZ">
IFZZ



</doc>
<doc id="3971522" url="https://pl.wikipedia.org/wiki?curid=3971522" title="IFZZ PAN">
IFZZ PAN



</doc>
<doc id="3971524" url="https://pl.wikipedia.org/wiki?curid=3971524" title="For Those About to Rock Tour">
For Those About to Rock Tour

For Those About to Rock Tour – siódma trasa koncertowa grupy muzycznej AC/DC, w jej trakcie odbyło się dziewięćdziesiąt osiem koncertów.
Program koncertów.
Rzadziej grane:
Bisy:

</doc>
<doc id="3971526" url="https://pl.wikipedia.org/wiki?curid=3971526" title="Józef Marcik">
Józef Marcik

Józef Marcik (ur. 1919, zm. 1942) – działacz komunistyczny, działacz GL i AL w okręgu Kraków. Należał do bojówki dowodzonej przez Jana Szumca.
Życiorys.
Przed wojną był ślusarskim praktykantem, działał w Towarzystwie Uniwersytetu Robotniczego i Czerwonym Harcerstwie. Związany z Janem Szumcem i przez niego powiązany z Komunistycznym Związkiem Młodzieży Polskiej oraz Komunistyczną Partią Polski. W czasie okupacji niemieckiej współorganizował Gwardię Ludową i Polską Partię Robotniczą w Jugowicach pod Krakowem.
W 1938 Komintern nakazał rozwiązać KPP – podejrzewając, że jest ona spenetrowana przez kontrwywiad niepodległej Polski. Nałożono kategoryczny zakaz odbudowy partii – bez wyraźnego nakazu z Moskwy. Potem był pakt Ribbentrop-Mołotow i niemiecka oraz sowiecka napaść na Polskę.
W Krakowie różne nieformalne grupki komunistyczne prowadziły działalność wydawniczą. Czas przyjaźni niemiecko-sowieckiej nie sprzyjał nadmiernej aktywizacji komunistów. O działalności zbrojnej nie było mowy. Sytuacja zmieniła się w roku 1941. Napaść Niemiec na ZSRR powoduje, że Sowieci wzywają do walki z okupantem wszystkie swoje kadry. Wkrótce i do Krakowa docierają przerzuceni z Moskwy emisariusze, przynosząc polecenie budowy Polskiej Partii Robotniczej i jej zbrojnych bojówek.
Sprawdzeni działacze, tacy jak Szumiec i Marcik, znów byli potrzebni. Działalność PPR w krakowskiem w znacznym stopniu została podporządkowana sowieckiej sieci wywiadowczej, w ramach Centralnego Wydziału Informacji Specjalnej. Sowiecki oficer wywiadu Leonid Czetyrko ps. „Kolka”, który został przerzucony drogą lotniczą wiosną 1942 r. w podkrakowskim Dąbiu zainstalował radiostację, za pomocą której utrzymywał kontakt z centralą sowieckiego wywiadu. Latem Czetyrko wytypował i przeszkolił grupę do akcji dywersyjnych. Wśród jego ludzi znaleźli się zarówno Jan Szumiec jak i Józef Marcik.
W czerwcu 1942 roku komuniści przeprowadzili pierwsze akcje dywersyjne. 24 czerwca 1942 roku wykoleili pociąg w pobliżu dworca Płaszowie. Wkrótce potem dokonali podobnej akcji w Bonarce. W odwecie za to Niemcy dokonali pierwszej publicznej egzekucji w Krakowie. Koło stacji Płaszów powiesili 7 mężczyzn.
Józef Marcik został zastrzelony przez Niemców w 1942 r. przed własnym domem w Jugowicach.

</doc>
<doc id="3971527" url="https://pl.wikipedia.org/wiki?curid=3971527" title="Obóz koncentracyjny w Recsk">
Obóz koncentracyjny w Recsk

Obóz koncentracyjny w Recsk – węgierski komunistyczny obóz koncentracyjny zlokalizowany 6 km od miejscowości Recsk (Komitat Heves, powiat Pétervására).
Historia.
Obóz funkcjonował w latach 1950-1953, jako zaplecze pracy przymusowej dla kopalni Csákány. Był wzorowany na radzieckim Gułagu. Przetrzymywano w nim bez wyroków sądowych około 1500 więźniów zatrzymanych z powodów politycznych, jako przeciwników komunizmu. Byli to głównie politycy, literaci, dawni posiadacze ziemscy, robotnicy, czy inteligencja. Wyniszczano ich ciężką pracą fizyczną trwającą około 12–14 godzin na dobę. Więźniowie umierali nie tylko z wycieńczenia fizycznego, ale też z głodu, wypadków przy pracy, a także w wyniku morderstw dokonywanych przez komunistów.
Po śmierci Józefa Stalina premier Imre Nagy dokonał zamknięcia obozów pracy przymusowej, w tym również obozu w Recsk. Za czasów Jánosa Kádára rozebrano baraki, zniwelowano teren i obsadzono go lasem oraz sadami, starannie zacierając ślady zbrodniczej działalności. 
Upamiętnienie.
W 1991, po upadku rządów komunistycznych, wystawiono w miejscu dawnego obozu pomnik jego ofiar, a także brązowy model założenia. W 1996 utworzono Narodowy Park Pamięci, zrekonstruowano wieżę strażniczą i jeden barak wzorowany na dawniej istniejących.
Sztuka.
Węgiersko-polski film zatytułowany "Szökés" ("Ucieczka", 1996), nagrodzony m.in. dwiema Europejskimi Nagrodami Filmowymi, z rolami Daniela Olbrychskiego i Artura Żmijewskiego, nakręciła Lívia Gyarmathy.

</doc>
<doc id="3971528" url="https://pl.wikipedia.org/wiki?curid=3971528" title="Flick of the Switch/Monsters of Rock Tour">
Flick of the Switch/Monsters of Rock Tour

Flick of the Switch/Monsters of Rock Tour – ósma trasa koncertowa grupy muzycznej AC/DC, w jej trakcie odbyło się sześćdziesiąt siedem koncertów.

</doc>
<doc id="3971529" url="https://pl.wikipedia.org/wiki?curid=3971529" title="Fly on the Wall Tour">
Fly on the Wall Tour

Fly on the Wall Tour – dziewiąta trasa koncertowa grupy muzycznej AC/DC, w jej trakcie odbyło się osiemdziesiąt jeden koncertów.
Program pierwszego koncertu.
Bisy:
Program koncertów.
Bisy:

</doc>
<doc id="3971532" url="https://pl.wikipedia.org/wiki?curid=3971532" title="Jakub Krasicki">
Jakub Krasicki

Jakub Jan Karol Krasicki (ur. 22 czerwca 1781 roku w Kamionce w Galicji, zm. w 1850 roku w Malczewie, pochowany w Niechanowie w pow. gnieźnieńskim) – żołnierz armii austriackiej, uczestnik wojen napoleońskich, uczestnik powstania listopadowego.
Życiorys.
Syn Jakuba i Kunegundy Ciecierskiej. Kształcił się w korpusie paziów w Wiedniu.
Służbę rozpoczął w armii austriackiej. W 1809 roku walczył we Włoszech przeciwko armii francuskiej. Nad rzeką Tagliamento został raniony kulą w pierś. Dostał się do niewoli francuskiej. 22 lipca 1809 roku rozpoczął służbę w 2 Legii Nadwiślańskiej jako kapitan. Potem w 4 pułku piechoty Legii dowodził kompanią grenadierów w 1 batalionie.
Odbył kampanie 1810-1812 w Hiszpanii, 1813 Rogożno, Wittenberga. W czasie bitwy pod Lipskiem (16-19 października 1813 roku) został ranny. Dostał się do niewoli rosyjskiej.
Podczas powstania listopadowego początkowo dowodził 14 pułkiem piechoty liniowej (od 1 lutego 1831 roku). 29 kwietnia 1831 roku został awansowany na pułkownika. 6 maja został dowódcą 1 brygady 5 Dywizji Piechoty. Odznaczył się w bitwie pod Nurem (odparł 3 szarże kirasjerów). W czasie bitwy pod Ostrołęką (26 maja 1831 roku) został ranny i w ten sposób dostał się do rosyjskiej niewoli. Przesłuchiwany przez feldmarszałka Dybicza, przekonał rosyjskiego wodza, że dywizja generała Giełguda jest w stanie uderzyć od szosy łomżyńskiej.
Po upadku powstania trafił na 2 lata do pruskiej twierdzy Szpandawa. Dodatkowo musiał zapłacić 2 tysiące talarów grzywny.
Po uwolnieniu osiadł w Malczewie. Zajął się gospodarką. Założył Towarzystwo Rolnicze Wągrowiecko-Gnieźnieńskie. Poślubił Sylwię Prądzyńską, siostrę Ignacego. Doczekał się czterech synów: Stanisława, Wincentego, Józefa-Bolesława i Kazimierza.

</doc>
<doc id="3971533" url="https://pl.wikipedia.org/wiki?curid=3971533" title="Club Dates/Rolling Stones Tour">
Club Dates/Rolling Stones Tour

Club Dates/Rolling Stones Tour – wspólna trasa koncertowa AC/DC i The Rolling Stones, obejmuje osiem koncertów.

</doc>
<doc id="3971534" url="https://pl.wikipedia.org/wiki?curid=3971534" title="Fourteen Sonnets (tomik Williama Lisle’a Bowlesa)">
Fourteen Sonnets (tomik Williama Lisle’a Bowlesa)

Fourteen Sonnets ("Fourteen Sonnets, Elegiac and Descriptive. Written during a Tour") – tomik liryków angielskiego wczesnoromantycznego poety Williama Lisle’a Bowlesa, opublikowany w 1789. Zbiorek został życzliwie przyjęty nie tylko przez czytelników, ale także przez sławnych później poetów Williama Wordswortha i Samuela Taylora Coleridge’a. W 1798 ukazała się poszerzona edycja tomu pod tytułem "Sonnets and Other Poems", zawierająca również poemat "Hope, an Allegorical Sketch".

</doc>
<doc id="3971536" url="https://pl.wikipedia.org/wiki?curid=3971536" title="Motocykl turystyczny">
Motocykl turystyczny

Motocykl turystyczny – typ motocykla przeznaczonego do turystyki. Pomimo że prawie każdy motocykl może być wykorzystywany do tego celu, producenci rozwinęli specyficzną linię modeli zaprojektowanych i zaadresowane szczególnie potrzebującym motocykli do tego celu. Motocykle turystyczne zazwyczaj mają wysokie owiewki i przednie szyby oferujące wysoki stopień ochrony przed wiatrem i warunkami pogodowymi. Zbiorniki paliwa o dużych pojemnościach do przebywania długich dystansów pomiędzy tankowaniami i oferujące wygodniejszą, wyprostowaną pozycję niż motocykle sportowe.
Szczególnie w Stanach Zjednoczonych motocykle turystyczne mogą nosić nazwy "bagger", "full bagger", "full dresser", "full dress tourer" lub "dresser". Tymi przydomkami pierwotnie nazywano cruisery z pełnym kompletem sakiew lub kufrów jak Harley-Davidson, ale nazwy te mogą odnosić się do każdego motocykla turystycznego.
Full-dress tourer.
Full-dress tourer to motocykle charakteryzujące się ekstremalnie wysokimi owiewkami i sylwetkami porównywalnymi do innych typów motocykli turystycznych. Wytrzymały bagażnik i kufry boczne i tylny są zintegrowane z konstrukcją motocykla zazwyczaj są bardzo wysoko umiejscowione, a pozycja kierowcy jest bardzo komfortowa.
Dodatkowo opcjonalnie full-dress tourery mogą być wyposażone w wyposażenie, które normalnie nie jest oferowane w innych motocyklach jak radio AM/FM z CD-playerem, radio satelitarne, podgrzewane siedzenie oraz manetki, nawigację GPS, customowe przednie szyby, nawiewy powietrza czy poduszki powietrzne. Z drugiej strony pomimo oferowania przez producentów wyposażenia dodatkowego właściciele często sami wyposażają swoje motocykle w dodatkowe akcesoria. Full-dress tourery są projektowane do jazdy po nawierzchniach utwardzonych.
Przykładem powszechnych dzisiejszych full-tourerów są Yamaha Royal Star Venture, Honda Gold Wing, BMW R 1200 RT i BMW K 1600 GT, Victory Vision Tour i Cross Country, Can-Am Spyder RT-series trike czy Harley-Davidson Electra Glide and Indian Roadmaster.
Adventure tourer.
Turystyczne enduro (and. Adventure tourer) to najnowszy typ motocykli dual-sport, które pozwalają na dalekie trasy, zarówno po szosach, jak i szutrze. Advence tourery mają wysoki prześwit, pojemne zbiorniki paliwa, silniki o dużej niezawodności. Wyposażone mogą być w systemy nawigacji GPS koła szprychowe z oponami typu "kostka", osłony (do ochrony silnika i układu przeniesienia napędu podczas jazdy na szutrach) i metalowe kufry. Zmodyfikowane adventure tourery są czasem wykorzystywane w zawodach sportowych jak Rajd Dakar. Typowymi seryjnymi adventure tourerami są dobrze sprzedające się BMW R 1200 GS, KTM 990 Adventure, Triumph Tiger Explorer i Suzuki DL 1000 V-Strom.
Pomimo że większość nowoczesnych adventure tourerów są motocyklami o dużej pojemności silnika, nie oznacza to, że musi tak być zawsze. Pierwszy zwycięzca Rajdu Dakar jechał na Yamaha XT500. Najnowszym ultralekkim jednoosobowym adventure tourerm jest CCM GP450. Kawasaki KLR650 także został sklasyfikowany jako adventure toruer i fabryczny dostarczany jest z kufrem. Nie ma dolnej granicy pojemności dla adventure touterów, przykładem może być Royal Enfield Himalayan z silnikiem o pojemności 410 cm³.
Sport tourer.
Sportowo-turystyczny (ang. Sport tourer) to motocykl zwany także szosowym będący połączeniem motocykla turystycznego i sportowego, z którym dzieli wygląd. Motocykle tej grupy charakteryzują się wysokimi osiągami jak motocykle sportowe, jednak w przeciwieństwie do nich cechuje je komfort jazdy zbliżony do motocykli turystycznych: bardziej wyprostowana pozycja kierowcy, wygodniejsze siedzenie i zawieszenie zestrojone bardziej miękko. Motocykle tej grupy wykorzystywane są do tzw. szybkiej turystyki. Wśród tego segmentu znajdują się motocykle tj. Kawasaki ZZ-R 1100, Honda CBR 1100XX Blackbird, Suzuki Hayabusa czy Yamaha FJR 1300.

</doc>
<doc id="3971537" url="https://pl.wikipedia.org/wiki?curid=3971537" title="Ody z roku 1819 (cykl Johna Keatsa)">
Ody z roku 1819 (cykl Johna Keatsa)

Ody z roku 1819 – cykl wierszy angielskiego romantyka Johna Keatsa. Sekwencja obejmuje utwory "Ode on a Grecian Urn", "Ode on Indolence", "Ode on Melancholy", "Ode to a Nightingale", and "Ode to Psyche" i "To Autumn". Wiersze te należą do najpopularniejszych liryków Keatsa. Są również najczęściej tłumaczone na język polski. Przekładali je między innymi Zenon Przesmycki, Stanisław Barańczak, Jerzy Pietrkiewicz, Tomasz Krzykała i Maciej Froński.

</doc>
<doc id="3971538" url="https://pl.wikipedia.org/wiki?curid=3971538" title="Michał Godlewski (powstaniec listopadowy)">
Michał Godlewski (powstaniec listopadowy)

Michał Godlewski (ur. 25 grudnia 1808 roku w Słonimiu, zm. ok. 1864 roku we Francji) – uczestnik powstania listopadowego.
Życiorys.
Był studentem literatury starożytnej na Uniwersytecie Wileńskim. Po wybuchu powstania przyłączył się do niego jako ochotnik. Walczył w rejonie Augustowa. 5 października 1831 roku przekroczył granicę z Prusami wraz z naczelnym wodzem generałem Maciejem Rybińskim. Na terenie Prus został internowany.
W styczniu 1832 roku przybył do Francji. Na emigracji udzielał się politycznie między innymi w Towarzystwie Demokratycznym Polskim i Komitecie Narodowym Polskim. W 1835 roku w Montpellier rozpoczął studia medyczne, które ukończył 27 czerwca 1837 roku. Praktykował w Montpansier w departamencie Dordogne.

</doc>
<doc id="3971539" url="https://pl.wikipedia.org/wiki?curid=3971539" title="Jacobo Árbenz Guzmán">
Jacobo Árbenz Guzmán



</doc>
<doc id="3971542" url="https://pl.wikipedia.org/wiki?curid=3971542" title="Oda do indolencji (wiersz Johna Keatsa)">
Oda do indolencji (wiersz Johna Keatsa)

Oda do indolencji (ang. "Ode on Indolence") – wiersz angielskiego romantycznego poety Johna Keatsa, zaliczający się do grupy ód z 1819 roku. Utwór składa się z sześciu strof dziesięciowersowych.

</doc>
<doc id="3971546" url="https://pl.wikipedia.org/wiki?curid=3971546" title="Muscle bike">
Muscle bike

Muscle bike – rodzaj motocykla pochodzący od klasycznego lub sportowego motocykla z silnikiem o bardzo dużej mocy.
Do motocykli tej kategorii należą popularne konstrukcje jak najbardziej rozpoznawalny muscle bike Yamaha V-max czy Ducati Diavel, Triumph Rocket III, Suzuki B-King jak również mniej popularne konstrukcje typu CR&amp;S DUU, Dodge Tomahawk, Y2K.

</doc>
<doc id="3971547" url="https://pl.wikipedia.org/wiki?curid=3971547" title="Oda do słowika (wiersz Johna Keatsa)">
Oda do słowika (wiersz Johna Keatsa)

Oda do słowika (ang. "Ode to a Nightingale") – wiersz angielskiego romantycznego poety Johna Keatsa, zaliczający się do grupy ód z 1819 roku. Utwór składa się z sześciu strof dziesięciowersowych.
Pochodząca z omawianego wiersza fraza "tender is the night" stała się tytułem powieści amerykańskiego pisarza Francisa Scotta Fitzgeralda "Czuła jest noc".
Na język polski omawiany utwór przekładali między innymi Stanisław Barańczak, Jerzy Pietrkiewicz, Agnieszka Fulińska .

</doc>
<doc id="3971548" url="https://pl.wikipedia.org/wiki?curid=3971548" title="Ain't It So">
Ain't It So



</doc>
<doc id="3971549" url="https://pl.wikipedia.org/wiki?curid=3971549" title="I Wonder Who's Kissing Her Now">
I Wonder Who's Kissing Her Now



</doc>
<doc id="3971550" url="https://pl.wikipedia.org/wiki?curid=3971550" title="It's a Blues Thing">
It's a Blues Thing



</doc>
<doc id="3971552" url="https://pl.wikipedia.org/wiki?curid=3971552" title="Oda do melancholii (wiersz Johna Keatsa)">
Oda do melancholii (wiersz Johna Keatsa)

Oda do melancholii (ang. "Ode on Melancholy") – wiersz angielskiego romantycznego poety Johna Keatsa, zaliczający się do grupy ód z 1819 roku. Utwór składa się z trzech strof dziesięciowersowych.
Na język polski omawiany utwór przełożył między innymi Gustaw Wolff.
Własną wersję przedstawił również Adam Pomorski.

</doc>
<doc id="3971554" url="https://pl.wikipedia.org/wiki?curid=3971554" title="Do jesieni (wiersz Johna Keatsa)">
Do jesieni (wiersz Johna Keatsa)

Do jesieni – wiersz angielskiego romantycznego poety Johna Keatsa, zaliczający się do grupy ód z 1819 roku. Utwór składa się z trzech strof jedenastowersowych.
Na język polski wiersz przełożyła Zofia Kierszys. Nową wersję dał Tomasz Krzykała.

</doc>
<doc id="3971555" url="https://pl.wikipedia.org/wiki?curid=3971555" title="Nimbus 2">
Nimbus 2

Nimbus 2 – amerykański satelita meteorologiczny zbudowany w ramach projektu Nimbus. Stanowił platformę rozwijania systemów meteorologii satelitarnej. Wyniesiony na orbitę w maju 1966 roku, przestał działać w 1969 roku. 
Budowa i działanie.
Satelita, zbudowany przez General Electric, składał się z trzech zasadniczych części: pierścienia u podstawy satelity zawierającego zestaw czujników, kamer i systemów łączności, dwóch paneli ogniw słonecznych po bokach i systemu stabilizacji składającego się z czujników położenia i silników korekcyjnych włączanych w przypadku wykrycia zmian w stosunku do zaprogramowanych parametrów orbity. Całość połączono za pomocą konstrukcji kratownicowej. U podstawy satelity, mieściło się również wyposażenie elektroniczne, akumulatory i anteny nadawania telemetrii. W geometrycznym środku torusa umieszczona była struktura o kształcie litery H, mieszcząca większe instrumenty i taśmowe rejestratory danych. Na szczycie statku znajdowała się obudowa systemów kontrolnych, zawierająca detektory Słońca i horyzontu, dysze układu sterowania położeniem i anteny odbierające łączność z Ziemi. Położenie i pozycja statku mogła być kontrolowana we wszystkich trzech osiach, z dokładnością ±1°.
Misja.
Misja satelity rozpoczęła się 15 maja 1966 roku, kiedy to rakieta Thor Agena B wyniosła na niską orbitę okołoziemską drugiego satelitę meteorologicznego zbudowanego w ramach programu "Nimbus". W momencie znalezienia się na orbicie satelita otrzymał oznaczenie COSPAR 1966 040A. Satelita działał poprawnie do 26 lipca 1966 roku, kiedy przestał działać główny rejestrator danych. Jego funkcję przejął rejestrator urządzenia HRIR, który działał do 15 listopada 1966 roku. Część danych była następnie przekazywana na Ziemię w czasie rzeczywistym do 17 stycznia 1969 roku, kiedy awarii uległ system orientacji satelity w przestrzeni, co ostatecznie przyczyniło się do zakończenia jego misji.

</doc>
<doc id="3971556" url="https://pl.wikipedia.org/wiki?curid=3971556" title="Oda do Psyche (wiersz Johna Keatsa)">
Oda do Psyche (wiersz Johna Keatsa)

Oda do Psyche (ang. "Ode to Psyche") – wiersz angielskiego romantyka Johna Keatsa. W przeciwieństwie od innych ód poety wiersz charakteryzuje się nieregularną budową stroficzną. Utwór został opublikowany w tomie "Lamia, Isabella, The Eve of St. Agnes, and Other Poems" w 1820. Jest alegoryczną medytacją o naturze miłości.

</doc>
<doc id="3971561" url="https://pl.wikipedia.org/wiki?curid=3971561" title="Sonnets (tomik Charlesa Stronga)">
Sonnets (tomik Charlesa Stronga)

Sonnets – tomik angielskiego poety Charlesa Stronga (1785–1864), opublikowany w 1862 w Londynie nakładem oficyny Walton &amp; Maberly. Zbiorek zawiera 110 utworów. Jeden z nich jest elegią na cześć włoskiego poety i dramaturga Annibale’a Caro&lt;ref name="treccani.it/enciclopedia"&gt;&lt;/ref&gt;.

</doc>
<doc id="3971562" url="https://pl.wikipedia.org/wiki?curid=3971562" title="Konwencja Jarosławiecka">
Konwencja Jarosławiecka



</doc>
<doc id="3971565" url="https://pl.wikipedia.org/wiki?curid=3971565" title="Gajówka Leszczydół">
Gajówka Leszczydół

Gajówka Leszczydół – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971566" url="https://pl.wikipedia.org/wiki?curid=3971566" title="Gajówka Natalin (Leszczydół-Nowiny)">
Gajówka Natalin (Leszczydół-Nowiny)

Gajówka Natalin – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Gajówka Natalin administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971567" url="https://pl.wikipedia.org/wiki?curid=3971567" title="Gęsia (Leszczydół-Nowiny)">
Gęsia (Leszczydół-Nowiny)

Gęsia – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Gęsia administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971569" url="https://pl.wikipedia.org/wiki?curid=3971569" title="Leśna (Leszczydół-Nowiny)">
Leśna (Leszczydół-Nowiny)

Leśna – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Leśna administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971570" url="https://pl.wikipedia.org/wiki?curid=3971570" title="Leśniczówka Leszczydół">
Leśniczówka Leszczydół

Leśniczówka Leszczydół – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Leśniczówka Leszczydół administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971571" url="https://pl.wikipedia.org/wiki?curid=3971571" title="Jan Śpiewak (działacz społeczny)">
Jan Śpiewak (działacz społeczny)

Jan Dawid Śpiewak (ur. 8 lutego 1987 w Warszawie) – polski polityk, socjolog, publicysta, działacz społeczny i samorządowy, współtwórca Stowarzyszenia Miasto Jest Nasze (MJN), przewodniczący Stowarzyszenia Wolne Miasto Warszawa i wiceprzewodniczący Stowarzyszenia Energia Miast.
Życiorys.
Młodość i wykształcenie.
Jest synem historyczki i socjolożki Heleny Datner oraz profesora Pawła Śpiewaka. Ukończył studia w Instytucie Socjologii Uniwersytetu Warszawskiego, broniąc w 2011 pracę magisterską z zakresu socjologii miasta. Został doktorantem tamże, rozpoczął pisanie pracy poświęconej klasie średniej z Miasteczka Wilanów. Po czterech latach deklarował temat roli elit w reprywatyzacji, następnie zaś postaw inteligencji wobec liberalizmu w latach 80 XX wieku. W 2023 roku uzyskał stopień doktora w dziedzinie nauk społecznych (dyscyplina nauki socjologiczne) na podstawie rozprawy "Inteligencja wobec liberalizmu. Publicystyka „Przeglądu Politycznego” w latach 1983–1989". Był także zatrudniony w Muzeum Historii Żydów Polskich Polin.
Działalność medialna i publicystyczna.
Publikował m.in. w "Kulturze Liberalnej", "Krytyce Politycznej" i we "Wproście".
Był scenarzystą i współproducentem wielokrotnie nagradzanego filmu dokumentalnego w reż. Ivo Krankowskiego pt. "8 historii, które nie zmieniły świata" (2010). W listopadzie 2017 nakładem Wydawnictwa Arbitror ukazała się jego książka pt. "Ukradzione miasto. Kulisy wybuchu afery reprywatyzacyjnej". Od jesieni 2019 do czerwca 2020 prowadził coniedzielną audycję w "Halo.Radiu". W 2021 publikował na portalu wtv.pl w ramach cyklu "Śpiewnik Śpiewaka" oraz wspólnie z Piotrem Ikonowiczem współprowadził program "Lewy do lewego" dla telewizji internetowej wPunkt"".
Od grudnia 2018 prowadzi kanał w serwisie YouTube pod nazwą "Jan Śpiewak". W 2022 wystartował na nim z formatem "Wiadomości z końca świata", które prowadzi z Zofią Sobczak.
Od września 2022 jest felietonistą portalu internetowego "i.pl", należącego do Polska Press Grupa, spółki z grupy kapitałowej Orlenu.
Działalność polityczna.
W 2006 pracował w sztabie wyborczym kandydatki na prezydenta m. st. Warszawy Hanny Gronkiewicz-Waltz z PO, a w 2010 – Czesława Bieleckiego z PiS.
W wyborach samorządowych w 2014 startował z komitetu Miasto Jest Nasze i uzyskał mandat radnego dzielnicy Warszawa-Śródmieście. W wyniku konfliktu z innymi działaczami stowarzyszenia Miasto Jest Nasze, w 2017 r. odszedł ze Stowarzyszenia oraz komitetu MJN i został radnym niezależnym.
W 2017 roku założył Stowarzyszenie Wolne Miasto Warszawa, z którym w 2017 roku przedstawił "Memorandum Reset Reprywatyzacj"i, które wskazywało na to, że większość decyzji reprywatyzacyjnych w Warszawie było wydawanych z rażącym naruszeniem prawa. "Memorandum" publicznie wsparła prof. Ewa Łętowska
W czerwcu 2018 ogłosił, że będzie kandydować w wyborach samorządowych na stanowisko prezydenta Warszawy. Mimo wysuwanego przez MJN zaproszenia i wbrew oczekiwaniom wyrażanym przez część publicystów, odrzucił propozycję dołączenia do koalicji ruchów miejskich. Deklarował za to, że jest „zainteresowany współpracą z Kukiz’15 w wyborach samorządowych” i w celu uzyskania wsparcia w kandydowaniu spotkał się z Pawłem Kukizem. Przegrał jednak w prawyborach wewnątrz ruchu z Markiem Jakubiakiem. W czerwcu 2018 ogłosił start na prezydenta Warszawy i do Rady Miasta Warszawy w ramach koalicji Wygra Warszawa, którą początkowo tworzyły ruch miejski Wolne Miasto Warszawa, Partia Razem, Inicjatywa Polska i Partia Zieloni. We wrześniu 2018 Inicjatywa Polska opuściła koalicję i ogłosiła poparcie dla Rafała Trzaskowskiego. Ostatecznie, startując z Partią Razem i Partią Zieloni uzyskał trzeci wynik w wyborach prezydenckich w Warszawie, uzyskał 26 689 głosów (2,99%). Do Rady Miasta jako "KWW Jana Śpiewaka – Wygra Warszawa", otrzymał 34.293 głosów (3,92%). Jego komitet zdobył jeden mandat w Radzie Dzielnicy Pragi-Północ. Bezpośrednio po wyborach zapowiedział przerwę od polityki.
Miesiąc później ogłosił przekształcenie "Wygra Warszawa" w stowarzyszenie, co jednak nie doszło do skutku, a sam projekt zakończył działalność.
16 stycznia 2019, po niekorzystnym dla niego wyroku ws. zniesławienia Bogumiły Górnikowskiej, poinformował o całkowitym wycofaniu się z polityki. Dwa miesiące później, pod koniec marca 2019 znalazł się wraz z między innymi Mateuszem Klinowskim i Łukaszem Gibałą wśród założycieli nowego stowarzyszenia "Energia Miast". Mimo deklarowanej chęci wystartowania w wyborach parlamentarnych w 2019 jako kandydat Lewicy nie zdecydował się na start z list SLD.
W czerwcu 2022, wraz z przedstawicielami Solidarnej Polski, protestował publicznie przeciwko nadaniu tytułu Honorowego Obywatelstwa Warszawy Hannie Gronkiewicz-Waltz, powtarzając kierowane do niej od 2017 zarzuty związane z procesem reprywatyzacji nieruchomości warszawskich.
Działalność społeczna.
Należał do założycieli Żydowskiej Ogólnopolskiej Organizacji Młodzieżowej (ŻOOM), będącej wówczas największą organizacją zrzeszającą młodzież żydowską w Polsce, a także jednym z liderów ruchu miejskiego przekształconego następnie w stowarzyszenie Miasto Jest Nasze (MJN), którego początkowo był wiceprezesem, a następnie przewodniczącym. Jan Śpiewak był jedną z osób, która nagłośniła aferę reprywatyzacyjną w Warszawie. Wraz z Miasto Jest Nasze był w 2017 nominowany do Nagrody Radia Tok FM im. Anny Laszuk.
19 listopada 2016 nadzwyczajne walne zebranie MJN odwołało Śpiewaka z funkcji przewodniczącego. W marcu 2017 Śpiewak odszedł z Miasto Jest Nasze. Przyczyną jego odejścia był brak zaufania do nowego zarządu stowarzyszenia i rzekomy wyciek danych na temat jednego z informatorów stowarzyszenia. Osoba, która przekazała stowarzyszeniu informacje, miała następnie dostawać pogróżki. Jan Śpiewak uznał, że wyciek ten był „skrajnym nadużyciem zaufania, które mogło skończyć się tragicznie”.
Jest także członkiem inicjatywy Otwarty Jazdów. W 2015 za działalność w obronie domków fińskich na Jazdowie otrzymał nagrodę czytelników "Stołek", wspólnie z Andrzejem Górzem i Janem Mencwelem.
Jest wiceprzewodniczącym Stowarzyszenia Energia Miast założonego przez Łukasza Gibałę w 2019 roku. Stowarzyszenie zrzesza niezależnych samorządowców i działaczy ruchów miejskich z całej Polski. Jest przedstawicielem Energii Miast w Społecznej Radzie Fiskalnej, powołanej przez Polską Sieć Ekonomii.
W 2022 roku zaangażował się w walkę o ograniczenie dostępności alkoholu w Polsce i z reklamami alkoholu w przestrzeni publicznej i w Internecie.

</doc>
<doc id="3971572" url="https://pl.wikipedia.org/wiki?curid=3971572" title="Sosnowa (Leszczydół-Nowiny)">
Sosnowa (Leszczydół-Nowiny)

Sosnowa – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Sosnowa administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971574" url="https://pl.wikipedia.org/wiki?curid=3971574" title="Sándor Noszály">
Sándor Noszály

Sándor Noszály (ur. 16 marca 1972 w Budapeszcie) – węgierski tenisista, reprezentant w Pucharze Davisa, olimpijczyk z Barcelony (1992) i Atlanty (1996).
Kariera tenisowa.
Zawodowym tenisistą został w 1988 roku.
W grze pojedynczej Noszály uczestniczył we wszystkich turniejach wielkoszlemowych oprócz US Open. W przeciągu swojej kariery nie wygrał zawodów zaliczanych do cyklu ATP World Tour i niższej rangi ATP Challenger Tour.
W grze podwójnej Węgier wygrał tytuł ATP Challenger Tour w 1994 roku w Taszkencie wspólnie z Karimem al-Alamim.
Noszály w latach 1989–1996 reprezentował Węgry w Pucharze Davisa. Bilans zawodnika w turnieju wynosi 15 zwycięstw w 16 porażek w singlu oraz 4 przegrane mecze w deblu.
Reprezentował swój kraj na igrzyskach olimpijskich w Barcelonie (1992) i Atlancie (1996) w konkurencji gry pojedynczej. Za każdym razem odpadał w 1 rundzie, w Barcelonie pokonany przez Marka Koevermansa, a w Atlancie przez Olega Ogorodova.
W rankingu gry pojedynczej najwyżej był na 95. miejscu (19 września 1995), a w klasyfikacji gry podwójnej na 192. pozycji (29 maja 1995).
Pięciokrotnie został uznany najlepszym tenisistą roku na Węgrzech: w 1989, 1990, 1991, 1993 i 1995.
Życie prywatne.
Ma córkę Szonję (ur. 2003), jednak niedługo po narodzinach córki rozstał się z matką dziecka, Ildikó. W 2008 roku związał się z aktorką Henriett Novák, z którą w 2010 roku wyjechał do USA. W 2013 roku para rozstała się. Jego ojciec, Sándor Noszály senior, był skoczkiem wzwyż i olimpijczykiem z 1960, a siostra Andrea również uprawiała tenis.

</doc>
<doc id="3971576" url="https://pl.wikipedia.org/wiki?curid=3971576" title="Szlachta (Leszczydół-Nowiny)">
Szlachta (Leszczydół-Nowiny)

Szlachta – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Szlachta administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971577" url="https://pl.wikipedia.org/wiki?curid=3971577" title="Zacisze (Leszczydół-Nowiny)">
Zacisze (Leszczydół-Nowiny)

Zacisze – część wsi Leszczydół-Nowiny w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 Zacisze administracyjnie należało do województwa ostrołęckiego.
Wierni kościoła rzymskokatolickiego należą do parafii Chrystusa Sługi w Leszczydół-Nowinach.

</doc>
<doc id="3971578" url="https://pl.wikipedia.org/wiki?curid=3971578" title="Augustin Bubník">
Augustin Bubník

Augustin Bubník (ur. 21 listopada 1928 w Pradze, zm. 18 kwietnia 2017 tamże) – czechosłowacki hokeista i trener, medalista olimpijski, więzień polityczny i polityk.
Życiorys.
W 1948 zdobył z hokejową reprezentacją Czechosłowacji srebrny medal na igrzyskach olimpijskich w Sankt Moritz, a w 1949 złoty medal mistrzostw świata w Sztokholmie. W 1950 wraz z 11 zawodnikami aresztowany przez władze komunistyczne, oskarżony o zdradę i szpiegostwo, a następnie skazany na 14 lat pozbawienia wolności. W wyniku amnestii w 1955 został wypuszczony z więzienia. Od 1966 do 1969 jako pierwszy Czech trenował hokejową reprezentację innego kraju – Finlandii. W 2003 wprowadzony do hokejowej Galerii Sław w Finlandii, a w 2008 w Czechach. Od 1998 do 2002 poseł do czeskiego parlamentu z konserwatywnej prawicowej partii ODS.
Odznaczenia.
W 2002 roku został odznaczony Medalem Za Zasługi II stopnia.

</doc>
<doc id="3971586" url="https://pl.wikipedia.org/wiki?curid=3971586" title="Obscure">
Obscure



</doc>
<doc id="3971598" url="https://pl.wikipedia.org/wiki?curid=3971598" title="Mirosław Kowalski (1915–1995)">
Mirosław Kowalski (1915–1995)

Mirosław Kowalski ps. "Słaby", "Słoboda" (ur. 20 grudnia 1915 w Kluczach, zm. w 1995) – polski żołnierz podziemia niepodległościowego w czasie II wojny światowej w ramach struktur AK oraz podziemia antykomunistycznego w ramach organizacji NIE, Delegatury Sił Zbrojnych i Brygad Wywiadowczych WiN.
Życiorys.
Urodził się 20 grudnia 1915 w Kluczach.
Z wykształcenia był prawnikiem. W Brygadach Wywiadowczych WiN organizował struktury w powiecie olkuskim, pełnił funkcję zastępcy kierownika pionu propagandy, był redaktorem pisma "Informator". Został aresztowany w sierpniu 1946. W 1947 był sądzony w pokazowym krakowskim procesie działaczy WiN i Polskiego Stronnictwa Ludowego. 10 września 1947 został skazany na łączną karę dożywocia (jedną z kar cząstkowych był kara śmierci, zamieniona na 15 lat pozbawienia wolności na podstawie ustawy o amnestii z 22 lutego 1947). 9 maja 1956 karę dożywocia złagodzono mu na podstawie kolejnych przepisów amnestyjnych do 12 lat pozbawienia wolności. W listopadzie 1956 uzyskał przerwę w wykonywaniu kary, a w listopadzie 1957 warunkowo zwolniony z reszty kary.

</doc>
<doc id="3971601" url="https://pl.wikipedia.org/wiki?curid=3971601" title="Języki Republiki Środkowoafrykańskiej">
Języki Republiki Środkowoafrykańskiej

Oficjalnymi językami Republiki Środkowoafrykańskiej są francuski i sango. Ludność Republiki Środkowoafrykańskiej posługuje się jednak ok. 120 językami.
Francuski jest językiem pisanym, używanym jako język urzędowy. W 2005 r. 22,5% populacji potrafiło mówić po francusku.
Językiem sango mówi 350 tys. obywateli RŚA. Sango stało się "lingua franca" terytorium RŚA. W 1963 r. sango ogłoszono językiem narodowym, zaś od 1991 r., obok francuskiego, jest językiem urzędowym. Obecnie 92% ludności mówi językiem sango. Język ten jest mową ojczystą dla prawie wszystkich rodzących się w Bangi dzieci.
Prawie wszystkie języki używane przez mieszkańców RŚA należą do grupy języków ubangi. Na samym południu ludność używa języków z grupy bantu (na granicy z Kongiem), zaś na północy języków z grupy bongo-bagirmi (w pobliżu granicy z Czadem). Niewielka grupa ludności używa języków luo i runga.
Edukacja dla osób niesłyszących prowadzona jest przy użyciu amerykańskiego języka migowego, wprowadzonego przez amerykańskiego misjonarza Andrew Fostera (zmarł w Rwandzie w 1987).

</doc>
<doc id="3971611" url="https://pl.wikipedia.org/wiki?curid=3971611" title="Tarnobrzeskie Towarzystwo Fotograficzne">
Tarnobrzeskie Towarzystwo Fotograficzne

Tarnobrzeskie Towarzystwo Fotograficzne – polskie stowarzyszenie fotograficzne utworzone w 1974 roku, z inicjatywy Stanisława Szlęzaka, późniejszego członka rzeczywistego i Artysty Fotoklubu Rzeczypospolitej Polskiej Stowarzyszenia Twórców (AFRP).
Historia.
W 1970 roku został założony Amatorski Klub Fotograficzno-Filmowy „Peryskop”, który działał przy Powiatowej Spółdzielni Mieszkaniowej w Tarnobrzegu. Pomysłodawcą i założycielem „Peryskopu” był Stanisław Szlęzak, skupiający wokół siebie grupę młodych amatorów fotografii (Jacka Sadrakułę, Bogdana Myśliwca, Mariana Wójtowicza, Józefa Białka, Mariana Obakantego, Mariana Łabisza, Aleksandra Dyla, Jana Szlęzaka). Działalność klubu to organizacja konkursów fotograficznych „Tarnobrzeskie Osiedla” i „Ogólnopolskiego Przeglądu Amatorskiej Twórczości Fotograficzno-Filmowej CZSMB, przy Tarnobrzeskiej Spółdzielni Mieszkaniowej” oraz wystaw „Dziewczyny, Dziewczęta, Dziewczynki”.
W 1974 roku, na bazie klubu „Peryskop”, Stanisław Szlęzak doprowadził do powstania Tarnobrzeskiego Towarzystwa Fotograficznego. W 1988 roku stowarzyszenie zawiesiło swoją działalność. W 2004 roku TTF zostało reaktywowane, ponownie z inicjatywy Stanisława Szlęzaka.
Działalność.
Tarnobrzeskie Towarzystwo Fotograficzne, w latach 2006–2012, organizowało cykliczny konkurs na „Zdjęcie miesiąca” – w okresie 6 lat istnienia konkursu 59 autorów nadesłało 5853 zdjęcia. TTF było również organizatorem kilku edycji konkursu fotograficznego „Tarnobrzeg wczoraj i dziś”. Inną formą działalności Tarnobrzeskiego Towarzystwa Fotograficznego jest organizacja wystaw pokonkursowych (dot. „Zdjęcia miesiąca” i „Tarnobrzeg wczoraj i dziś”), wystaw zbiorowych członków i sympatyków TTF oraz wystaw indywidualnych członków stowarzyszenia. Członkowie rokrocznie uczestniczą w Podkarpackich Konfrontacjach Fotograficznych, objętych patronatem Fotoklubu Rzeczypospolitej Polskiej oraz Marszałka Województwa Podkarpackiego, podczas których otrzymali nagrodę główną w 2011 roku (IX edycja) oraz trzykrotnie wyróżnienia w latach 2015–2017 (XIII, XIV, XV edycja PKF). 
Dwóch członków Tarnobrzeskiego Towarzystwa Fotograficznego przyjęto w poczet członków rzeczywistych Fotoklubu Rzeczypospolitej Polskiej Stowarzyszenia Twórców – w 2010 Pawła Matykę oraz w 2011 Stanisława Szlęzaka. W 2013 Międzynarodowa Federacja Sztuki Fotograficznej FIAP wyróżniła Pawła Matykę tytułem Artiste FIAP (AFIAP). W 2018 Kapituła Fotoklubu Rzeczypospolitej Polskiej odznaczyła Pawła Matykę Medalem „Za Zasługi dla Fotografii Polskiej”. W 2020 Paweł Matyka został odznaczony Brązowym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W 2022 Paweł Matyka otrzymał Srebrny Medal „Za Fotograficzną Twórczość”, w odniesieniu do XX (jubileuszowej) edycji Podkarpackich Konfrontacji Fotograficznych.
Tarnobrzeskie Towarzystwo Fotograficzne jest organizatorem spotkań fotograficznych, w których gościli m.in.: Paweł Pierściński – twórca Kieleckiej Szkoły Krajobrazu, Jerzy Wygoda – członek założyciel Fotoklubu Rzeczypospolitej Polskiej, Adam Kus – kierownik Działu Multimedialnych Technik Upowszechniania Kultury (Wojewódzki Dom Kultury w Rzeszowie).
Zarząd.
Członkowie Zarządu.
Źródło.
Komisja rewizyjna.
Źródło.
Wybrane wystawy członków TTF.
Źródło.

</doc>
<doc id="3971615" url="https://pl.wikipedia.org/wiki?curid=3971615" title="Nučice">
Nučice



</doc>
<doc id="3971616" url="https://pl.wikipedia.org/wiki?curid=3971616" title="The Loves of Laos in Sonnets Sung (tomik Williama Vicarsa Lawrance’a)">
The Loves of Laos in Sonnets Sung (tomik Williama Vicarsa Lawrance’a)

The Loves of Laos in Sonnets Sung – cykl sonetów amerykańskiego prawnika, prozaika i poety Williama Vicarsa Lawrance’a, opublikowany w 1898 nakładem The Editor Publishing Company.

</doc>
<doc id="3971625" url="https://pl.wikipedia.org/wiki?curid=3971625" title="Ziva Ben-Porat">
Ziva Ben-Porat



</doc>
<doc id="3971634" url="https://pl.wikipedia.org/wiki?curid=3971634" title="Ellina, the Bride of Montross (poemat Williama Vicarsa Lawrance’a)">
Ellina, the Bride of Montross (poemat Williama Vicarsa Lawrance’a)

Ellina, the Bride of Montross – poemat amerykańskiego prawnika, prozaika i poety Williama Vicarsa Lawrance’a, opublikowany w 1873 nakładem oficyny Riverside Press. Utwór został zadedykowany generałowi Wellsowi S. Jonesowi. Składa się z sześciu części: "The Meeting", "The Capture", "The Prison", "The Escape", "The Mountain Camp" i "The Bridal". Poemat jest poprzedzony "Introduction", napisanym strofą spenserowską.
Na stronie tytułowej widnieje motto: "Who dares and does not win,/Fails not so far as he who never dares,/Or, daring wins unworthily".
W jednym woluminie z poematem "Ellina, the Bride of Montross" został wydany utwór "Iantha, or the Hermit’s Tale".

</doc>
<doc id="3971646" url="https://pl.wikipedia.org/wiki?curid=3971646" title="John L. Phillips">
John L. Phillips



</doc>
<doc id="3971647" url="https://pl.wikipedia.org/wiki?curid=3971647" title="Bożena Steinborn">
Bożena Steinborn

Bożena Steinborn (ur. 9 lipca 1930 r. w Warszawie) – polska historyczka sztuki i muzealniczka. Studia na Uniwersytecie Warszawskim (magisterium 1952, doktorat 1966). Od 2 stycznia 1953 do 22 września 1983 pracowała w Muzeum Narodowym (d. Śląskim) we Wrocławiu: dział oświatowy, dział malarstwa (od 1962 kustosz), od 1979 do 1983 wicedyrektor ds. naukowych. Po powrocie do Warszawy pracowała od 1 października 1983 w Zamku Królewskim (kurator działu sztuki). Od 1 grudnia 1986 do 31 października 1990 w Muzeum Narodowym (była wicedyrektorem ds. naukowych). Po przejściu na emeryturę prowadziła wykłady z zakresu muzealnictwa: w latach 1990-1997 w Instytucie Historii Sztuki Uniwersytetu Warszawskiego, w latach 1995-2014 w Podyplomowym Studium Muzealnictwa tegoż Uniwersytetu. W latach 1980-1982 współdziałała w Komitecie Odbudowy Panoramy Racławickiej; w 1980 współzałożyła Regionalny Komitet Porozumiewawczy Związków Twórczych i Naukowych. W latach 1989-1995 uczestniczyła w pracach zespołu Ministerstwa Kultury, przygotowującego ustawę o muzeach. Wnuczka Ottona Steinborna.
Jest członkiem Stowarzyszenia Historyków Sztuki od 1954 (1961-1983 funkcje w zarządzie Oddziału Wrocławskiego, 1969-2003 w zarządzie głównym, m.in. założycielka w 1988 Komisji Muzeów), od 2010 członkiem honorowym. W radach naukowych Muzeów Narodowych: w Poznaniu 2000-2003, we Wrocławiu 1992-do dziś, w radzie powierniczej Zamku Królewskiego w Warszawie 1998-2016.

</doc>
<doc id="3971650" url="https://pl.wikipedia.org/wiki?curid=3971650" title="Kaishaku">
Kaishaku



</doc>
<doc id="3971670" url="https://pl.wikipedia.org/wiki?curid=3971670" title="Closer (minialbum)">
Closer (minialbum)

Closer – drugi minialbum południowokoreańskiej grupy Oh My Girl, wydany 8 października 2015 roku przez wytwórnię WM Entertainment i dystrybuowany przez LOEN Entertainment. Płytę promował singel „Closer”. Sprzedał się w nakładzie egzemplarzy w Korei Południowej (stan na wrzesień 2016 r.).

</doc>
<doc id="3971671" url="https://pl.wikipedia.org/wiki?curid=3971671" title="Suwak libijski">
Suwak libijski

Suwak libijski ("Meriones libycus") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae), występujący w Afryce Północnej, na Bliskim Wschodzie i w Azji Środkowej.
Zasięg występowania.
Suwak libijski występuje w północnej Afryce i południowo-zachodniej oraz środkowej Azji zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1823 roku niemiecki przyrodnik Martin Lichtenstein nadając mu nazwę "Meriones libycus". Holotyp pochodził z Pustyni Libijskiej, w Libii. 
Analiza molekularna wykazała, że "M. libycus" jest taksonem siostrzanym kladu "M. rex" i "M. crassus". Autorzy "Illustrated Checklist of the Mammals of the World" rozpoznają trzy podgatunków.
Morfologia.
Długość ciała (bez ogona) 123–170 mm, długość ogona 115–190 mm, długość ucha 15–22 mm, długość tylnej stopy 32–41 mm; masa ciała 60–140 g. Kariotyp wynosi 2n = 44, FN = 74.
Ekologia.
Suwak libijski prowadzi naziemny tryb życia, jest spotykany do wysokości 1700 m n.p.m. Zamieszkuje pustynie i półpustynie, najczęściej w obszarach ustabilizowanych wydm. Jest pospolity w suchych dolinach rzek (wadi), czasem spotykany na terenach uprawnych. Gryzonie te są mobilne, często zmieniają nory i migrują, gdy zmniejszy się dostępność pożywienia.
Populacja.
Gatunek ten jest pospolity, zamieszkuje bardzo rozległy obszar, a jego liczebność jest stabilna. Na niektórych obszarach jest uznawany przez człowieka za szkodnika, gdyż może żerować na uprawach. Jest klasyfikowany jako gatunek najmniejszej troski.

</doc>
<doc id="3971672" url="https://pl.wikipedia.org/wiki?curid=3971672" title="Meriones libycus">
Meriones libycus



</doc>
<doc id="3971675" url="https://pl.wikipedia.org/wiki?curid=3971675" title="Planeta (zespół muzyczny)">
Planeta (zespół muzyczny)

Planeta – polski zespół muzyczny grający muzykę rockową i pop, założony jesienią 2001 roku w Poznaniu.
Historia zespołu.
Debiutancki singel zespołu „Pogadajmy o uczuciach” ukazał się w 2003 roku nakładem wydawnictwa muzycznego New Abra. Utwór został skomponowany przez wszystkich członków zespołu do tekstu Andrzeja Mogielnickiego, zaś za jego produkcję odpowiadał zespół wraz z Adamem Toczko, Mariuszem Nosowiakiem oraz Przemysławem Momotem. Mastering utworu na zlecenie Master &amp; Servant wykonał Tom Meyer. Piosenka została laureatem dwóch edycji programu "Przeboje Jedynki", emitowanego przez publiczną stację telewizyjną TVP1.
W 2004 roku z utworem „Easy Money” zespół zakwalifikował się do finału krajowych preselekcji eurowizyjnych, wybierających polskiego przedstawiciela na 49. Konkurs Piosenki Eurowizji. Finał eliminacji odbył się 24 stycznia 2004 roku. Zespół wystąpił z piątym numerem startowym i zajął ostatecznie dziewiąte miejsce, uzyskując 9648 głosów. 
Ze względu na popularność utworu „Pogadajmy o uczuciach” zespół określany jest mianem artysty jednego przeboju, a rok po opublikowaniu singla powstała jego nowa wersja. W tym samym roku wydano w dystrybucji EMI Music Poland album "Planeta", zawierający dwanaście utworów oraz teledyski do singli „Pogadajmy o uczuciach” i „Easy Money”. Album został wydany pod hasłem "płyta dla przyjaciela 2xCD", co oznaczało sprzedaż dwóch takich samych płyt wraz z podwójną poligrafią w cenie jednego egzemplarza.

</doc>
<doc id="3971680" url="https://pl.wikipedia.org/wiki?curid=3971680" title="Kościół Miłosierdzia Bożego w Sławie">
Kościół Miłosierdzia Bożego w Sławie

Kościół pw. Miłosierdzia Bożego w Sławie – rzymskokatolicki kościół filialny należący do parafii św. Michała Archanioła w Sławie.
Architektura.
Świątynia została wzniesiona w latach 1834 - 1836 jako zbór ewangelicki pod wezwaniem Trójcy Świętej. Zaprojektował ją architekt Karl Friedrich Schinkel. Kościół został zbudowany w stylu późnoklasycystycznym. Jest to ceglana budowla, otynkowana, posiadająca dwukondygnacyjny korpus wybudowany na planie prostokąta oraz wieżę od strony zachodniej. 
We wnętrzu znajdują się drewniane empory podparte słupami. Sufit jest ozdobiony dekoracją przypominającą kasetony. W środkowej części ołtarza jest umieszczona drewniana rzeźba Chrystusa Miłosiernego.

</doc>
<doc id="3971682" url="https://pl.wikipedia.org/wiki?curid=3971682" title="Natalia Warlej">
Natalia Warlej



</doc>
<doc id="3971685" url="https://pl.wikipedia.org/wiki?curid=3971685" title="Anastazja Wołoczkowa">
Anastazja Wołoczkowa



</doc>
<doc id="3971688" url="https://pl.wikipedia.org/wiki?curid=3971688" title="William Vicars Lawrance">
William Vicars Lawrance

William Vicars Lawrance (ur. 1834, zm. 1905) – amerykański prawnik, powieściopisarz i poeta.
Życiorys.
William Vicars Lawrance urodził się 8 listopada 1834 w Greene County. Wychowywał się na farmie. Do szkoły uczęszczał w Cedarville. W latach 1856-1858 uczył się w Antioch College. Potem studiował prawo w Xenii. W 1860 uzyskał prawo wykonywania zawodu adwokata. W 1861 wstąpił do 12 ochotniczego pułku piechoty z Ohio. Później został przeniesiony do kawalerii. Po wojnie w latach 1865-68 praktykował jako prawnik w Waverly. Następnie przeniósł się do Chillicothe, gdzie spędził resztę życia. Zmarł 5 stycznia 1905.
Twórczość.
Lawrance był prozaikiem i poetą. Wydał tomy wierszy "Ellina, the Bride of Montross" (1873), ' (1889) i "The Loves of Laos in Sonnets Sung" (1898). W pierwszym z nich znalazł się również poemat "Iantha, or the Hermit’s Tale". Opublikował także powieść o życiu górników ' (1901).

</doc>
<doc id="3971692" url="https://pl.wikipedia.org/wiki?curid=3971692" title="Suwak pustynny">
Suwak pustynny

Suwak pustynny ("Meriones meridianus") – gatunek ssaka z podrodziny myszoskoczków (Gerbillinae) w obrębie rodziny myszowatych (Muridae), występujący w Azji Środkowej i na Dalekim Wschodzie.
Zasięg występowania.
Suwak pustynny występuje w południowej części europejskiej Rosji, południowym Kazachstanie, Uzbekistanie, Turkmenistanie, Kirgistanie, Tadżykistanie, północno-wschodnim Iranie, północnym Afganistanie, północno-zachodniej i północno-środkowej Chińskie Republice Ludowej (Sinciang, Gansu, Qinghai, Mongolia Wewnętrzna, Ningxia, północne Shaanxi, północne Shanxi i północno-zachodnie Hebei) oraz w południowej Mongolii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1773 roku niemiecki przyrodnik Peter Simon Pallas nadając mu nazwę "Meriones meridianus". Holotyp pochodził z Dosang, w obwodzie astrachańskim, w południowo-wschodniej Rosji.
"M. meridianus" wykazuje dużą zmienność morfologiczną i chromosomową w całym swoim rozległym zasięgu. Zachodzi potrzeba dodatkowych badań ponieważ jego taksonomia wymaga uwagi. W przyszłości mogą zostać opisane ukryte gatunki. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 90–144 mm, długość ogona 85–135 mm, długość ucha 10–19 mm, długość tylnej stopy 25–34 mm; masa ciała 24–60 g. Kariotyp wynosi 2n = 50, FN = 78.
Ekologia.
Suwak pustynny prowadzi naziemny tryb życia, jest spotykany do wysokości 1600 m n.p.m. Zamieszkuje pustynie piaszczyste, najczęściej w obszarach wzgórz i obszarach piaszczystych porośniętych krzewami.
Wiosną i latem gryzonie te są aktywne nocą, natomiast jesienią, gdy gromadzą zapasy na zimę, są aktywne cały dzień. Wykopują nory pod korzeniami krzewów, tworzą duże kolonie z wyraźną strukturą społeczną. Żywią się głównie nasionami, czasem owadami. W północnej części zasięgu rozmnaża się od kwietnia do września, z dwoma szczytami na wiosnę i jesienią, zaś w południowej od lutego lub marca do października, a w sprzyjających okolicznościach przez cały rok. Roczne i starsze samice zazwyczaj wydają na świat trzy mioty rocznie, młodsze raz–dwa razy. W miocie jest zwykle sześć młodych.
Populacja.
Gatunek ten jest pospolity i zamieszkuje bardzo rozległy obszar. Liczebność populacji może podlegać dużym fluktuacjom, nawet ponad dziesięciokrotnym, zależnie od warunków zimą i dostępności pożywienia. Zwierzęta te występują w wielu obszarach chronionych na obszarze swojego występowania, w Mongolii jest to 17% krajowego zasięgu. Tak jak inne myszoskoczki, suwaki pustynne mogą być rezerwuarem chorób. Są klasyfikowane jako gatunek najmniejszej troski.

</doc>
<doc id="3971693" url="https://pl.wikipedia.org/wiki?curid=3971693" title="Meriones meridianus">
Meriones meridianus



</doc>
<doc id="3971694" url="https://pl.wikipedia.org/wiki?curid=3971694" title="Nelicurvius">
Nelicurvius

Nelicurvius – rodzaj ptaka z podrodziny wikłaczy (Ploceinae) w rodzinie wikłaczowatych (Ploceidae).
Zasięg występowania.
Rodzaj obejmuje gatunki występujące na Madagaskarze.
Morfologia.
Długość ciała około 15 cm; masa ciała 20–28 g.
Systematyka.
Podział systematyczny.
Takson wyodrębniony ostatnio z "Ploceus". Do rodzaju należą następujące gatunki:

</doc>
<doc id="3971696" url="https://pl.wikipedia.org/wiki?curid=3971696" title="Tatiana Bułanowa">
Tatiana Bułanowa



</doc>
<doc id="3971698" url="https://pl.wikipedia.org/wiki?curid=3971698" title="Nelicurvius sakalava">
Nelicurvius sakalava



</doc>
<doc id="3971702" url="https://pl.wikipedia.org/wiki?curid=3971702" title="Ευάγγελος Οδυσσέας Παπαθανασίου">
Ευάγγελος Οδυσσέας Παπαθανασίου



</doc>
<doc id="3971703" url="https://pl.wikipedia.org/wiki?curid=3971703" title="Thomas Zinkula">
Thomas Zinkula

Thomas Robert Zinkula (ur. 19 kwietnia 1957 w Mount Vernon) – amerykański duchowny katolicki, biskup Davenport od 2017.
Życiorys.
Święcenia kapłańskie otrzymał 26 maja 1990 i został inkardynowany do archidiecezji Dubuque. Przez wiele lat pracował jako duszpasterz parafialny, był też m.in. wikariuszem sądowym (2000–2010), wikariuszem biskupim dla rejonu Cedar (2012–2014) oraz rektorem seminarium duchownego (2014–2017).
19 kwietnia 2017 papież Franciszek mianował go ordynariuszem diecezji Davenport. Sakry udzielił mu 22 czerwca 2017 metropolita Dubuque - arcybiskup Michael Jackels.

</doc>
<doc id="3971710" url="https://pl.wikipedia.org/wiki?curid=3971710" title="John Dolan">
John Dolan

 
John Patrick Dolan (ur. 8 czerwca 1962 w San Diego, Kalifornia) – amerykański duchowny katolicki, biskup pomocniczy San Diego w latach 2017-2022, biskup Phoenix od 2022.
Życiorys.
Święcenia kapłańskie otrzymał w dniu 1 lipca 1989 i został inkardynowany do diecezji San Diego. Pracował głównie jako duszpasterz parafialny. W latach 1992–1994 kierował duszpasterstwem powołań, a w 2016 został mianowany wikariuszem biskupim ds. duchowieństwa.
19 kwietnia 2017 papież Franciszek mianował go biskupem pomocniczym San Diego ze stolicą tytularną "Uchi Maius". Sakry biskupiej udzielił mu 8 czerwca 2017 ordynariusz tejże diecezji, Robert McElroy.
10 czerwca 2022 papież Franciszek mianował go biskupem diecezji Phoenix. Swoje posługiwanie jako biskup diecezjalny rozpoczął 2 sierpnia 2022.

</doc>
<doc id="3971716" url="https://pl.wikipedia.org/wiki?curid=3971716" title="Thomas Robert Zinkula">
Thomas Robert Zinkula



</doc>
<doc id="3971720" url="https://pl.wikipedia.org/wiki?curid=3971720" title="András Telek">
András Telek

András Telek (ur. 10 października 1970 w Budapeszcie) – węgierski piłkarz występujący na pozycji obrońcy.
Kariera klubowa.
Telek karierę rozpoczynał w 1989 roku w zespole Ferencváros, grającym w pierwszej lidze węgierskiej. Trzy razy zdobył z nim mistrzostwo Węgier (1992, 1995, 1996), a także cztery razy Puchar Węgier (1991, 1993, 1994, 1995). W 1992 roku został też uznany Piłkarzem roku na Węgrzech. Na początku 1997 roku przeszedł do słowackiego klubu 1. FC Košice, z którym dwukrotnie wywalczył mistrzostwo Słowacji (1997, 1998).
W 1998 roku Telek wrócił do Ferencvárosu, z którym w sezonie 1998/1999 został wicemistrzem Węgier. W kolejnym sezonie występował w drugoligowym Dunakeszi VSE, a następnie został zawodnikiem chińskiego zespołu Jilin Aodong. W 2001 roku wrócił na Węgry, do Zalaegerszegi TE, z którym w sezonie 2001/2002 zdobył mistrzostwo Węgier. Po tym osiągnięciu zakończył karierę.
Kariera reprezentacyjna.
W reprezentacji Węgier Telek zadebiutował 25 marca 1992 w wygranym 2:1 towarzyskim meczu z Austrią. W latach 1992–1996 w drużynie narodowej rozegrał 24 spotkania.

</doc>
<doc id="3971727" url="https://pl.wikipedia.org/wiki?curid=3971727" title="Polski Związek Firm Deweloperskich">
Polski Związek Firm Deweloperskich

Polski Związek Firm Deweloperskich – powołana w 2002 roku organizacja pracodawców w Polsce, działająca na rzecz polepszenia warunków realizacji budownictwa.
Polski Związek Firm Deweloperskich jest największą organizacją skupiającą deweloperów budujących mieszkania, centra handlowe, biurowce, hotele i hale magazynowe na terenie Polski.
Misja i cele.
Organizacja deklaruje, że jej misją jest zapewnienie firmom deweloperskim jak najlepszych warunków do rozwoju, a także wspieranie i reprezentowanie ich w walce o lepsze prawo. PZFD, dzieląc się wiedzą teoretyczną oraz doświadczeniem praktycznym, buduje partnerskie relacje z podmiotami kreującymi sytuację branżową. Celem Związku jest zapewnienie korzystnych warunków do prowadzenia działalności deweloperskiej tak, aby rosnące potrzeby Polaków mogły być należycie zaspokajane. PZFD czuwa również nad bezpieczeństwem kupujących, promując ideę Kodeksu Dobrych Praktyk, który został zaakceptowany przez Urząd Ochrony Konkurencji i Konsumentów (UOKiK) i obowiązuje w relacjach firm członkowskich z nabywcami mieszkań.
Inicjatywy.
PZFD podejmuje szereg inicjatyw na rzecz środowiska deweloperskiego oraz rynku mieszkaniowego. Są to między innymi:
Oddziały.
W ramach PZFD działa pięć oddziałów lokalnych:
Władze.
Władze Związku wybierane są przez Walne Zgromadzenie Członków PZFD.

</doc>
<doc id="3971728" url="https://pl.wikipedia.org/wiki?curid=3971728" title="The Story of Judeth (poemat dramatyczny Williama Vicarsa Lawrance’a)">
The Story of Judeth (poemat dramatyczny Williama Vicarsa Lawrance’a)

The Story of Judeth – utwór poetycki amerykańskiego prawnika, prozaika i poety Williama Vicarsa Lawrance’a, opublikowany w tomie "" wydanym w 1889 w Cambridge. Dzieło jest obszernym, liczącym 350 stron eposem w formie poematu dramatycznego, opartym na ewangelicznej opowieści o Łazarzu z Betanii. Zostało napisane parzyście rymowanym pentametrem jambicznym (dziesięciozgłoskowcem).

</doc>
<doc id="3971729" url="https://pl.wikipedia.org/wiki?curid=3971729" title="Iantha, or the Hermit’s Tale (Williama Vicarsa Lawrance’a)">
Iantha, or the Hermit’s Tale (Williama Vicarsa Lawrance’a)

Iantha, or the Hermit’s Tale – poemat amerykańskiego prawnika, prozaika i poety Williama Vicarsa Lawrance’a, opublikowany w 1873 nakładem oficyny Riverside Press w jednym tomie z utworem "Ellina, the Bride of Montross". Utwór ma ponad siedemdziesiąt stron.

</doc>
<doc id="3971735" url="https://pl.wikipedia.org/wiki?curid=3971735" title="Letnie Grand Prix w skokach narciarskich 2017">
Letnie Grand Prix w skokach narciarskich 2017

Letnie Grand Prix w skokach narciarskich 2017 – 24. edycja Letniego Grand Prix, która rozpoczęła się 14 lipca 2017 w Wiśle, a zakończyła 3 października 2017 w Klingenthal. Zaplanowanych zostało 10 konkursów, w tym 9 indywidualnych oraz jeden drużynowy mężczyzn. Nie zaplanowano konkursów drużynowych mieszanych. Tytułu sprzed roku bronił Maciej Kot.
Ostateczny kalendarz Letniego Grand Prix 2017 został zatwierdzony w maju 2017 roku podczas kongresu FIS w Portorožu.
Zaplanowany na 10 września 2017 roku konkurs w Czajkowskim z powodu niekorzystnych prognoz atmosferycznych został przeniesiony z dużej (HS140) na normalną skocznię (HS102).
W cyklu zwyciężył reprezentant Polski Dawid Kubacki, wygrywając we wszystkich pięciu konkursach indywidualnych, w których brał udział. Kolejne miejsca w klasyfikacji generalnej zajęli Słoweniec Anže Lanišek i Japończyk Junshirō Kobayashi
Skocznie.
W tabeli podano oficjalne letnie rekordy skoczni obowiązujące przed rozpoczęciem Letniego Grand Prix 2017 lub ustanowione w trakcie jego trwania (wyróżnione wytłuszczeniem).
Klasyfikacje.
Klasyfikacja generalna.
"Stan po zakończeniu LGP 2017"
Klasyfikacja drużynowa.
"Stan po zakończeniu LGP 2017"
Kwoty startowe.
Na podstawie Światowej Listy Rankingowej (WRL) wyznaczono następujące kwoty startowe dla poszczególnych krajów na dane periody LGP 2017. Kwota wyznacza maksymalną liczbę reprezentantów, którą dany kraj miał prawo wystawić w zawodach (nie dotyczy konkursów, których dany kraj był gospodarzem). Państwa, których nie podano w poniższej tabeli mogły wystawić do każdego konkursu co najwyżej dwóch skoczków.
Pierwszy period letni sezonu 2017/2018 będzie składał się z 5 konkursów indywidualnych rozgrywanych od 15 lipca do 27 sierpnia, natomiast drugi od 9 września do 3 października i w jego skład wejdą 4 konkursy.
Grupa narodowa.
Państwo będące gospodarzem zawodów może w swoim kraju raz w sezonie wystawić dodatkowo grupę krajową, składającą się z maksymalnie 6 skoczków.

</doc>
<doc id="3971736" url="https://pl.wikipedia.org/wiki?curid=3971736" title="Poems of Home, Heart, and Hearth (cykl Williama Vicarsa Lawrance’a)">
Poems of Home, Heart, and Hearth (cykl Williama Vicarsa Lawrance’a)

Poems of Home, Heart, and Hearth – cykl liryczny amerykańskiego prawnika, prozaika i poety Williama Vicarsa Lawrance’a, opublikowany w 1889 przez Riverside Press w tomie '. W cyklu znalazły się między innymi utwory "My Last Night's Dream", "The Roses Have Come Again", "The Oath", "Song", "Music that is Ever New", "On the Abolition of Slavery", "A Vision of Love", "The Old Régime: Salutation", "The Coming of the Rain" i '.

</doc>
<doc id="3971737" url="https://pl.wikipedia.org/wiki?curid=3971737" title="József Keller">
József Keller

József Keller (ur. 29 września 1965 w Nagykanizsie) – węgierski piłkarz występujący na pozycji obrońcy.
Kariera klubowa.
Keller karierę rozpoczynał w 1982 roku w drugoligowym zespole Nagykanizsai Olajbányász. W 1984 roku przeszedł do Ferencvárosu, grającego w pierwszej lidze węgierskiej. Trzy razy zdobył z nim mistrzostwo Węgier (1992, 1995, 1996), a także cztery razy Puchar Węgier (1991, 1993, 1994, 1995). W 1989 roku został też uznany Piłkarzem roku na Węgrzech.
Na początku 1996 roku przeszedł do belgijskiego pierwszoligowego klubu KSK Beveren i grał tam do końca sezonu 1995/1996. Następnie w latach 1996–2000 występował w zespołach drugiej ligi francuskiej – Red Star 93 oraz ES Wasquehal. W 2000 roku wrócił do Ferencvárosu, z którym wywalczył kolejne mistrzostwo Węgier (2001) oraz Puchar Węgier (2003). W sezonie 2003/2004 grał w drużynie Kispest-Honvéd, a następnie ponownie w Ferencvárosie. Występował też w Velence SE, gdzie w 2010 roku zakończył karierę.
Kariera reprezentacyjna.
W reprezentacji Węgier Keller zadebiutował 9 września 1986 w zremisowanym 0:0 towarzyskim meczu z Norwegią. W latach 1986–1994 w drużynie narodowej rozegrał 29 spotkań.

</doc>
<doc id="3971749" url="https://pl.wikipedia.org/wiki?curid=3971749" title="Letnie Grand Prix kobiet w skokach narciarskich 2017">
Letnie Grand Prix kobiet w skokach narciarskich 2017

Letnie Grand Prix kobiet w skokach narciarskich 2017 – 6. edycja Letniego Grand Prix w skokach narciarskich z udziałem kobiet, która rozpocznie się 12 sierpnia 2017 w Courchevel, a zakończy 10 września 2017 w Czajkowskim. Zaplanowanych zostało 5 konkursów indywidualnych. Tytułu sprzed roku będzie bronić Japonka Sara Takanashi.
Ostateczny kalendarz Letniego Grand Prix 2017 został zatwierdzony w maju 2017 roku podczas kongresu FIS w Portorožu.
Skocznie.
W tabeli podano rekordy skoczni obowiązujące przed rozpoczęciem Letniego Grand Prix 2017 lub ustanowione w trakcie jego trwania.
Klasyfikacje.
Klasyfikacja generalna.
"Stan na 10 września 2017, po 5/5 konkursów"
Klasyfikacja drużynowa.
"Stan na 10 września 2017, po 5/5 konkursów"

</doc>
<doc id="3971752" url="https://pl.wikipedia.org/wiki?curid=3971752" title="Przestępstwo racjonalne">
Przestępstwo racjonalne

Przestępstwo racjonalne – przestępstwo popełniane przez człowieka racjonalnego ("homo oeconomicus"), który postępuje zgodnie z zasadą optymalizacji zachowania, wybiera rozwiązania najefektywniej realizujące jego preferencje, dokonuje czynu zabronionego po przeprowadzeniu rachunku koniecznych kosztów i spodziewanych zysków, mając pełną świadomość co do tego, co jest legalne, a co zabronione przez prawo.
Polityka karna.
Całkowite wyeliminowanie zachowań przestępczych, występujących w społeczeństwie jest celem nie do osiągnięcia. W każdej społeczności występuje pewien, tolerowany poziom przestępczości. Wielość popełnianych przestępstw uzależniona jest od prowadzonej przez państwo polityki karnej, która może być bardziej lub mniej restrykcyjna.
Model homo oeconomicus.
Model człowieka ekonomicznego (racjonalnego) to jeden z ekonomicznych modeli ludzkich zachowań. Opiera się on na założeniu, iż homo oeconomicus jest ukierunkowany na działanie efektywne, a więc maksymalizujące zyski, a minimalizujące nakłady. Ponadto homo oeconomicus wyróżnia się kalkulowaniem nakładów i zamierzonych efektów, na skutek czego podejmuje wybory, które gwarantują ekonomiczne rezultaty. Model człowieka ekonomicznego znajduje zastosowanie na gruncie wyborów konsumentów podczas procesu zakupów. Dokonywane przez nich, racjonalne wybory dóbr, mają zaspokoić ich potrzeby i preferencje.
Model przestępcy racjonalnego.
Model przestępcy racjonalnego opiera się na założeniu, iż przestępca zdecyduje się popełnić czyn zabroniony, jeśli będzie to ekonomicznie opłacalne. Przestępcy w swoich działaniach opierają się na kalkulacji korzyści płynących z popełnionego przestępstwa, porównując je z grożącą karą. Do podjęcia decyzji o popełnieniu czynu zabronionego konieczne jest wyważenie dwóch płaszczyzn – poniesionych nakładów i oczekiwanych korzyści. Przestępca podejmie się bezprawnego działania, jeśli zysk z popełnienia konkretnego czynu zabronionego przewyższy koszt, niezbędny do osiągnięcia wskazanego zysku.
Czynniki wpływające na zachowania przestępcze.
Racjonalny przestępca, rozważając popełnienie czynu zabronionego, podczas procesu decyzyjnego bierze pod uwagę następujące czynniki:
Model przestępcy racjonalnego oparty jest na założeniu, że potencjalny przestępca świadomy jest kary grożącej za czyn, jaki ma popełnić, a także wykrywalności określonego przestępstwa. Z grona przestępców racjonalnych wykluczeni są sprawcy niepoczytalni całkowicie oraz częściowo, a także sprawcy nieletni. Ich działania nie mieszczą się w granicach racjonalności, często popełniają oni przestępstwa bez przeprowadzania rachunku zysków i strat płynących z popełnienia przestępstwa, w sposób nieracjonalny, pod wpływem impulsu.
Analizując czynniki wpływające na decyzję o popełnieniu przestępstwa, trzeba wskazać, że ryzyko wykrycia przestępstwa utrzymuje się średnio na poziomie około 10% szans na jego wykrycie, a następnie wymierzenie kary sprawcy. Czynnik ten ma więc niewielki wpływ na proces decyzyjny o popełnieniu danego czynu przez racjonalnego przestępcę. Prowadzenie przez państwo prawidłowej polityki karnej, z optymalnym działaniem wymiaru sprawiedliwości, poprzez skuteczne wykrywanie przestępstw i wykonywanie orzeczonych kar mogłoby znacząco podnieść rolę tego czynnika, przy procesie decyzyjnym potencjalnego sprawy przestępstwa.
Czynnikiem mającym największy wpływ na decyzję o popełnieniu przestępstwa racjonalnego, będzie wobec tego sankcja karna. Należy zaprzeczyć teoriom, jakoby zwiększenie surowości sankcji karnych wpływało na spadek przestępczości. Przy zwiększeniu represji, dojdzie do częstszego popełniania cięższych gatunkowo czynów karalnych, wobec braku rozróżnienia w surowości sankcji karnych. Zakładając racjonalne działanie przestępcy, zwiększenie ustawowego zagrożenia karą, przy niezmiennym poziomie wykrywalności przestępstw spowoduje, że racjonalny przestępca za bardziej opłacalne uzna popełnienie poważniejszego czynu np. zabójstwa, niż kradzieży.
Możliwość stygmatyzacji sprawcy przestępstwa na rynku pracy ma wpływ na decyzję o popełnieniu przestępstwa. Jest to koszt, jak sprawca musi uwzględnić w potencjalnej sytuacji wykrycia jego przestępnego czynu i następnie wymierzenia kary. Pośród bezrobotnych na rynku pracy, osoby skazane charakteryzują się wyższym o około 30% wskaźnikiem, niż wskaźnik ogólny bezrobocia, a więc poziom stygmatyzacji jest dość duży. Skłonność do popełniania przestępstw wpływa na proces decyzyjny racjonalnego przestępcy, jednakże jest ona uwarunkowana cechami psychosomatycznymi danej osoby. Osoby skłonne do ryzyka, będą także bardziej skłonne do podjęcia działań przestępczych. Ponadto wpływ na podjęcie decyzji o podjęciu przestępczego działania będzie miało osobiste pojmowanie przez każdą osobę zasad moralnych, a także przestrzeganie norm prawnych.
Koszty przestępczości.
Do kosztów przestępczości należy przede wszystkim zaliczyć koszty, które pokrywają ofiary przestępstw, a także koszty służące zapobieganiu wiktymizacji. Bez wątpienia są to koszty niezbędne do ograniczenia powstawania przestępstw oraz koszty pokrywane na skutek zaistniałych przestępstw. Oba powyższe rodzaje kosztów są bezużyteczne z punktu widzenia społeczeństwa. Wobec tego społeczeństwo powinno dokonać wszelkich starać, aby zminimalizować sumę ponoszonych kosztów. W związku z tym optymalność polityki karnej uzależniona jest od efektywnego działania organów ścigania, a mianowicie efektywności resocjalizacji, a także skutecznego odstraszania potencjalnych przestępców.
Koszty przestępczości można podzielić na dwie różne kategorie, ze względu na czas oraz rodzaj ponoszonych kosztów. W przewidywaniu zagrożenia są to głównie wydatki ponoszone na indywidualne bezpieczeństwo np. montowanie zamków w drzwiach, koszty ubezpieczenia np. w przypadku kradzieży oraz koszty monitoringu, oświetlenia itp. Natomiast do kosztów powstałych wskutek przestępstwa zalicza się: wartość zniszczonego albo ukradzionego mienia, stan psychiczny i fizyczny ofiary, a mianowicie koszty pokrytego leczenia, a także utracone korzyści powstałe wskutek niezdolności do pracy. Do kosztów przestępczości należy zaliczyć również koszty systemu wymiaru sprawiedliwości a mianowicie koszty prowadzenia postępowania karnego, wyznaczania obrońców z urzędu, koszty obejmujące wynagrodzenie policjantów, sędziów, prokuratorów itp. Wobec powyższego społeczeństwo powinno mieć na celu zminimalizowanie sumy ponoszonych wydatków, bowiem szacuje się, iż z roku na rok przestępczość kosztuje od 4% do 12% produktu krajowego brutto, co w sytuacji Polski stanowi kwotę od 30 do 90 miliardów złotych rocznie.

</doc>
<doc id="3971762" url="https://pl.wikipedia.org/wiki?curid=3971762" title="On the Abolition of Slavery (wiersz Williama Vicarsa Lawrance’a)">
On the Abolition of Slavery (wiersz Williama Vicarsa Lawrance’a)

On the Abolition of Slavery – wiersz amerykańskiego prawnika, prozaika i poety Williama Vicarsa Lawrance’a, opublikowany w 1889 przez Riverside Press w tomie "". Utwór jest poświęcony zniesieniu niewolnictwa w Stanach Zjednoczonych. Został napisany przy użyciu strofy dziesięciowersowej.

</doc>
<doc id="3971771" url="https://pl.wikipedia.org/wiki?curid=3971771" title="Union Ixelles">
Union Ixelles

Union FC d'Ixelles – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Union został założony w gminie Ixelles stolicy Bruksela w 1892 roku. Początkowo zespół grał tylko mecze towarzyskie. 1 września 1895 klub stał się jednym z 10 zespołów założycieli Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). W sezonie 1895/96 debiutował w pierwszych mistrzostwach Belgii. Zajął ostatnie 7.miejsce i pożegnał się z rozgrywkami w najwyższej klasie. Kilka lat później, w 1901 roku klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na boisku Plaine Ten Bosch, położonym w gminie Ixelles.

</doc>
<doc id="3971772" url="https://pl.wikipedia.org/wiki?curid=3971772" title="Sonnets (tomik Henrietty Cordelii Ray)">
Sonnets (tomik Henrietty Cordelii Ray)

Sonnets – tomik amerykańskiej poetki Henrietty Cordelii Ray, opublikowany w Nowym Jorku w 1893. Zawiera jedynie dwanaście utworów: "To My Mother", "Life", "Aspiration", "Incompleteness", "Self-Mastery", "Niobe", "The Two Musicians", "The Poet's Ministrants", "Milton", "Shakespeare", "Raphael" i "Beethoven".

</doc>
<doc id="3971774" url="https://pl.wikipedia.org/wiki?curid=3971774" title="Diecezja Qingdao">
Diecezja Qingdao

Diecezja Qingdao (, ) – rzymskokatolicka diecezja ze stolicą w Qingdao, w prowincji Szantung, w Chińskiej Republice Ludowej. Biskupstwo jest sufraganią archidiecezji Jinan.
Historia.
11 lutego 1925 papież Pius XI brewe "Quae catholico nomini" erygował prefekturę apostolską Qingdao. Dotychczas wierni z tych terenów należeli do wikariatu apostolskiego Yanzhou (obecnie diecezja Yanzhou). 14 czerwca 1928 podniesiono ją do rangi wikariatu apostolskiego. 1 lipca 1937 utracił on część terytorium na rzecz nowo powstałego wikariatu apostolskiego Yizhou (obecnie diecezja Yizhou).
18 lutego 1946 wikariusz apostolski Qingdao Thomas Tien Ken-sin SVD jako pierwszy Chińczyk otrzymał kapelusz kardynalski.
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Qingdao został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Qingdao liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Bp Augustin Olbert SVD został aresztowany przez komunistów w sierpniu 1951 i po 22 miesiącach ciężkiego więzienia wydalony z Chin.
W 1987 Patriotyczne Stowarzyszenie Katolików Chińskich mianowało biskupem Qingdao o. Paula Han Xiranga OFM, więźnia za "przestępstwa kontrrewolucyjne" w latach 1958–1979. Po zwolnieniu z więzienia Han Xirang powrócił do pracy duszpasterskiej. W 1988 przyjął sakrę biskupią bez zgody papieża. Gdy umierał w 1992 diecezja Qingdao liczyła 3 kapłanów (w tym 2 mających ponad 80 lat) i ponad 3000 wiernych.
Kolejnym biskupem w 2000 został Joseph Li Mingshu. Był on uznawany zarówno przez Stolicę Apostolską jak i rząd w Pekinie. Na katedrze zasiadał do śmierci w 2018.
Ordynariusze.
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3971782" url="https://pl.wikipedia.org/wiki?curid=3971782" title="Otokar Kent C">
Otokar Kent C



</doc>
<doc id="3971798" url="https://pl.wikipedia.org/wiki?curid=3971798" title="Lincoln; Written for the Occasion of the Unveiling of the Freedmen’s Monument in Memory of Abraham Lincoln">
Lincoln; Written for the Occasion of the Unveiling of the Freedmen’s Monument in Memory of Abraham Lincoln

Lincoln; Written for the Occasion of the Unveiling of the Freedmen’s Monument in Memory of Abraham Lincoln – wiersz amerykańskiej poetki Henrietty Cordelii Ray, opublikowany w Nowym Jorku w 1893. Utwór powstał z okazji odsłonięcia Emancipation Memorial w Waszyngtonie w 1876.

</doc>
<doc id="3971799" url="https://pl.wikipedia.org/wiki?curid=3971799" title="Janeth Arcain">
Janeth Arcain

Janeth dos Santos Arcain (ur. 11 kwietnia 1969 w São Paulo) – brazylijska koszykarka występująca na pozycji rzucającej, olimpijka, multimedalistka rozmaitych imprez międzynarodowych, czterokrotna mistrzyni WNBA, od zakończenia kariery zawodniczej trenerka koszykarska.

</doc>
<doc id="3971800" url="https://pl.wikipedia.org/wiki?curid=3971800" title="Jacek Łukawski">
Jacek Łukawski

Jacek Łukawski (ur. 27 lutego 1980 w Kielcach) – polski pisarz, publicysta i wydawca. Autor opowiadań motocyklowych oraz książek fantastycznych i kryminalnych.
Życiorys.
Urodził się w Kielcach, mieszka z żoną w pobliżu Chęcin. Inżynier informatyk, zawodowo związany z branżą DTP.
W 2012 współtworzył antologię „Gawędy Motocyklowe” wydaną nakładem Wydawnictwa Motocyklowego, którego był współwłaścicielem. W latach 2012–2014 był współwydawcą kwartalnika motocyklowego „Swoimi Drogami”.
W 2016 ukazała się pierwsza powieść fantasy jego autorstwa: „Krew i stal” wydana nakładem wydawnictwa SQN. W tym samym roku jego opowiadanie „Gianca” pojawiło się na łamach kwartalnika Fantastyka – wydanie specjalne (03(52) 2016).
W 2020 opublikował powieść kryminalną „Odmęt”, której akcję osadził w Chęcinach i miejscowościach pobliskich. Zapowiedział, że jest ona pierwszą książką z cyklu Krąg Painera, na który złożą się jeszcze dwie inne powieści, których akcja rozgrywać się będzie w regionie świętokrzyskim.
Zaprojektował okładki książek: "Betelowa Rebelia – Spisek" (Genius Creations 2017), "Szare Płaszcze – Komandoria 54" (Genius Creations 2017), "Gawęd Motocyklowych" i cyklu "Kraina Martwej Ziemi."
Publikacje.
Książki.
Cykl Kraina Martwej Ziemi:
Cykl Krąg Painera:
Nagrody.
Nagroda główna w wojewódzkim konkursie „Talenty 2000” w kategorii „Twórczość własna”.

</doc>
<doc id="3971802" url="https://pl.wikipedia.org/wiki?curid=3971802" title="Stiepan Erzja">
Stiepan Erzja



</doc>
<doc id="3971809" url="https://pl.wikipedia.org/wiki?curid=3971809" title="Sedlec (powiat Praga Wschód)">
Sedlec (powiat Praga Wschód)



</doc>
<doc id="3971813" url="https://pl.wikipedia.org/wiki?curid=3971813" title="Prusice (powiat Praga Wschód)">
Prusice (powiat Praga Wschód)



</doc>
<doc id="3971815" url="https://pl.wikipedia.org/wiki?curid=3971815" title="Muzeum Sztuk Pięknych Republiki Mordwińskiej im. S.D. Erzji">
Muzeum Sztuk Pięknych Republiki Mordwińskiej im. S.D. Erzji



</doc>
<doc id="3971817" url="https://pl.wikipedia.org/wiki?curid=3971817" title="Skill FC de Bruxelles">
Skill FC de Bruxelles

Skill FC de Bruxelles – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Skill FC został założony w gminie Koekelberg stolicy Bruksela w kwietniu 1896 roku. W sezonie 1897/98 zespół startował w drugiej dywizji, gdzie w tamtym czasie występowały zespoły rezerwowe i początkujące kluby. W 1898 klub był drugim, a w 1899 pierwszym w grupie Brabant Division 2, a potem w finale ligi wygrał z Verviers FC i otrzymał promocję do Division d'Honneur. W sezonie 1899/1900 debiutował w najwyższej klasie, zajmując ostatnie 6.miejsce. Jednak w związku z rozszerzeniem ligi do 9 zespołów pozostał w Division d'Honneur. W 1901 i 1902 klub zajmował 5.miejsce. W 1902 roku klub razem z "Sportingiem Molenbeek" przyłączył się do Daring Bruxelles FC.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na boisku Plateau de Koekelberg (Parc du Schaerbeek) w gminie Koekelberg.

</doc>
<doc id="3971818" url="https://pl.wikipedia.org/wiki?curid=3971818" title="Skill Bruksela">
Skill Bruksela



</doc>
<doc id="3971822" url="https://pl.wikipedia.org/wiki?curid=3971822" title="Carbonemys">
Carbonemys

Carbonemys cofrinii – gatunek wymarłego żółwia, żyjący na terenach współczesnej Kolumbii w okresie wczesnego paleocenu 60 mln lat temu, a więc 5,5 mln lat po wymieraniu pod koniec kredy.
Okaz holotypowy Carbonemysa został odkryty w 2005 roku przez naukowca z Karoliny Północnej, Edwina Madenę w kolumbijskiej kopalni węgla. Karapaks tego żółwia osiągał 1.72 m długości, co czyni Carbonemys cofrinii jednym z największych żółwi lądowych w dziejach.
Carbonemys cofrini był roślinożerny. Szczęki tego żółwia były tak mocne, że - gdyby żywiłby się on mięsem - mógłby zjeść nawet krokodyla. Carbonemys koegzystował z 15-metrowymi wężami z rodzaju Titanoboa.
W grach.
Fikcyjny gatunek rodzaju, Carbonemys obibimus, występuje w grze , w której można go oswoić i ujeżdżać.

</doc>
<doc id="3971824" url="https://pl.wikipedia.org/wiki?curid=3971824" title="Quercus monimotricha">
Quercus monimotricha

Quercus monimotricha (Hand.-Mazz.) Hand.-Mazz. – gatunek roślin z rodziny bukowatych ("Fagaceae" Dumort.). Występuje naturalnie w Mjanmie oraz południowych Chinach (w zachodnim Junnanie oraz południowo-zachodnim Syczuanie). 
Biologia i ekologia.
Rośnie w lasach. Występuje na wysokości od 2000 do 3500 m n.p.m. Kwitnie od czerwca do lipca, natomiast owoce dojrzewają we wrześniu.

</doc>
<doc id="3971828" url="https://pl.wikipedia.org/wiki?curid=3971828" title="Asma Agbarieh">
Asma Agbarieh



</doc>
<doc id="3971831" url="https://pl.wikipedia.org/wiki?curid=3971831" title="Tibor Balog (ur. 1966)">
Tibor Balog (ur. 1966)

Tibor Balog (ur. 1 marca 1966 w Kakucs) – węgierski piłkarz występujący na pozycji pomocnika. Trener piłkarski.
Kariera klubowa.
Balog karierę rozpoczynał w 1984 roku w pierwszoligowym zespole MTK-VM Budapeszt. W 1986 roku odszedł do drugoligowego Váci Izzó MTE. W 1987 roku awansował z nim do pierwszej ligi, a w 1988 roku wrócił do MTK-VM. W 1990 roku wywalczył z tym klubem wicemistrzostwo Węgier. W 1993 roku przeszedł do belgijskiego pierwszoligowca, RSC Charleroi, gdzie występował przez 4 lata.
W 1997 roku Balog odszedł do izraelskiego Maccabi Ironi Aszdod z pierwszej ligi. Grał tam przez 1,5 roku, a potem występował w Royalu Antwerp (II liga), Hapoelu Beer Szewa (II liga), RAEC Mons (II liga) oraz RACS Couillet (IV liga). W 2005 roku zakończył karierę.
Kariera reprezentacyjna.
W reprezentacji Węgier Balog zadebiutował 15 listopada 1988 w przegranym 0:3 towarzyskim meczu z Grecją. 17 stycznia 1991 w wygranym 2:1 pojedynku towarzyskiego Nehru Cup z Indiami strzelił swojego pierwszego gola w kadrze. W latach 1988–1997 w drużynie narodowej rozegrał 38 spotkań i zdobył 2 bramki.

</doc>
<doc id="3971834" url="https://pl.wikipedia.org/wiki?curid=3971834" title="Aigialozaur">
Aigialozaur

Aigialozaur ("Aigialosaurus") – rodzaj wymarłej jaszczurki, najstarszy poznany mozazauroid. Szczątki dwóch gatunków, należących do tego rodzaju odkryto w Europie.
Aigialozaur był małą, długą na 1 m jaszczurką, która żyła na lądzie. Gad ten stanowił pożywienie dinozaurów, dlatego aigialozaur chował się przed nimi w wodzie. Tam jednak napotykał kolejne zagrożenia, ze strony rekinów, drapieżnych ryb kostnych, krokodylomorfów i plezjozaurów. Na lądzie aigialozaur polował na bezkręgowce, w wodzie mógł łowić mniejsze ryby i ich ikrę.
Etymologia nazwy rodzajowej: "aigialos" „wybrzeże morskie”; σαυρος "sauros" „jaszczurka”.

</doc>
<doc id="3971840" url="https://pl.wikipedia.org/wiki?curid=3971840" title="Tibor Balog (ur. 1963)">
Tibor Balog (ur. 1963)

Tibor Balog (ur. 31 marca 1963 w Kiskunmajsie) – węgierski piłkarz występujący na pozycji obrońcy lub pomocnika.
Kariera klubowa.
Balog karierę rozpoczynał w 1980 roku w pierwszoligowym Vasasie. W ciągu 9 lat gry dla tego klubu, dwukrotnie zdobył z nim Puchar Węgier (1981, 1986). W 1989 roku przeszedł do drużyny Újpest Dózsa, z którą w 1990 roku zdobył mistrzostwo Węgier. W tym samym roku przeniósł się do belgijskiego KFC Verbroedering Geel, grającego w drugiej lidze. Występował tam przez 4 lata, a potem przeszedł do pierwszoligowego Sint-Truidense VV, w którym również grał przez 4 lata. Następnie w latach 1998–2000 był zawodnikiem czwartoligowych klubów KSK Heist oraz Vigor Beringen. W 2000 roku zakończył karierę.
Kariera reprezentacyjna.
W reprezentacji Węgier Balog zadebiutował 14 grudnia 1985 w przegranym 0:2 towarzyskim meczu z Meksykiem. W latach 1985–1989 w drużynie narodowej rozegrał 9 spotkań.

</doc>
<doc id="3971843" url="https://pl.wikipedia.org/wiki?curid=3971843" title="Tibor Balog">
Tibor Balog



</doc>
<doc id="3971845" url="https://pl.wikipedia.org/wiki?curid=3971845" title="Zenon Świderski">
Zenon Świderski

Zenon Świderski (ur. 7 grudnia 1922 w Kobylinie, zm. 30 marca 2017 tamże) – polski regionalista, działacz społeczny, członek podziemia antyniemieckiego w czasie II wojny światowej. Z wykształcenia był ekonomistą.
Życiorys.
Był synem Stanisława – powstańca wielkopolskiego. W 1932 wstąpił do harcerstwa. W 1939 ukończył gimnazjum im. Hugona Kołłątaja w Krotoszynie. W 1939 powołany był do 60. Pułku Piechoty Wielkopolskiej w Ostrowie Wielkopolskim. W czasie wojny należał do Szarych Szeregów (ul "Przemysław") i Armii Krajowej i działał na terenie Kobylina oraz na ziemi krotoszyńskiej. Zajmował się przede wszystkim kolportowaniem wiadomości otrzymywanych m.in. od Franciszka Jerzego Jaskulskiego "Zagończyka". Po zakończeniu wojny pracował jako księgowy, a potem w Instytucie Hodowli i Aklimatyzacji Roślin w Smolicach (do emerytury). Intensywnie udzielał się w działalności społecznej, w tym strażackiej. Reaktywował po wojnie Klub Sportowy "Piast" Kobylin i do 1992 pełnił funkcję jego prezesa. Publikował wydawnictwa regionalne i przyczyniał się do powstania miejsc pamięci narodowej oraz pomników (m.in. pomnika harcerskiego w Kobylinie z 1992). Od 1970 do 1974 był jednym z inicjatorów utworzenia izby muzealnej, późniejszego Muzeum Ziemi Kobylińskiej. W 1977 należał do założycieli Kobylińskiego Towarzystwa Kulturalnego, był też jego prezesem. Był pomysłodawcą i organizatorem Biegu Szlakiem Miejsc Pamięci Narodowej w okolicach Kobylina, jak również współinicjatorem budowy remizy OSP, kaplicy cmentarnej i ośrodka zdrowia.
Pochowany w Kobylinie.
Odznaczenia.
Odznaczony m.in.:

</doc>
<doc id="3971848" url="https://pl.wikipedia.org/wiki?curid=3971848" title="Julian Krawczyński">
Julian Krawczyński

Juliusz Rudolf Michał Krawczyński (ur. 15 czerwca 1902 w Prokopowie, zm. 24 grudnia 1969 w Poznaniu) – polski żołnierz podziemia niepodległościowego w czasie II wojny światowej, szef III oddziału gospodarczego, komendy powiatowej powiatu średzkiego Batalionów Chłopskich.
Życiorys.
Był synem Bogusława Krawczyńskiego (1862-1938) i Franciszki z Dropińskich (1861-1936). 
Szkołę powszechną ukończył w Prokopowie. Naukę kontynuował w Gimnazjum Humanistycznym w Środzie Wielkopolskiej, w 1924 otrzymał świadectwo dojrzałości. 
Studia rozpoczął w tym samym roku na Wydziale Prawno-Ekonomicznym Uniwersytetu Poznańskiego. 
Jednocześnie rozpoczął pracę jako referent w Krajowej Ubezpieczalni Ogniowej w Poznaniu. Od 1928 roku do 1933, działał jako referent w Komisariacie do Spraw Likwidacji Niemieckiej w Poznaniu. 
Tytuł magistra otrzymał w 1933 na Uniwersytecie Poznańskim. 
W tym samym roku został mianowany aplikantem sądowym na Okręg Sądu Apelacyjnego i Okręgowego w Poznaniu, oraz Sądu Grodzkiego w Środzie Wielkopolskiej. 
W dniu 04-06-1937 przed Komisją Egzaminacyjną przy Sądzie Apelacyjnym w Poznaniu złożył egzamin sędziowski. 
W tym samym roku zostaje zatrudniony w Sądzie Grodzkim w Środzie Wielkopolskiej. 
W 1938 roku otrzymał mianowanie na sędziego Sądu Grodzkiego w Chorzowie, a w roku następnym w Sądzie Grodzkim w Katowicach. Zamieszkał wraz z rodziną w mieszkaniu służbowym, w willi dyrektora kopalni Wujek. 
Po wybuchu wojny wrócił do rodzinnego Ruszkowa. 
Ukrywał się, jednocześnie pracując jako pisarz i księgowy w majątku dawniejszej Fundacji Kórnickiej w Babinie koło Środy Wielkopolskiej. 
Przed zakończeniem wojny otrzymywał od łączników działających w podziemiu, przyznaną mu pensję, gdyż był typowany na przyszłego burmistrza Środy Wielkopolskiej. 
Z chwilą wyzwolenia tj. od 31-01-1945 do 20-03-1945 pracował jako kierownik i zabezpieczał mienie Sądu Grodzkiego w Środzie Wielkopolskiej. 
Od 1945 podjął pracę jako naczelnik Wydziału Administracyjnego Wojewódzkiego Urzędu Ziemskiego w Poznaniu. 
W tym samym roku był jedną z osób które witały w Poznaniu Stanisława Mikołajczyka. 
W sierpniu 1946 został aresztowany przez Delegaturę Komisji Specjalnej do Walki z Nadużyciami i Szkodnictwem Gospodarczym w Poznaniu. 
Dochodzenie umorzono z powodu braków winy. 
W 1948 wstąpił do Stronnictwa Ludowego. 
Pracował również jako główny księgowy w Powiatowym Zarządzie Gminnych Spółdzielni w Puszczykowie, gdzie zaprzyjaźnił się z lekarką - Marią Gładyszową. 
Po odwilży i wypadkach poznańskich, w 1956 zostaje Przewodniczącym Prezydium Rady Narodowej Osiedla w Puszczykowie, funkcję tę pełnił do 1960 roku. 
Warunkiem dalszej pracy na tym stanowisku było wstąpienie do Polskiej Zjednoczonej Partii Robotniczej, co było głęboko niezgodne z jego poglądami politycznymi i na co się nigdy nie zdecydował. 
Był jednym z nielicznych w ówczesnym czasie przewodniczących, posiadających wyższe wykształcenie. 
W okresie powojennym pomagał społeczności puszczykowskiej, zajmował się tłumaczeniami z języka niemieckiego, angielskiego i francuskiego, udzielał porad prawnych, zasiadał w Zarządzie Komitetu Rodzicielskiego Szkoły Powszechnej w Puszczykowie.
Został pochowany na cmentarzu parafialnym w Puszczykowie.
Rodzina.
Pochodził z wielodzietnej rodziny, jego ojciec- Bogusław Krawczyński był nauczycielem w Rusiborzu, Cerekwicy, Broniszewicach i Prokopowie. Juliusz Krawczyński ożenił się w 1935 w Poznaniu z córką poznańskiego kupca i zegarmistrza Mikołaja Daneckiego- Ludomiłą (ur. 1910 Poznań, zm. 1996 Puszczykowo). Pozostawił troje dzieci: Elżbieta Małgorzata Nowak (ur. 1938 Katowice-Ligota, zm. 1991 Poznań), Izabela Róża Adamczak (ur. 1946 Puszczykowo), Andrzej Krawczyński (ur. 1947 Puszczykowo).

</doc>
<doc id="3971849" url="https://pl.wikipedia.org/wiki?curid=3971849" title="Tomasz Mariusz Dziubiński">
Tomasz Mariusz Dziubiński



</doc>
<doc id="3971851" url="https://pl.wikipedia.org/wiki?curid=3971851" title="Wilhelm Busch (pastor)">
Wilhelm Busch (pastor)

Wilhelm Busch (ur. 27 kwietnia 1897 w Elberfeldzie (obecnie część Wuppertalu), zm. 20 czerwca 1966 w Sassnitz) – niemiecki pastor luterański, ewangelista, wiodący przedstawiciel ruchu pietystycznego i ewangelikalnego w Niemczech, autor literatury religijnej.
Życiorys.
Był synem pastora również Wilhelma Buscha i Joanny Busch z domu Kullen. Uczestniczył w I wojnie światowej jako oficer. Po demobilizacji studiował teologię ewangelicką na Uniwersytecie w Tybindze. Następnie odbywał wikariat w Gellershagen koło Bielefeld. Był kaznodzieją w Bielefeld, a od 1924 pastorem w Essen. Tam też był w latach 1929–1962 duszpasterzem młodzieżowym. W okresie III Rzeszy działał jako członek opozycyjnego wobec nazizmu Kościoła Wyznającego. Jego bezkompromisowa względem władz państwowych postawa, wyrażana podczas publicznych kazań, ściągnęła na niego szykany Gestapo. W tym czasie był wielokrotnie więziony. W 1962 przeszedł na emeryturę. Napisał wiele pozycji literatury pobożnościowej przetłumaczonej na dziesiątki języków obcych.
W języku polskim ukazały się książki "Jezus naszym przeznaczeniem" (1990) oraz "365 razy On" (2014).

</doc>
<doc id="3971865" url="https://pl.wikipedia.org/wiki?curid=3971865" title="Walendini Gramatikopulu">
Walendini Gramatikopulu

Walendini Gramatikopulu (gr. Βαλεντίνη Γραμματικοπούλου; ur. 9 lutego 1997) – grecka tenisistka, reprezentantka kraju w Pucharze Federacji.
Kariera tenisowa.
W karierze zwyciężyła w dwunastu singlowych oraz dwudziestu pięciu deblowych turniejach rangi ITF. Najwyżej w rankingu WTA była sklasyfikowana na 143. miejscu w singlu (22 sierpnia 2022) oraz na 118. miejscu w deblu (28 lutego 2022).
W sezonie 2021 osiągnęła finał zawodów w Lozannie. Razem z Ulrikke Eikeri uległy Susan Bandecchi i Simonie Waltert 3:6, 7:6(3), 5–10. W grudniu osiągnęła deblowy finał rozgrywek cyklu WTA 125 w Seulu.
W sierpniu 2022 roku w zawodach kategorii WTA 125 w Vancouver awansowała do meczu mistrzowskiego, w którym pokonała Lucię Bronzetti 6:2, 6:4.

</doc>
<doc id="3971875" url="https://pl.wikipedia.org/wiki?curid=3971875" title="Henryk Szulc">
Henryk Szulc

Henryk Szulc (ur. 11 maja 1928 w Luboniu, zm. 6 czerwca 2012 tamże) – polski botanik.
Życiorys.
Syn Stanisława i Katarzyny z domu Skrzypek. Do 1939 ukończył tylko cztery klasy szkoły powszechnej. Skierowany przez okupanta niemieckiego w wieku 14 lat pracy w warsztatach Zakładów Chemicznych w Luboniu. W 1944 zesłany do przymusowego kopania rowów strzeleckich w rejonie Gostynina. W 1949 zdał maturę w VI Liceum Ogólnokształcącym w Poznaniu i w tym samym roku rozpoczął studia na Uniwersytecie Poznańskim (najpierw na Wydziale Matematyczno-Przyrodniczym, a potem Biologii i Nauk o Ziemi). Naukę (II stopień) kontynuował na Uniwersytecie Wrocławskim, gdzie w 1954 został magistrem (praca: "Badania nad mikrostrukturą niektórych rodzajów torfu", opieka prof. Stanisława Kulczyńskiego). 1 marca 1955 rozpoczął pracę jako asystent w Katedrze Botaniki Wyższej Szkoły Rolniczej w Poznaniu. 1 stycznia 1965 został adiunktem. 28 czerwca 1965 uzyskał tytuł doktora (praca: "Powstanie i rozwój korka u odmiany korkowej wiązu pospolitego "Ulmus campestris" var. suberosa", promotor: doc. Marian Nowiński). Od 1974 do 1 października 1989 (emerytura) był starszym wykładowcą. Pracował jeszcze przez rok na pół etatu, a potem jako wolontariusz. 
Osiągnięcia i odznaczenia.
Był jednym z głównych organizatorów dydaktycznych punktów konsultacyjnych poznańskiej Akademii Rolniczej w Bydgoszczy, Chodzieży, Pile, Lesznie, Kaliszu, Strzałkowie i Marszewie (od 1984 do 1987 był kierownikiem tego ostatniego). 
Odznaczony został m.in.:
Był członkiem NSZZ Solidarność, Związku Nauczycielstwa Polskiego i Polskiego Towarzystwa Botanicznego (w poznańskiej komisji rewizyjnej tego ostatniego).
Pochowany na cmentarzu parafialnym w Wirach.
Życie rodzinne.
Od 1 grudnia 1955 żonaty z Marią Nowacką (1931-2011), z którą miał troje dzieci: Hannę Marczak (ur. 1958), Lidię Brenską (ur. 1960) oraz Zbigniewa (ur. 1968).

</doc>
<doc id="3971877" url="https://pl.wikipedia.org/wiki?curid=3971877" title="Anna Olasz">
Anna Olasz

Anna Olasz (ur. 19 września 1993 roku w Segedynie) – węgierska pływaczka, mistrzyni uniwersjady i uczestniczka Letnich Igrzysk Olimpijskich w Rio de Janeiro w kategorii na 10 km.
Kariera.
Początki.
Studiowała psychologię na Arizona State University. Przygodę z pływaniem na otwartym basenie rozpoczęła w zawodach juniorskich i uniwersyteckich.
Kariera seniorska.
Zwyciężyła Puchar Europy w pływaniu na otwartym stadionie w 2013 roku.
Pierwszy raz dla klubu wygrała w kolegialnych zawodach przeciwko Washington State, 24 października 2014.
Kwalifikację na Letnie Igrzyska Olimpijskie uzyskała po dyskwalifikacji Rosjanki Anastasii Krapaviny. W konkurencji 10 km na otwartym stadionie zajęła 14. miejsce z czasem 1:57:45,5.
W 2017 roku podczas letniej uniwersjady w Tajpej zdobyła złoty medal na 10 kilometrów.
Życie prywatne.
Związana jest z litewskim pływakiem, Tadasem Duskinasem.
Zna język węgierski i angielski.

</doc>
<doc id="3971880" url="https://pl.wikipedia.org/wiki?curid=3971880" title="Jana Burčeska">
Jana Burčeska



</doc>
<doc id="3971882" url="https://pl.wikipedia.org/wiki?curid=3971882" title="Adolf Ivar Arwidsson">
Adolf Ivar Arwidsson

Adolf Ivar Arwidsson (ur. 7 sierpnia 1791 w Padasjoki, zm. 21 czerwca 1858 w Wyborgu) – fiński dziennikarz polityczny, pisarz i historyk. Krytyk stanu Finlandii jako wielkiego księstwa w imperialnej Rosji, co przypłacił wydaleniem z Królewskiej Akademii w Turku i emigracją do Szwecji, tam kontynuował działalność polityczną. Fiński ruch narodowy uważa Arwidssona za ojca niepodległej Finlandii.
Życie.
Okres fiński.
Adolf Ivar Arwidsson urodził się w 1791 r. w Padasjoki w południowej Finlandii. Jego ojciec, kapelan, później przeniósł się z rodziną do Laukaa w środkowej Finlandii. Laukaa ucierpiało w wojnie Rosyjsko-Szwedzkiej w latach 1808–1809, a Arwidsson znalazł się w granicach imperium rosyjskiego, do którego należała Finlandia, jako autonomiczne Wielkie Księstwo. W 1809 roku, jeszcze jako licealista w Porvoo, Arwidsson był posłem na sejmie w Porvoo, na którym stany fińskie złożyły przysięgę na wierność carowi. Umożliwiając wsparcie szwedzkojęzycznych wyższych warstw społeczeństwa fińskiego dla odrębnej tożsamości fińskiej docent Arwidsson pod pseudonimem Pekka Kuoharinen napisał, nieco modyfikowaną, lecz często cytowane przez ruch Fennoman kredo: " „Szwedami nie jesteśmy już dalej, Rosjanami nie będziemy, więc bądźmy Finami.” " (po szwedzku: " „Svenskar äro vi inte längre, ryssar vilja vi inte bli, låt oss alltså bli finnar”", po fińsku: " „Ruotsalaisia emme ole venäläisiksi emme tahdo tulla, olkaamme siis suomalaisia”"). W roku 1814 Królewska Akademia w Turku nadała mu tytuł magistra filozofii, a w r. 1817 nadała mu stopień doktorat. Arwidsson został wykładowcą w tejże Akademii. Językiem ojczystym Arwidssona był szwedzki i wszystkie jego prace zostały napisane w języku szwedzkim, choć biegle znał język fiński. Po doktoracie Arwidsson spędził rok w Szwecji. W tym czasie nawiązał kontakt z fińskimi emigrantami w Uppsali i Sztokholmie. Po powrocie, w r. 1820, Arwidsson, który do tej pory pisał poezję liryczną, przedłożył do publikacji tekst polityczny, którego ostry ton szybko zwrócił na niego uwagę stołecznego Sankt Petersburga, skutkiem tego, w r. 1822 stracił posadę jako wykładowca i został wydalony z uczelni.
W ramach wynagrodzenie za prenumeratę swej gazety Arwidsson jeszcze w 1821 opublikował 80-stronicowy zeszyt " „Oskyldigt Ingenting”", który zawierał obok literackich artykułów odbitkę nakazu wstrzymania publikacji „Åbo Morgonblad”", a także zakończenia kilku nieopublikowanych z powodu zakazu wieloczęściowych artykułów drukowanych w odcinkach. kontynuował pracę dziennikarską w czasopiśmie” „Mnemosyne”", w którym 28 lutego 1822 ukazał się jego artykuł „Betraktelser”, ale anonimowo (jego autorstwo jednak było oczywiste, artykuł dotyczył kwalifikacji i wykształcenia urzędników, prowadzenia się wojskowych i ich skłonności do przeklinania). To bodaj ostatni artykuł Arwidssona w gazecie w Finlandii. Arwidssona z jego artykułami władze nie brały zbyt serio, raczej za fantastę, nawet dostał przezwisko „Fantastengranat”, niepokój władz budził raczej znaczny wpływ Arwidssona na wielu młodych studentów. Z wnioskiem o usuniecie Arwidssona wystąpił podkanclerz Uniwersytetu Johan Fredrik Aminoff, wniosek poparł sekretarz stanu ministra do spraw fińskich R. H. Rehbinder i car Aleksander I nakazał jego trwałe usuniecie z Uniwersytetu 20 maja 1822. W tej sytuacji w r. 1823 Arwidsson wyemigrował do Sztokholmu.
Okres szwedzki.
W Sztokholmie uzyskał pracę jako bibliotekarz w bibliotece królewskiej od 29 kwietnia 1824, ożenił się 25 listopada 1824 z Johanną Karoliną Armfelt, córką oficera we flocie rosyjskiej barona Fredrika Armfelta, a 19 stycznia 1825 stał się poddanym szwedzkim. Arwidsson na emigracji po Sztokholmie pozostał politycznie czynnie, przede pisząc jako anonim lub pod pseudonimem artykuły do gazet na temat szwedzkiej polityki wewnętrznej. Poza tematami bieżącymi szczególną wagę przykładał jednak do dyskusji nad narodowym położeniem Finlandii, natury fińskiej autonomii i w stosunku do celów i nadziei finów. W 1827 r. Arwidsson podjął próbę wyprawy naukowej (celem poszukiwania źródeł pisanych) do Finlandii, ale natychmiast został deportowany z powrotem do Szwecji przez władze carskie. To doświadczenie przyczyniło się do dalszej radykalizacji postawy politycznej w debatach publicznych w Szwecji, w których przedstawiał sytuację w Finlandii w ciemnych barwach, a równocześnie przez przedstawianie pozytywnych aspektów fińskiej tożsamości narodowej usiłować dać impuls do jej rozwoju.
Brał przy tym udział w polemikach, np. tej w latach 1838–1841 prowadzonej głównie broszurami polemicznymi, którą rozpoczęło wydanie we wrześniu 1838 pisma innego emigranta z Finlandii profesora I. Hwassera, w piśmie tym profesor Hwasser pisał, że dzięki przejściu pod zwierzchność cara Finlandia wyemancypowała się od Szwedów i znalazła w państwie cara własną tożsamość, a Finlandia jest zasadniczo zadowolona uzyskanym status quo. Finlandii przypadło równocześnie historyczne zadanie, reprezentowania cywilizacji zachodniej w państwie cara i przerzucenie mostu między tak sprzecznymi kulturą rosyjsko-azjatycką i zachodnioeuropejską. Arwidsson zareagował w listopadzie 1838 (pod pseudonimem Pekka Kuoharinen) broszurą: " „Finland och Framtid”", tzn. " „Finlandia i jej przyszłość”", w której pisał: " „Finlandia nie zawarła na sejmie w Porvoo w 1809 w żadnym wypadku szczególnego pokoju z Rosją, lecz została pochwycona jak zdobyczna prowincja podyktowanymi przez zwycięskiego cara uchwałami. Połączenie z Rosją nie ma gospodarczych zalet, jednak niesie ze sobą ścisły związek z systemem cenzury.”"
Nasilenie dyskusji powróciło w latach 1854–1856 w czasie Wojny Krymskiej.
Oprócz swojej działalności politycznej, Arwidsson napisał kilka prac naukowych z historii. W 1843 roku został mianowany dyrektorem Biblioteki Królewskiej. W tym samym roku pozwolono mu udać się do Finlandii, ale mógł skorzystać z tej możliwości dopiero w r. 1858, wówczas wyruszył w podróż dookoła Finlandii. Podczas tej podróży Arwidsson zachorował na zapalenie płuc i zmarł w dniu 21 czerwca 1858 w Wyborgu. Został pochowany w mieście swego dzieciństwa Laukaa. Na jego nagrobku zostały później wyryte poniższe wersy Eliasa Lönnrota:
Prace naukowe.
Z prac naukowych Arwidsona można wymienić m.in.:

</doc>
<doc id="3971883" url="https://pl.wikipedia.org/wiki?curid=3971883" title="Mistrzostwa Świata w Badmintonie 2014">
Mistrzostwa Świata w Badmintonie 2014

21. Mistrzostwa świata w badmintonie odbyły się w dniach 25–31 sierpnia 2014 roku w Kopenhadze.

</doc>
<doc id="3971888" url="https://pl.wikipedia.org/wiki?curid=3971888" title="Ślub świecki">
Ślub świecki



</doc>
<doc id="3971890" url="https://pl.wikipedia.org/wiki?curid=3971890" title="Backlash (2017)">
Backlash (2017)

Backlash (2017) – gala wrestlingu wyprodukowana przez federację WWE dla brandu SmackDown. Odbyła się 21 maja 2017 w Allstate Arena w Rosemont w Illinois. Emisja przeprowadzona na żywo za pośrednictwem WWE Network w systemie pay-per-view. Była to trzynasta gala w chronologii cyklu Backlash. 
Na gali odbyło się osiem walk, w tym jedna podczas pre-show. W walce wieczoru Jinder Mahal pokonał Randy'ego Ortona i zdobył WWE Championship. Ponadto Kevin Owens pokonał AJ Stylesa i obronił WWE United States Championship, a także The Usos (Jey i Jimmy Uso) pokonali Breezango (Fandango i Tylera Breeze'a) i obronili WWE SmackDown Tag Team Championship.
Produkcja.
Backlash będzie oferowało walki profesjonalnego wrestlingu z udziałem różnych wrestlerów należących do brandu SmackDown z istniejących oskryptowanych rywalizacji i storyline’ów, które są kreowane na tygodniówce "SmackDown Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Rywalizacje.
Na WrestleManii 33 Randy Orton pokonał Braya Wyatta i stał się dziewięciokrotnym posiadaczem WWE Championship. Dwa dni później podczas tygodniówki "SmackDown Live", Wyatt wyzwał Ortona do "House of Horrors" matchu. Wskutek zorganizowania Superstar Shake-up, Wyatt stał się częścią brandu Raw, zaś jego pojedynek z Ortonem został potwierdzony na kwietniową galę Payback. 11 kwietnia podczas tygodniówki "SmackDown Live" odbył się six-pack challenge pomiędzy Dolphem Zigglerem, Mojo Rawleyem, Jinderem Mahalem oraz Lukiem Harperem, Samim Zaynem oraz Erickiem Rowanem o miano pretendenta do tytułu Ortona. Z pomocą The Singh Brothers (Gurvem Sihrą i Harvem Sihrą), pojedynek wygrał Mahal; walkę o mistrzostwo z Ortonem wyznaczono na galę Backlash. W następnym tygodniu, Orton pokonał Rowana w no disqualification matchu, lecz po walce został zaatakowany przez Mahala i The Singh Brothers, po czym pretendent ukradł pas mistrzowski i uciekł z areny. Podczas gali Payback, Mahal i Singh Brothers zainterweniowali w walce Ortona z Wyattem powodując porażkę posiadacza WWE Championship. Dwie doby później podczas tygodniówki "SmackDown Live", komisarz brandu SmackDown Shane McMahon odebrał pas od Mahala podczas sesji zdjęciowej z tytułem. Tej samej nocy pretendent zdołał pokonać Samiego Zayna w singlowym pojedynku.
11 kwietnia podczas tygodniówki "SmackDown Live", United States Champion Kevin Owens został przeniesiony do rosteru SmackDown z powodu rezultatów draftu „Superstar Shake-up”. Pomimo tego wyznaczono jego walkę rewanżową z Chrisem Jericho o tytuł na galę Payback. Generalny menadżer brandu SmackDown Daniel Bryan zadecydował, że jeśli Jericho zdobędzie tytuł, nowy mistrz również zostanie przeniesiony do SmackDown. Podczas tego samego odcinka, AJ Styles pokonał Samiego Zayna i Barona Corbina, wskutek czego stał się pretendentem do tytułu na majową galę Backlash. 18 i 25 kwietnia, Owens komentował singlowe pojedynki Stylesa z Corbinem, co ostatecznie zakończyło się atakiem antagonistów na Stylesie. Podczas gali Payback, Jericho odzyskał tytuł od Owensa i został przeniesiony do SmackDown. Dwie doby później podczas tygodniówki, Owens pokonał Jericho w rewanżu i odzyskał tytuł, co potwierdziło walkę jego ze Stylesem na gali Backlash.
11 kwietnia podczas "SmackDown Live", posiadacze WWE SmackDown Tag Team Championship The Usos (Jey i Jimmy Uso) obronili tytuły w walce z American Alpha (Chadem Gablem i Jasonem Jordanem). Po walce przegrani zostali zaatakowani przez The Shining Stars (Primo i Epico), którzy dołączyli do rosteru brandu SmackDown i przyjęli nową nazwę drużyny „The Colóns”. 18 kwietnia pokonali American Alpha. 25 kwietnia podczas tygodniówki, Breezango (Fandango i Tyler Breeze) wygrali Beat the Clock challenge stając się pretendentami do tytułów tag-team. American Alpha zdołali pokonać The Colóns, lecz Breezango szybciej zdołali pokonać The Ascension (Konnora i Victora). 2 maja Fandango i Breeze wystąpili w komediowym segmencie, w którym przebrani za modnych policjantów stwierdzili, że The Usos złamało wiele zasad i „zapłacą za to na gali Backlash”, co stanowiło przemianę ich charakterów w protagonistów.
4 kwietnia podczas tygodniówki "SmackDown Live", Shinsuke Nakamura zadebiutował w głównym rosterze poprzez przerwanie przemowy The Miza i Maryse. W następnym tygodniu swoją wejściówką do ringu przerwał przemowę Dolpha Zigglera, który próbował zaatakować Nakamurę, lecz ten zdołał znokautować Zigglera. Podczas odcinka z 25 kwietnia, Ziggler przerwał wywiad Renee Young z Nakamurą, gdzie ten po chwili wykonał Zigglerowi overhead suplex i mu opuścić ring. Podczas gali Payback ogłoszono, że Nakamura zadebiutuje w debiutanckiej walce dla brandu SmackDown podczas gali Backlash. 2 maja Ziggler skrytykował komisarza Shane'a McMahona i generalnego menadżera Daniela Bryana za promowanie gali kimś, kto jeszcze nie wystąpił w żadnej walce podczas tygodniówek "SmackDown Live".

</doc>
<doc id="3971891" url="https://pl.wikipedia.org/wiki?curid=3971891" title="Okręgowe rozgrywki w piłce nożnej woj. podlaskiego (2011/2012)">
Okręgowe rozgrywki w piłce nożnej woj. podlaskiego (2011/2012)

78. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła drużyna Wissa Szczuczyn.
Okręgowy Puchar Polski zdobyła drużyna ŁKS 1926 Łomża.
Drużyny z województwa podlaskiego występujące w centralnych i makroregionalnych poziomach rozgrywkowych:
Klasa B - VIII poziom rozgrywkowy.
Grupa I
Grupa II

</doc>
<doc id="3971893" url="https://pl.wikipedia.org/wiki?curid=3971893" title="Michaił Tichomirow">
Michaił Tichomirow

Michaił Nikołajewicz Tichomirow (; ur. 31 maja 1893 w Moskwie, zm. 2 września 1965) – rosyjski historyk, mediewista. 
Życiorys.
Absolwent Uniwersytetu Moskiewskiego (1917). Od 1934 docent, 1939 profesor Uniwersytetu Moskiewskiego. Od 1936 również pracownik w Instytucie Historii Akademii Nauk ZSRR. Od 1946 członek Akademii Nauk ZSRR, od 1959 członek zagraniczny PAN. Był znawcą w zakresie źródłoznawstwa i nauk pomocniczych historii. Badał dzieje Rusi, był uznanym specjalistą od ruskiej paleografii. Od 1959 był redaktorem pisma "Wizantijskij Wriemiennik". Pochowany na Cmentarzu Nowodziewiczym w Moskwie.

</doc>
<doc id="3971894" url="https://pl.wikipedia.org/wiki?curid=3971894" title="Oblężenie Żor">
Oblężenie Żor



</doc>
<doc id="3971896" url="https://pl.wikipedia.org/wiki?curid=3971896" title="Ofiary represji Niemiec nazistowskich w Polsce (1939–1945)">
Ofiary represji Niemiec nazistowskich w Polsce (1939–1945)



</doc>
<doc id="3971901" url="https://pl.wikipedia.org/wiki?curid=3971901" title="Ognisty Pierścień (książka)">
Ognisty Pierścień (książka)



</doc>
<doc id="3971903" url="https://pl.wikipedia.org/wiki?curid=3971903" title="Olbramovice">
Olbramovice



</doc>
<doc id="3971904" url="https://pl.wikipedia.org/wiki?curid=3971904" title="Osiedle Asnyka">
Osiedle Asnyka



</doc>
<doc id="3971905" url="https://pl.wikipedia.org/wiki?curid=3971905" title="Osiedle Adama Asnyka">
Osiedle Adama Asnyka



</doc>
<doc id="3971906" url="https://pl.wikipedia.org/wiki?curid=3971906" title="Zengő">
Zengő

Zengő – najwyższy szczyt niewysokich gór Mecsek zlokalizowanych w południowych Węgrzech. Wysokość 682 m n.p.m. podawana jest dość powszechnie na oficjalnych mapach, czasami spotyka się również wysokość 664 m n.p.m. Szczyt, stanowiący znaczne wyniesienie ponad otaczającą okolicą, z wyglądu przypominający nieco niższe wierzchołki Beskidu Wyspowego, pokryty jest jednak lasem liściastym, a nie szpilkowym.
Geologia.
Zengő zbudowany jest ze skał wapiennych, pochodzących z ery mezozoicznej (głównie jura) z dodatkiem piaskowców. Pod serią wapienną leżą piaskowce pochodzące z permu i triasu. Cała seria skał osadowych usytuowana jest na krystalicznym podłożu pochodzącym z wcześniejszych epok.
Flora i fauna.
Cały szczyt, aż do podnóży, pokryty jest lasem liściastym, głównie bukowym, z domieszką dębu i jawora. Niekiedy, szczególnie w dolnych partiach, spotyka się też lipę. W lesie spotkać można dziki i jelenie, a także rozmaite gatunki ptaków. Z drobnych zwierząt występują, głównie na podgórskich polanach, rozmaite gatunki jaszczurek.
Turystyka.
Z turystycznego punktu widzenia Zengő jest najwybitniejszym a zarazem najatrakcyjniejszym chyba wierzchołkiem w południowych Węgrzech. Szczyt jest łatwo dostępny turystycznie, prowadzą też na niego znakowane ścieżki. Najdogodniejszym punktem wyjścia na szczyt jest turystyczna wioska Hosszúhetény, zlokalizowana po południowej stronie wierzchołka. Alternatywnymi punktami startu są wioski Pécsvárad, zlokalizowana po południowo-wschodniej stronie wierzchołka, lub też Púspökszentlászló zlokalizowana po północnej stronie wierzchołka. Ze względu na brak jakiejkolwiek polskojęzycznej literatury w tym zakresie podaje się poniżej opis drogi wejściowej. Na wierzchołku znajduje się szpecąca go betonowa wieża widokowa, na górną platformę której wchodzi się po czterech kolejnych metalowych drabinkach. Z platformy widokowej roztacza się szeroka panorama. Obok wierzchołka znajdują się ruiny starej budowli.
Droga wejściowa z Hosszúhetény.
Droga bardzo łatwa; znaki: zielony kwadrat na białym tle, potem niebieski trójkąt na białym tle; czas wejścia 1:50 h, zejścia 1:20 h.
Ze skrzyżowania w centrum wioski (znajduje się tutaj duże tablo z planem miejscowości) idziemy przez wieś główną drogą asfaltową biegnącą w kierunku północnym, w stronę wyraźnej przełęczy między Zengő a leżącym na zachód od niego niższym szczytem z lotniczą radiolatarnią widoczną na wierzchołku. Trasa jest znakowana zielonymi kwadratami na białym tle. Wkrótce zabudowania kończą się, a droga zmienia się w szutrową. Po ok. 2 km przechodzimy przez mostek na prawą (orograficznie lewą) stroną potoku i wkrótce od szerokiej drogi szutrowej odgałęzia się dróżka polna biegnąca w skos w górę przez las (od startu 30 min.). Tą dróżką około 100 m w górę, gdzie po prawej stronie odchodzi pod kątem 90 stopni biegnąca w las nikła ścieżka (uwaga na znaki !). Ścieżka ta znakowana jest niebieskim trójkątem na białym tle. Ścieżka tą, która wkrótce staje się całkiem wyraźna idziemy łagodnie w górę dnem bocznej dolinki wśród starego, bukowego lasu z dodatkiem jaworów i dębów. Po niespełna 1 h dochodzimy do sztucznie wykraczowanej polany, a na jej górnym końcu natrafiamy na szeroką drogę leśną. Drogą tą w lewo (zauważamy, obok dotychczasowego, znakowanie drogi żółtym trójkątem na białym tle) początkowo łagodnie potem bardziej stromo na grań. Grania tą w prawo, łagodnie w górę, mijając po lewej stronie stary pomnik z wizerunkiem Chrystusa Ukrzyżowanego, na wierzchołek. Krzyżują się na nim szlaki w kolorze biało-żółto-białym prowadzące z wiosek Pécsvárad oraz Púspökszentlászló.
W zejściu schodzić można cały czas drogą leśną za znakami w postaci żółtych trójkątów na białym tle. Szlak ten jest krótszy od opisanego powyżej, lecz dość mylny i ze względu na liczne rozgałęzienia dróg i ścieżek wymaga uwagi na znaki.
Problem radaru NATO.
W 2005 roku rząd węgierski ogłosił plany budowy wielkiego, dalekosiężnego radaru wojskowego NATO i umieszczenia go na wierzchołku Zengő.
Plany te, prowadzące do dewastacji środowiska naturalnego wierzchołka oraz jego okolicy spotkały się ze zdecydowanym oporem zarówno środowisk ekologicznych i części polityków, jak również i miejscowej ludności. W wyniku tych działań rządowe plany zostały w całości anulowane.
Inne informacje.
W dniu Wielkanocy, po północy na wierzchołek udają się grupy mężczyzn, pochodzących głównie z lokalnych wiosek, lecz także znający lokalny zwyczaj przyjezdni, aby spotkać się i śpiewać pieśni przy rozpalonym ognisku. Powrót na dół następuje jeszcze przed świtem. W nocnym spotkaniu na wierzchołku nie uczestniczą kobiety.

</doc>
<doc id="3971909" url="https://pl.wikipedia.org/wiki?curid=3971909" title="Osmanabad">
Osmanabad



</doc>
<doc id="3971910" url="https://pl.wikipedia.org/wiki?curid=3971910" title="Osmanabad (wieś)">
Osmanabad (wieś)



</doc>
<doc id="3971912" url="https://pl.wikipedia.org/wiki?curid=3971912" title="Dimityr Gławczew">
Dimityr Gławczew

Dimityr Borisow Gławczew, bułg. Димитър Борисов Главчев (ur. 15 sierpnia 1963 w Sofii) − bułgarski polityk i ekonomista, działacz partii GERB, deputowany, w 2017 przewodniczący Zgromadzenia Narodowego 44. kadencji.
Życiorys.
W 1987 ukończył studia ekonomiczne ze specjalnością w zakresie rachunkowości w WII „Karl Marks”, przekształconym następnie w Uniwersytet Gospodarki Narodowej i Światowej. Na tej samej uczelni uzyskał magisterium z międzynarodowych stosunków gospodarczych. Pracował jako biegły rewident i audytor, prowadził własną działalność gospodarczą w ramach spółek prawa handlowego.
Zaangażował się w działalność polityczną w ramach partii GERB. W 2009 po raz pierwszy uzyskał mandat posła do Zgromadzenia Narodowego. Z powodzeniem ubiegał się o reelekcję w wyborach w 2013 i w 2014, po tych ostatnich został wiceprzewodniczącym bułgarskiego parlamentu. W 2017 po raz czwarty z rzędu wybrany do Zgromadzenia Narodowego, a 19 kwietnia 2017 powołany na jego przewodniczącego. Ustąpił jednak z tego stanowiska 17 listopada 2017. W kwietniu i lipcu 2021 utrzymywał mandat deputowanego na kolejne kadencje.

</doc>
<doc id="3971914" url="https://pl.wikipedia.org/wiki?curid=3971914" title="Carolina Marín">
Carolina Marín

Carolina Marín (ur. 15 czerwca 1993 w Huelvie) – hiszpańska badmintonistka, mistrzyni olimpijska z Rio de Janeiro w 2016, trzykrotna mistrzyni świata i czterokrotna Europy. Występuje w grze pojedynczej.
Uczestniczyła na dwóch letnich igrzyskach olimpijskich. Najlepiej wypadła w Rio de Janeiro w 2016 roku, gdzie zdobyła złoty medal, pokonując w finale Pusarlę Sindhu. Cztery lata wcześniej w Londynie nie zdołała awansować do fazy pucharowej.

</doc>
<doc id="3971919" url="https://pl.wikipedia.org/wiki?curid=3971919" title="Zbigniew Strzałkowski (franciszkanin)">
Zbigniew Strzałkowski (franciszkanin)



</doc>
<doc id="3971921" url="https://pl.wikipedia.org/wiki?curid=3971921" title="Puchar Niemiec w piłce ręcznej mężczyzn 2014/2015">
Puchar Niemiec w piłce ręcznej mężczyzn 2014/2015



</doc>
<doc id="3971922" url="https://pl.wikipedia.org/wiki?curid=3971922" title="Puchar Niemiec w piłce ręcznej mężczyzn 2013/2014">
Puchar Niemiec w piłce ręcznej mężczyzn 2013/2014



</doc>
<doc id="3971924" url="https://pl.wikipedia.org/wiki?curid=3971924" title="Tijana Bogićević">
Tijana Bogićević

Tijana Bogićević (serb. cyryl. Тијана Богићевић; ur. 1 listopada 1981 w Nowym Sadzie) – serbska piosenkarka, reprezentantka Serbii w Konkursie Piosenki Eurowizji 2017.
Życiorys.
Kariera.
Zawodową karierę muzyczną rozpoczęła w 2001 roku, kiedy poznała Vlado Georgieva i zaczęła występować jako wokal wspomagający w jego zespole. W 2003 roku wraz ze znajomymi założyła zespół Shanene. W 2009 roku wzięła udział w serbskich preselekcjach do Konkursu Piosenki Eurowizji z utworem „Pazi šta radiš”, jednakże odpadła w półfinale. W 2011 roku śpiewała w chórkach Niny Radojčić podczas Konkursu Piosenki Eurowizji. W 2017 roku została wybrana wewnętrznie przez serbskiego nadawcę publicznego RTS na reprezentantkę Serbii w Konkursie Piosenki Eurowizji 2017 z utworem „In Too Deep”, który został opublikowany 11 marca 2017. Po wyborze na reprezentantkę kraju brała udział w przedeurowizyjnych koncertach promocyjnych w Tel Awiwie, Amsterdamie i Madrycie. 2 maja 2017 opublikowała serbskojęzyczną wersję eurowizyjnej piosenki, zatytułowaną „Tvoja”.
Bogićević wystąpiła jako pierwsza w drugim półfinale konkursu, który odbył się 11 maja 2017, jednakże nie awansowała do finału, zajmując 11. miejsce z 98 punktami. Na scenie towarzyszyły jej trzy wokalistki wspomagające – Sanja Bogosavljević, Jelena Đurić i Jelena Pajić oraz tancerz Boris Vidaković.
20 lutego 2018 wystąpiła gościnnie podczas Beoviziji 2018, serbskich eliminacji do Konkursu Piosenki Eurowizji. 29 maja 2018 wydała swój pierwszy album, "Čudo".
Życie prywatne.
W marcu 2015 poślubiła Amerykanina Marka Robertsona, a w czerwcu 2016 para wzięła ślub kościelny w Sremskich Karlovcich. Mieszkają w Bostonie.

</doc>
<doc id="3971925" url="https://pl.wikipedia.org/wiki?curid=3971925" title="Puchar Niemiec w piłce ręcznej mężczyzn 2012/2013">
Puchar Niemiec w piłce ręcznej mężczyzn 2012/2013



</doc>
<doc id="3971928" url="https://pl.wikipedia.org/wiki?curid=3971928" title="Puchar Niemiec w piłce ręcznej mężczyzn 2011/2012">
Puchar Niemiec w piłce ręcznej mężczyzn 2011/2012



</doc>
<doc id="3971932" url="https://pl.wikipedia.org/wiki?curid=3971932" title="Puchar Niemiec piłkarzy ręcznych 2010/2011">
Puchar Niemiec piłkarzy ręcznych 2010/2011



</doc>
<doc id="3971933" url="https://pl.wikipedia.org/wiki?curid=3971933" title="Puchar Niemiec piłkarzy ręcznych 2009/10">
Puchar Niemiec piłkarzy ręcznych 2009/10



</doc>
<doc id="3971934" url="https://pl.wikipedia.org/wiki?curid=3971934" title="Diecezja Yizhou">
Diecezja Yizhou

Diecezja Yizhou (łac. "Dioecesis Iceuvensis", chiń. 天主教沂州教区) – rzymskokatolicka diecezja ze stolicą w Linyi, w prowincji Szantung, w Chińskiej Republice Ludowej. Biskupstwo jest sufraganią archidiecezji Jinan.
Nazwa diecezji pochodzi od dawnej świeckiej prefektury. Patriotyczne Stowarzyszenie Katolików Chińskich używa nazwy "diecezja Linyi".
Historia.
1 lipca 1937 papież Pius XI bullą "Quo maiores" erygował wikariat apostolski Yizhou. Dotychczas wierni z tych terenów należeli do wikariatu apostolskiego Qingdao (obecnie diecezja Qingdao).
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Yizhou został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Yizhou liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Zagraniczni misjonarze musieli opuścić kraj na początku lat 50. XX w. Bp Karl Weber SVD został aresztowany przez komunistów w 1951. Kolejne lata spędził w więzieniu, gdzie był torturowany. W październiku 1953 ciężko chory hierarcha został wydalony z komunistycznych Chin.
Kolejny znany biskup, John Fang Xingyao, przyjął sakrę w 1997 za zgodą papieża. Od 2010 jest on przewodniczącym Patriotycznego Stowarzyszenia Katolików Chińskich. Udzielał on sakry innym biskupom, zarówno za zgodą papieską jak i wbrew papieżowi.

</doc>
<doc id="3971937" url="https://pl.wikipedia.org/wiki?curid=3971937" title="Puchar Niemiec piłkarzy ręcznych 2008/2009">
Puchar Niemiec piłkarzy ręcznych 2008/2009



</doc>
<doc id="3971938" url="https://pl.wikipedia.org/wiki?curid=3971938" title="Diecezja Linyi">
Diecezja Linyi



</doc>
<doc id="3971940" url="https://pl.wikipedia.org/wiki?curid=3971940" title="Atmosfera Wenus">
Atmosfera Wenus

Atmosfera Wenus – warstwa gazów otaczająca planetę Wenus.
Składa się głównie z dwutlenku węgla i jest dużo gęstsza oraz gorętsza od atmosfery Ziemi. Temperatura przy powierzchni planety wynosi 740 K (467 °C), ciśnienie 93 bary (9,3 MPa, równe panującemu około 900 m pod powierzchnią wody na Ziemi), natomiast gęstość 67 kg/m³. W atmosferze Wenus obecne są nieprzezroczyste chmury kwasu siarkowego, co powoduje, że powierzchnia planety nie jest widoczna ani z Ziemi, ani sond orbitalnych – jej ukształtowanie znane jest wyłącznie na podstawie badań radarowych. Oprócz dwutlenku węgla drugim głównym składnikiem atmosfery jest azot, którego zawartość wynosi 3,5%; pozostałe gazy znajdują się w ilościach śladowych.
Poza samą powierzchnią, gdzie wiatry nie przekraczają 2,8 m/s (10 km/h), atmosfera Wenus znajduje się w intensywnym ruchu. W najniższej z jej warstw, troposferze, wieją potężne wiatry (100 m/s, 360 km/h). Prędkość ta jest szczególnie duża w porównaniu z powolną rotacją Wenus: planeta obraca się wokół własnej osi w ciągu 243 dni ziemskich, wiatry natomiast okrążają ją w jedynie 4 dni, czyli 60 razy szybciej – zjawisko to nazywane jest superrotacją. Ponad troposferą znajduje się spokojniejsza pod tym względem mezosfera, a ponad nią termosfera. Przepływ gazów w termosferze ponownie się wzmaga, ale według zupełnie innego schematu – ogrzane i częściowo zjonizowane gazy przepływają tam z dziennej na nocną stronę planety.
W przeciwieństwie do Ziemi Wenus nie generuje własnego pola magnetycznego. W wyniku oddziaływania planety z cząstkami wiatru słonecznego posiada ona wprawdzie tak zwaną magnetosferę indukowaną, nie stanowi ona jednak tak skutecznego zabezpieczenia przed wiatrem słonecznym, jak jest to na przykład w przypadku Ziemi – lżejsze gazy, w tym para wodna, są stale porywane („wydmuchiwane”) z atmosfery planety. Podejrzewa się, że atmosfera Wenus około 4 miliardy lat temu była dużo bardziej zbliżona do ziemskiej (zob. pierwsza, druga i trzecia atmosfera Ziemi), umożliwiając występowanie ciekłej wody na powierzchni planety. Para powstała w wyniku wyparowania powierzchniowych zbiorników mogła stanowić pierwszy gaz cieplarniany, który przed ucieczką w przestrzeń kosmiczną zdążył zapoczątkować wzrost stężenia kolejnych. Doprowadziło to do niekontrolowanego efektu cieplarnianego, który ukształtował planetę taką, jaką jest dzisiaj.
Mimo ekstremalnych warunków panujących na powierzchni planety, ciśnienie i temperatura panujące na wysokości 50–65 km są prawie takie same, jak przy powierzchni Ziemi. Górne warstwy atmosfery Wenus są w związku z tym najbardziej zbliżonym do Ziemi środowiskiem w całym Układzie Słonecznym, bardziej nawet niż powierzchnia Marsa. Ponieważ powietrze ziemskie jest rzadsze od atmosfery Wenus, możliwe fizycznie byłoby stworzenie napełnionych nim balonów, które utrzymywałyby stałą wysokość i zapewniały warunki do życia dla ludzi. Z tego powodu górne warstwy atmosfery Wenus są proponowane jako miejsce badań, a nawet kolonizacji planety.
Pierwszą osobą, która wysunęła hipotezę o obecności atmosfery na Wenus, był rosyjski uczony Michaił Łomonosow. Podczas końcowej fazy tranzytu Wenus w roku 1761 zaobserwował on łuk światła po stronie planety, która nie znajdowała się już bezpośrednio na tle Słońca. Zjawisko to wytłumaczył refrakcją w atmosferze.
Skład.
Atmosfera Wenus składa się w 96,5% z dwutlenku węgla, 3,5% azotu oraz śladowych ilości innych gazów, przede wszystkim dwutlenku siarki. Zawartość azotu w atmosferze jest względnie mała w porównaniu do zawartości dwutlenku węgla, jednak ponieważ atmosfera jest dużo gęstsza niż na Ziemi, jego całkowita ilość jest czterokrotnie większa niż na Ziemi, gdzie stanowi on 78% atmosfery.
Atmosfera zawiera szereg innych związków, których udział procentowy jest niewielki. Są to między innymi chlorowodór (HCl), fluorowodór (HF), a także tlenek węgla, para wodna i, w wysokich warstwach, atomowy tlen. Wodoru z kolei jest stosunkowo niewiele; uważa się, że duża jego część została utracona w wyniku ucieczki atmosferycznej, a większość jego pozostałości związana jest w postaci kwasu siarkowego (H2SO4) oraz siarkowodoru (H2S). Mocnym argumentem za tą teorią jest bardzo wysoki udział deuteru w stosunku do 1H, zmierzony w atmosferze Wenus. Stosunek ten wynosi około 0,015–0,025, czyli 100–150 razy więcej niż wartość 1,6 zmierzona w atmosferze ziemskiej, a w mezosferze znajduje się go 2,5 raza więcej niż w troposferze. Lżejsze gazy w większym stopniu podlegają mechanizmowi ucieczki, co zgadza się z obserwowanym zubożeniem atmosfery w izotop wodoru 1H w stosunku do dwukrotnie cięższego deuteru.
Troposfera.
Atmosfera podzielona jest na różne warstwy, w zależności od odległości od powierzchni planety. Najgęstsza część atmosfery, troposfera, zaczyna się przy powierzchni i rozciąga się do wysokości około 65 km. Przy samej powierzchni Wenus, w planetarnej warstwie granicznej, panują bardzo wysokie ciśnienia i temperatury, a wiatry są powolne, jednak na górze troposfery temperatura i ciśnienie zbliżone są do ziemskich, a wiatry nabierają prędkości do 100 m/s.
Ciśnienie atmosferyczne na powierzchni Wenus jest około 92-krotnie wyższe niż na Ziemi, co stanowi wartość porównywalną z ciśnieniem około 900 m poniżej poziomu ziemskiego oceanu. Atmosfera ma sumaryczną masę 4,8 kg, około 93 razy więcej, niż masa atmosfery ziemskiej. Gęstość powietrza na poziomie gruntu to 67 kg/m³, czyli jest 56 razy większa niż ziemskiego powietrza i tylko 15 razy mniejsza niż ciekłej wody. Ciśnienie na powierzchni jest na tyle wysokie, że dwutlenek węgla ściśle rzecz biorąc nie jest gazem, gdyż występuje w stanie nadkrytycznym. Powierzchnia planety pokryta jest więc morzem nadkrytycznego dwutlenku węgla, który bardzo skutecznie przenosi ciepło i wyrównuje temperatury pomiędzy półkulą „dzienną” a „nocną”.
Duża zawartość CO2 w atmosferze, a także para wodna i dwutlenek siarki wywołują na Wenus silny efekt cieplarniany, zatrzymując energię słoneczną przed odbiciem z powrotem w przestrzeń kosmiczną. W konsekwencji temperatura powierzchni Wenus wynosi około 740 K (467 °C), więcej niż na jakiejkolwiek innej planecie w Układzie Słonecznym, włącznie z Merkurym, który mimo znacznie większego nasłonecznienia pozbawiony jest atmosfery i znaczną jego część odbija z powrotem. Średnia temperatura na powierzchni planety przekracza temperaturę topnienia ołowiu (600 K, 327 °C), a nawet cynku (693 K, 420 °C).
Troposfera Wenus zawiera 99% masy całej atmosfery, a 90% masy atmosfery znajduje się do 28 km od powierzchni; dla porównania 90% masy atmosfery Ziemi znajduje się poniżej wysokości 10 km. Na wysokości 50 km ciśnienie atmosfery Wenus jest z grubsza równe panującemu na powierzchni Ziemi. Po nocnej stronie planety chmury ciągną się aż do wysokości 80 km.
Wysokość, na której troposfera Wenus najbardziej przypomina warunki ziemskie, to okolice tropopauzy. Według pomiarów sond "Magellan" oraz "Venus Express" pomiędzy 52,5 a 54 km temperatura zawiera się pomiędzy 293 K (20 °C) a 310 K (37 °C), a ciśnienie na wysokości 49,5 km jest równe ziemskiemu na poziomie morza.
Cyrkulacja w troposferze.
Na Wenus, w związku z niewielkim tempem jej rotacji, efekt Coriolisa jest znacznie słabszy niż na Ziemi, a wiatry kształtuje równowaga pomiędzy gradientem ciśnienia a siłą odśrodkową – ten reżim nazywany jest przybliżeniem cyklostroficznym i charakteryzuje się on wiatrami wiejącymi niemal wyłącznie wzdłuż równoleżników. Dla porównania, rotacja Ziemi wokół osi jest znacznie szybsza i związana z nią siła Coriolisa ma duży wpływ na kształtowanie się ziemskich wiatrów. Prowadzi to do dominacji w jej atmosferze wiatrów geostroficznych – wynikających z równowagi pomiędzy gradientem ciśnienia a siłą Coriolisa. Z przyczyn technicznych prędkość wiatrów na Wenus może być bezpośrednio mierzona przez orbitujące sondy jedynie w okolicach tropopauzy, pomiędzy 60 a 70 km nad powierzchnią planety, gdzie znajduje się górna warstwa chmur. Ruch chmur obserwowany jest zazwyczaj w ultrafiolecie, gdzie kontrast pomiędzy nimi jest najsilniejszy. Prędkości liniowe wiatru na tej wysokości wynoszą poniżej 50° równoleżnika. Wiatry wieją w kierunku zgodnym z kierunkiem rotacji samej planety i szybko słabną w stronę większych szerokości planetograficznych, ustając na biegunach planety. Tak silne wiatry okrążają planetę szybciej, niż obraca się ona wokół własnej osi – zjawisko to zwane jest superrotacją. Superrotacja na Wenus nie jest jednostajna, lecz zależy od szerokości planetograficznej – na równiku troposfera porusza się w stosunku do powierzchni planety szybciej, niż ma to miejsce bliżej biegunów. Oprócz różnic między szerokościami planetograficznymi prędkość wiatru zależy również mocno od wysokości nad powierzchnią planety – poniżej równoleżników ±50° spada ona w kierunku powierzchni z gradientem 3 m/s na km. Wiatry bezpośrednio przy powierzchni są dużo wolniejsze niż na Ziemi, wieją z prędkością średnią 0,3–1 m/s i nie przekraczają w porywach 2 m/s. Wobec bardzo dużej gęstości atmosfery nawet taka prędkość oznacza wystarczającą energię kinetyczną do przenoszenia pyłu i małych kamyków, podobnie jak powolny prąd wody.
Kluczowym czynnikiem powodującym wiatry na Wenus jest konwekcja. W troposferze ciepłe powietrze unosi się w obszarach równikowych, gdzie nasłonecznienie jest najsilniejsze, po czym wędruje na bieguny – ten schemat przepływu troposfery obejmujący prawie całą planetę nazywany jest cyrkulacją Hadleya. Prędkość wiatrów wiejących w osi północ-południe jest jednak znacznie mniejsza, niż strefowych wiatrów wiejących wzdłuż równoleżników. Granicą komórki Hadleya, obejmującej większość planety, są równoleżniki ±60°, gdzie ciepłe powietrze opada i zaczyna powracać na równik pod warstwą chmur. Poparcie dla tego modelu stanowią pomiary rozkładu tlenku węgla w atmosferze Wenus, który skupiony jest głównie w obszarze, gdzie te prądy zawracają. Dalej w stronę biegunów planety cyrkulację dominują inne zjawiska – pomiędzy równoleżnikami 60° a 70° występują zimne, polarne pasy. Charakteryzują się one temperaturą o 30–40 K niższą, niż w górnej troposferze na sąsiednich szerokościach planetograficznych. Występują tam też gęstsze i ciągnące się wyżej chmury, znajdujące się na wysokości 70–72 km nad powierzchnią planety, czyli około 5 km wyżej, niż w okach występujących tam wirów. Przyczyną obydwu zjawisk jest prawdopodobnie powodowany przez wiatry na granicy komórki Hadleya wyrzut powietrza w górę, które ulega chłodzeniu adiabatycznemu. Możliwe jest też, że istnieje związek pomiędzy pasami polarnymi a szybkimi prądami strumieniowymi w okolicach 55–60° szerokości planetograficznej, które są naturalną konsekwencją cyrkulacji Hadleya.
Przy obydwu biegunach planety występują też wiry polarne, otoczone przez zimne pasy polarne. Są to gigantyczne, huraganokształtne układy burzowe, czterokrotnie większe niż ich ziemskie odpowiedniki. Każdy wir ma dwoje „oczu” – lokalne centra rotacji, które połączone są specyficznymi strukturami chmur, przypominającymi kształtem literę S. Cała struktura usytuowana jest tak, że biegun obrotu planety wypada mniej więcej pośrodku „S”. W literaturze anglojęzycznej te dwucentrowe wiry nazywane są niekiedy dipolami polarnymi. Jako całość rotują one z okresem około trzech dni ziemskich w kierunku superrotacji reszty atmosfery. Liniowe prędkości wiatru wynoszą 35–50 m/s koło ich granic zewnętrznych i zero na biegunach planety. Temperatura w górnej warstwie chmur jest dużo wyższa niż w otaczających pasach polarnych, osiągając 250 K (−23 °C). Uznaje się, że wiry polarne stanowią antycyklony, w których centrum występują prądy zstępujące, natomiast na brzegach z zimnymi pasami prądy wstępujące. Ten typ cyrkulacji przypomina zimowe polarne wiry antycyklonowe na Ziemi, szczególnie te występujące nad Antarktyką. Obserwacje w różnych zakresach podczerwieni wskazują, że ta antycyklonowa cyrkulacja może docierać dość nisko w atmosferze, aż do wysokości 50 km ponad poziomem gruntu, czyli do podstawy chmur. Polarna górna troposfera i mezosfera są bardzo dynamiczne – duże, jasne chmury potrafią pojawiać się i znikać na przestrzeni kilku godzin. Obserwacja takiego gwałtownego zjawiska przeprowadzona została przez Venus Express między 9 a 13 stycznia 2007, kiedy południowy obszar biegunowy zwiększył swoją jasność o 30%. Było to prawdopodobnie związane z wyrzutem dwutlenku siarki do mezosfery, który na tej wysokości skondensował i utworzył jasną mgłę. Przyczyna, dla której wiry polarne posiadają dwoje „oczu” zamiast jednego, pozostaje na razie niewyjaśniona.
Pierwszy wir na Wenus odkryty został na biegunie północnym przez projekt Pioneer w 1978 roku. Odkrycie drugiego „dwuokiego” wiru na biegunie południowym dokonane zostało w roku 2006 przez Venus Express.
Górne warstwy atmosfery i jonosfera.
Mezosfera Wenus rozciąga się pomiędzy wysokością ok. 62 km (tropopauza) a 90 km (mezopauza). Stanowi ona warstwę pomiędzy superrotującą troposferą, poniżej, a termosferą powyżej. Ponad termosferą, począwszy od termopauzy, następuje egzosfera, najbardziej zewnętrzna część atmosfery planety. Gęstość gazu jest w niej na tyle niewielka, że cząsteczki o wysokiej energii uciekają w przestrzeń kosmiczną, zanim zdążą zawrócić w wyniku zderzeń z innymi cząsteczkami. Pułap, na którym znajduje się termopauza, przyjmowany jest na około 250 km.
Mezosferę Wenus podzielić można na dwie warstwy: dolną pomiędzy 62 a 73 km, oraz górną pomiędzy 73 a 95 km wysokości. Dolna warstwa pokrywa się z górną warstwą chmur i wyróżnia niemal stałą temperaturą 230 K (−43 °C). W górnej warstwie ponownie zaczyna się spadek temperatury, która osiąga około 165 K (−108 °C) na wysokości 95 km, gdzie zaczyna się mezopauza. Mezopauza stanowi granicę pomiędzy mezosferą a termosferą i znajduje się na wysokości 95–120 km; po jej dziennej stronie temperatura ponownie wzrasta do stałej wartości około 300–400 K (27–127 °C). Po drugiej, nocnej stronie Wenus sytuacja jest odwrotna – temperatura termosfery wynosi nawet 100 K (−173 °C), co czyni ją najzimniejszą częścią Wenus. Obszar ten bywa nawet nazywany kriosferą.
Dzięki obserwacjom okultacji gwiezdnych sonda Venus Express wykazała, że mgła atmosferyczna po nocnej stronie Wenus rozciąga się dużo wyżej niż na nasłonecznionej półkuli. Po dziennej stronie warstwa chmur ma grubość 20 km i ciągnie się do 65 km nad poziom gruntu, tymczasem na półkuli nocnej chmury, składające się z gęstej mgły, osiągają wysokość 90 km nad powierzchnię planety, czyli zdecydowanie wkraczają w obszar mezosfery. Bardziej przejrzyste mgły ciągną się nawet do 105 km. W roku 2011 Venus Express odkryła ponadto, że planeta posiada cienką warstwę ozonową na wysokości 100 km.
Przyjmując za kryterium poziom jonizacji gazów atmosferycznych, możliwe jest wyróżnienie jonosfery. Znajduje się ona na wysokości 120–260 km, i pokrywa się w znacznym stopniu z termosferą, a także częściowo egzosferą. Warto zaznaczyć, że te granice są dość płynne i zależą między innymi od czynników, takich jak aktywność słoneczna i położenie planetograficzne. Wysoki poziom jonizacji utrzymuje się jedynie po dziennej stronie planety, po nocnej natomiast jest niemal zerowa. Jonosfera Wenus składa się z trzech warstw: v1 pomiędzy 120 a 130 km, v2 między 140 a 160 km oraz v3 między 200 a 250 km, z możliwą dodatkową warstwą około 180 km nad powierzchnią. Najwyższa objętościowa gęstość elektronów, wynosząca 3 m−3, osiągana jest w warstwie v2 w okolicach punktu podsłonecznego. Górna granica jonosfery, czyli jonopauza, znajduje się na wysokościach 220–375 km i oddziela plazmę pochodzącą z planety od tej z indukowanej magnetosfery. W warstwach v1 i v2 dominują jony O2+, natomiast w warstwie v3 jest to O+. Plazma jonosfery znajduje się w ruchu – odpowiadają za to głównie procesy słonecznej fotojonizacji po stronie dziennej i rekombinacji na półkuli nocnej. Ten przepływ plazmy zdaje się być wystarczająco intensywny, aby utrzymać gęstość jonów po stronie zacienionej na poziomie bardzo zbliżonym, co do mediany, do strony nasłonecznionej.
Cyrkulacja w górnych warstwach atmosfery.
Schematy cyrkulacji w górnej mezosferze i termosferze Wenus są całkowicie odmienne od tych w niższych częściach atmosfery. Na wysokościach 90–150 km nagrzane i częściowo zjonizowane powietrze przemieszcza się z dziennej na nocną stronę planety, z prądami wstępującymi na półkuli nasłonecznionej i zstępującymi na półkuli nocnej. Ruch zstępujący powoduje adiabatyczne ogrzewanie gazów, które tworzą ciepłą warstwę po nocnej stronie mezosfery, na wysokościach 90–120 km. Temperatura tej warstwy wynosi 230 K (−43 °C), czyli znacznie więcej niż średnia temperatura nocnej termosfery 100 K (−173 °C). Ponadto przynoszone tam ciepłe powietrze z dziennej półkuli niesie ze sobą atomowy tlen, który rekombinuje, tworząc wzbudzone cząsteczki zwane tlenem singletowym (1Δg). Tlen ten następnie ulega relaksacji, emitując promieniowanie podczerwone o długości fali 1270 nm, pochodzące z warstwy na wysokości 90–100 km nad powierzchnią planety. Zjawisko to często obserwowane jest przez teleskopy naziemne oraz przyrządy sond kosmicznych. Nocna, górna mezosfera i troposfera Wenus są również źródłem emisji pochodzących od cząsteczek CO2 i tlenku azotu, które odpowiedzialne są za jej niską temperaturę.
Indukowana magnetosfera.
Planeta Wenus nie posiada pola magnetycznego. Przyczyna jego braku nie jest jasna, ale prawdopodobnie powiązana z powolną rotacją planety lub brakiem konwekcji w jej płaszczu. Niemniej planeta posiada indukowaną magnetosferę tworzoną przez pole magnetyczne Słońca niesione przez wiatr słoneczny, co można sobie wyobrazić jako linie pola magnetycznego Słońca zaginające się o przeszkodę, jaką stanowi Wenus.
Od strony Słońca magnetosfera wywołuje magnetohydrodynamiczną falę uderzeniową, powstającą w wyniku zderzenia cząstek plazmy wiatru słonecznego z tymi, których ruch zdominowany jest przez magnetosferę. Bezpośrednio nad punktem podsłonecznym fala uderzeniowa znajduje się 1900 km (0,3 promienia planety) powyżej powierzchni Wenus. Odległość ta została zmierzona w roku 2007, około minimum aktywności słonecznej, a w maksimum może ona być kilkukrotnie wyższa. Dalej w stronę planety znajduje się otok magnetosfery – obszar przejściowy, gdzie pole magnetyczne Wenus jest dość słabe, a układ jego linii podlega silnym lokalnym wahaniom. Właściwa magnetosfera zaczyna się na wysokości około 300 km nad powierzchnią planety, wraz z magnetopauzą. W zewnętrznej części magnetosfery znajduje się magnetyczna bariera – lokalnie silniejsze pole magnetyczne, które, przynajmniej w okresach minimum aktywności słonecznej, wystarcza do powstrzymania plazmy słonecznej przed penetrowaniem w głąb atmosfery. Pole magnetyczne bariery osiąga do 40 nT. Jeszcze bliżej powierzchni, na wysokości 250 km zaczyna się jonosfera i właściwa atmosfera planety. Od „strony zawietrznej” Wenus znajduje się długi ogon magnetosfery, z występującymi tam niezwykle cienkimi warstwami przenoszących prąd elektryczny jonów. Ciągnie się on do dziesięciu promieni Wenus od planety i jest najbardziej aktywną częścią jej magnetosfery. Zachodzą w nim rekoneksje magnetyczne, a naładowane cząstki mogą być gwałtownie przyspieszane. Energia elektronów w ogonie magnetosfery wynosi około 100 eV, a jonów około 1000 eV.
Ze względu na brak własnego pola magnetycznego Wenus wiatr słoneczny może penetrować egzosferę planety stosunkowo głęboko, powodując znaczną utratę atmosfery. Utrata ta odbywa się głównie poprzez ogon magnetosfery i dotyczy przede wszystkim jonów O+, H+ i He+. Stosunek uciekających jonów wodoru do tlenu wynosi prawie dokładnie 2:1, co oznacza, że sumarycznie tracona jest woda.
29 stycznia 2013 roku naukowcy z ESA donieśli, że jonosfera Wenus ciągnie się za planetą (patrząc od strony Słońca) w sposób zbliżony do warkocza kometarnego.
Chmury.
Chmury na Wenus są grube i składają się z dwutlenku siarki oraz kropelek kwasu siarkowego. Albedo sferyczne tych chmur (ilość światła odbijanego przy założeniu bliskiego zera kąta fazowego) to około 75%, natomiast albedo geometryczne (średnia ważona ilości odbijanego światła, uwzględniająca różne kąty fazowe w poszczególnych punktach tarczy planety) to około 84%. Tak mocne odbijanie światła słonecznego padającego na planetę stanowi główny czynnik uniemożliwiający obserwację jej powierzchni w zakresie światła widzialnego. Albedo geometryczne Wenus jest najwyższe pośród planet Układu Słonecznego, a ilość odbijanego przez chmury światła jest tak duża, że znajdujące się na niskiej orbicie sondy kosmiczne mogłyby mieć ogniwa słoneczne zamocowane od spodu i nadal zbierać w nie dostateczną ilość energii. Gęstość chmur jest wysoce zmienna, a najgęstsza warstwa znajduje się na wysokości około 48,5 km i osiąga 0,1 g/m³; dla porównania średnia zawartość wody w jednostce objętości przeciętnych chmur kłębiastych na Ziemi to 0,5 g/m³.
Mimo bardzo mocnego zachmurzenia, Wenus znajduje się na tyle blisko Słońca, że średni poziom natężenia oświetlenia na powierzchni planety wynosi 5000-10000 luksów i zbliżony jest do ziemskiego dnia ze znacznym zachmurzeniem.
Kwas siarkowy, z którego kropelek składają się chmury, powstaje w górnych warstwach atmosfery w wyniku reakcji fotochemicznych inicjowanych przez promieniowanie słoneczne pomiędzy dwutlenkiem węgla, dwutlenkiem siarki oraz parą wodną. Fotony promieniowania ultrafioletowego o długości fali poniżej 169 nm mogą wywoływać fotodysocjację dwutlenku węgla do tlenku węgla i atomowego tlenu. Tlen ten jest wysoce reaktywny i może reagować z obecnym w atmosferze dwutlenkiem siarki, prowadząc do powstania trójtlenku siarki, który z kolei łączy się z parą wodną, tworząc kwas siarkowy.
W atmosferze występują deszcze kwasu siarkowego, jednak nie docierają one nigdy do powierzchni planety, ponieważ panująca tam temperatura wystarcza do ich odparowania – zjawisko to, znane jako virga, występuje też niekiedy na Ziemi. Podejrzewa się, że wysoka zawartość związków siarki w atmosferze wzięła się z intensywnego wulkanizmu u początku istnienia planety, a wysoka temperatura uniemożliwiła ich wtórne związanie w stałe związki na powierzchni, tak jak było to na Ziemi.
Wyładowania atmosferyczne.
Chmury na Wenus mogą generować wyładowania atmosferyczne, podobnie jak ma to miejsce na Ziemi. Występowanie piorunów było z początku podawane w wątpliwość poza Związkiem Radzieckim, ponieważ to jego sondy Wenera zarejestrowały pierwsze potencjalne wyładowania. W latach 2006–2007 sonda Venus Express zarejestrowała jednak fale elektromagnetyczne, które powiązano z wyładowaniami. Ich wzór intermitencji wskazuje na związek z procesami pogodowymi. Intensywność wyładowań na Wenus jest przynajmniej w połowie tak duża, jak na Ziemi.
Składające się na chmury kropelki kwasu siarkowego mogą się silnie elektryzować, co stwarza warunki do wystąpienia piorunów. Słaba indukowana magnetosfera Wenus zapewnia bardzo ograniczoną ochronę atmosfery przed promieniowaniem kosmicznym, które może prowadzić do elektryzacji i wyładowań elektrycznych pomiędzy chmurami.
Ewolucja atmosfery.
Łącząc wyniki badań aktualnej struktury chmur i geologii powierzchni planety z faktem, że w ciągu ostatnich 3,8 miliarda lat jasność Słońca wzrosła o około 25%, uważa się, że atmosfera Wenus około 4 miliardy lat temu dużo bardziej przypominała ziemską, włącznie z występowaniem ciekłej wody na powierzchni. Niekontrolowany efekt cieplarniany mógł zostać wywołany przez wyparowanie wody powierzchniowej i idący za tym wzrost stężenia pozostałych gazów cieplarnianych. Z tego względu naukowcy badający zmiany klimatu na Ziemi poświęcają dużo uwagi atmosferze Wenus.
Na powierzchni planety nie występują formacje geologiczne, które mogłyby świadczyć o obecności ciekłej wody w ciągu ostatniego miliarda lat. Z drugiej strony nie ma podstaw, aby sądzić, że planeta ta jest wyjątkiem od procesów, które ukształtowały Ziemię i dostarczyły na nią wodę; być może pojawiła się ona już w trakcie akrecji, ze skalistych planetozymali które utworzyły Ziemię, bądź też później, w wyniku uderzeń komet. Powszechnym poglądem wśród badaczy jest, że woda mogła się utrzymać na powierzchni Wenus przez około 600 milionów lat, choć niektórzy, jak David Grinspoon, uważają, że mogło to trwać nawet dwa miliardy lat.
Ziemia we wczesnym hadeiku prawdopodobnie posiadała zbliżoną do Wenus atmosferę z ciśnieniem parcjalnym CO2 wynoszącym około 100 bar, temperaturą powierzchni 230 °C oraz być może nawet chmurami kwasu siarkowego. Stan ten utrzymywał się do około 4 miliardów lat temu, kiedy procesy tektoniczne oraz wczesne oceany odebrały CO2 i siarkę z atmosfery. Na wczesnym etapie swojego istnienia Wenus posiadała więc zapewne oceany wody podobnie do Ziemi, jednak tektonika podobna do ziemskiej zanikła, kiedy wyparowały. Wiek powierzchni planety szacowany jest na około 500 milionów lat, w związku z czym nie wykazuje ona żadnych śladów po tamtym okresie.
Potencjalne życie na Wenus.
Ze względu na trudne warunki na powierzchni tylko niewielka część planety została zbadana. Oprócz trwających dyskusji na temat, jak bardzo życie w kosmosie może odbiegać od ziemskiego, nie jest nawet jasne, jak różnorodne środowiska mogą być zasiedlone na Ziemi. Ekstremofile zamieszkują różne ekstremalne środowiska na Ziemi – termo- i hipertermofile żyją w temperaturach przekraczających temperaturę wrzenia wody, acydofile wytrzymują pH mniejsze niż 3, a niektóre organizmy należą do kilku z tych grup jednocześnie. Temperatura powierzchni Wenus (ponad 450 °C) jest jednak daleko poza zakresem tolerancji ziemskich ekstremofilów, który wynosi tylko dziesiątki stopni powyżej 100 °C.
Miejscem, gdzie mogłoby istnieć życie w postaci zbliżonej do ziemskiego, jest górna warstwa chmur – miejsce to proponowane było jako potencjalne siedlisko życia, w analogii do występowania bakterii żyjących i dzielących się w chmurach na Ziemi. Mikroby w gęstej, zachmurzonej atmosferze mogłyby być chronione przed promieniowaniem słonecznym przez zawieszone w powietrzu związki siarki. Wiatr słoneczny mógłby nawet być mechanizmem przenoszącym takie drobnoustroje z Wenus na Ziemię.
Atmosfera Wenus znajduje się na tyle daleko od stanu równowagi chemicznej, że niezbędne jest rozważenie przyczyn tego odchylenia. Analiza danych z misji Wenera, Pioneer i Magellan wykazała występowanie w górnych warstwach siarkowodoru (H2S), dwutlenku siarki (SO2), a także siarczku karbonylu (OCS). Dwa pierwsze związki reagują ze sobą, wobec czego ich utrzymujący się poziom w atmosferze świadczy o istnieniu mechanizmu ich regeneracji. Siarczek karbonylu z kolei jest trudny do uzyskania na drodze nieorganicznej, choć w jego przypadku wyjaśnieniem mogłaby być aktywność wulkaniczna planety.
Jednym z proponowanych źródeł energii dla mikroorganizmów w górnych warstwach chmur była absorpcja ultrafioletu słonecznego, co stanowiłoby wyjaśnienie dla ciemnych plam widocznych na niektórych zdjęciach planety w zakresie ultrafioletu. Tę spekulację podsycają odkryte w warstwach chmur niesferyczne cząsteczki cechujące się silną absorpcją ultrafioletu. W roku 2012 ich rozpowszechnienie i rozkład w zależności od wysokości zostały zbadane dzięki analizie zdjęć dostarczonych przez Venus Monitoring Camera sondy "Venus Express", lecz mimo różnych proponowanych wyjaśnień, ich skład pozostaje nieznany. W roku 2016 zyskała na popularności teoria, mówiąca, że czynnikiem absorbującym jest . W 2020 ogłoszono odkrycie w atmosferze Wenus obecności fosforowodoru (w ilości ok. 20 ppb). Ponieważ w naturze znany jest on dotąd wyłącznie jako produkt uboczny procesów życiowych bakterii beztlenowych przetwarzających fosforany przy użyciu wodoru – jego obecność może wskazywać na istnienie organizmów żywych także na Wenus. Nie wyklucza się jednak, że jego źródłem tam mogą być nieodkryte dotąd procesy foto- lub geochemiczne.
Obserwacje i pomiary przeprowadzone z Ziemi.
Pierwszą osobą, która wysunęła hipotezę o obecności atmosfery na Wenus, był rosyjski uczony Michaił Łomonosow, który podczas końcowej fazy tranzytu Wenus w roku 1761 zaobserwował łuk światła po stronie planety, która nie była już bezpośrednio na tle Słońca. Zjawisko to tłumaczył refrakcją w atmosferze. W roku 1940 Rupert Wildt przeprowadził obliczenia, z których wynikało, że ilość dwutlenku węgla obecnego w atmosferze Wenus musiała doprowadzić temperaturę na powierzchni powyżej temperatury wrzenia wody. W 1962 wniosek ten został potwierdzony przez sondę Mariner 2, która przeprowadziła radiometryczne pomiary temperatury, a w roku 1967 Wenera 4 potwierdziła, że atmosfera składa się głównie z dwutlenku węgla.
Badanie górnych warstw atmosfery Wenus z Ziemi możliwe jest podczas rzadkiego zjawiska astronomicznego – tranzytu słonecznego. Ostatni tranzyt Wenus w XXI wieku miał miejsce w roku 2012 i pozwolił na uzyskanie ilościowych danych dotyczących składu chemicznego atmosfery – dzięki zastosowaniu techniki spektroskopii astronomicznej, w szczególności uzupełnienie danych o atmosferze na wysokości między 65 a 85 km. Ponieważ techniki pozwalające na dokładną analizę składu atmosfery w oparciu o rejestrowane spektrum osiągnęły wystarczający stopień rozwoju dopiero w roku 2001, była to dopiero druga taka okazja po poprzednim tranzycie w roku 2004 – wcześniejszy tranzyt Wenus miał miejsce w roku 1882, następny nastąpi natomiast dopiero w roku 2117. Pomiary w roku 2004 pozwoliły na określenie własności gazów na dużych wysokościach dzięki pomiarom absorpcji w funkcji długości fali rejestrowanego promieniowania, a dzięki pomiarom przesunięcia Dopplera udało się również ustalić prawidłowości w wiejących na planecie wiatrach.
Nierozwiązane kwestie.
Wpływ wulkanizmu na współczesną atmosferę Wenus.
19 lipca 2009 roku Frank Melillo, astronom amator, zauważył wystąpienie nowej jasnej plamy w atmosferze Wenus. Po jego zgłoszeniu przejrzane zostały dane z sondy "Venus Express", z których wynikało, że zaczęła się ona rozprzestrzeniać przynajmniej 4 dni przed tamtą obserwacją. Inne jasne plamy bywały już wcześniej obserwowane w atmosferze Wenus, ta jednak budzi szczególne zainteresowanie ze względu na swój bardzo lokalny charakter (zanim rozwiały ją wiatry). Jednym z proponowanych wyjaśnień jest aktywność wulkaniczna i związany z nią wyrzut materiału w górę atmosfery. Jest to hipoteza o tyle kontrowersyjna, że dotychczas nie ma jednoznacznych dowodów na występowanie wulkanizmu na Wenus, a wyrzut tak wysoko w atmosferę wymagałby bardzo potężnego wybuchu wulkanicznego. Inne możliwe wyjaśnienia to interakcja naładowanych cząstek wiatru słonecznego z atmosferą bądź zachodzące w niej fluktuacje.
„Światło popielate” na Wenus.
Zjawiskiem obserwowanym setki razy, począwszy od roku 1643, jest delikatne świecenie nocnej części tarczy Wenus. Jest to efekt empirycznie podobny do światła popielatego obserwowanego na Księżycu, lecz znacznie mniej intensywny. Mimo wielokrotnie powtarzanych obserwacji, w tym symultanicznych oraz przeprowadzanych przez zawodowych astronomów, część środowiska odrzuca ten efekt jako artefakt badawczy; inni natomiast postulują różne wyjaśnienia. W latach 80. XX wieku istniało podejrzenie, że odpowiadają za to wyładowania atmosferyczne. Mimo że ich występowanie na Wenus zostało potem potwierdzone, ich intensywność jest niewystarczająca do wyjaśnienia poświaty.
Aktualna i planowana eksploracja.
Venus Express orbitując wokół Wenus zbadał dość głębokie warstwy atmosfery za pomocą podczerwonej spektroskopii obrazującej w zakresie 0,25–5 µm. Sonda Akatsuki, wystrzelona w maju 2010 roku przez JAXA, miała przez okres dwóch lat badać planetę, w tym strukturę i zjawiska atmosferyczne, jednak w grudniu 2010 roku nie powiódł się manewr jej wejścia na orbitę. Drugie, udane podejście miało miejsce 7 grudnia 2015 roku. Jedna z jej pięciu kamer o nazwie „IR2” mierzy właściwości atmosfery planety poniżej warstwy chmur, a także rozkład przestrzenny i ruch śladowych składników atmosfery. Ze względu na dużą ekscentryczność orbity sonda ta znajduje się między 400 a 310 000 km od planety. Umożliwia to wykonywanie zdjęć w dużym zbliżeniu, potencjalnie może również umożliwić potwierdzenie aktywności wulkanicznej i obecności wyładowań atmosferycznych.
Misja Venus In-Situ Explorer proponowana w ramach programu New Frontiers agencji NASA ma pomóc w zrozumieniu procesów, które doprowadziły do zmiany klimatu na Wenus, a także stanowić krok na drodze do przeprowadzenia przyszłej misji pobrania i dostarczenia na Ziemię próbek z planety.
Misje w dalszej perspektywie.
Po tym, jak pierwsze misje odkryły ekstremalne warunki panujące na powierzchni Wenus, uwaga świata naukowego przesunęła się na inne cele, takie jak Mars. Mimo to proponowane były również następne misje na Wenus, których motywacją często było badanie słabo poznanej górnej warstwy atmosfery. W roku 1985 w ramach radzieckiego programu Wega zrzucono w atmosferę Wenus dwa balony badawcze, które funkcjonowały jedynie około dwóch dni ziemskich, do wyczerpania swoich baterii. Od tego czasu nie przeprowadzano żadnej eksploracji atmosfery. W roku 2002 Global Aerospace, jeden z podwykonawców NASA, zaproponował skonstruowanie balonu, który byłby w stanie spędzić w górnych warstwach atmosfery setki dni.
 zaproponował też koncepcję zasilanego solarnie bezzałogowego statku powietrznego, który to pomysł począwszy od wczesnych lat dwutysięcznych powracał co jakiś czas do debaty. Ze względu na wysokie albedo Wenus, która odbija większość padającego promieniowania słonecznego, na wysokości 60 km strumień światła odbitego wynosi 90% strumienia światła padającego, w związku z czym panele słoneczne mogłyby być zamontowane po obu stronach urządzenia i pracować z niemal równą wydajnością. W połączeniu z tym, że na planecie tej przyspieszenie grawitacyjne jest nieco niższe od ziemskiego, panuje wyższe ciśnienie atmosferyczne, a także tempo rotacji planety jest wolniejsze, ten sposób badania Wenus wydaje się stosunkowo łatwy do realizacji. Proponowany statek powietrzny automatycznie korygowałby swoją wysokość, starając się przebywać w strefie optymalnych warunków do funkcjonowania. Ponieważ dla poprawnie zabezpieczonej konstrukcji chmury kwasu siarkowego znajdujące się na tej wysokości nie powinny stanowić zagrożenia, mogłaby ona prowadzić badania pomiędzy 45 a 60 km nad powierzchnią planety aż do wystąpienia mechanicznej usterki, bądź innych nieprzewidzianych problemów. Landis proponował również zastosowanie łazików do eksploracji powierzchni planety, podobnych do marsjańskich Spirit i Opportunity, z tą różnicą, że łaziki na Wenus, zamiast daleko posuniętej autonomiczności, byłyby zdalnie sterowane radiowo z poruszającego się nad nimi statku latającego. W ten sposób możliwe jest uniknięcie konieczności montażu na nich skomplikowanych układów elektronicznych, których zabezpieczenie przed bardzo wysoką temperaturą, ciśnieniem i niskim pH było dotychczas czynnikiem limitującym czas życia próbników.
Plan rosyjskiej Federalnej Agencji Kosmicznej na lata 2006–2015 zakładał wystrzelenie sondy Wenera-D około roku 2024. Głównymi założeniami misji były: zbadanie struktury i składu chemicznego atmosfery, a także badania górnej atmosfery, jonosfery, pól elektrycznego i magnetycznego oraz tempa ucieczki.

</doc>
<doc id="3971941" url="https://pl.wikipedia.org/wiki?curid=3971941" title="Puchar Niemiec piłkarzy ręcznych 2007/2008">
Puchar Niemiec piłkarzy ręcznych 2007/2008



</doc>
<doc id="3971943" url="https://pl.wikipedia.org/wiki?curid=3971943" title="The Black Page">
The Black Page

The Black Page #1 – utwór amerykańskiego kompozytora Franka Zappy, znany z tego, iż jest bardzo trudny do zagrania. Początkowo utwór powstał na zestaw perkusyjny i grające melodię instrumenty perkusyjne (wykonywany jako The Black Page Drum Solo), później spotykany był w kilku alternatywnych aranżacjach, w tym w wersji disco jako „easy teenage New York version” lub The Black Page #2, jak też w wersji newage'owej.
Perkusista Terry Bozzio wypowiedział się o utworze w sposób następujący:
Na podwójnym albumie koncertowym Zappa in New York – stanowiącym rejestrację koncertu z grudnia 1976 i wydanym w marcu 1978 – Zappa wspomina o „statystycznym zagęszczeniu” utworu. Utwór jest w metrum 4/4 z częstymi nieregularnymi podziałami nutowymi, czasami osadzonymi wewnątrz innych. Zdarzają się w nim podziały szóstkowe, w których akcenty padają odpowiednio co 5, 5 i 6 uderzeń. Występują również półnutowe podziały na 3, w których drugi takt jest grany „na pięć” w rytmie rubato, stanowiąc w zasadzie podział „na siedem”, zaś trzeci podzielony jest „na cztery” i „na pięć”. Utwór kończy się ćwierćnutową sekwencją graną kolejno na 5, 5 i 6, po czym następują dwie pełne nuty grane w podziale na 11. Australijski perkusista Chris Quinian przedstawił polirytmię utworu, zagnieżdżoną polirytmię (piątki i szóstki grane w polirytmii 3/2), polimetrię (frazy 5/4 grane w metrum 4/4) i całą strukturę „The Black Page” w 122. odcinku programu muzycznego "Melbourne Musos", wyemitowanym w roku 1999 w australijskiej stacji C31 Melbourne.
Zappa niedługo po opanowaniu przez jego zespół kompozycji „The Black Page #1” stworzył na jej podstawie „The Black Page #2”. Ten utwór grany jest w stylu disco, lecz zachowuje przy tym prawie całość metrycznej komplikacji pierwowzoru. Jednym znaczącym odstępstwem jest w jego przypadku końcowa część, w której podziały przebiegają przy zmienionym rytmie i grane trzykrotnie. Wydany w roku 1991 album koncertowy Make a Jazz Noise Here zawiera tzw. newage'ową wersję utworu, częściowo graną w stylach lounge music i reggae. Album koncertowy You Can't Do That on Stage Anymore, Vol. 4 z roku 1994 zawiera wersje utworu w stylistyce ska. W obydwu wykonaniach partie gotary gra Frank Zappa.
W roku 2001 Terry Bozzio i Chad Wackerman nagrali materiał wideo, na którym obaj byli perkusiści zespołu Zappy wykonują wspólnie „The Black Page”, zaś na dole ekranu przesuwa się zapis nutowy utworu.
W roku 2006 utwór pojawił się na trasie koncertowej zespołu Zappa Plays Zappa, "Tour de Frank", ambitnym przedsięwzięciu Dweezila Zappy ponownego grania muzyki Franka Zappy na scenie w towarzystwie kilku muzyków. Oprócz Dweezila Zappy na koncertach występował wywodzący się z zespołu Franka Zappy Napoleon Murphy Brock grający na instrumentach dętych drewnianych, perkusista Terry Bozzio i gitarzysta Steve Vai. Utwór grany był dwukrotnie – jako solo na perkusji przez Bozzio i w duecie z gitarzystą Steve'em Vaiem.
W roku 2010 kompozycję zagrała młoda brytyjska perkusistka Lucy Landymore, podczas finału talent show BBC Young Musician of the Year.
W roku 2014 Terry Bozzio upamiętnił utwór w formie, którą sam nazwał "Rhythm &amp; Sketch". Na płótnie widnieje wykonany przez Bozzio szkic przedstawiający Franka Zappę z „czarną stroną” pokryty jest smugami wykonanymi pałeczkami perkusyjnymi muzyka. Powstało 25 płócien, które szybko się sprzedały.

</doc>
<doc id="3971945" url="https://pl.wikipedia.org/wiki?curid=3971945" title="Satynki">
Satynki

Satynki (Lamproliidae) – rodzina ptaków z podrzędu śpiewających (Oscines) w obrębie rzędu wróblowych (Passeriformes).
Zasięg występowania.
Rodzina obejmuje gatunki występujące na Fidżi, Nowej Gwinei i wyspie Sangihe.
Systematyka.
Satynki najbliżej spokrewnione są z wachlarzówkami (Rhipiduridae) i niekiedy klasyfikowane są jako podrodzina (Lamproliinae) w rodzinie wachlarzówek. Do rodziny satynek należą następujące rodzaje:

</doc>
<doc id="3971946" url="https://pl.wikipedia.org/wiki?curid=3971946" title="Philippe Folliot">
Philippe Folliot

Philippe Folliot (ur. 14 lipca 1963 w Albi) – francuski polityk i samorządowiec, parlamentarzysta, przewodniczący Sojuszu Centrowego.
Życiorys.
Absolwent Instytut Nauk Politycznych w Tuluzie oraz Université Toulouse-I-Capitole. Pracował w branży budownictwa społecznego, objął stanowisko dyrektora generalnego jednego z towarzystw zajmującym się finansowaniem tej działalności. Był członkiem gaullistowskiego Zgromadzeniu na rzecz Republiki. Obejmował szereg funkcji w ramach administracji lokalnej i regionalnej. W latach 1989–2000 i 2014–2015 był merem Saint-Pierre-de-Trivisy, w 2015 po złożeniu rezygnacji został pierwszym zastępcą mera tej miejscowości. Wybierany również na radnego miejskiego Castres (2008–2014) i regionu Midi-Pireneje (1998–2002), a także departamentu Tarn (od 1994 z przerwami).
W 2002 po raz pierwszy uzyskał mandat posła do Zgromadzenia Narodowego, był deputowanym stowarzyszonym z frakcją Unii na rzecz Demokracji Francuskiej. W wyborach w 2007, 2012 i 2017 z powodzeniem ubiegał się o reelekcję.
W 2009 dołączył do nowo powstałego Sojuszu Centrowego, był przewodniczącym komitetu wykonawczego tej partii, a w 2016 został przewodniczącym tego ugrupowania. Pełnił funkcję wiceprzewodniczącego federacyjnej Unii Demokratów i Niezależnych, w 2017 wsparł En Marche! Emmanuela Macrona. W 2020 został wybrany w skład francuskiego Senatu.

</doc>
<doc id="3971953" url="https://pl.wikipedia.org/wiki?curid=3971953" title="Płosk">
Płosk



</doc>
<doc id="3971958" url="https://pl.wikipedia.org/wiki?curid=3971958" title="La Flèche Wallonne Féminine 2017">
La Flèche Wallonne Féminine 2017

20. edycja kobiecego wyścigu kolarskiego La Flèche Wallonne Féminine odbyła się 19 kwietnia 2017 roku w Belgii. Trasa wyścigu liczyła 120 km, zaczynając się i kończąc w mieście Huy. Wyścig wygrała po raz trzeci z rzędu Holenderka Anna van der Breggen. Kolejne miejsca na podium zajęła Brytyjka Elizabeth Deignan oraz Polka Katarzyna Niewiadoma.
La Flèche Wallonne Féminine był siódmym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Poza wyścigiem kobiecym tego samego dnia, lecz na dłuższej trasie zorganizowano również wyścig mężczyzn.

</doc>
<doc id="3971961" url="https://pl.wikipedia.org/wiki?curid=3971961" title="Valentini Grammatikopoulou">
Valentini Grammatikopoulou



</doc>
<doc id="3971967" url="https://pl.wikipedia.org/wiki?curid=3971967" title="Marc Richter">
Marc Richter

Marc Richter (ur. 27 marca 1972 w Westerstede) – niemiecki aktor filmowy i telewizyjny.

</doc>
<doc id="3971975" url="https://pl.wikipedia.org/wiki?curid=3971975" title="Bernardo Mota">
Bernardo Mota

Bernardo Gonçalves Pereira Mota (ur. 14 czerwca 1971 w Lizbonie) – portugalski tenisista, reprezentant w Pucharze Davisa, olimpijczyk.
Kariera tenisowa.
Jako zawodowy tenisista Mota występował w latach 1991–2005.
W grze podwójnej triumfował w jednym turnieju rangi ATP World Tour, w Porto podczas edycji z 1996 roku.
W latach 1991–2004 reprezentował Portugalię w Pucharze Davisa, rozgrywając łącznie 30 meczów, z których w 16 zwyciężył.
Bernardo Mota 3 razy startował podczas igrzysk olimpijskich, w Barcelonie (1992), Atlancie (1996) i Sydney (2000). W Barcelonie i Atlancie przegrywał w 1 rundzie debla partnerując Emanuelowi Couto, a w Sydney odpadł w 1 rundzie razem z Nunem Marquesem. Ponadto w Barcelonie zagrał w konkurencji gry pojedynczej ulegając w pierwszym meczu Goranowi Ivaniševiciowi.
W rankingu gry pojedynczej najwyżej był na 194. miejscu (31 marca 1997), a w klasyfikacji gry podwójnej na 96. pozycji (9 czerwca 1997).

</doc>
<doc id="3971978" url="https://pl.wikipedia.org/wiki?curid=3971978" title="Reprezentacja Belgii U-17 w piłce nożnej mężczyzn">
Reprezentacja Belgii U-17 w piłce nożnej mężczyzn

Reprezentacja Belgii U-17 w piłce nożnej jest juniorską reprezentacją Belgii, zgłaszaną przez Koninklijke Belgische Voetbalbond. Mogą w niej występować wyłącznie zawodnicy posiadający obywatelstwo belgijskie, urodzeni w Belgii lub legitymujący się belgijskim pochodzeniem i którzy w momencie przeprowadzania imprezy docelowej (finałów Mistrzostw Europy lub Mistrzostw Świata) nie przekroczyli 17 roku życia.
Historia występów w Mistrzostwach Świata U-17/U-16.
"*Jako remisy liczone są także spotkania fazy pucharowej rozstrzygnięte po rzutach karnych."

</doc>
<doc id="3971979" url="https://pl.wikipedia.org/wiki?curid=3971979" title="Dallas Museum of Art">
Dallas Museum of Art

Dallas Museum of Art (Muzeum Sztuki w Dallas, w skrócie DMA) – muzeum sztuk pięknych w Dallas, w dzielnicy zwanej Arts District, skupiającej instytucje artystyczne i kulturalne miasta, w tym trzy muzea: DMA, Nasher Sculpture Center oraz Crow Collection of Asian Art. Posiada w swych zbiorach ponad 24 tysiące eksponatów obejmujących 5 tysięcy lat działalności artystycznej człowieka. Mając powierzchnię około 47 900 m² jest jednym z największych muzeów sztuki w Stanach Zjednoczonych. Rocznie odwiedza je ponad 600 tysięcy gości.
Historia.
I połowa XX wieku.
Początki muzeum sięgają roku 1903, kiedy 50 obywateli miasta Dallas powołało do życia Dallas Art Association (DAA), jako część komitetu artystycznego biblioteki publicznej w Dallas (Art Committee of the Public Library). W zorganizowanej w bibliotece galerii urządzono pierwszą ekspozycję dzieł sztuki. Komitet artystyczny nabył pierwsze dzieła sztuki: "Kuchnia mojego gondoliera" Herberta Faulknera i "Wrześniowy wschód księżyca" Childe’a Hassama. Kilka swoich obrazów podarował Frank Reaugh. Dzięki darowiznom zaczęły powiększać się muzealne zbiory. Do lutego 1909 roku obrazy wisiały w bibliotece publicznej. W 1909 roku Dallas Art Association podarował swoją kolekcję miastu Dallas, które przeznaczyło dla niej nowy budynek na terenie Fair Park, noszący od tej chwili nazwę Free Public Art Gallery of Dallas. W 1915 DAA zorganizowało pierwszą dużą wystawą w hotelu Adolphus, a w roku następnym został opublikowany pierwszy katalog kolekcji stałej. W maju 1926 roku potężna burza zniszczyła dach galerii, ale eksponaty (z wyjątkiem jednego) nie ucierpiały. Galeria na czas remontu znalazła tymczasową siedzibę w Majestic Theatre. 13 stycznia 1933 roku dotychczasowa nazwa galerii została zmieniona na Dallas Museum of Fine Arts. Została ona przeniesiona na 9. piętro budynku firmy Dallas Power and Light Company. 31 maja 1936 roku oddano do użytku nowy budynek muzeum w Fair Park. W 1939 roku odbyła się pierwsza wystawa dzieł artystów afroamerykańskich. W 1941 roku otwarto przy muzeum szkołę artystyczną, Museum School of Art, a w 1944 – bibliotekę muzealną.
Okres powojenny.
W 1960 roku Eugene i Margaret McDermott założyli fundację The McDermott Fund w celu sfinansowania zakupu dzieł sztuki dla muzeum. W 1963 roku doszło do połączenia Dallas Museum of Fine Arts z Dallas Museum for Contemporary Art pod nazwą pierwszego z nich. W roku następnym zbiory muzeum wzbogaciły się o znaczące nabytki dzieł sztuki prekolumbijskiej, starożytnej, azjatyckiej oraz współczesnej. W 1965 roku do dotychczasowej siedziby dobudowano nowe skrzydło, podwajając powierzchnię dotychczasowej placówki. W latach 70. muzeum wzbogaciło się o kolejne darowizny. W 1979 roku podjęto decyzję o budowie nowej siedziby muzeum w centrum miasta. W latach 1982–1983 małżonkowie Algur H. i Elizabeth Meadows podarowali muzeum 38 obrazów i rzeźb impresjonistycznych, postimpresjonistycznych oraz amerykańskiej sztuki współczesnej. 1 października 1983 roku otwarto dla publiczności ogród rzeźby (Sculpture Garden). 29 stycznia 1984 oddano do użytku nowy budynek muzeum, zmieniając przy okazji jego nazwę na Dallas Museum of Art. Projektantem nowej siedziby był Edward Larrabee Barnes. W 1993 roku rozbudowano muzeum. Ma ono powierzchnię około 47 900 m², dzięki czemu zalicza się do największych muzeów sztuki w Stanach Zjednoczonych.
XXI wiek.
W 2000 roku rozpoczęto budowę Nasher Sculpture Center. Zorganizowana w latach 2008–2009 wystawa "Tutankhamun and the Golden Age of the Pharaohs" poświęcona Tutanchamonowi i złotemu wiekowi faraonów okazała się najpopularniejsza w historii muzeum, przyciągając 664 tysiące posiadaczy biletów. W 2014 roku muzeum otrzymało na zasadzie długoterminowego wypożyczenia The Keir Collection, obejmującą około 2 tysiące eksponatów sztuki islamu. Nabytek ten sprawił, iż muzeum ma obecnie trzecie pod względem wielkości repozytorium tej sztuki w Stanach Zjednoczonych.
W lipcu 2016 roku na stanowisko nowego dyrektora muzeum powołano Meksykanina, Augustína Arteagę, dotychczasowego dyrektora Museo Nacional de Arte w Meksyku (2013–2016), a przedtem dyrektora Museo de Arte de Ponce w Ponce (Portoryko). Arteaga zgodził się objąć zaproponowane mu stanowisko, ponieważ postrzega muzeum z jego wszechstronną kolekcją jako ważną placówkę kulturalną w podzielonym politycznie świecie. Wybór Arteagi, odbywający się w tle kampanii prezydenckiej i wezwań Donalda Trumpa do budowy muru granicznego między Stanami Zjednoczonymi a Meksykiem, stanowił mocny sygnał, iż Muzeum w Dallas chce być postrzegane jako instytucja międzynarodowa, stawiająca w centrum zainteresowania Amerykę Łacińską i Karaiby. W październiku tego samego roku na stanowisko kuratora działu sztuki współczesnej powołano Annę Katherine Brodbeck, znawczynię i entuzjastkę sztuki latynoamerykańskiej i islamskiej, zajmującą się przedtem promocją sztuki krajów Ameryki Łacińskiej w Stanach Zjednoczonych. Również jej wybór był potwierdzeniem nastawienia muzeum na prezentację dorobku artystycznego krajów tego regionu.
Zbiory.
Na kolekcję dzieł sztuki Dallas Museum of Art składa się ponad 25 tysięcy eksponatów (stan na 2012 rok) reprezentujących wszystkie kultury i epoki historyczne i obejmujących okres 5 tysięcy lat działalności artystycznej człowieka. Jest to kolekcja nieustannie powiększająca się dzięki zakupom i darowiznom.
Zbiory obejmują takie działy jak: sztuka europejska i amerykańska, starożytna sztuka amerykańska i sztuka rdzennych Amerykanów, sztuka afrykańska, sztuka azjatycka, sztuka Pacyfiku, sztuka starożytna basenu Morza Śródziemnego, sztuka modernizmu, rzemiosło artystyczne i wzornictwo przemysłowe oraz sztuka współczesna.
Sztuka europejska i amerykańska.
Dział sztuki europejskiej i amerykańskiej (European and American Art) obejmuje obrazy, rzeźbę, rysunki i grafikę artystów europejskich i amerykańskich, pochodzące głównie z XVIII–XIX wieku. Choć pierwszymi obrazami w kolekcji (i w ogóle pierwszymi dziełami sztuki w kolekcji muzealnej) były obrazy: "Kuchnia mojego gondoliera" Herberta Faulknera i "Wrześniowy wschód księżyca" Childe’a Hassama, to pierwszym znaczącym nabytkiem stał się zakupiony w 1938 roku obraz Claude’a Moneta "Sekwana w Lavancourt". W 1951 roku Joel i Kathryn Howardowie przekazali na rzecz muzeum dar, na który składało się 36 obrazów artystów amerykańskich, pochodzących z okresu od lat 60. XIX do lat 20. XX wieku. W 1963 roku w celu finansowania zakupów dzieł sztuki założono Foundation of the Arts. Istotne poszerzenie kolekcji nastąpiło w latach 60. i 70., kiedy rodziny McDermott i Meadows przekazały muzeum w darze obrazy impresjonistów i postimpresjonistów. Po 1975 roku zakupiono do kolekcji znaczące obrazy artystów francuskich: Gustave’a Courbeta, Jacques’a-Louisa Davida i Josepha Verneta. W 1979 roku Norma i Lamar Huntowie wzbogacili muzeum obrazem Frederica Edwina Churcha, "Góry lodowe", będącym największą atrakcją kolekcji amerykańskiego malarstwa pejzażowego w Dallas Museum of Art. W latach 80. w zbiorach muzealnych pojawiły się kolejne ważne obrazy impresjonistów i postimpresjonistów, między innymi Pierre’a-Auguste’a Renoira, Paula Cézanne’a i Vincenta van Gogha. Zbiory grafiki powiększyły się dzięki darowiźnie Juanity i Alfreda Brombergów. 
Starożytna sztuka amerykańska i sztuka rdzennych Amerykanów.
Starożytna sztuka amerykańska i sztuka rdzennych Amerykanów (Ancient and Native American Art) obejmuje eksponaty powstałe w okresie od 1500 roku p.n.e. do 1550 roku n.e. Są to wyroby artystyczne ludów zamieszkujących terytorium obecnej Ameryki Łacińskiej, południowo-zachodnie wybrzeże Ameryki Północnej oraz region Arktyki. Budowa kolekcji rozpoczęła się w latach 50. i 60. XX wieku. W 1973 roku rodziny Meadows i McDermott przekazały muzeum w darze 60 eksponatów. Decydujące dla zasobów tego działu stało się nabycie w 1976 roku około 2700 eksponatów z kolekcji Nory i Johna Wise’ów. Dziś dział ten tworzą zbiory ceramiki z południowo-zachodnich Stanów Zjednoczonych, różne przedmioty z południowo-zachodniego wybrzeża, maski z Arktyki, kolekcja tekstyliów z Gwatemali (dar Carolyn i Dana Williamsów oraz Patsy i Raymonda Nasherów), artefakty kultur dawnego Peru (maski, tkaniny, ceramika, przedmioty rytualne), kultur Meksyku (w tym Olmeków) i inne. 
Sztuka afrykańska.
Kolekcja sztuki afrykańskiej (African Art) jest zróżnicowana co do form (figurki, maski) i użytych do ich wykonania materiałów (terakota, drewno). Poświęcona jest ona sztuce tradycyjnej kultur i ludów subsaharyjskich (Sokoto, Aszanti, Dogonowie, Senufowie, Ibo, Jorubowie, Benin). Obejmuje okres od IV wieku p.n.e do połowy XX wieku. Dzieła sztuki afrykańskiej znalazły się w zbiorach Dallas Museum of Art w 1969 roku, kiedy Eugene i Margaret Mc Dermott zakupili kolekcję rzeźb kongijskich należącą do Clarka i Frances Stillmanów, a następnie przekazali ją w darze muzeum. W podobny sposób znalazła się w zbiorach muzeum kolekcja rzeźby afrykańskiej, należąca do Gustave’a i Franyo Schindlerów. Dzięki fundacjom (w tym Eugene i Margaret Mc Dermott Foundation) i staraniom osób prywatnych zbiory te uległy dalszemu pogłębieniu i poszerzeniu. W 2013 roku muzeum zakupiło na aukcji w Sotheby’s najważniejszą i zarazem najdroższą rzeźbę w swojej kolekcji sztuki afrykańskiej – figurkę totemową z 4 rogami na głowie, dzieło anonimowego artysty ludu Songye z Demokratycznej Republiki Konga. Wylicytowana cena dzieła wyniosła 2,165 miliona dolarów.
Sztuka azjatycka.
Na sztukę azjatycką (Asian Art) w zbiorach muzeum składają się dzieła sztuki japońskiej, chińskiej, indyjskiej (buddyjskiej i hinduistycznej, sztuki z epoki Wielkich Mogołów), sztuki regionu Himalajów i Azji Południowo-Wschodniej. Najstarsze przedmioty pochodzą z kilku ostatnich wieków p.n.e. Budowanie kolekcji rozpoczęło się w latach 60. od darowizn i zakupów dzieł sztuki japońskiej. Po nich pojawiły się dzielą sztuki chińskiej z epoki dynastii Tang, zakupione dzięki fundacji The Eugene and Margaret Art Fund, oraz dzieła sztuki japońskiej z okresu Meiji, sfinansowane przez Foundation for the Arts. W podobny sposób pojawiły się w kolekcji eksponaty sztuki azjatyckiej zakupione przez inne fundacje (The Wendower Fund, Cecil and Ida Green Acquisition Fund) lub podarowane przez osoby prywatne.
Sztuka Pacyfiku.
Dział sztuki Pacyfiku (Pacific Art) obejmuje sztukę Azji Południowo-Wschodniej i Oceanii. Historia zbiorów tego działu sięga lat 70., kiedy zakupiono pierwsze dzieła sztuki z tego obszaru, w tym figurę męskiego przodka z Nowej Gwinei, która pozostaje najważniejszym, pojedynczym dziełem z obszaru Oceanii w zbiorach muzeum. W latach 80. zaczęły pojawiać się w kolekcji dzieła sztuki Azji Południowo-Wschodniej, głównie indonezyjskiej z XIX i XX wieku. Zakupy te stały się możliwe dzięki Eugene McDermott Foundation. W 2001 roku The Eugene and Margaret McDermott Art Fund Inc. umożliwiła nabycie 7 znaczących, wielkowymiarowych prac rzeźbiarskich, pochodzących z archipelagu indonezyjskiego. Do wzrostu zasobów kolekcji przyczyniły się również inne fundacje, takie jak: Steven C. Alpert Family, The Roberta Coke Camp Fund, The Otis and Velma Davis Dozier Fund, Museum League Purchase Fund i The Nasher Foundation. W kolekcji sztuki wyróżniają się rzeźby i tekstylia indonezji i Sarawaku. Zbiór rzeźb tworzą: maski obrzędowe (jaraik), figurki przodków (męskich i żeńskich), mitycznych zwierząt i figurki obrzędowe (tau tau). Zbiór tekstyliów obejmuje między innymi tkaniny Toradżów, w tym tkaniny sakralne (mawa’) oraz makaty obrzędowe (palepai) z południowej Sumatry.
Kolekcja Azji Południowo-Wschodniej Dallas Museum of Art została uznana za estetyczny standard i jedną z najlepszych tego typu kolekcji w Stanach Zjednoczonych.
Sztuka starożytna basenu Morza Śródziemnego.
Historia działu sztuki starożytnej basenu Morza Śródziemnego (Ancient Mediterranean Art) Dallas Museum of Art rozpoczęła się w 1966 roku od darowizny kolekcji Cecila i Idy Green, w której wyróżniały się: grecki posąg młodzieńca z nagrobnego reliefu oraz rzymski posąg kobiety. Do poszerzenia kolekcji przyczyniły się zakupy dokonane w 1991 roku za pośrednictwem The Eugene and Margaret McDermott Art Fund Inc. Wówczas w muzealnych zbiorach znalazły się dzieła sztuki greckiej i etruskiej oraz rzymskie wyroby jubilerskie ze złota. Dalszy wzrost kolekcji dokonywał się również dzięki fundacjom i darczyńcom prywatnym.
Zbiory sztuki starożytnej obejmują działy:
Wyroby jubilerskie (greckie, rzymskie i etruskie) pochodzą z VI–II w. p.n.e..
Sztuka modernizmu.
Na zbiór dzieł epoki modernizmu (Modern Art) składały się początkowo prace artystów amerykańskich, takich jak: Thomas Hart Benton, Alexander Hogue, Edward Hopper, Georgia O’Keeffe i Everett Spruce. Znaczący wzrost zasobów tego działu dokonał się w 1963 roku, w wyniku połączenia Dallas Museum of Fine Arts z Dallas Museum for Contemporary Art. Kolekcja europejskiego modernizmu zaistniała w latach 70. i 80. za sprawą znaczących darowizn Liliany i Jamesa Clarków, dokonanych za pośrednictwem Foundation for the Arts. To dzięki tym darowiznom w kolekcji muzealnej znalazły się prace Pieta Mondriana, Constantina Brâncușiego i Fernanda Légera. Pod koniec lat 90. i w I dekadzie XXI wieku w efekcie działań różnych fundacji i darczyńców prywatnych w zbiorach muzealnych pojawiły się dzieła takich twórców jak: Marsden Hartley, Ernst Ludwig Kirchner, Georges Braque, Ilya Bolotowski, Pablo Picasso i George Lovett Kingsland Morris. Zbiór modernistycznej sztuki teksańskiej zawdzięcza swe istnienie darowiźnie Nony i Richarda Barrettów. 
Rzemiosło artystyczne i wzornictwo przemysłowe.
Kolekcja amerykańskiego i europejskiego rzemiosła artystycznego i wzornictwa przemysłowego (Decorative Arts and Design) reprezentuje różnorodność eksponatów i materiałów, z których zostały wykonane. Są w niej XIX- i XX-wieczne amerykańskie wyroby ze srebra i szkła, meble, ważne przykłady międzynarodowego wzornictwa z przełomu XIX i XX wieku. Dział ten zaistniał w połowie lat 80. dzięki darowiźnie Wendy and Emery Reves Collection. Po nich pojawiły się eksponaty z Karl and Esther Hoblitzelle Collection, na którą składało się około 400 angielskich wyrobów ze srebra (XVIII wiek) oraz z Faith P. and Charles L. Bybee Collection, w skład której wchodziły XVIII- i XIX-wieczne amerykańskie meble. W 2002 roku zakupiono Jewel Stern Silver Collection. Zasoby tego działu nieustannie wzrastają nie tylko dzięki darowiznom ale i zakupom prac artystów współczesnych.
Sztuka współczesna.
Początek zbiorów sztuki współczesnej (Contemporary Art) w Dallas Museum of Art związany jest z zakupem "Katedry" Jacksona Pollocka w 1950 roku. Po połączeniu Dallas Museum of Fine Arts z Dallas Museum for Contemporary Art w 1963 roku kolekcja muzealna wzbogaciła się o kilkanaście prac ekspresjonizmu abstrakcyjnego, autorstwa między innymi Franza Kline i Marka Rothko. Wszystkie te dzieła znalazły się w zbiorach dzięki staraniom Meadows Foundation. Kolejne wzbogacenie kolekcji miało miejsce w latach 60. i 70.; wówczas znalazły się w niej prace między innymi Jaspera Johnsa, Donalda Judda i Roberta Rauschenberga. W latach 80. i 90. nastąpił dalszy wzrost zbiorów, a to za sprawą Elizabeth Blake, Roberta Coke Camp Fund, Dorace Fichtenbaum i Foundation for the Arts. Zbiory sztuki współczesnej obejmują obrazy, rzeźby, grafikę, instalacje i tzw. sztukę nowych mediów. Szczególnie obszernie prezentowane są prace artystów niemieckich (Gerhard Richter, Anselm Kiefer, Sigmar Polke, Thomas Struth) i włoskich (Piero Manzoni, Michelangelo Pistoletto). Instalacje i sztukę nowych mediów prezentują prace takich artystów jak: Chris Burden ("Wszystkie łodzie podwodne Stanów Zjednoczonych"), Bill Viola ("Skrzyżowanie"), Eija-Liisa Ahtila, Doug Aitken i Ragnar Kjartansson. W szybkim tempie powiększa się kolekcja prac artystów młodszego pokolenia, takich jak: Jacqueline Humphries, Merlin James i Rebecca Warren. W zbiorach znalazły się również prace artystów teksańskich, w tym Johna Pomary. W 2005 roku kilku kolekcjonerów (Marguerite i Robert Hoffman, Cindy i Howard Rachofsky, Deedie i Rusty Rose) zadeklarowało wspólne przekazanie na rzecz muzeum ich prywatnych zbiorów (łącznie 900 prac), co wydatnie wzbogaciło ten dział muzealnej kolekcji. Znaczący wkład wniosły również fundacje (DMA/amfAR Benefit Auction Fund, Contemporary Art Initiative), rodziny (Deal, Denker, Elcock, Faulconer, Hanley, Lay, Wicox, Young i inne) i liczni donatorzy prywatni.

</doc>
<doc id="3971987" url="https://pl.wikipedia.org/wiki?curid=3971987" title="Kloten Flyers">
Kloten Flyers



</doc>
<doc id="3971990" url="https://pl.wikipedia.org/wiki?curid=3971990" title="Torques">
Torques



</doc>
<doc id="3971997" url="https://pl.wikipedia.org/wiki?curid=3971997" title="Tatersal">
Tatersal

Tatersal – dawniej zorganizowane targowisko koni w miejscu zamkniętym; także publiczna ujeżdżalnia lub szkoła jazdy konnej.
Określenie pochodzi od nazwy przedsiębiorstwa handlu końmi Tattersall's, założonego w 1766 roku koło londyńskiego Hyde Park Corner przez Richarda Tattersalla (1724-1795), koniuszego księcia Kingston. Początkowo zajmowało się ono sprzedażą koni wyścigowych. Wnuk założyciela rozwinął je i w 1865 przeniósł na przestronniejszy teren Knightsbridge Green.
Potem nazywano tak w Europie i Ameryce każde większe targowisko końskie – zazwyczaj w stałym, wydzielonym miejscu albo w specjalnych zabudowaniach, bądź samo przedsiębiorstwo sprzedaży koni (także powozów i odpowiedniego wyposażenia). Służyły one też jako miejsca spotkań zamożnej socjety. W XVIII-wiecznej Warszawie rodzajem pierwszego tatersalu był wielki targ koński na ul. Królewskiej, udokumentowany obrazem J.P. Norblina (1791). 
W okresie późniejszym nazwę tę przeniesiono na miejscowe, dostępne dla publiczności prywatne ujeżdżalnie, często pełniące funkcję szkół jazdy konnej (hippicznych). Istniały one jeszcze w okresie międzywojennym. Nieliczne w świecie, zachowane dotychczas budynki tatersalów z reguły służą innemu przeznaczeniu. 

</doc>
<doc id="3971999" url="https://pl.wikipedia.org/wiki?curid=3971999" title="Leon Chodkiewicz">
Leon Chodkiewicz

Leon Chodkiewicz (ur. 1913 w Kijowie, zm. 4 stycznia 1988 w Warszawie) – polski inżynier mechanik, nauczyciel akademicki Politechniki Warszawskiej, specjalista w zakresie budowy i konstrukcji urządzeń mechanicznych ciężkich.
Życiorys.
W 1931 ukończył warszawskie Gimnazjum im. Tadeusza Reytana, w 1934 rozpoczął roczną służbę wojskową w Wołyńskiej Szkole Podchorążych Rezerwy Artylerii. W 1935 rozpoczął studia na Wydziale Mechanicznym Politechniki Warszawskiej, naukę przerwał wybuch II wojny światowej. Uczestniczył w wojnie obronnej, podczas której dostał się do niewoli, przebywał w obozie jenieckim Woldenberg II C. Po zakończeniu działań wojennych i uwolnieniu powrócił do Warszawy i kontynuował studia obierając jako specjalizację uzbrojenie. W 1948 przedstawił pracę dyplomową i po uzyskaniu stopnia magistra rozpoczął pracę w Instytucie Mechaniki Precyzyjnej, a następnie jako główny konstruktor przeniósł się na macierzysty wydział politechniki. W 1954 został kierownikiem Zakładu Konstrukcji Urządzeń Mechanicznych na Wydziale Sprzętu Mechanicznego, w 1957 opublikował podręcznik pt. "Broń przeciwpancerna piechoty". W 1958 został zastępcą profesora i prodziekanem ds. dydaktycznych na Wydziale Sprzętu Mechanicznego, obie funkcje pełnił do 1961. Również od 1958 przez jedenaście lat przewodniczył Senackiej Komisji ds. Dyscyplinarnych oraz zastępcą przewodniczącego Senackiej Komisji ds. Wychowawczych dla studentów Politechniki Warszawskiej. Od 1966 był prodziekanem ds. dydaktycznych Wydziału Mechaniczno-Technologicznego, a od 1969 dziekanem tego wydziału. W 1970 poza pracą na uczelni objął stanowisko dyrektora Instytutu Budowy Sprzętu Mechanicznego, rok później otrzymał tytuł profesora nadzwyczajnego. Leon Chodkiewicz zasiadał w komisji Ministra Nauki i Szkolnictwa Wyższego ds. Reformy Wyższych Studiów Technicznych, był stałym konsultantem w Wojskowym Instytucie Uzbrojenia w Zielonce oraz w Ośrodku Badawczo-Rozwojowym Zakładów Metalowych w Tarnowie, zasiadał w wielu komitetach i radach naukowych. W 1977 rozpoczął pracę nad unikalnym dwutomowym skryptem pt. "Podstawy budowy dział", który został opublikowany w 1982. Rok później przeszedł w stan spoczynku. Pochowany na Cmentarzu Wojskowym na Powązkach w Warszawie (kwatera K-1-63).

</doc>
<doc id="3972003" url="https://pl.wikipedia.org/wiki?curid=3972003" title="Pobale">
Pobale



</doc>
<doc id="3972006" url="https://pl.wikipedia.org/wiki?curid=3972006" title="Lachowszczyzna">
Lachowszczyzna



</doc>
<doc id="3972010" url="https://pl.wikipedia.org/wiki?curid=3972010" title="Kaplica ewangelicka w Wiśle Jaworniku">
Kaplica ewangelicka w Wiśle Jaworniku

Kaplica ewangelicka w Wiśle Jaworniku – kaplica ewangelicko-augsburska w Wiśle, w dzielnicy Jawornik, w województwie śląskim w Polsce. Należy do parafii ewangelicko-augsburskiej w Wiśle Jaworniku.
Historia.
Pierwszy punkt katechetyczny w Jaworniku mieścił się w domu prywatnym. Z powodu wypowiedzenia lokalu, parafia w Wiśle zwróciła się 4 stycznia 1979 r. do Urzędu Wojewódzkiego o pozwolenie na postawienie własnego Domu Katechetycznego. Pozwolenie takie uzyskano 17 grudnia 1979 r., a 2 maja 1980 r. po uprzednim podjęciu uchwały przez Radę Parafialną, zakupiono potrzebną działkę. 
Projekt Domu Katechetycznego został przygotowany przez inż. Karola Gasia. 12 listopada 1980 r. powołano komitet budowy, złożony z mieszkańców Jawornika, w tym członków Rady Parafialnej. Kamień węgielny poświęcił 10 maja 1981 r. ks. biskup Janusz Narzyński. Środki finansowe pozyskano ze składek członków parafii w Wiśle oraz dzięki wsparciu z zagranicy.
1 maja 1983 r. miała miejsce uroczystość poświęcenia ukończonego Domu Katechetycznego, którego dokonał biskup Janusz Narzyński.
Poza kaplicą, w budynku znajdują się również sale służące organizacji konferencji i spotkań, a także mają w nim miejsce obozy oraz kolonie.
1 grudnia 1994 r. kaplica stała się świątynią samodzielnej parafii ewangelicko-augsburskiej w Wiśle Jaworniku.
Nabożeństwa w kaplicy odbywają się regularnie w każdą niedzielę i święta, ponadto w okresie adwentu i pasyjnym prowadzone są nabożeństwa tygodniowe.

</doc>
<doc id="3972013" url="https://pl.wikipedia.org/wiki?curid=3972013" title="Lachowszczyzna (rejon miński)">
Lachowszczyzna (rejon miński)

Lachowszczyzna (biał. "Ляхаўшчына", ros. "Ляховщина") – wieś na Białorusi, w obwodzie mińskim, w rejonie mińskim, w sielsowiecie Zdanowicza.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919–1920 w okręgu mińskim Zarządu Cywilnego Ziem Wschodnich.

</doc>
<doc id="3972019" url="https://pl.wikipedia.org/wiki?curid=3972019" title="Pobiarże">
Pobiarże



</doc>
<doc id="3972020" url="https://pl.wikipedia.org/wiki?curid=3972020" title="Wola (Bułgaria)">
Wola (Bułgaria)

Wola (bułg. Воля) – bułgarska partia polityczna, określana jako ugrupowanie nacjonalistyczne i prorosyjskie.
Historia.
Ugrupowanie powstało w 2007 pod nazwą Liberalen alians, założył ją związany z Warną przedsiębiorca Weselin Mareszki. Partia nie prowadziła aktywnej działalności, w 2013 otrzymała około 0,3% głosów w wyborach do Zgromadzenia Narodowego. W 2016 Weselin Mareszki otrzymał ponad 11% głosów w wyborach prezydenckich. Przekształcił następnie dotychczasowe ugrupowanie w partię Wola, głoszącą hasła patriotyzmu, zwalczania korupcji, poprawy stosunków z Rosją i wzmocnienia kontroli granic.
W przedterminowych wyborach w parlamentarnych w 2017 Wola otrzymała 4,2% głosów, co przełożyło się na 12 mandatów w parlamencie 44. kadencji. W wyborach w kwietniu 2021 partia współtworzyła koalicję z Narodowym Frontem Ocalenia Bułgarii, która dostała 2,4% głosów i nie przekroczyła progu wyborczego. W wyborach w lipcu tegoż roku ugrupowanie startowało ponownie w koalicji z NFSB oraz dodatkowo z WMRO-BND, która z wynikiem 3,1% głosów również nie uzyskała poselskiej reprezentacji. W kolejnych wyborach z listopada 2021 partię poparło 0,3% głosujących. W odbywających się równolegle wyborach prezydenckich jej lider dostał 0,4% głosów.

</doc>
<doc id="3972025" url="https://pl.wikipedia.org/wiki?curid=3972025" title="Tarasowo">
Tarasowo

Tarasowo (biał. "Тарасава", ros. "Тарасово") – wieś na Białorusi, w obwodzie mińskim, w rejonie mińskim, w sielsowiecie Zdanowicza. Leży 2 km na zachód od Mińska, na północ od drogi magistralnej M6 (E28).
Historia.
Wielkie Księstwo Litewskie.
Majątek Tarasowski otrzymał za służbę Olechno Dowojnowicz od Wielkiego Księcia Litewskiego Zygmunta Kiejstutowicza. 25 listopada 1459 roku ofiarował wieś swojej żonie Waśce (Barbarze) jako wiano. Ponieważ nie mieli oni dzieci, po śmierci Olechna, Barbara przekazała część majątku otrzymanego od męża swojemu bratu Janowi Iliniczowi, pod warunkiem utrzymywania ołtarznika na pamięć o niej, jej mężu i bliskich. W 1477 r. majątek leżał w powiecie mińskim województwa wileńskiego Wielkiego Księstwa Wileńskiego. W 1516 r. wieś należała do Fedkowicza i hetmana Konstantego Ostrogskiego. W 1582 r. Tarasowo leżało w powiecie mińskim województwa mińskiego. W 1667 r. wieś należała do Druckich-Horskich, znajdowało się tutaj 12 dymów. W 1791 r. wieś liczyła 106 mieszkańców, należała do Józefa Hrehorowicza (1759–1841) i Francewicza.
Imperium Rosyjskie.
W wyniku II rozbioru miejscowość znalazła się w granicach Imperium Rosyjskiego, należała do ujezdu mińskiego w guberni mińskiej. W 1800 r. właścicielem był Korsakow. W 1861 r. wieś leżała w wołoście Stare Sioło, znajdowała się tutaj cerkiew. W 1879 r. Hrehorowicz otworzył w majątku gorzelnię, która zatrudniała 8 pracowników.
XX wiek.
Od lutego do grudnia 1918 r. wieś była pod okupacją niemiecką. W latach 1919–1920 znajdowała się pod polską administracją w okręgu mińskim Zarządu Cywilnego Ziem Wschodnich. Od 1920 r. w granicach BSRR, od 20 sierpnia 1924 r. w składzie sielsowietu Ratomka rejonu zasławskiego okręgu mińskiego (do 26 lipca 1930 r.). Podczas II wojny światowej pod okupacją niemiecką od końca czerwca 1941 r. do początku lipca 1944 r. W latach 1941-1942 działało podziemie antyfaszystowskie Tarasowo-Ratomka. Do 8 kwietnia 1957 r. wieś wchodziła w skład sielsowietu Ratomka, następnie do sielsowietu Miadźwierzyńsk. Od 20 stycznia 1960 r. w sielsowiecie Żdanowicze.
Zbiorowa egzekucja.
Podczas II wojny światowej w miejscowości dokonano zbiorowej egzekucji około 100 więźniów więzienia w Wołożynie, ewakuowanych przez NKWD na wschód po wybuchu wojny niemiecko-sowieckiej.
Po południu w dniu 26 czerwca 1941 r. kolumnę więźniów skierowano do lasu nieopodal wsi. W niewielkim wąwozie polecono im usiąść, rzekomo w celu odpoczynku. Rozstawiono ich w rzędach po 7–10 osób, tworzących swoisty czworobok. Więźniowie musieli przy tym usiąść w ten sposób, aby jeden siedział między nogami drugiego, podczas gdy ten obejmował go rękoma. W międzyczasie za plecami więźniów ustawiono dwa karabiny maszynowe. W pewnym momencie kilkanaście osób zorientowało się, że enkawudziści czynią przygotowania do egzekucji i podjęło udaną próbę ucieczki. Pozostałych skoszono seriami broni maszynowej. Ofiary dające oznaki życia były dobijane przez konwojentów (zobacz Droga śmierci Wołożyn-Tarasowo).

</doc>
<doc id="3972026" url="https://pl.wikipedia.org/wiki?curid=3972026" title="Ioan Mocsony-Stârcea">
Ioan Mocsony-Stârcea

Ioan Mocsony-Stârcea (ur. 16 maja 1909 w Czerniowcach, zm. 1992 w Szwajcarii) – rumuński polityk i więzień polityczny.
Życiorys.
W 1932 ukończył studia z języków nowożytnych na University of Cambridge. Był prywatnym sekretarzem króla Michała i szefem jego kancelarii (kwiecień—sierpień 1942), a następnie, do listopada 1944, marszałkiem dworu. Był naocznym świadkiem przewrotu z 23 sierpnia 1944 roku. Pracował w Ministerstwie Spraw Zagranicznych do komunistycznej czystki. 6 sierpnia 1947 został aresztowany w swych dobrach w Bulci w Banacie. Wyrok odsiadywał w więzieniu w Krajowej. W maju 1950 został aresztowany przez policję polityczną Securitate i poddany brutalnym przesłuchaniom (stracił wszystkie zęby) w związku ze „spiskiem" Lucrețiu Pătrășcanu. W kwietniu 1954 został oskarżony i skazany na 15 lat ciężkich robót. Wyrok odsiadywał w więzieniach: Aiud, Jilava, Pitești i Dej. W listopadzie 1962 został przewieziony do Câmpulung Muscel. Po dwóch latach zezwolono mu na wyjazd z Rumunii. Po wyjeździe z kraju osiadł w Szwajcarii.

</doc>
<doc id="3972027" url="https://pl.wikipedia.org/wiki?curid=3972027" title="Ximenes Redoubt">
Ximenes Redoubt



</doc>
<doc id="3972028" url="https://pl.wikipedia.org/wiki?curid=3972028" title="Konfederacja wileńska (1599)">
Konfederacja wileńska (1599)

Konfederacja wileńska (1599) – konfederacja zawarta w Wilnie 28 maja 1599 roku pomiędzy protestantami a prawosławnymi Rzeczypospolitej Obojga Narodów.
Ugoda zawarta została pod egidą wojewody kijowskiego Konstantego Wasyla Ostrogskiego i hetmana wielkiego litewskiego Krzysztofa Radziwiłła Pioruna. Celem jej było dążenie do realizacji postanowień konfederacji warszawskiej 1573 roku oraz wspólna obrona przeciwko gwałtom zadanym zborom ewangelickim i kościołom prawosławnym. Porozumienie to miało jedynie charakter polityczny, gdyż obie strony łączyła jedynie niechęć do katolicyzmu i tym samym nie udało się im zawrzeć unii religijnej. Obie strony wyznaczyły prowizorów (ze strony protestanckiej Andrzej Rzeczycki).

</doc>
<doc id="3972029" url="https://pl.wikipedia.org/wiki?curid=3972029" title="Jerzy Boniński">
Jerzy Boniński

Jerzy Boniński (ur. 19 czerwca 1955 w Warszawie, zm. 5 grudnia 2016) – polski malarz, profesor Akademii Sztuk Pięknych w Warszawie.
Życiorys.
Studiował na Wydziale Malarstwa Akademii Sztuk Pięknych w Warszawie, gdzie w 1981 uzyskał dyplom w pracowni prof. Tadeusza Dominika. Od 1983 do 1989 był asystentem prof. Tadeusza Dominika, a w latach 1989–1996 asystentem prof. Zbigniewa Gostomskiego. Od 1996 jako adiunkt II-go stopnia prowadził samodzielną pracownię rysunku na Wydziale Malarstwa warszawskiej ASP dla studentów od II-go do V-go roku. W 2012 otrzymał nominację na stanowisko profesora nadzwyczajnego.
Uczestniczył w ruchu Nowej Ekspresji lat 80. Brał udział w ważniejszych wystawach zbiorowych artystów tej orientacji: „Ekspresja lat 80-ych” (Sopot 1986), „Świeżo malowane” w Galerii Zachęta (Warszawa 1998). Jego malowane na wielkich papierach prace zbliżały się do abstrakcji, ukrywając rozpoznawalne figuralne motywy wśród gwałtownie kładzionych plam (...) Większego formatu obrazy olejne mimo płaskiej kompozycji zawierają sugestie przestrzenne, a ich dekoracyjnie traktowane motywy parafrazują wątki malarstwa tematycznego.
W ostatnich latach malował syntetycznie traktowane, bogate kolorystycznie górskie pejzaże. Przeprowadzał z nimi serię różnych zabiegów, nie wierząc już pewnie w siłę oddziaływania pojedynczego widoku, albo też tracąc zaufanie do możliwości malarskiego przekazu emocji i wzruszeń, doznawanych czasem przy odbiorze krajobrazu. Pokrywał więc jeden pejzaż fragmentarycznie kilkoma różnobarwnymi laserunkami; umieszczał go jako centralnie położone tondo w perspektywie zagęszczających się, ciężkich chmur; nakładał wachlarzowato rozłożoną serię tego samego widoku, dodatkowo dynamizując całość obrazu przecięciami pojedynczych ujęć poziomymi pasami różnej barwy, czy też kontrastował zasadniczy pejzaż z innym, prawie abstrakcyjnym, na którego tle ten pierwszy został umieszczony.
Zajmował się także twórczością fotograficzną:
"Kiedyś Jerzy Boniński prezentował wielkie cykle sfotografowanych martwych natur, niezwykle trafnie zestawionych obiektów. Fotografii tych w żadnym razie nie można skwitować stwierdzeniem, że artysta potrafi umiejętnie eksponować, a co za tym idzie i ustawiać różne przedmioty dla ich sfotografowania. Zawsze bowiem były to dzieła bardzo nośne treściowo, jak też wielce przekonujące pod względem warsztatu twórczego."
"Jerzy Boniński tym razem wprowadza do swoich prac osoby. Są to postacie szczególnie mu bliskie. Także w wielu przypadkach stosuje ograniczenie, a raczej nawet podkreślenie znaczenia rzeczy, bo wszak lustro podwaja obiekt, tworząc tym samym odrębny stan rzeczy. Potęguje działanie, a zatem w odbiorze nie można pozostać obojętnym, chłodnym i zdystansowanym odbiorcą, a emocje, jakie artysta zawarł w swoich dziełach, muszą siłą rzeczy poruszać wyobraźnię każdego odbiorcy".
Pochowany na cmentarzu Bródnowskim (kwatera 60E-4-7).

</doc>
<doc id="3972037" url="https://pl.wikipedia.org/wiki?curid=3972037" title="Ireneusz Czesny">
Ireneusz Czesny

Ireneusz Czesny (ur. 3 lutego 1941 w Łodzi) – twórca filmów animowanych dla dzieci, reżyser, scenarzysta i animator, związany ze Studiem Małych Form Filmowych w Łodzi.
Kariera.
Urodził się w Łodzi w 1941. W 1960 ukończył Liceum Sztuk Plastycznych w Łodzi. Od 1960 związany ze Studiem Małych Form Filmowych (obecnie Se-ma-for). Współtworzył filmy animowane dla dzieci, pracując jako reżyser, animator oraz autor scenariuszy. W ciągu swej kilkudziesięcioletniej pracy otrzymał szereg nagród i wyróżnień, m.in.: „Srebrne Koziołki” na Międzynarodowym Festiwalu Filmów Młodego Widza „Ale Kino!” w 1996 za "Notatnik przyrodniczy". Jest członkiem Stowarzyszenia Filmowców Polskich.

</doc>
<doc id="3972039" url="https://pl.wikipedia.org/wiki?curid=3972039" title="Kościół ewangelicki w Wiśle Głębcach">
Kościół ewangelicki w Wiśle Głębcach

Kościół ewangelicki w Wiśle Głębcach – kościół ewangelicko-augsburski w Wiśle Głębcach, w województwie śląskim w Polsce. Należy do parafii ewangelicko-augsburskiej w Wiśle Głębcach.
Historia.
Kaplica.
Pierwszy punkt katechetyczny w Głębcach otwarto w 1977 r. w prywatnym, drewnianym domu. Dom został później sprzedany przez jego właścicieli parafii w Wiśle wraz z przyległym terenem. Nie było jednak możliwości budowy na tym miejscu kaplicy, więc nabożeństwa, lekcje religii i zebrania młodzieżowe odbywały się w salce katechetycznej. W 1981 r. opiekę nad placówką w Głębcach objął Tadeusz Byrt, będący wówczas studentem teologii. Wtedy podjęto decyzję o przebudowie salki na dom katechetyczny z kaplicą. Prace rozpoczęto w tym samym roku, a zakończono w 1982 r. W późniejszym czasie zainstalowano dzwon.
Po ordynacji Tadeusza Byrta na księdza w 1983 r. w kaplicy rozpoczęto regularne prowadzenie nabożeństw.
Pod koniec 1994 r. kaplica stała się świątynią samodzielnej parafii ewangelicko-augsburskiej w Wiśle Głębcach, a ksiądz Byrt został jej administratorem. W 1996 r. wybrano go na proboszcza. Zamieszkał w nieruchomości zakupionej przez parafię i przebudowanej na budynek parafialny.
Kościół.
Podczas Zgromadzenia Parafialnego 6 kwietnia 1997 r. postanowiono o budowie nowego kościoła. Plac pod budowę poświęcono 16 sierpnia 2004 r., natomiast uroczystość położenia kamienia węgielnego pod świątynię odbyła się 2 sierpnia 2006 r.. Ukończony budynek poświęcono 13 sierpnia 2017 r. Kościół położony jest przy tej samej ulicy, co dotychczasowa kaplica.
Nabożeństwa w nowym kościele odbywają się w każdą niedzielę i święta, ponadto w okresie adwentu i pasyjnym prowadzone są nabożeństwa tygodniowe.

</doc>
<doc id="3972042" url="https://pl.wikipedia.org/wiki?curid=3972042" title="Jarkowo (Białoruś)">
Jarkowo (Białoruś)

Jarkowo (biał. "Яркова", ros. "Ярково") – wieś na Białorusi, w obwodzie mińskim, w rejonie mińskim, w sielsowiecie Zdanowicza. Od wschodu graniczy z Mińskiem.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="3972048" url="https://pl.wikipedia.org/wiki?curid=3972048" title="Bruno Elizeu Versari">
Bruno Elizeu Versari

Bruno Elizeu Versari (ur. 30 maja 1959 w Cândido Mota) – brazylijski duchowny katolicki, biskup Campo Mourão od 2017.
Życiorys.
3 stycznia 1988 otrzymał święcenia kapłańskie i został inkardynowany do archidiecezji Maringá. Był m.in. asystentem przy seminarium duchownym, ekonomem archidiecezjalnym, wikariuszem generalnym oraz dyrektorem archidiecezjalnej rozgłośni radiowej.
19 kwietnia 2017 papież Franciszek mianował go biskupem koadiutorem diecezji Campo Mourão. Sakry udzielił mu 24 czerwca 2017 metropolita Maringi - arcybiskup Anuar Battisti. 6 grudnia tegoż roku, w wyniku przejścia na emeryturę biskupa Francisco Javier
a Del Valle Paredes, przejął rządy w diecezji.

</doc>
<doc id="3972053" url="https://pl.wikipedia.org/wiki?curid=3972053" title="Pobole">
Pobole



</doc>
<doc id="3972057" url="https://pl.wikipedia.org/wiki?curid=3972057" title="Piotr Kastylijski (1290-1319)">
Piotr Kastylijski (1290-1319)



</doc>
<doc id="3972058" url="https://pl.wikipedia.org/wiki?curid=3972058" title="José Ionilton Lisboa de Oliveira">
José Ionilton Lisboa de Oliveira

José Ionilton Lisboa de Oliveira SDV (ur. 9 marca 1962 w Araci) – brazylijski duchowny katolicki, biskup-prałat Itacoatiara od 2017.
Życiorys.
19 stycznia 1992 otrzymał święcenia kapłańskie w zgromadzeniu wokacjonistów. Był m.in. animatorem powołań, mistrzem nowicjatu oraz przełożonym brazylijskiej prowincji zakonnej.
19 kwietnia 2017 papież Franciszek mianował go biskupem-prałatem Itacoatiara. Sakry udzielił mu 16 lipca 2017 biskup Edgar da Cunha.

</doc>
<doc id="3972059" url="https://pl.wikipedia.org/wiki?curid=3972059" title="Carolina Marin">
Carolina Marin



</doc>
<doc id="3972060" url="https://pl.wikipedia.org/wiki?curid=3972060" title="Kołodziszcze">
Kołodziszcze

Kołodziszcze (biał. "Калодзішчы", ros. "Колодищи") – agromiasteczko na Białorusi, w obwodzie mińskim, w rejonie mińskim, w sielsowiecie Kołodziszcze.
Dawniej dwa zaścianki. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.
W Kołodziszczach znajdują się stacja kolejowa Kołodziszcze i przystanek kolejowy Sadowy na linii Moskwa - Brześć.

</doc>
<doc id="3972061" url="https://pl.wikipedia.org/wiki?curid=3972061" title="Jan Bracławski-Herman">
Jan Bracławski-Herman

Jan Jerzy Bracławski-Herman (ur. 24 czerwca 1895 w Warszawie, zm. 22 kwietnia 1966 w Penley) – podpułkownik dyplomowany kawalerii Wojska Polskiego.
Życiorys.
Jan Jerzy Bracławski-Herman urodził się 24 czerwca 1895 roku w Warszawie jako syn Juliana. W listopadzie 1918 roku został przyjęty do Wojska Polskiego. W latach 1919–1920 walczył na wojnie z bolszewikami. 1 czerwca 1921 roku pełnił służbę w dowództwie 1 Brygady Jazdy, a jego oddziałem macierzystym był 3 pułk Szwoleżerów Mazowieckich. 3 maja 1922 roku został zweryfikowany w stopniu rotmistrza ze starszeństwem z dniem 1 czerwca 1919 roku i 322. lokatą w korpusie oficerów jazdy (od 1924 roku – kawalerii). Jego oddziałem macierzystym był nadal 3 pułk Szwoleżerów Mazowieckich. W listopadzie 1922 roku został przydzielony do Wyższej Szkoły Wojennej w Warszawie, w charakterze słuchacza III Kursu Normalnego. Z dniem 1 października 1924 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału I Sztabu Generalnego w Warszawie. Będąc słuchaczem kursu w WSWoj., a następnie pełniąc służbę sztabową pozostawał oficerem nadetatowym 3 pułku szwoleżerów. W latach 1925–1928 pełnił służbę w Oddziale II Sztabu Generalnego. 2 kwietnia 1929 roku został awansowany na majora ze starszeństwem z dniem 1 stycznia 1929 roku i 10. lokatą w korpusie oficerów kawalerii. Od 1 grudnia 1929 roku do 31 stycznia 1930 roku pozostawał w dyspozycji szefa Sztabu Głównego. Następnie objął obowiązki na stanowisku pomocnika attaché wojskowego w Moskwie. 23 marca 1932 roku, po powrocie do kraju, został przydzielony do Dowództwa Okręgu Korpusu Nr II w Lublinie. Następnie został przeniesiony do 3 pułku Ułanów Śląskich w Tarnowskich Górach na stanowisko I zastępcy dowódcy pułku. Na podpułkownika został awansowany ze starszeństwem z dniem 19 marca 1939 roku i 3. lokatą w korpusie oficerów kawalerii. Latem 1939 roku został wyznaczony na stanowisko szefa Oddziału IV Sztabu Armii „Łódź”. Na tym stanowisku walczył w kampanii wrześniowej 1939 roku. Uczestniczył w obronie Warszawy, jako szef Oddziału IV Sztabu Armii „Warszawa”. Po kapitulacji stolicy dostał się do niewoli niemieckiej. Przebywał między innymi w Oflagu VII A Murnau.
29 kwietnia 1945 roku, po uwolnieniu z niewoli, został przyjęty do Polskich Sił Zbrojnych. W 1946 roku został zwolniony ze służby. Pozostał na emigracji w Wielkiej Brytanii. Zmarł 22 kwietnia 1966 roku w szpitalu w Penley. Został pochowany na cmentarzu we Wrexham.
Był mężem Stefanii z Mijakowskich.

</doc>
<doc id="3972066" url="https://pl.wikipedia.org/wiki?curid=3972066" title="Ostatnia strzała">
Ostatnia strzała

Ostatnia strzała ( "Choejongbyeong-gi hwal") – południowokoreański historyczny film akcji z 2011 roku. Został wyreżyserowany przez Lee Won-suka, a w rolach głównych wystąpili Park Hae-il, Moon Chae-won i Ryu Seung-ryong. Miał swoją premierę 10 sierpnia 2011 roku. Akcja filmu rozgrywa się po drugiej inwazji mandżurskiej na Koreę, film przedstawia historię łucznika, który ryzykował życie, aby uratować swoją siostrę przed niewolnictwem pod rządami księcia Dorgona.
Zdobył uznanie krytyków za szybkie tempo akcji i sceny walk, przyciągnął ponad 7,47 mln widzów, co czyni go najbardziej dochodowym koreańskim filmem z 2011 roku.

</doc>
<doc id="3972069" url="https://pl.wikipedia.org/wiki?curid=3972069" title="Kościół ewangelicki w Szczyrku-Salmopolu">
Kościół ewangelicki w Szczyrku-Salmopolu

Kościół ewangelicki w Szczyrku-Salmopolu – kościół ewangelicko-augsburski w Szczyrku, w dzielnicy Salmopol, w województwie śląskim w Polsce. Należy do parafii ewangelicko-augsburskiej w Białej.
Historia.
Pierwsze rodziny wyznania ewangelickiego przybyły do Salmopolu w 1803 z Wisły z powodu zatrudnienia na rzecz właścicieli ziemskich w Łodygowicach. Pozostawali oni pod opieką księży z parafii w Wiśle, podawali też dane do prowadzenia zapisów w księgach parafialnych parafii w Białej. Na nabożeństwa w języku polskim osadnicy udawali się do kościoła w Wiśle, rzadziej odwiedzali kościół w Białej, gdzie nabożeństwa i inne czynności kościelne prowadzono w języku niemieckim.
Od 1897 pastorzy bialscy przejmują obsługę duszpasterską nad wiernymi mieszkającymi w Salmopolu. W tym samym roku za sprawą superintendenta Hermanna Fritschego zostaje tam wybudowana szkoła, poświęcona 17 października 1897, w której budynku prowadzone były również nabożeństwa. Środki na powstanie szkoły pochodziły ze zbiórek prowadzonych przez superintendenta Fritschego, darowizn od rodzin osadników z Wisły oraz wiernych z innych zborów Galicji, Śląska Cieszyńskiego i Niemiec. Budynek poza pełnieniem funkcji siedziby szkoły i miejsca sprawowania nabożeństw, mieścił również mieszkanie dla nauczyciela oraz stację turystyczną Beskidenverein.
Nabożeństwa prowadzone przez superintendenta Fritschego odbywały się kilka razy w roku. Kiedy w 1924 proboszczem został ks. Brunon Porwal, częstotliwość tę zwiększono do jednego w miesiącu. Nabożeństwa nie odbywały się w latach 1942-1946, wznowiono je po remoncie budynku.
Nowy kościół ewangelicki został wybudowany w latach 1991-1995. Autorem projektu był inż. Karol Gaś.
Budynek dawnej szkoły mieści obecnie parafialne pokoje gościnne.
Nabożeństwa w kościele odbywają się w każdą niedzielę i święta.

</doc>
<doc id="3972073" url="https://pl.wikipedia.org/wiki?curid=3972073" title="Doktor Ojboli">
Doktor Ojboli

Doktor Ojboli (ros. Доктор Айболит, 1984-1985) – radziecki serial animowany w reżyserii Dawida Czerkasskiego powstały na podstawie utworu Kornieja Czukowskiego "Doktor Nicnieboli".
Spis odcinków.
Źródło:
Wersja polska.
Dubbing.
Źródło:
Lektor.
Serial emitowany był w paśmie wspólnym Telewizji Regionalnej w wersji z lektorem, którym był Stanisław Heropolitański.

</doc>
<doc id="3972078" url="https://pl.wikipedia.org/wiki?curid=3972078" title="Samorząd terytorialny w Hiszpanii">
Samorząd terytorialny w Hiszpanii

Samorząd terytorialny w Hiszpanii – system samorządowy został wprowadzony wraz z innymi reformami demokratyzującymi ustrój Hiszpanii po 1975 roku. Przemianom systemu ustrojowego towarzyszyły demokratyczne wybory w 1997 roku i uchwalenie Konstytucji z 1978 roku. Do 1975 w Hiszpanii trwał okres dyktatury generała Francisco Franco (1939-1975). Był to czas skrajnej centralizacji państwa wynikającej z naczelnych zasad państwa frankistowskiego, tj. zasad jedności, totalizmu i hierarchiczności.
Historia.
Po upadku dyktatury frankistowskiej gwarancją utrwalenia zasad demokratycznych stała się przebudowa instytucji publicznych, gdzie główny nacisk położono na decentralizację i autonomię terytorialną. Ta organizacja władzy znacznie ograniczyła autonomię regionalną i lokalną. Katalonia, Kraj Basków i Galicja, które były najbardziej zakorzenione odrębnością lokalną, zostały pozbawione autonomii. Reżim zmierzał do eliminacji poszczególnych języków narodowych. Dziś w Hiszpanii mamy do czynienia z trójszczeblowym podziałem administracyjnym. Siedemnaście wspólnot autonomicznych podzielonych zostało na 50 prowincji, te z kolei na gminy.
W okresie demokratycznych przemian Kortezy Generalne uchwaliły nową Konstytucję z 1978 roku. Weszły w życie statuty najważniejszych wspólnot autonomicznych. Większość zasad przewodnich Konstytucji znanych jest współczesnym demokracjom. W samorządzie terytorialnym Hiszpanii dominuje prawo publiczne, a formą decentralizacji jest federalizm kooperacyjny. Relacje państwo-społeczeństwo są ograniczone. Forma polityczna organizacji jest ograniczona federalizmem. Podstawą stylu polityki jest prawny korporacjonizm.
Rozwiązaniem problemów państwa, czyli połączenie tendencji zjednoczonych z poszanowaniem różnorodności poszczególnych regionów było utworzenie nowego ustroju i organizacja administracji państwa hiszpańskiego. Próby łączenia w różnorodności zaczęły się w 1931 roku.
Konstytucja z 27 grudnia 1978 roku określa Hiszpanię jako monarchię parlamentarną o strukturze regionalnej. Żaden z regionów nie może zajmować względem innych uprzywilejowanej pozycji i korzystać z odmiennych przywilejów natury społecznej i ekonomicznej. Struktury państwowe stały na straży przestrzegania tego postanowienia.
Podział administracyjny.
Hiszpania dzieli się na 17 wspólnot autonomicznych. Integralną część Hiszpanii stanowią tzw. hiszpańskie posiadłości w Afryce Północnej. Wspólnoty autonomiczne Hiszpanii dzielą się na 50 prowincji Prowincje Hiszpanii. Prowincje dzielą się na gminy. Prowincje, czyli wspólnoty autonomiczne działają na podstawie prawa stanowionego na szczeblu regionu. Organy wspólnot autonomicznych tworzą prawo niezależnie od prawa centralnego. Prawo państwowe pełni funkcję uzupełniającą. 17 wspólnot autonomicznych, 50 prowincji, w skład których wchodzi ponad 8000 podstawowych jednostek administracyjnych, czyli gmin – tak wygląda struktura samorządu terytorialnego Hiszpanii.
Gmina.
Gmina – jest najniższą jednostką podziału terytorialnego, zwana "municipio". Ustawa o podstawach administracji lokalnej z dnia 2 kwietnia 1985 roku wprowadziła jednolitą strukturę organów gminnych w całym kraju.
Organami tymi są:
Konstytucja Hiszpanii zapewnia gminom autonomię. Posiadają one pełną osobowość prawną. Rządzenie i administrowanie nimi należy do ich odpowiednich zarządów, składających się z burmistrza i radnych.
Gminy otrzymują zadania zlecone przez państwo lub wspólnoty autonomiczne wówczas, gdy dotyczą interesów własnych gmin. Zadania te podlegają szerokiej kontroli pod względem legalności i celowości podjętych działań. W gminach najmniejszych, liczących mniej niż 100 mieszkańców, utrzymano zebrania gminne. "Consejo Abierto" – czyli otwarta rada składa się ze zgromadzenia obywateli gminy ("asemblea vecinal") oraz z wybranego przez mieszkańców burmistrza. Gminy hiszpańskie mają możliwość zawierania związków komunalnych oraz porozumień komunalnych. Porozumienia mogą być zawierane pomiędzy różnymi szczeblami organów administracji samorządowej oraz pomiędzy organami samorządu i organami administracji rządowej.
Nadzór nad Gminą.
Środki nadzoru mieszczą się w zakresie od możliwości wydania wytycznych i poleceń administracyjnych, delegowania komisarza rządowego, po możliwość zakwestionowania aktu prawnego aż do odwołania zleconych zadań i cofnięcia kompetencji wykonawczych. Nadzór nad gminami sprawują sądy administracyjne. Kompetencje organów administracji rządowej są ograniczone. Podstawowym organem jest Sąd Administracyjny. Organy administracji rządowej ograniczają się do kontrolowania organów administracji samorządowej. W sytuacji, gdy dana uchwała narusza prawo to wnosi skargę na taką uchwałę do S.A.
S.A. może stwierdzić nieważność i uchylić taki akt administracyjny. Kryterium nadzoru co do zasady jest legalność. Dopuszcza się celowość w zadaniach zleconych przez organy administracji rządowej.
Kompetencje Rady Gminy.
Konsorcjum – to forma współpracy gminy z osobami prywatnymi.
Urzędnicy przyboczni – powoływani są obligatoryjnie, pełnią funkcję zastępców burmistrza
Organy pomocnicze – gmina może być podzielona na osiedla czy dzielnice i w tych jednostkach powołuje się organy pomocnicze:
Zgodnie z hiszpańską tradycją najwyższym „autorytetem” w gminie jest burmistrz. Pochodzi on z wyborów bezpośrednich lub z prawyborów Prawybory.
Prowincja.
"Prowincja" – jest drugim szczeblem samorządu terytorialnego w Hiszpanii. Zgodnie z odpowiednimi zapisami konstytucji (art. 141) prowincja posiada status korporacji lokalnej z osobowością prawną. Jest określona jako zrzeszenie gmin oraz jako okręg administracyjny dla realizacji zadań państwowych.
Organizacja prowincji jest porównywalna z organizacją gmin. Władza samorządowa należy do rady prowincji, wybieranej przez rady gmin. W radzie tej zasiada około 2/3 przedstawicieli gmin, którzy reprezentują większość wyborczą w każdej prowincji. Oprócz rady prowincji wybierany jest prezydent prowincji, zastępcy oraz rada administracyjna. Przedstawicielem rządu centralnego w prowincji jest gubernator. Jego kompetencje dotyczą głównie utrzymywania porządku i bezpieczeństwa wewnętrznego, czyli policji.
Wspólnoty autonomiczne.
"Wspólnoty autonomiczne" – powstały w odpowiedzi na wyłaniające się różnice kulturowe, historyczne i gospodarcze poszczególnych części kraju. Na podstawie Konstytucji w wykonaniu prawa do autonomii graniczące ze sobą prowincje o wspólnych cechach historycznych, kulturalnych i gospodarczych, a także terytoria wyspiarskie oraz prowincje stanowiące regionalną jedność historyczną, mogą przystąpić do samorządu i ukonstytuować się we wspólnoty autonomiczne.
W wyniku procesu regionalizacji w latach osiemdziesiątych w Hiszpanii obok gmin i prowincji powstał trzeci szczebel samorządu terytorialnego. Szczeblem tym są regiony obdarzone autonomią. Prawo do autonomii poszczególnych regionów zostało zagwarantowane w konstytucji z 1978 r. „Konstytucja opiera się na nierozerwalnej jedności narodu hiszpańskiego, wspólnej i niepodzielnej ojczyzny wszystkich Hiszpanów, uznaje i zapewnia prawo do autonomii stanowiących go narodowości i regionów oraz solidarności pomiędzy nimi wszystkimi”. Art. 143 określa z kolei zasady wszczynania procesu oddolnej inicjatywy dla wyodrębnienia regionu ze struktury państwa. „Inicjatywa należy do delegacji prowincji i do dwóch trzecich rad miejskich, których ludność musi reprezentować absolutną większość elektoratu każdej wyspy lub prowincji”.
Utworzenie wspólnoty autonomicznej wymaga uchwalenia przez parlament hiszpański tzw. ustawy organicznej. Określa ona statut wspólnoty autonomicznej, który zawiera m.in. jej nazwę, zakres terytorium, określenie organizacji, siedziby, określenie kompetencji władz.
Regiony są korporacjami terenowymi, które oprócz szerokiego władztwa organizacyjnego i administracyjnego wyposażone są we własne uprawnienia legislacyjne. Organem stanowiącym dla wspólnoty autonomicznej jest zgromadzenie ustawodawcze. Jest ono wybierane w głosowaniu powszechnym na czteroletnią kadencję. Organem wykonawczym jest rada rządowa, składająca się z przewodniczącego i radnych.
Zgromadzenie Ustawodawcze uchwala ustawy, w tym ustanawia podatki, uchwala budżet wspólnoty, kontroluje jej organy wykonawcze, wszczyna procedurę nowelizacji statutu. Dodatkowo do jego kompetencji należą także sprawy o znaczeniu ogólnopaństwowym: mianuje senatorów reprezentujących region w izbie niższej Kortezów, posiada inicjatywę ustawodawczą w zakresie reform konstytucyjnych i legislacji ogólnopaństwowej, ma możliwość składania apelacji od orzeczeń konstytucyjnych.
Rada Rządowa posiada prawo inicjatywy ustawodawczej, planuje politykę regionalną, sprawuje nadzór nad policją, odpowiada za opracowanie i realizację budżetu wspólnoty. Jej przewodniczący reprezentuje wspólnotę wobec państwa.
Wspólnoty autonomiczne mogą przejąć kompetencje w kwestiach takich jak:
Na środki finansowe wspólnot autonomicznych składają się:
Finanse samorządowe.
Konstytucja hiszpańska stanowi, że budżety gmin oraz prowincji powinny dysponować takimi środkami, które pozwoliłyby na realizację przydzielonych im zadań oraz by finansowałyby się z własnych podatków, a także z udziału w podatkach państwowych i wspólnot autonomicznych. Podstawowym aktem prawnym określającym zasady finansowania jednostek samorządu terytorialnego jest wydana w 1988 r. ustawa państwowym komunalnym prawie budżetowym.
Podstawowe dochody gminy.
Podstawowe dochody gminy w powyższej ustawie składają się z:
Podatki gminne.
Trzy rodzaje bezpośrednich podatków gminnych:
Podatkami fakultatywnymi są:
Języki oficjalne w jednostkach samorządu terytorialnego w Hiszpanii.
Język hiszpański jest jednym z oficjalnych (urzędowych) języków różnych organizacji m.in.: ONZ, Unii Europejskiej, UNESCO czy Unia Afrykańska.
Językiem urzędowym w Hiszpanii jest "castellano "(kastylijski). W jakimkolwiek urzędzie w Hiszpanii można się porozumieć właśnie w języku castellano (w polskim znaczeniu – hiszpańskim). Castellano jest językiem oficjalnym państwa hiszpańskiego. Wszyscy Hiszpanie maja obowiązek go poznać i prawo do jego używania. Jednak Konstytucja wymienia również trzy języki współoficjalne: galicyjski, baskijski i kataloński.
Język galicyjski (Galicja) – język z grupy romańskiej języków indoeuropejskich, którym posługuje się ok. 3,2 mln mieszkańców hiszpańskiej Galicji (język urzędowy wraz z kastylijskim (hiszpańskim) oraz sąsiednie prowincje Asturia, León i Zamora).
Język baskijski (Kraj Basków)- język Basków, zamieszkujących kilka prowincji na pograniczu Hiszpanii i Francji. Posługuje się nim dzisiaj ponad milion osób, z których ok. 90% mieszka w Hiszpanii.
Język kataloński (Katalonia) – język romański z grupy zachodniej, mający status języka urzędowego w Andorze i hiszpańskich wspólnotach autonomicznych: Katalonii, Balearach i Walencji. Jest zrozumiały dla 9 milionów ludzi, z których większość zamieszkuje wymienione regiony Hiszpanii.
Kataloński ma status języka urzędowego w Andorze, oraz razem z językiem hiszpańskim, w niektórych regionach Hiszpanii: Katalonii, Walencji i na Balearach. Ciekawy jest przypadek, w którym zasięg języka katalońskiego przypisywany jest też do Walencji.
Regiony autonomiczne, które są „urzędowo i oficjalnie” dwujęzyczne to:
Regiony autonomiczne, gdzie językiem oficjalnym jest hiszpański, ale używa się równolegle inne języki lokalne:

</doc>
<doc id="3972082" url="https://pl.wikipedia.org/wiki?curid=3972082" title="Okręgowe rozgrywki w piłce nożnej woj. podlaskiego (2010/2011)">
Okręgowe rozgrywki w piłce nożnej woj. podlaskiego (2010/2011)

77. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła drużyna ŁKS 1926 Łomża.
Okręgowy Puchar Polski zdobyła drużyna ŁKS 1926 Łomża.
Drużyny z województwa podlaskiego występujące w centralnych i makroregionalnych poziomach rozgrywkowych:
Klasa B - VIII poziom rozgrywkowy.
Grupa I
Grupa II

</doc>
<doc id="3972085" url="https://pl.wikipedia.org/wiki?curid=3972085" title="Brunon K.">
Brunon K.



</doc>
<doc id="3972086" url="https://pl.wikipedia.org/wiki?curid=3972086" title="Referenda lokalne dotyczące projektu ustawy o ustroju m. st. Warszawy w 2017 roku">
Referenda lokalne dotyczące projektu ustawy o ustroju m. st. Warszawy w 2017 roku



</doc>
<doc id="3972095" url="https://pl.wikipedia.org/wiki?curid=3972095" title="Mini bike">
Mini bike

Mini bike, pocket bike to miniaturowy motocykl lub motorower, podobny do motorynki. Większości "mini bike'ów" posiada dwusuwowe silniki i napęd łańcuchowy i nie jest przeznaczona do jazdy po drogach publicznych.
Historia.
Tak jak gokarty, pierwsze "mini bike'i" były budowane przez entuzjastów z części znalezionych w garażach. Po raz pierwszy używano ich do drag racingu w latach pięćdziesiątych. Były bardzo użyteczne do tych celów, gdyż dobrze manewrowało się nimi na wąskich drogach oraz zajmowały tyle miejsca w przyczepie albo na pace pickupa co mały rower. Zawodnicy używali ich do jazdy po swojej okolicy a wielu dzieciom spodobał się pomysł posiadania mini motocykla, i amatorzy zaczynali budować własne konstrukcje. W czerwcu 1967 magazyn "Popular Mechanics" opublikował artykuł z planami Potrzebny był tylko silnik z kosiarki i sąsiad ze spawarką.
Produkty handlowe.
Rynek "mini bike'ów" powstał na początku lat sześćdziesiątych, gdy wiele producentów zauważyło zapotrzebowanie. Większość sklepów z kosiarkami zaczęło oferować "mini bike'i". Na rynku "mini bike'ów" istniały firmy takie jak Arctic-Cat, Rupp, Taco, Heath, Gilson i Fox, z których wiele produkowało także gokarty, trajki i choppery. Tradycyjni producenci motocykli także weszli na rynek, z modelami takimi jak Honda Z50A, inspirowanymi mini "bike'ami". W Ameryce szczyt ery "mini bike'ów" i gokartów przypadł na późne lata sześćdziesiąte i początek lat siedemdziesiątych. Wiele marek, zwłaszcza Rupp, stało się kultowymi wśród entuzjastów i posiadaczy. Wczesne "mini bike'i" zazwyczaj posiadały mały dolnozaworowy silnik czterosuwowy z poziomym wałem korbowym. Za przeniesienie napędu zwykle odpowiadało sprzęgło odśrodkowe montowane na wałku oraz łańcuch sprzęgnięty z tylną osią. Comet wprowadził wariator podobnie jak skutery śnieżne zwany, który automatycznie dostosowywał przełożenie, zapewniając w rezultacie lepsze przyspieszenie i większą prędkość maksymalną.
Rodzaje.
Pocket bike.
Pockety – mini ścigacze, wyglądają jak motocykle sportowe i wykorzystywane są w wyścigach pocketów na torach gokartowych. Zazwyczaj ich wysokość sięga 50 cm a długość dochodzi do 1 metra. Do napędu zwykle używane są dwusuwowe silniki o pojemności 30-50 ccm o mocy maksymalnej rzędu 4.5-6 KM. Prędkość maksymalna mieści się w przedziale 30 do 64 km/h. Pockety produkowane są także z benzynowymi silnikami czterosuwowymi i w wersjach elektrycznych. Modele czterosuwowe zazwyczaj posiadają pojemność 110 ccm i określane są mianem Super Pocket. Typowe modele pocketów to X7, X15, X18, X19 i X22. Popularność tego typu mini-motocykli wzrosła wraz z dostępnością tanich pocketów importowanych z Chin.
Super pocket.
Super pockety, zwane też midi bike, są podobne do pocketów, ale nieco większe. Wciąż są mniejsze niż szosowe motocykle, które naśladują wyglądem, lecz ich siedzenia są wyższe o stopę do dwóch niż w pocketach.
Pojemności silników dwusuwowych zaczynają się od 47 ccm (prędkość około 48-64 km/h) do 110 ccm w silnikach czterosuwowych (prędkość około 86-105 km/h). Większość Super pocket'ów jest produkcji chińskiej, i zazwyczaj wyposażone są w silniki Hondy lub kopie tych silników.
Pitbike.
"Pitbike'i" są zgodne z koncepcją małych skuterów używanych do szybkiego przemieszczania się po terenie torów wyścigowych. Nowoczesne wersje wyglądają jak motocykle crossowe i są także używane w zawodach motocrossowych.
Mini chopper.
Mini choppery są "mini bike'ami", które wyglądają jak choppery, ale ich ogólny wygląd wciąż opiera się o pocket lub mini bike.
Bezpieczeństwo.
"Mini bike'i" nie są zabawkami, pomimo że często sprzedawane są jako takie. Nawet najtańsze modele o pojemności 38 ccm, rozwijają prędkość do 40 km/h, a "pocket bike'i o" większej pojemności silnika osiągają prędkość maksymalną nawet do 100 km/h. Modele benzynowe są zdecydowanie szybsze i wymagają większych umiejętności niż modele elektryczne, których typowa prędkość nie przekracza 40 km/h.

</doc>
<doc id="3972098" url="https://pl.wikipedia.org/wiki?curid=3972098" title="Pit bike">
Pit bike



</doc>
<doc id="3972099" url="https://pl.wikipedia.org/wiki?curid=3972099" title="Nagroda Baumgartena">
Nagroda Baumgartena

Nagroda Baumgartena – węgierska nagroda literacka ustanowiona przez krytyka literackiego Ferenca Ferdinánda Baumgartena (1880–1927) i przyznawana w latach 1929–1949, wyjąwszy rok 1945.
Geneza i historia.
Motywem kierującym Baumgartenem była chęć wspomożenia autorów mniej zamożnych, zarówno w dziedzinie literatury, jak i pisarstwa naukowego. Podkreślał on konieczność wyrugowania przesądów wyznaniowych, rasowych i społecznych. Mimo tych deklaracji kuratorzy nagrody byli atakowani przez niektóre środowiska za preferowanie pisarstwa mieszczańskiego, kosztem twórców lewicowych. Mimo tych zarzutów nagroda należała do najbardziej cenionych na Węgrzech w okresie międzywojennym.
Kuratorzy.
Kuratorami nagrody byli:
Laureaci.
Do laureatów nagrody należeli m.in.: Antal Szerb, Miklós Radnóti, Miklós Szentkuthy, Sándor Weöres, Győző Csorba, Áron Tamási (trzykrotnie), Gyula Illyés, Albert Wass, Emil Kolozsvári Grandpierre, Attila József (pośmiertnie), Károly Kerényi, János Pilinszky, Andor Endre Gelléri, Lőrinc Szabó (trzykrotnie), Ágnes Nemes Nagy, Józsi Jenő Tersánszky (czterokrotnie), Tibor Déry, Pál Szabó, Lajos Fülep, Gyula Juhász (trzykrotnie), Gábor Devecseri, László Németh, Nagy Lajos (trzykrotnie), Magda Szabó (w 1949, uchylona przez komunistów).

</doc>
<doc id="3972100" url="https://pl.wikipedia.org/wiki?curid=3972100" title="Mini chopper">
Mini chopper



</doc>
<doc id="3972106" url="https://pl.wikipedia.org/wiki?curid=3972106" title="Atmosfera ziemska">
Atmosfera ziemska



</doc>
<doc id="3972110" url="https://pl.wikipedia.org/wiki?curid=3972110" title="Solitude (wiersz Edwarda Quintarda)">
Solitude (wiersz Edwarda Quintarda)

Solitude – wiersz amerykańskiego lekarza i poety Edwarda Quintarda (1867-1936), opublikowany w tomiku "Sonnets" wydanym w 1900. Utwór jest klasycznym sonetem. Realizuje angielski (szekspirowski) schemat rymowania abab cdcd efef gg. Zgodnie z tradycją brytyjską został napisany pentametrem jambicznym, czyli sylabotonicznym dziesięciozgłoskowcem, w którym akcenty padają na parzyste sylaby wersu. 
Na podkreślenie zasługuje konsekwentne przeprowadzenie aliteracji przez cały utwór. Wzorcowy pod tym względem jest wers dziesiąty: "Across the sleeping sea in silence seeks".

</doc>
<doc id="3972113" url="https://pl.wikipedia.org/wiki?curid=3972113" title="Kazimierz Pek">
Kazimierz Pek

Kazimierz Pek (ur. 1964) – polski duchowny katolicki, marianin, doktor habilitowany nauk teologicznych, profesor nadzwyczajny Katolickiego Uniwersytetu Lubelskiego Jana Pawła II.
Życiorys.
Ukończył studia w KUL. W 1999 na podstawie napisanej pod kierunkiem Stanisława Celestyna Napiórkowskiego rozprawy pt. "Implikacje mariologiczne pneumatologii Y. Congara" na Wydziale Teologii Katolickiego Uniwersytetu Lubelskiego otrzymał stopień naukowy doktora nauk teologicznych, specjalność: teologia dogmatyczna. Tam też w 2010 na podstawie dorobku naukowego oraz rozprawy pt. "Deus semper maior. Teologiczny obraz Boga w mariologii polskiej XX wieku" uzyskał stopień doktora habilitowanego nauk teologicznych w zakresie nauk teologicznych, specjalność: teologia dogmatyczna.
W 2001 został adiunktem w Katedrze Mariologii KUL, a następnie profesorem nadzwyczajnym KUL. W 2010, po odejściu na emeryturę o. prof. Stanisława Celestyna Napiórkowskiego, rektor KUL powołał go na stanowisko kierownika Katedry Mariologii.
Zajmował stanowisko dyrektora Wydawnictwa Księży Marianów w Warszawie, zaś w latach 1999-2009 pełnił funkcję rektora Wyższego Seminarium Duchownego Marianów w Lublinie.
Opublikował m.in.: "Per Spiritum ad Mariam. Implikacje mariologiczne pneumatologii Y. Congara" (Lublin 2000) i "Deus semper maior. Teologiczny obraz Boga w mariologii polskiej w XX wieku" (Lublin 2009).

</doc>
<doc id="3972115" url="https://pl.wikipedia.org/wiki?curid=3972115" title="Henrietta Cordelia Ray">
Henrietta Cordelia Ray

Henrietta Cordelia Ray (ur. 30 sierpnia 1849, zm. 1916) – poetka amerykańska.
Życiorys.
Urodziła się w Nowym Jorku. Tam też studiowała na University of the City of New York. W 1891 uzyskała dyplom z pedagogiki i zaczęła pracę jako nauczycielka. Porzuciła jednak ten zawód, by móc się w pełni oddać pracy literackiej. Jest znana jako autorka ody poświęconej Abrahamowi Lincolnowi, napisanej z okazji odsłonięcia w 1876 Waszyngtonie pomnika zniesienia niewolnictwa. Oprócz tego wydała w 1893 tomik "Sonnets".

</doc>
<doc id="3972116" url="https://pl.wikipedia.org/wiki?curid=3972116" title="Ott w kosmosie">
Ott w kosmosie

Ott w kosmosie (ros. Отть в космосе, est. Ott kosmoses) – radziecki krótkometrażowy film lalkowy z 1961 roku w reżyserii Elberta Tuganova.

</doc>
<doc id="3972121" url="https://pl.wikipedia.org/wiki?curid=3972121" title="Sonnets (tomik Edwarda Quintarda)">
Sonnets (tomik Edwarda Quintarda)

Sonnets – tomik amerykańskiego lekarza i poety Edwarda Quintarda (1867-1936), przyjaciela Marka Twaina, opublikowany w 1900. Zawiera między innymi utwory "To E.H.Q", "The Sonnet", "To a Daisy", "Man and Opportunity", "Solitude", "On Receipt of a Little Book", "To a Crow" i "Mutability".

</doc>
<doc id="3972123" url="https://pl.wikipedia.org/wiki?curid=3972123" title="Alois Mock">
Alois Mock

Alois Mock (ur. 10 czerwca 1934 w Euratsfeldzie, zm. 1 czerwca 2017 w Wiedniu) – austriacki polityk, prawnik i urzędnik państwowy, parlamentarzysta, minister edukacji (1969–1970) oraz spraw zagranicznych (1987–1995), w latach 1987–1989 wicekanclerz, od 1979 do 1989 przewodniczący Austriackiej Partii Ludowej (ÖVP).
Życiorys.
Absolwent prawa na Uniwersytecie Wiedeńskim (1957). W latach 1957–1958 kształcił się w bolońskim centrum akademickim należącym do Johns Hopkins University, a od 1960 do 1961 na Vrije Universiteit Brussel. Zaangażował się w działalność polityczną w ramach Austriackiej Partii Ludowej. W 1958 został referentem w ministerstwie edukacji, a w 1961 urzędnikiem w biurze kanclerza federalnego odpowiedzialnym za kwestie dotyczące EWG i EFTA. Od 1962 pracował w austriackim przedstawicielstwie przy OECD w Paryżu. Został bliskim współpracownikiem kanclerza Josefa Klausa, od 1966 był jego sekretarzem i szefem gabinetu.
Od czerwca 1969 do kwietnia 1970 sprawował urząd ministra edukacji. W 1970 po raz pierwszy uzyskał mandat posła do Rady Narodowej. Do niższej izby austriackiego parlamentu był następnie wybierany w 1971, 1975, 1979, 1983, 1986, 1990, 1994 i 1995. W latach 1970–1971 pełnił funkcję burmistrza swojej rodzinnej miejscowości. Od 1971 do 1978 przewodniczył ÖAAB, organizacji pracowniczej afiliowanej przy ÖVP. Następnie do 1987 przewodniczył klubowi poselskiemu swojego ugrupowania. W 1979 został przewodniczącym Europejskiej Unii Demokratycznej, a w latach 1983–1987 stał na czele Międzynarodowej Unii Demokratycznej.
W 1979 zastąpił Josefa Tausa na stanowisku przewodniczącego Austriackiej Partii Ludowej. Ugrupowaniem tym kierował do 1989. W styczniu 1987 dołączył do rządu, w którym kanclerzem był Franz Vranitzky. Objął urząd wicekanclerza, który sprawował do kwietnia 1989. Został wówczas również ministrem spraw zagranicznych, na czele tego resortu stał do maja 1995. W czerwcu 1989 wraz z komunistycznym węgierskim ministrem spraw zagranicznych Gyulą Hornem wziął udział w przecinaniu płotu na granicy austriacko-węgierskiej, będącego jednym z symboli żelaznej kurtyny. Otwarcie tej granicy umożliwiło następnie Niemcom z NRD wyjazd do Niemiec Zachodnich poprzez Węgry i Austrię. W okresie jego urzędowania Austria zakończyła także negocjacje akcesyjne i przystąpiła do Unii Europejskiej.
W połowie lat 90. zdiagnozowano u niego chorobę Parkinsona. W 1999 zakończył wykonywanie mandatu poselskiego. Został m.in. członkiem rady doradczej organizacji pozarządowej Global Panel Foundation.

</doc>
<doc id="3972136" url="https://pl.wikipedia.org/wiki?curid=3972136" title="Michael Drayer">
Michael Drayer

Michael Drayer (ur. 19 marca 1986 w Staten Island) – amerykański aktor telewizyjny i filmowy, występował w roli Cisco w "Mr. Robot", jako Gabe w serialu "Oszustwo" i jako Eddie w "Sneaky Pete". Występował w serialach: "Rodzina Soprano" (2007), "Louie" (2010), "The Following" (2013), "Era Wodnika" (2015), "Vinyl" (2016) i "Poza czasem" (2017) jako Harry Houdini, a także w dramacie muzycznym "Cudowne dziecko" (2007) i dramacie Darrena Aronofsky’ego "Zapaśnik" (2008).

</doc>
<doc id="3972138" url="https://pl.wikipedia.org/wiki?curid=3972138" title="Kochelno">
Kochelno

Kochelno – część wsi Iwiec w Polsce położona w województwie kujawsko-pomorskim, w powiecie tucholskim, w gminie Cekcyn.
W latach 1975–1998 Kochelno administracyjnie należało do województwa bydgoskiego.

</doc>
<doc id="3972139" url="https://pl.wikipedia.org/wiki?curid=3972139" title="Mały Iwiec">
Mały Iwiec

Mały Iwiec – część wsi Iwiec w Polsce położona w województwie kujawsko-pomorskim, w powiecie tucholskim, w gminie Cekcyn.
W latach 1975–1998 Mały Iwiec administracyjnie należał do województwa bydgoskiego.

</doc>
<doc id="3972141" url="https://pl.wikipedia.org/wiki?curid=3972141" title="Heteropteryx">
Heteropteryx



</doc>
<doc id="3972142" url="https://pl.wikipedia.org/wiki?curid=3972142" title="Ugoda sandomierska">
Ugoda sandomierska



</doc>
<doc id="3972148" url="https://pl.wikipedia.org/wiki?curid=3972148" title="Kanał Volkmanna">
Kanał Volkmanna

Kanał Volkmanna (ang. Volkmann's canal, łac. "canalis Volkmanni"), kanał odżywczy (ang. nutrient foramen, łac. "canalis nutricius") – mikroskopowy przewód wewnątrz istoty zbitej tkanki kostnej drobnowłóknistej. Jest on ustawiony prostopadle do powierzchni kości i jej osi długiej oraz łączy się z kanałami Haversa. Od zewnętrznej strony otwiera się otworem odżywczym ("foramen nutricium"). Do kanałów Volkmanna wnikają od strony okostnej lub śródkostnej naczynia krwionośne odżywiające kość i łączące się z naczyniami w kanałach Haversa.

</doc>
<doc id="3972152" url="https://pl.wikipedia.org/wiki?curid=3972152" title="China (album Wangelisa)">
China (album Wangelisa)



</doc>
<doc id="3972153" url="https://pl.wikipedia.org/wiki?curid=3972153" title="Jerzy Łobodda">
Jerzy Łobodda

Jerzy Łobodda (ur. 21 grudnia 1931 w Bydgoszczy, zm. 27 października 2012 w Toruniu) – polski skoczek spadochronowy, instruktor spadochronowy, doświadczalny skoczek spadochronowy, instruktor modelarstwa lotniczego, pilot samolotowy, członek Spadochronowej Kadry Narodowej.
Działalność sportowa.
W 1948 roku posiadając tytuł instruktora modelarstwa lotniczego, mając 17 lat, wykonał swój pierwszy skok ze spadochronem typu: "PT 1A", z samolotu Po-2, pod okiem instruktora Zbigniewa Chronika. W roku 1951 ukończył kurs instruktora I stopnia w Centrum Wyszkolenia Spadochronowego, w Nowym Targu. W 1954 roku został skoczkiem doświadczalnym w Zakładzie Sprzętu Technicznego i Turystycznego „Aviotex” i działającym przy nim 26. Przedstawicielstwie Wojskowym w Legionowie, gdzie pracował do roku 1971. W 1955 roku został powołany do Kadry Narodowej Spadochroniarzy, uczestniczył w wielu zawodach spadochronowych, w tym w roku 1958, w IV Spadochronowych Mistrzostwach Świata – Bratysława (Czechosłowacja), zajmując z drużyną IV miejsce. 20 czerwca 1955 roku wykonał indywidualnie dwa skoki z wysokości 1000 m na celność lądowania z opóźnionym otwarciem spadochronu, ustanawiając rekord świata (24,35 m). Jako kapitan drużyny ustanowił wraz z drużyną pięć rekordów krajowych. Za te osiągnięcia uzyskał złotą odznakę spadochronową z trzema diamentami oraz tytuł Mistrza Sportu. 18 czerwca 1960 roku wykonał swój 1000. skok spadochronowy z samolotu. Posiadał na swoim koncie 1900 skoków, na 65 typach spadochronów, z różnych typów statków powietrznych, w tym jako jeden z pierwszych z luku bombowego samolotu odrzutowego Ił-28. W roku 1973 rozpoczął pracę w Aeroklubie Pomorskim, jako Szef Techniczny, a w roku 1974 podjął pracę w Zakładzie Usług Agrolotniczych, w Olsztynie, jako mechanik pokładowy, na samolocie typu An-2. Do roku 1992 wylatał w sumie ponad 6 tys. godzin. Od roku 1994 do 2006 roku prowadził toruński, a następnie toruńsko-bydgoski oddział firmy szkoleniowo-ochroniarskiej "Komandos". Był prezesem toruńskiego Związku Polskich Spadochroniarzy. Do końca pozostawał czynnym członkiem Klubu Seniorów Lotnictwa.
Jerzy Łobodda zmarł 27 października 2012 roku i został pochowany 31 października 2012 roku na Centralnym Cmentarzu Komunalnym w Toruniu.

</doc>
<doc id="3972155" url="https://pl.wikipedia.org/wiki?curid=3972155" title="Siergiej Mylnikow">
Siergiej Mylnikow

Siergiej Aleksandrowicz Mylnikow (ur. 6 października 1958 w Czelabińsku, zm. 20 czerwca 2017 w Moskwie) – radziecki i rosyjski hokeista, bramkarz, trener. Wielokrotny członek reprezentacji hokejowej ZSRR. W 1986 otrzymał tytuł Zasłużonego Mistrza Sportu ZSRR. Mistrz Sportu ZSRR klasy międzynarodowej.
Życiorys.
Jego rodzice pracowali w odlewni Czelabińskich Zakładów Traktorowych. Gdy miał 7 lat rozpoczął naukę w szkole hokejowej Traktora Czelabińsk, z uwagi na warunki fizyczne szkolił się na pozycji bramkarza.
Kariera zawodnicza.
W swej karierze grał w klubach:
W 1976 zadebiutował w Mistrzostwach ZSRR jako zawodnik Traktora Czelabińsk. W pierwszym sezonie w składzie tej drużyny zdobył brązowy medal Mistrzostw ZSRR.
W 1980 został powołany do odbycia służby wojskowej, przez dwa lata był graczem SKA w Leningradzie. W 1983, po zakończeniu służby w wojsku powrócił do składu drużyny Traktora. 11 grudnia 1984 rozegrał swój pierwszy mecz w reprezentacji ZSRR jako bramkarz i grał na tej pozycji przez następne cztery lata.
Jako pierwszy rosyjski bramkarz zagrał w National Hockey League. W sezonie 1989/1990 zagrał 10 meczów (1 zwycięstwo, 2 remisy i 7 porażek) w składzie Quebec Nordiques.
W 1990, po zakończeniu rocznego kontraktu, powrócił na jeden sezon do Traktora. Od połowy 1991 grał w Łokomotiwie Jarosław. W tej drużynie grał przez dwa lata, w tym samym okresie przez 6 miesięcy grał na Węgrzech. Karierę zawodniczą zakończył w szwedzkim klubie Säters, gdzie grał w latach 1993/1995.
W reprezentacji ZSRR rozegrał 19 meczów w ramach Mistrzostw Świata, Europy i Zimowych Igrzysk Olimpijskich 1988.
Kariera trenerska.
Po zakończeniu kariery zawodnika rozpoczął pracę trenerską. W latach 1995-1997 był trenerem Saters, potem od 1997 do 1998 trenował Ładę Togliatti. W latach 1998-1999 był głównym trenerem Krylii Sowietow w Moskwie. W 1999 został opiekunem Siewierstali Czerepowiec i był nim do 2001. Z tym klubem uzyskał tytuł mistrza Rosji.
W latach 2004-2005 był trenerem klubu Witaź Podolsk w Czechowie. Trener drużyny „Skrzydła Sowietów” w Moskwie w latach 2007-2008. W 2011 został trenerem Awtomobilista Jekaterynburg.
W ostatnich latach życia grał w drużynie "Legendy hokeja ZSRR". Działał na rzecz rozwoju hokeja amatorskiego. W 1988 został odznaczony Orderem „Znak Honoru”.
Zmarł 20 czerwca 2017 w Moskwie. Został pochowany na Cmentarzu Trojekurowskim w Moskwie.
Sukcesy.
Reprezentacyjne:
 Mistrz świata młodzieży 1977 i 1978,
 Trzykrotny Mistrz świata:1986, 1989 (najlepszy bramkarz w statystykach) i 1990,
 Czterokrotny Mistrz Europy:1985, 1986, 1987 i 1989,
 Złoty medal olimpijski w Calgary 1988.
Klubowe:
 Brązowy medalista 1976,
 Srebrny medalista 1987,
 Brązowy medalista 1985.
Życie prywatne.
Był żonaty z Iriną, miał dwóch synów - Dmitrija i Siergieja - również bramkarzy.

</doc>
<doc id="3972157" url="https://pl.wikipedia.org/wiki?curid=3972157" title="Łukasz Gurdak">
Łukasz Gurdak

Łukasz Gurdak (ur. 24 maja 1984 w Dębicy) – polski artysta fotograf, uhonorowany tytułami Artiste FIAP (AFIAP) oraz Excellence FIAP (EFIAP). Pomysłodawca, współzałożyciel i członek Mieleckiej Grupy Fotograficznej.
Życiorys.
W 2010 roku Łukasz Gurdak wspólnie z Grzegorzem Lizakowskim, członkiem Fotoklubu RP, utworzyli Mielecką Grupę Fotograficzną. Jest autorem i współautorem kilkudziesięciu wystaw w krajach Europy i świata. Wielokrotnie uhonorowany akceptacjami, nagrodami, medalami, wyróżnieniami – w Międzynarodowych Salonach Fotograficznych, objętych patronatem FIAP (m.in. w Belgradzie, Davos, Nowym Jorku, Rzeszowie, Santo Domingo, Varnie). W ramach działalności w Mieleckiej Grupie Fotograficznej był pomysłodawcą i współorganizatorem projektu „Portret Mielczan” (2012). Jest współorganizatorem i uczestnikiem plenerów fotograficznych, m.in. w Kolbuszowej, Krzyżtoporze, Machowie, Leżajsku, Baranowie Sandomierskim. Co roku (z powodzeniem) prezentuje swoje fotografie na ekspozycjach Podkarpackich Konfrontacji Fotograficznych i Międzynarodowego Niekonwencjonalnego Konkursu Fotograficznego Foto Odlot, w Galerii WDK w Rzeszowie.
Szczególne miejsce w twórczości Łukasza Gurdaka zajmuje fotografia aktu kobiecego. W latach 2017, 2018, 2019, 2020, 2021 otrzymał wyróżnienia w cyklicznym międzynarodowym konkursie fotografii artystycznej – "Fine Art Photography Awards" – w kategorii "Akt" (dla profesjonalistów). W roku 2018 otrzymał III nagrodę w prestiżowym konkursie fotograficznym "PX3 – Prix de La Photographie Paris 2018," w kategorii artystycznej "Akt" (dla profesjonalistów), w roku 2019 otrzymał wyróżnienie w International Photography Awards 2019 (IPA 2019) w Los Angeles. Jego prace zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców.
W latach 2009–2020 był członkiem rzeczywistym Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom stwierdzający posiadanie kwalifikacji do wykonywania zawodu artysty fotografa, fotografika (legitymacja nr 257). W 2014 roku otrzymał tytuł Artiste FIAP (AFIAP) oraz w 2017 roku tytuł Excellence FIAP (EFIAP) – tytuły przyznane przez Międzynarodową Federację Sztuki Fotograficznej FIAP, z siedzibą w Luksemburgu. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2021 został zaproszony do prac w składzie jury – VI edycji Międzynarodowego Konkursu Fotograficznego „Kuferek", organizowanego pod patronatem (m.in.) FIAP, przez Jarosławski Ośrodek Kultury i Sztuki. W 2022 został odznaczony Brązowym Medalem „Za Fotograficzną Twórczość”, w odniesieniu do XX edycji Podkarpackich Konfrontacji Fotograficznych.
Wystawy zbiorowe.
Źródło.
Nagrody (wyróżnienia).
Źródło.

</doc>
<doc id="3972158" url="https://pl.wikipedia.org/wiki?curid=3972158" title="Kansai">
Kansai

 – region w Japonii, położony w południowo-zachodniej części wyspy Honsiu, skupiony wokół miast: Osaka, Kioto i Kobe. W szerszym znaczeniu obejmuje prefektury Osaka, Kioto, Nara, Hyōgo, Wakayama i Shiga, tworząc wraz z prefekturą Mie region ekonomiczny Kinki. Granice te są jednak płynne i w zależności od kontekstu mogą uwzględniać także prefektury: Mie, Fukui, Tokushima i Tottori.
Historia.
Część tego regionu, prowincja Yamato ("Yamato-no-kuni", ob. prefektura Nara), jest uważana za kolebkę cywilizacji japońskiej. Od co najmniej VIII wieku znajdował się tu ośrodek władzy cesarskiej. Ustanowiono tu siedziby dworu, stolice: Nara (dawniej Heijō-kyō) w 710 roku, Nagaoka-kyō w 784 roku, Heian-kyō w 794 roku, a po zmianie nazwy w XI wieku Kyōto (wcześniej była nazywana także: Kyō, Miyako, Kyō no Miyako, Keishi). Z biegiem wieków rola stolicy cesarskiej stała się symboliczna, pozostając kulturowym sercem Japonii aż do XIX wieku. Stało się tak dlatego, że władza cesarza została zdominowana przez potężne rody wojskowe, które zakładały własne ośrodki administracyjne. We wschodniej Japonii, w regionie Kantō były to Kamakura (1192–1333) i Edo (1603–1868), a w Kansai – Muromachi, dzielnica Kioto, dokąd w 1378 roku przeniósł swój dwór siogun Yoshimitsu Ashikaga (1358–1408). 
W 1868 roku cesarz Mutsuhito (Meiji) odzyskał pełnię władzy, przeniósł swoja siedzibę do Edo i zmieniając jego nazwę na Tokio, doprowadził do przesunięcia centrum politycznego kraju do Kantō.
Nazwa Kansai zaczęła być używana w X w. (okres Heian) i oznacza po japońsku „na zachód od punktu kontroli”, odnosząc się do strategicznego przejścia o nazwie "Ōsaka-no-seki", które znajdowało się na granicy prowincji Ōmi (ob. obecnie prefektura Shiga) i Yamashiro (ob. południowa część prefektury Kioto). 
Wraz z nastaniem siogunatu w 1192 roku, siogun Yoritomo Minamoto (1147–1199) przeniósł ośrodek władzy do miasta Kamakura w regionie Kantō. Cesarz, którego władza została ograniczona, nadal rezydował na swoim dworze w Kioto. Kansai zaczęło być od tego czasu utożsamiane z symboliczną i kulturową władzą cesarską, a Kantō z polityczną i militarną władzą siogunów. Różnice te miały przełożenie na strukturę społeczną w tych regionach. W czasie siogunatu Tokugawów prawie połowę mieszkańców stolicy Edo (Tokio) stanowili samurajowie, podczas gdy w skupionej na handlu Osace było ich mniej niż 1%.
Niektóre różnice pomiędzy Kansai i Kantō.
Kupiecka przeszłość Osaki ma przeniesienie na postrzeganie mieszkańców całego regionu. Japończycy przypisują im takie cechy jak pragmatyczność, przedsiębiorczość i duże poczucie humoru, które wyróżniają ich na tle wyrafinowanych i powściągliwych mieszkańców Kantō. W Kansai na schodach ruchomych stoi się po prawej stronie, a wchodzi po lewej – odwrotnie niż w regionie Kantō.
Wiele różnic występuje w przyrządzaniu potraw, ich nazwach i kulturze kulinarnej. Przykładowo "usukuchi-shōyu" (lekki sos sojowy) produkowany w regionie Kansai ma jaśniejszy kolor i jest bardziej słony od używanego w Kantō "koikuchi-shōyu" (ciemny, bogaty smakowo), a nattō jest tu mniej lubiane niż na wschodzie Japonii. Z tego regionu, a zwłaszcza z Osaki, wywodzą się m.in. takie potrawy kulinarne, jak: okonomiyaki, takoyaki czy kitsune-udon.
Dialekt.
Mieszkańcy regionu Kansai posługują się dialektem języka japońskiego (właściwie grupą dialektów) "Kansai-ben" (関西弁). Wyróżnia się on odmiennym słownictwem, gramatyką, wymową i intonacją, a Japończycy postrzegają go jako bardziej swobodny, naładowany emocjonalnie i głośniejszy niż standardowy japoński.

</doc>
<doc id="3972161" url="https://pl.wikipedia.org/wiki?curid=3972161" title="Horodyszcze (sielsowiet Kołodziszcze)">
Horodyszcze (sielsowiet Kołodziszcze)

Horodyszcze (biał. "Гарадзішча", ros. "Городище") – osiedle na Białorusi, w obwodzie mińskim, w rejonie mińskim, w sielsowiecie Kołodziszcze.
Historia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.
W Horodyszczach znajduje się stacja kolejowa Horodyszcze, położona na linii Moskwa - Brześć.

</doc>
<doc id="3972162" url="https://pl.wikipedia.org/wiki?curid=3972162" title="Suchoruckie">
Suchoruckie

Suchoruckie (biał. "Сухарукія", ros. "Сухорукие") – osiedle na Białorusi, w obwodzie mińskim, w rejonie mińskim, w sielsowiecie Kołodziszcze. Od zachodu graniczy z Mińskiem.

</doc>
<doc id="3972163" url="https://pl.wikipedia.org/wiki?curid=3972163" title="Maksim Wojtiul">
Maksim Wojtiul



</doc>
<doc id="3972165" url="https://pl.wikipedia.org/wiki?curid=3972165" title="Cerkiew Opieki Bogurodzicy w Kurimce">
Cerkiew Opieki Bogurodzicy w Kurimce

Cerkiew Opieki Bogurodzicy w Kurimce – drewniana greckokatolicka cerkiew filialna zbudowana w 1923 w Kurimce.
Historia.
Cerkiew postawiono w 1923 na miejscu starszej, zniszczonej podczas działań wojennych w 1915. Poświęcona w 1930. W latach 70. XX w. otynkowano ściany.
Architektura i wyposażenie.
To budowla drewniana konstrukcji zrębowej, pozornie jednoprzestrzenna, orientowana. Od wschodu zamknięta trójbocznie. Wieża o prostych ścianach od zachodniej strony. Dach jednokalenicowy blaszany.
Wewnątrz wyposażenie z okresu budowy cerkwi. Niski ażurowy ikonostas posiada tylko ikony namiestne. Ołtarz główny z baldachimem. 

</doc>
<doc id="3972168" url="https://pl.wikipedia.org/wiki?curid=3972168" title="Michał Kuryłowicz">
Michał Kuryłowicz

Michał Kuryłowicz (ur. 26 września 1858 w Nałużu, zm. 6 lutego 1919 we Lwowie) – polski prawnik i wojskowy pochodzenia ukraińskiego, generał audytor armii Austro-Węgier.
Życiorys.
Urodził się we wsi Nałuże, w rodzinie duchownego greckokatolickiego. Ukończył w c. k. Gimnazjum w Brzeżanach oraz prawo na Uniwersytecie Lwowskim zdając egzaminy państwowe w 1882. 3 kwietnia 1878 wstąpił jako jednoroczny ochotnik do Galicyjskiego Pułku Piechoty Nr 55 w Brzeżanach. W listopadzie 1879 awansował na stopień porucznika rezerwy. Po zakończeniu studiów i zdaniu egzaminów rozpoczął praktykę w Wojskowym Sadzie Wyższym w Wiedniu. W maju 1885 rozpoczął pracę jako sędzia w Sądzie Garnizonowym w Aradzie. W 1887 jako kapitan audytor przeszedł do Lwowa do tamtejszego sadu garnizonowego. W 1888 przeniesiony został do Galicyjskiego Pułku Piechoty Nr 30 we Lwowie na stanowisko audytora pozostając tam kolejne 4 lata. W latach 1892-1894 kierował sądem garnizonowym w Tarnowie. 3 marca 1895 przeniesiony zostaje do c. k. Obrony Krajowej, wcielony do 20 Pułku Piechoty Obrony Krajowej w Stanisławowie i przydzielony do Komendy Obrony Krajowej w Krakowie na stanowisko referenta prawnego (). W 1896 awansuje na majora. W 1899 został przeniesiony na takie samo stanowisko w Komendzie Obrony Krajowej w Przemyślu. W 1901 został podpułkownikiem audytorem. W 1908 przeniesiono go do Lwowa już jako pułkownika. 26 października 1910 przeniesiony został do Wiednia na stanowisko referenta do spraw wymiaru sprawiedliwości przy Inspektoracie Żandarmerii. 30 października 1912 awansował na stopień generała audytora. W czerwcu 1914 mianowano go naczelnym obrońca wojskowym, a 12 września 1915 prezydentem senatu Najwyższego Sądu Wojskowego. 1 sierpnia 1916 przeszedł w stan spoczynku.
Powrócił do Lwowa, gdzie włączył się w organizowanie wojsk polskich. 2 grudnia 1918 mianowano go szefem biura szkód wojennych w kwatermistrzostwie Dowództwa „Wschód”. Zmarł nagle 6 lutego 1919 we Lwowie, pochowany został na Cmentarzu Łyczakowskim. 6 października 1919 został pośmiertnie przyjęty do Wojska Polskiego.
Ordery i odznaczenia.
W czasie służby w Siłach Zbrojnych Monarchii Austro-Węgierskiej otrzymał:

</doc>
<doc id="3972171" url="https://pl.wikipedia.org/wiki?curid=3972171" title="Ferenc Horváth">
Ferenc Horváth

Ferenc Horváth (ur. 6 maja 1973 w Budapeszcie) – węgierski piłkarz występujący na pozycji napastnika. Trener piłkarski.
Kariera klubowa.
Horváth karierę rozpoczynał w 1991 roku w pierwszoligowym Videotonie Székesfehérvár, który w 1993 roku zmienił nazwę na Fehérvár Parmalat. Jego barwy reprezentował do 1996 roku, po czym odszedł do także pierwszoligowego Ferencvárosu. W 1998 roku wywalczył z nim wicemistrzostwo Węgier. W tym samym roku przeszedł do belgijskiego KRC Genk. W 1999 roku zdobył z nim mistrzostwo Belgii, a w 2000 roku Puchar Belgii.
W połowie 2000 roku Horváth przeniósł się do niemieckiego Energie Cottbus. W Bundeslidze zadebiutował 12 sierpnia 2000 w przegranym 1:3 meczu z Werderem Brema. W barwach Energie rozegrał 9 spotkań, a w trakcie sezonu 2000/2001 odszedł do izraelskiego Maccabi Tel Awiw. Z zespołem tym dwukrotnie triumfował w rozgrywkach Pucharu Izraela.
W 2002 roku Horváth wrócił na Węgry, gdzie został zawodnikiem Újpestu. Spędził tam jeden sezon, a potem przeszedł do hiszpańskiej drużyny UD Almería z Segunda División. W trakcie sezonu 2003/2004 przeniósł się jednak do zespołu drugiej ligi portugalskiej – GD Estoril Praia. Po zakończeniu sezonu 2003/2004 odszedł stamtąd do węgierskiego FC Fehérvár.
Z kolei na początku 2005 roku Horváth przeszedł do szkockiego Livingston, w którego barwach rozegrał 8 spotkań i zdobył 2 bramki w Scottish Premier League. Następnie wrócił na Węgry, gdzie występował w zespołach Diósgyőri VTK, FC Fehérvár, Paksi SE oraz Lombard Pápa. Grał też w austriackim trzecioligowcu, SC Ostbahn XI, a w 2009 roku zakończył tam karierę.
Kariera reprezentacyjna.
W reprezentacji Węgier Horváth zadebiutował 24 kwietnia 1996 w przegranym 0:2 towarzyskim meczu z Austrią. 25 marca 1998 w wygranym 3:2 towarzyskim pojedynku również z Austrią, strzelił swojego pierwszego gola w kadrze. W latach 1996–2001 w drużynie narodowej rozegrał 32 spotkania i zdobył 11 bramek.

</doc>
<doc id="3972176" url="https://pl.wikipedia.org/wiki?curid=3972176" title="Sielsowiet Żdanowicze">
Sielsowiet Żdanowicze

Sielsowiet Żdanowicze (biał. Ждановіцкі сельсавет, ros. Ждановичский сельсовет) – sielsowiet na Białorusi, w obwodzie mińskim, w rejonie mińskim. Od wschodu graniczy z Mińskiem.
Dawne miejscowości.
Miejscowości wchodzące dawniej w skład sielsowietu Żdanowicze, które 8 kwietnia 2004 stały się częścią Mińska:

</doc>
<doc id="3972180" url="https://pl.wikipedia.org/wiki?curid=3972180" title="Egzobaza">
Egzobaza



</doc>
<doc id="3972181" url="https://pl.wikipedia.org/wiki?curid=3972181" title="Ego Trippin'">
Ego Trippin'



</doc>
<doc id="3972183" url="https://pl.wikipedia.org/wiki?curid=3972183" title="Hlebkowicze">
Hlebkowicze

Hlebkowicze (biał. "Глебкавічы", ros. "Глебковичи") – wieś na Białorusi, w obwodzie mińskim, w rejonie mińskim, w sielsowiecie Kołodziszcze.

</doc>
<doc id="3972185" url="https://pl.wikipedia.org/wiki?curid=3972185" title="Dubrówka (rejon miński)">
Dubrówka (rejon miński)

Dubrówka (biał. "Дубраўка", ros. "Дубровка") – wieś na Białorusi, w obwodzie mińskim, w rejonie mińskim, w sielsowiecie Kołodziszcze.
Dawniej dzieliła się na Małą i Wielką.

</doc>
<doc id="3972186" url="https://pl.wikipedia.org/wiki?curid=3972186" title="Lipowa Kłoda">
Lipowa Kłoda

Lipowa Kłoda (biał. "Ліпавая Калода", ros. "Липовая Колода") – wieś na Białorusi, w obwodzie mińskim, w rejonie mińskim, w sielsowiecie Kołodziszcze.
Dawniej mały zaścianek. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919–1920 w okręgu mińskim Zarządu Cywilnego Ziem Wschodnich.

</doc>
<doc id="3972189" url="https://pl.wikipedia.org/wiki?curid=3972189" title="Codex Floriacensis">
Codex Floriacensis

Codex Floriacensis (oznaczany jako h w systemie tradycyjnym oraz jako 55 w systemie Beurona) – łaciński manuskrypt Nowego Testamentu datowany na VI wiek. Jego tekst jest spisany na welinie, dodatkowo jest to palimpsest. Inne nazwy tego manuskryptu to "Fleury Palimpsest" oraz "Palimpsestus Floriacensis""." Jeden z ośmiu starych łacińskich rękopisów zawierających tekst Apokalipsy św. Jana.
Opis.
Rękopis zawiera tekst Nowego Testamentu, z wyjątkiem czterech Ewangelii i listów Pawła z licznymi lukami. Tylko 33 z 193 kart przetrwały do naszych czasów. Rozmiary stron wynoszą 24 na 18 cm.
Prawdopodobna kolejność ksiąg była następująca: Apokalipsa św. Jana, Dzieje Apostolskie, 1. List Piotra, 2. List Piotra oraz 1. List Jana.
Łaciński tekst kodeksu reprezentował staro-łaciński przekład Nowego Testamentu ("Afra"). 
Zawartość.
Apokalipsa Jana: 1,1-2,1; 8,7-9,12; 11,16-12,5; 12,6-14; 14,15-16,5; Dzieje Apostolskie: 3,2-4,18; 5,23-7,2; 7,42-8.2; 9,4-23; 14.5-23; 17,34-18,19; 23,8-24; 26,2-27,13; 1 List Piotra 4,17-5,14; 2 List Piotra 1,1-2.6; 1 List Jana 1:8-3,20.
Zawiera wiele błędów pisarskich.  Tekst Dziejów Apostolskich 28: 1-13 jest streszczony. W księdze Dziejów Apostolskich istnieje tylko 10 różnic z tekstem cytowanym w "Testimonia" Cypriana. Istnieją również pewne podobieństwa tekstowe z "Codex Glazier".
Historia.
Gregory datował ten rękopis na VII wiek, natomiast Bruce M. Metzger na VI wiek.
Jest to palimpsest, górny tekst zawiera traktaty Boecjusza i Izydora z Sewilli.
Zgodnie z napisem na stronie 130 należał w XI w. do słynnego opactwa benedyktyńskiego Fleury na Loire (stąd nazwa kodeksu).
Tekst kodeksu został zbadany przez Konstantina von Tischendorfa (tekst Apokalipsy), Hermann von Soden zbadał tekst Dziejów Apostolskich, Edgar S. Buchanan zbadał tekst Apokalipsy św Jana i Dziejów Apostolskich. Sabatier porównał pierwsze trzy strony. Johannes Belsheim opublikował kilka fragmentów w 1887 roku, a Samuel Berger opublikował w 1889 roku pełny tekst kodeksu.
Kodeks znajduje się w Bibliothèque nationale de France (łac. 6400 G) w Paryżu.

</doc>
<doc id="3972190" url="https://pl.wikipedia.org/wiki?curid=3972190" title="Heteropteryginae">
Heteropteryginae

Heteropteryginae – podrodzina owadów z rzędu straszyków i rodziny Hetropterygidae.
Heteropteryginae stanowią najmłodszą z podrodzin Heteropterygidae, a ich monofiletyzm znajduje silne wsparcie w danych morfologicznych i molekularnych. Tworzą z Obriminae klad siostrzany dla Dataminae. Obejmują 18 gatunków zgrupowanych w dwa siostrzane rodzaje: "Haaniella" i "Heteropteryx".
Są to duże straszyki, osiągające do 166 mm długości ciała i masę dochodzącą do 60 g. Ich ciała są pokryte licznymi kolcami. Mają długie czułki, dłuższe niż przednie odnóża. Pola zmysłowe na przedpiersiu zanikły u nich wtórnie, natomiast obecne jest pole zmysłowe pośrodku "profurcasternum". Przednia para odnóży ma stosunkowo proste uda. Wszystkie golenie mają w częściach końcowych ("area apicalis") kolce środkowo-wierzchołkowe. Obie płcie są uskrzydlone, ale w większości krótkoskrzydłe. Tylko samce 5 gatunków mają skrzydła w pełni rozwinięte. U gatunków krótkoskrzydłych w nasadowych częściach skrzydeł drugiej pary znajdują się narządy strydulacyjne. Dymorfizm płciowy przejawia się u samców mniejszymi rozmiarami, smuklejszym ciałem i często jego silniejszym uzbrojeniem w kolce. 
Samice składają jaja w podłożu, zwykle pojedynczo, za pomocą dziobiastego pokładełka utworzonego przez wydłużony epiprokt i płytkę subgenitalną. Jaja osiągają rozmiary 12 mm i masę 0,3 g, będąc największymi i najcięższymi wśród straszyków. Charakterystyczna jest dla nich czteropłatkowa, zwykle X-kształtna płytka mikropilowa oraz brak linii środkowej.
Owady te występują w Azji Południowo-Wschodniej. Zamieszkują południowy Wietnam, Półwysep Malajski i większą część Archipelagu Malajskiego. Najwięcej (9) gatunków występuje na Sumatrze.

</doc>
<doc id="3972192" url="https://pl.wikipedia.org/wiki?curid=3972192" title="Staryna (rejon miński)">
Staryna (rejon miński)

Staryna (biał. "Старына", ros. "Старина") – wieś na Białorusi, w obwodzie mińskim, w rejonie mińskim, w sielsowiecie Kołodziszcze.

</doc>
<doc id="3972193" url="https://pl.wikipedia.org/wiki?curid=3972193" title="Georgi Dimitrow (1940)">
Georgi Dimitrow (1940)

Georgi Dimitrow (bułg. Георги Димитров) – bułgarski niszczyciel radzieckiego projektu 30K z okresu po II wojnie światowej, początkowo radziecki Ozornoj (Озорной).
Jego budowę rozpoczęto podczas II wojny światowej, wszedł na krótko do służby marynarki ZSRR jako „Ozornoj” w 1949 roku, po czym rok później został przekazany Bułgarii, gdzie służył jako „Georgi Dimitrow”. Był największym okrętem bułgarskim. Został wycofany w 1960 roku.
Budowa.
„Ozornoj” był drugim budowanym okrętem z najnowszej radzieckiej przedwojennej serii dużych niszczycieli projektu 30. Stępkę pod jego budowę położono 20 listopada 1939 roku wraz z głównym okrętem typu („Ogniewoj”) w stoczni nr 200 im. 61 Komunardów w Mikołajowie, pod numerem budowy 1087. 25 września 1940 roku został wciągnięty na listę floty. Oba okręty wodowano jako jedyne z serii przed atakiem Niemiec na ZSRR („Ozornoj” jako drugi, 25 grudnia 1940 roku), lecz nie zdołano ich ukończyć. W obliczu zajęcia Mikołajowa przez Niemców, nieukończony „Ozornoj” został 6 sierpnia 1941 roku przeholowany do Sewastopola, a następnie do Poti. W grudniu 1942 roku roboty na nim wstrzymano. 29 kwietnia 1945 roku powrócił do Mikołajowa i wznowiono na nim prace, według skorygowanego projektu 30K.
„Ozornoj” różnił się od pozostałych okrętów projektu 30K m.in. siłownią o mocy 60.000 KM zamiast 54.000 KM i zaokrągloną rufą krążowniczą zamiast pawężowej, co powodowało niewielki wzrost długości (117 m zamiast 115,5 m).
Służba.
„Ozornoj” wszedł do służby w Marynarce Wojennej ZSRR 9 stycznia 1949 roku. 25 lutego 1949 roku wcielono go do Floty Czarnomorskiej. Wkrótce jednak zdecydowano o przekazaniu go sojuszniczej Bułgarii.
20 lutego 1950 roku okręt wszedł do służby w Marynarce Wojennej Bułgarii pod nazwą „Georgi Dimitrow”, na cześć działacza komunistycznego Georgi Dimitrowa. Według innych źródeł, został wciągnięty na listę floty 18 kwietnia 1950 roku. Pierwszym dowódcą był kapitan II rangi Iwan Dobrew. Stanowił największy okręt bojowy w dziejach marynarki bułgarskiej i jej ostatni niszczyciel. W styczniu 1957 roku okręt pod flagą dowódcy floty kadm. Branimira Ormanowa przewiózł delegację rządową z premierem Antonem Jugowem do Albanii. W ostatnich latach służby służył do szkolenia. Na 1961 rok planowano modernizację niszczyciela, lecz jej zaniechano. 30 września 1960 roku „Georgi Dimitrow” został wycofany ze służby. Został następnie rozbrojony i odstawiony na Jeziorze Warneńskim, gdzie w 1963 roku zatonął podczas sztormu. Według M. Sobańskiego, wrak pozostawał tam jeszcze w 1977 roku.
W starszych źródłach zachodnich są spotykane błędne informacje, że „Georgi Dymitrow” to „Ogniewoj”, oraz błędny rok przekazania 1956.

</doc>
<doc id="3972194" url="https://pl.wikipedia.org/wiki?curid=3972194" title="Michał Potoczny">
Michał Potoczny



</doc>
<doc id="3972196" url="https://pl.wikipedia.org/wiki?curid=3972196" title="Nadbrzezie">
Nadbrzezie

Nadbrzezie – część miasta Sandomierz w południowo-wschodniej Polsce, w województwie świętokrzyskim, w powiecie sandomierskim, nad rzeką Wisłą, do 1938 roku oddzielna wieś.
Przez Nadbrzezie przebiega droga krajowa nr 77, a swój początek ma droga wojewódzka nr 723.
Dzielnica jest przemysłową częścią miasta i leży na prawym brzegu Wisły. Znajdują się tu stacja kolejowa, port rzeczny na Wiśle i huta szkła.
Jest siedzibą parafii Matki Bożej Królowej Polski i św. Jana Kantego.
Historia.
W wyniku I rozbioru Polski tereny na prawym brzegu Wisły zostały zajęte przez Austrię, a Nadbrzezie włączono do dystryktu leżajskiego. Przed przyłączeniem do miasta była to wieś w powiecie tarnobrzeskim w województwie lwowskim.
Od 1934 w nowo utworzonej zbiorowej gminie Trześń, gdzie utworzyło gromadę.
1 kwietnia 1938 do Nadbrzezia włączono zniesioną gromadę Ostrówek, a już 7 listopada 1938 Nadbrzezie (wraz z Ostrówkiem) włączono do Sandomierza w powiecie sandomierskim w woj. kieleckim.

</doc>
<doc id="3972197" url="https://pl.wikipedia.org/wiki?curid=3972197" title="Dobór par do przeszczepienia krzyżowego">
Dobór par do przeszczepienia krzyżowego

Dobór par do przeszczepienia krzyżowego – sposób wyboru dawcy organów. Dotyczy przeszczepów między osobami niespokrewnionymi.
O doborze pary decydują:

</doc>
<doc id="3972198" url="https://pl.wikipedia.org/wiki?curid=3972198" title="Jan Szymański (polityk)">
Jan Szymański (polityk)



</doc>
<doc id="3972199" url="https://pl.wikipedia.org/wiki?curid=3972199" title="Gilbert Emery">
Gilbert Emery

Gilbert Emery właśc. Gilbert Emery Bensley Pottle (ur. 11 czerwca 1875 w Naples, zm. 28 października 1945 w Los Angeles) – amerykański aktor filmowy i teatralny, a także prozaik i dramaturg.

</doc>
<doc id="3972201" url="https://pl.wikipedia.org/wiki?curid=3972201" title="Wojna duńsko-szwedzka 1643-1645">
Wojna duńsko-szwedzka 1643-1645



</doc>
<doc id="3972202" url="https://pl.wikipedia.org/wiki?curid=3972202" title="Wojna duńsko-szwedzka 1657-1658">
Wojna duńsko-szwedzka 1657-1658



</doc>
<doc id="3972204" url="https://pl.wikipedia.org/wiki?curid=3972204" title="Wojna duńsko-szwedzka 1675-1679">
Wojna duńsko-szwedzka 1675-1679



</doc>
<doc id="3972205" url="https://pl.wikipedia.org/wiki?curid=3972205" title="Wojna duńsko-szwedzka 1658-1660">
Wojna duńsko-szwedzka 1658-1660



</doc>
<doc id="3972210" url="https://pl.wikipedia.org/wiki?curid=3972210" title="Wojna duńsko-szwedzka (1808-1809)">
Wojna duńsko-szwedzka (1808-1809)



</doc>
<doc id="3972211" url="https://pl.wikipedia.org/wiki?curid=3972211" title="Kasa Spółdzielcza Stowarzyszenia Robotników Chrześcijańskich &quot;Pomoc&quot; w Radomiu">
Kasa Spółdzielcza Stowarzyszenia Robotników Chrześcijańskich &quot;Pomoc&quot; w Radomiu



</doc>
<doc id="3972212" url="https://pl.wikipedia.org/wiki?curid=3972212" title="Czernomorskij Sudostroitielnyj Zawod">
Czernomorskij Sudostroitielnyj Zawod



</doc>
<doc id="3972214" url="https://pl.wikipedia.org/wiki?curid=3972214" title="Drużynowe Mistrzostwa Polski na Żużlu 2017">
Drużynowe Mistrzostwa Polski na Żużlu 2017

Drużynowe Mistrzostwa Polski na Żużlu 2017 – 70. edycja Drużynowych Mistrzostw Polski, organizowanych przez Polski Związek Motorowy.

</doc>
<doc id="3972220" url="https://pl.wikipedia.org/wiki?curid=3972220" title="Elias Hutter">
Elias Hutter

Elias Hutter (ur. 1553 w Görlitz, zm. między 1605 a 1609) – niemiecki orientalista.
Ukończył studium języków orientalnych, a w 1577 roku objął posadę profesora hebraistyki na uniwersytecie w Lipsku. Później przebywał na dworze elektora saksońskiego Augusta w Dreźnie, w Lubece (1583), Hamburgu (1585), a wreszcie między 1598 a 1603 rokiem w Norymberdze, gdzie pracował jako drukarz, księgarz i nauczyciel hebrajskiego. Nie wiadomo nic na temat schyłkowego okresu jego życia.
Dla swoich studentów opracował i wydał słownik hebrajsko-niemiecki (1578) oraz Stary Testament w języku hebrajskim (1587) wydany na prasach Jacobusa Luciusa i znany jako „Hebrajska Biblia Huttera”. Choć w tym wydaniu Hutter nie zajmował się ani poprawnością tekstu ani też pięknem typografii udało mu się to osiągnąć w swoim wydaniu. Głównym celem wydania Biblii hebrajskiej była misja dydaktyczna. W tym celu Hutter wykorzystał dwa rodzaje czcionki – czcionkę wypełnioną na oznaczenie 3-literowego rdzenia słów hebrajskich oraz czcionkę pustą dla wyróżnienia przedrostków i przyrostków. Ten niepowtórzony później sposób wydania sprzyjał nauce języka hebrajskiego. Kopie Hebrajskiej Biblii Huttera posłużyły w roku 1596 jako dodatek do Poligloty hamburskiej. W trakcie swojego pobytu w Norymberdze wydał dwie poligloty: Nowy Testament w 12 językach i Pięcioksiąg w 6 językach.

</doc>
<doc id="3972221" url="https://pl.wikipedia.org/wiki?curid=3972221" title="Javier Toledo">
Javier Toledo



</doc>
<doc id="3972223" url="https://pl.wikipedia.org/wiki?curid=3972223" title="Sporting Club de Bruxelles">
Sporting Club de Bruxelles

Sporting Club de Bruxelles – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Ixelles Sporting Club został założony w gminie Ixelles stolicy Bruksela 30 stycznia 1894 roku. Początkowo zespół grał tylko mecze towarzyskie, zwłaszcza przeciwko Racing i Leopold. 1 września 1895 klub stał się jednym z 10 zespołów założycieli Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). W sezonie 1895/96 jako Sporting Club de Bruxelles debiutował w pierwszych mistrzostwach Belgii. Zajął trzecie miejsce, był najlepszym wśród brukselskich klubów. W następnym sezonie klub wycofał się z mistrzostw po pięciu meczach (10 stycznia 1897 przegrał z Racingiem z wynikiem 0:18 - rekord belgijskiej ligi), a 28 marca 1897 roku przyłączył się do Racingu, pomagając zdobyć drugie mistrzostwo kraju w sezonie 1896/97.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
W 1897 klub rozgrywał swoje mecze domowe na boisku przy ulicy Dailly w gminie Schaerbeek w Brukseli. W 1894 grał na boisku Cinquantenaire Park w gminie Ixelles, w 1896 przeniósł się na Leopold Park. W 1897 występował również na Tir national w Schaerbeek.

</doc>
<doc id="3972224" url="https://pl.wikipedia.org/wiki?curid=3972224" title="Walter White (Breaking Bad)">
Walter White (Breaking Bad)



</doc>
<doc id="3972227" url="https://pl.wikipedia.org/wiki?curid=3972227" title="Sporting Bruksela">
Sporting Bruksela



</doc>
<doc id="3972233" url="https://pl.wikipedia.org/wiki?curid=3972233" title="Marek Krzywoń">
Marek Krzywoń

Marek Krzywoń – polski tenor.
Życiorys.
W latach studiował 1974-1981 na Wydziale Wokalnym Akademii Muzycznej w Krakowie w klasie śpiewu solowego prof. Adama Szybowskiego. Od roku 1980 związany jest na stałe z zespołem Capella Cracoviensis oraz zespołem Rorantyści. Był też pracownikiem Chóru Filharmonii Krakowskiej oraz Chóru Polskiego Radia i Telewizji.
Specjalizuje się w wykonywaniu muzyki oratoryjno-kantatowej. Jest wykonawcą licznych partii solowych w kraju i za granicą, między innymi we Włoszech, Francji, Szwajcarii, Niemczech, Kanadzie, USA i Japonii, Korei Południowej. Brał udział w wielu festiwalach muzycznych (Festiwal Händlowski w Halle, Festiwal Telemanna w Magdeburgu, Dresdner Festspiele, Wratislavia Cantans, Muzyka w Starym Krakowie, Starosądecki Festiwal Muzyki Dawnej, in.). Wykonuje także repertuar pieśniarski.
W roku 2009 w kategorii Album Roku Muzyka Dawna i Barokowa otrzymał wraz z zespołem Capella Cracoviensis Nagrodę muzyczną Fryderyk.
W swojej wieloletniej pracy artystycznej współpracował z wieloma dyrygentami, takimi jak: Stanisław Gałoński, Jerzy Katlewicz, Stanisław Krawczyński, Jerzy Maksymiuk, Krzysztof Penderecki, Tadeusz Strugała, Andrzej Straszyński, Antoni Wit, Karl Anton Rickenbacher, Philippe Herreweghe, Paul Esswood.

</doc>
<doc id="3972243" url="https://pl.wikipedia.org/wiki?curid=3972243" title="Konfesja św. Wojciecha">
Konfesja św. Wojciecha

Konfesja św. Wojciecha – barokowa konfesja, składająca się z relikwiarza św. Wojciecha, patrona Polski oraz baldachimu, znajdująca się w bazylice prymasowskiej w Gnieźnie.
Historia.
Cztery romańskie konfesje.
Pierwsza konfesja znajdowała się w kościele grodowym - rotundzie Najświętszej Maryi Panny z drugiej połowy X wieku, dokładniej w aneksie, dobudowanym do nawy rotundy od strony południowo-zachodniej. Rzut poziomy tej dobudówki miał formę wycinka koła, o średnicy zewnętrznej równej średnicy nawy rotundy, a więc ok. 9 m. Zewnętrzna, łukowata ściana aneksu opierała się na prostoliniowej ścianie szczytowej, dostawionej prawie prostopadle do nawy rotundy. Pochowano tam w 997 roku ciało św. Wojciecha, wykupione przez Bolesława Chrobrego. Dobudówkę wykonano w pośpiechu – ławę fundamentową nie tworzyły warstwy kamieni, lecz wylana wprost do wkopu fundamentowego zaprawa, na której po stwardnieniu układano ścianę z płytek kamiennych. Wewnątrz aneksu, przy wewnętrznej stronie ściany na osi długiej całej rotundy, widoczny jest spąg kamiennego fundamentu, który jest pozostałością pierwotnej, kamiennej, przedromańskiej konfesji św. Wojciecha z roku 997. Forma architektoniczna tego pierwszego mauzoleum męczennika jest bliżej nieokreślona, jednak prawdopodobnie składało się ono z ołtarza, zespolonego z grobem, zawierającym relikwie. 
W pierwszej połowie XI wieku przystąpiono do budowy kamiennej bazyliki w miejsce kościoła grodowego. Był to trójnawowy, beztranseptowy kościół bazylikowy, zamknięty od wschodu trzema apsydami, z nową przedromańską konfesją św. Wojciecha. Ulokowano ją w mistycznym i geometrycznym środku całej budowli ("in medio ecclesiae"). Miała postać grobowej kaplicy, wytyczonej na planie kwadratu o bokach ok. 4,7 m, o obniżonym poziomie użytkowym względem nawy głównej. Wewnątrz niej, przy ścianie wschodniej znajdował się ołtarz z grobem z relikwiami. Boki tego ołtarza ozdabiały trzy złote tablice. Na pograniczu nawy głównej i prezbiterium znajdował się tumbowy grobowiec Radzyma Gaudentego, znajdujący się obecnie w podziemiach katedry. Długość całkowita budowli wynosiła ok. 37,5 m. Większość kosztowności, podobnie jak same relikwie zostały wywiezione z Gniezna przez Brzetysława II. W Gnieźnie zachowały się relikwie wmurowane w różnych miejscach w ścianach świątyni, sprowadzono także szczątki świętego, ofiarowane wcześniej innym parafiom.
W drugiej połowie XI wieku przystąpiono do budowy drugiej bazyliki. Powstała w niej nowa, romańska konfesja, trzecia z kolei. Znajdowała się ona w środkowej części nawy głównej, w centrum romańskiej bazyliki; miała postać monumentalnej konstrukcji – cokołu, zbudowanego na planie prostokąta o szerokości ponad 4 m i rekonstruowanej długości ok. 6 m. We wschodniej jego partii znajdowała się komora grobowa na planie kwadratu o boku ok. 1,7 m, licowana od wnętrza ciosami. Komora grobowa, przesklepiona, stawała się namiastką krypty. Nad nią znajdował się ołtarz, ulokowany na wyniesionym nad poziom posadzki cokole.
W drugiej połowie XII wieku skuto konfesję i wybudowano nową, czwartą konfesję przesuwając ją do wschodniego przęsła, sąsiadującego z prezbiterium, gdzie później znajdowały się również kolejne konfesje gotyckie i nowożytne. Konfesja była wydłużoną strukturą na planie prostokąta o szerokości ok. 1,7 m i długości niespełna 3,5 m. Nie zawierała ona elementu wziemnej komory grobowej, lecz przeznaczona była do ostentacji relikwiarza św. Wojciecha powyżej poziomu użytkowego katedry. Relikwie były eksponowane w sarkofagu architektonicznym, umieszczonym ponad ziemią na cokole, do którego od zachodu dochodził zapewne ołtarz.
Barokowa konfesja.
Jej marmurowe elementy wykonano w 1680 roku. Drewniany, ażurowy baldachim na kręconych kolumnach powstał w 1681 roku. Natomiast srebrna trumienka jest wcześniejsza, została ufundowana i wykonana w 1662 roku. Postacie symbolizujące poszczególne stany powstały w 1897 roku, z okazji 900-lecia śmierci św. Wojciecha. Srebrna trumienka powstała z fundacji bpa Wojciecha Pilchowicza w gdańskim warsztacie Piotra von der Rennena. Orły, na których spoczywa konfesja, oznaczone są puncą "HPJ" i herbem Gdańska, ponieważ wykonał je gdański złotnik Hans Paul Jung. Ksiądz Konstanty Lipski i biskup Albert Stawowski zobowiązali się sfinansować kolejny etap przedsięwzięcia. Prace kamieniarskie wykonał „magister lapidarius” z Krakowa, a snycerskie „artifex sculptor” z Warszawy. Nazwiska projektanta i wykonawców nie zachowały się do naszych czasów. Odlew czterech postaci wykonano w warsztacie berlińskim według projektu Władysława Marcinkowskiego. 
W czasie II wojny światowej baldachim został zdemontowany i złożony w pomieszczeniach wieży południowej, przygotowany do wywiezienia przez Niemców, do czego jednak nie doszło. Przetrwał po zawaleniu się hełmu wieży w 1945 roku, ale został odkryty dopiero w latach 90.. Same relikwie zostały wywiezione w czasie wojny do Inowrocławia, gdzie przetrwały okupację i działania wojenne. Trumienka również nie ucierpiała w tym czasie. 
W nocy z 19 na 20 marca 1986 roku doszło do włamania, w czasie którego złodzieje łomami i brzeszczotami wyrwali i wycięli ozdoby, dewastując całość. Ukradli z sarkofagu postać św. Wojciecha wykonaną w srebrze, pastorał biskupi, poduszkę srebrną, trzy aniołki, odłamali też skrzydła sześciu orłom. Z wieka trumny oderwali fragment srebrnej blachy. Zostali schwytani w Gdańsku, jednak srebro zostało przetopione. 
Wygląd obecny.
Najistotniejszym elementem całej konfesji jest srebrny relikwiarz w kształcie trumienki spoczywającej na sześciu orłach, którą dźwigają postacie symbolizujące cztery stany: chłopstwo, mieszczaństwo, duchowieństwo i rycerstwo. Na wieku i bokach trumienki, w owalnych medalionach, przedstawiono dziesięć scen z życia św. Wojciecha. Dekorację trumny dopełniają medaliony z napisami fundacyjnymi i dewocyjnymi. Srebrny relikwiarz na czarnym marmurowym cokole dekoracyjnie obejmuje złocony baldachim na kręconych kolumnach, spięty lambrekinami. Całość wieńczą woluty podtrzymujące kulę ziemską z krzyżem. Na kolumnach umieszczono smukłe postacie aniołów z girlandami.
Nad relikwiarzem znajduje się złocony baldachim, na wzór rzymskiego baldachimu z bazyliki św. Piotra.

</doc>
<doc id="3972247" url="https://pl.wikipedia.org/wiki?curid=3972247" title="Étienne Vincent">
Étienne Vincent



</doc>
<doc id="3972253" url="https://pl.wikipedia.org/wiki?curid=3972253" title="TŻ Start Gniezno">
TŻ Start Gniezno

Towarzystwo Żużlowe Start Gniezno – polski klub żużlowy z siedzibą w Gnieźnie. W latach 2005–2015 brał udział w rozgrywkach ligowych (od sezonu 2013 prawa do drużyny posiadała spółka Start Gniezno SA). W późniejszym czasie przestał funkcjonować.
Historia.
TŻ Start zostało założone w 2004 roku, będąc reakcją na kłopoty SKS Start. W 2005 roku klub zgłosił drużynę do rozgrywek ligowych.
Przed sezonem 2013 prawa do drużyny zostały przekazane nowo powołanej spółce – Start Gniezno SA, co było skutkiem wywalczonego awansu do Ekstraligi. Przed sezonem 2016 Start nie otrzymał licencji i nie przystąpił do startów w lidze.
Osiągnięcia.
Krajowe.
Poniższe zestawienia obejmują osiągnięcia klubu oraz indywidualne osiągnięcia zawodników reprezentujących klub w rozgrywkach pod egidą PZM oraz GKSŻ.
Mistrzostwa Polski.
Młodzieżowe drużynowe mistrzostwa Polski
Młodzieżowe indywidualne mistrzostwa Polski
Pozostałe.
Srebrny Kask
Brązowy Kask
Międzynarodowe.
Poniższe zestawienia obejmują indywidualne osiągnięcia zawodników krajowych na arenie międzynarodowej, a także w barwach reprezentacji Polski, w rozgrywkach pod egidą FIM oraz FIM Europe.
Mistrzostwa świata.
Drużynowe mistrzostwa świata juniorów
Mistrzostwa Europy.
Drużynowe mistrzostwa Europy juniorów
Mistrzostwa Europy par

</doc>
<doc id="3972261" url="https://pl.wikipedia.org/wiki?curid=3972261" title="Tosu Futures">
Tosu Futures



</doc>
<doc id="3972265" url="https://pl.wikipedia.org/wiki?curid=3972265" title="Wachlarzówka białosterna">
Wachlarzówka białosterna



</doc>
<doc id="3972266" url="https://pl.wikipedia.org/wiki?curid=3972266" title="Rhipidura">
Rhipidura



</doc>
<doc id="3972267" url="https://pl.wikipedia.org/wiki?curid=3972267" title="Mistrzostwa Afryki w piłce nożnej kobiet">
Mistrzostwa Afryki w piłce nożnej kobiet



</doc>
<doc id="3972272" url="https://pl.wikipedia.org/wiki?curid=3972272" title="AB Electrolux">
AB Electrolux



</doc>
<doc id="3972276" url="https://pl.wikipedia.org/wiki?curid=3972276" title="Ryu Seung-ryong">
Ryu Seung-ryong

Ryu Seung-ryong (hangul: 류승룡, hancha: 柳承龍; ur. 29 listopada 1970) – południowokoreański aktor. Ryu rozpoczął swoją karierę aktorską w teatrze, stając się jednym z najbardziej wszechstronnych aktorów drugoplanowych w koreańskim filmie i telewizji. W 2013 roku zagrał główną rolę w filmie "7 beonbang-ui seonmul", najbardziej dochodowym filmie w owym roku.
Ryu ukończył Seoul Institute of the Arts na kierunku teatr. Obecnie wykłada w School of Acting Arts w Seulu jako adiunkt.

</doc>
<doc id="3972279" url="https://pl.wikipedia.org/wiki?curid=3972279" title="Juchnówka (obwód miński)">
Juchnówka (obwód miński)

Juchnówka (biał. "Юхнаўка", ros. "Юхновка") – wieś na Białorusi, w obwodzie mińskim, w rejonie mińskim, w sielsowiecie Kołodziszcze.
Dawniej mały zaścianek. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu borysowskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="3972293" url="https://pl.wikipedia.org/wiki?curid=3972293" title="Kehlani">
Kehlani

Kehlani Ashley Parrish (ur. 24 kwietnia 1995) – amerykańska piosenkarka, autorka tekstów, tancerka.
Kehlani pochodzi z Oakland w Kalifornii, gdzie osiągnęła początkową sławę jako członek grupy popowej Poplyfe, która była finalistą America’s Got Talent. W 2014 roku wydała swój pierwszy mixtape "Cloud 19". Album ten znalazł się na liście 50 najlepszych albumów w 2014 stworzonej przez . Drugi mixtape Kehlani, "You Should Be Here", zadebiutował jako 5 na amerykańskim rankingu R&amp;B/Hip-Hop w roku 2015. Poprzedził on wyprzedaną trasę koncertową po Północnej Ameryce. W 2016 roku jej album "You should be here" został nominowany do nagrody Grammy jako Best Urban Contemporary Album. Debiutancki album studyjny Kehlani, "SweetSexySavage", został wydany 27 stycznia 2017 roku.
Dzieciństwo.
Kehlani dorastała w Oakland w Kalifornii. Była wychowywana przez ciotkę - jej ojciec zmarł, gdy była młoda, a matka siedziała w więzieniu. Uczęszczała do Oakland School of Arts, koncentrując się na tańcu.
Na początku życia Kehlani trenowała jako tancerka w Juilliard School. W gimnazjum ucierpiała z powodu urazu kolana, więc zwróciła uwagę na śpiew. Jej ciotka słuchała prawie wyłącznie artystów R&amp;B i neo soul. Kehlani uważa, że największy wpływ na jej muzykę miały Lauryn Hill, Erykah Badu i Jill Scott. W wieku 14 lat dołączyła do lokalnego zespołu wykonującego covery muzyki popowej, PopLyfe.
Kariera.
2009–2013: Początek kariery.
Kariera Kehlani zaczęła się, gdy dołączyła do zespołu PopLyfe. Muzyka zespołu była wydawana przez byłego członka Tony! Toni! Toné!, D'Wayne Wiggins. W ciągu dwóch lat grupa wystąpiła w Bay Area i innych miastach. W 2011 r. wzięli udział w America's Got Talent, gdzie zajęli czwarte miejsce. Podczas ostatniego występu Piers Morgan, siedzący w jury, powiedział Kehlani „Masz prawdziwy talent, ale nie uważam, że potrzebujesz tej grupy”.
Po zakończeniu America's Got Talent, Kehlani opuściła PopLyfe z powodu kilku sporów o charakterze menedżerskim i umownym. W ciągu sześciu miesięcy unikała robienia jakiejkolwiek muzyki z obawy o pozew ze strony zarządu grupy. W latach 2012-2013 Kehlani była bezdomna. Przemieszczała się z domu do domu i często spała na kanapach. W trakcie ostatniego roku szkoły średniej przeniosła się do Los Angeles w Kalifornii bez prawnego opiekuna. W 2013 roku Nick Cannon, który był gospodarzem programu America's Got Talent, podczas trasy PopLyfe, poprosił o przekazanie Kehlani propozycji do dołączenia do grupy. Na początku zgodziła się i pojechała do Los Angeles, ale ostatecznie nie podobało się jej kierownictwo, więc przeniosła się z powrotem do Oakland. Aby zdobyć jedzenie i pieniądze, zaczęła kraść rzeczy ze sklepów spożywczych. Kilka miesięcy później Kehlani wydała swój pierwszy solowy utwór na SoundCloud, nazwany „ANTISUMMERLUV”. Po usłyszeniu piosenki Cannon zadzwonił do niej ponownie, tym razem z propozycją zakwaterowania jej w apartamencie w Los Angeles wraz z czasem studyjnym.
od 2014-2017: "Cloud 19", "You Should Be Here", and "SweetSexySavage".
W 2014 czas studyjny zakończył się wydaniem jej pierwszego mixtapeu - "Cloud 19". Zajął on dwudzieste ósme miejsce w rankingu „50 Best Albums of 2014” stworzonym przez , a także znalazł się wśród „Overlooked Mixtapes 2014” Pitchfork. Jej utwór wydany pod koniec 2014, „Till the Morning”, został umieszczony 7 listopada 2014 przez Billboard jako jeden z „Emerging Picks of the Week”. W 2015 Kehlani zagrała support na koncercie G-Eazy podczas „From the Bay to the Universe tour”. 28 kwietnia 2015 wydała drugi mixtape – „You should be here”. W albumie gościnnie występuje Chance the Rapper oraz BJ the Chicago Kid. Kiedy zadebiutował na piątym miejscu US Billboard's Top R&amp;B/Hip-Hop Albums został nazwany przez magazyn Billboard „pierwszym tegorocznym wielkim albumem R&amp;B”. Tydzień po premierze „You should be here” Kehlani podpisała umowę z Atlantic Records. Po wydaniu płyty wyruszyła w trasę koncertową „You Should Be Here tour” po Północnej Ameryce i Europie. W 2015 otrzymała również kilka wyróżnień: nazwał ją jedną z „15 artystów, których trzeba uważać w 2015 roku”, a Rolling Stone jedną z 10 nowych artystów, których potrzebujesz. Została także nominowana do "2016 Grammy Award for Best Urban Contemporary Album". Kehlani współpracowała z Zaynem nad piosenką „Wrong” z jego debiutanckiego albumu „Mind of Mine” wydanego 25 marca 2016 roku. Jej piosenka „Gangsta” pojawiła się na ścieżce dźwiękowej do hitowego filmu "Legion samobójców". 26 listopada 2016 roku ujawniła tytuł swojego debiutanckiego albumu „SweetSexySavage”, który został wydany 27 stycznia 2017 w Atlantic Records.
2018-Obecnie: Było dobrze, dopóki nie było... i Blue Water Road.
Kehlani zagrała koncert otwierający trasę "Tell Me You Love Me World Tour" amerykańskiej piosenkarki Demi Lovato w Ameryce Północnej która rozpoczęła się 26 lutego 2018 r. i zakończyła 2 kwietnia 2018 r. Następnie otworzyła trasę koncertową Hopeless Fountain Kingdom World Tour amerykańskiej piosenkarki Halsey która odbyła się podczas odcinka Oceanii w kwietniu 2018 r. Tam Halsey zaskoczyła Kehlani organizując jej huczne śpiewanie na urodziny Kehlani. W marcu 2018 r. Keh;ani pojawiła się w singlu "Done for Me" amerykańskiego piosenkarza Charliego Putha. W kwietniu 2018 r. Kehlani pojawiła się również w singlu amerykańskiej raperki Cardi B "Ring" który był jej debiutanckim albumu studyjnego "Invasion Of Privacy". Piosenka zbakaz ka su e ba 28 miejscu na liście Billboard Hot 100, stając się pierwszym wpisem Kehlani w top 40 na liście. 
22 lutego 2019 roku jej trzeci komercyjny mixtape Whille We Wait został wydany przez Atlantic Records i zadebiutował na dziewiątym miejscu list Billboard 200 w USA. W pierwszym tygodniu mixtape miał 34 000 sprzedanych egzemplarzy. Jest wspierany przez singiel "Night Like This" z udziałem Ty Dolla Sign, "Nunya" z Domem Kennedym i "Butterfly". 
27 września 2019 r. Kehlani i rosyjsko-niemiecki DJ Zedd wydali wspólny singiel zatytułowany "Good Thing". Następnie Kehlani i amerykańska piosenkarka Teyana Taylor wydały singiel "Morning" który ukazał się 1 listopada 2019 r.
28 stycznia 2020 r. Kehlani pojawiła się na promocyjnym singlu kanadyjskiego piosenkarza Justina Biebera "Get Me" z jego piątek albumu studyjnego Changes. Kehlani miała być również zespołem wspierającym u boku amerykańskiego rapera i piosenkarza Jadena Smitha podczas Bieber's Changes Tour, która została przesunięta z powodu pandemii COVID-19. 
Kehlani wydała swój drugi album studyjny "It Was Good Untill It Was't" 8 maja 2020 r. Zadebiutował na drugim miejscu amerykańskiego Billborad 200 w oparciu o 83 000 zarobionych egzemplarzy (w tym 25 000 kopi czystego albumu).
We wrześniu 2020 r. Kehlani nagrała piosenki do wersji deluxe "It Was Good Until It Wasn't" jednakże po sesji zadecydowała, że piosenki będą lepiej pasować do osobnego projektu i rozpoczęła pracę nad nadchodzącym trzecim albumem studyjnym "Blue Water Road". 14 września 2021 Kehlani ujawniła teaser dla "Blue Water Road" i ogłosiła, że album ukaże się zimą. Główny singiel albumu "Altar" został wydany 15 września.
Życie prywatne.
W styczniu 2016 r. potwierdzono, że Kehlani była w związku z amerykańskim koszykarzem Kyrie Irving. W marcu 2016 kanadyjski raper PartyNextDoor opublikował na instagramie zdjęcie jej ręki sugerujące, że do niej wrócił. Spowodowało to kontrowersje i podejrzenia o zdradę, przez co na twitterze pojawiło się setki tysięcy postów przeciwko Kehlani. Negatywne zainteresowanie się jej osobą przez media skłoniło Kehlani do próby samobójczej.
6 września 2019 r. potwierdzono, że Kehlani spotyka się z raperem Keenonem Jacksonem. Po trzech miesiącach jednak Kehlani i YG zerwali. Pomimo zerwania wydali wspólny singiel Konclusions w 2020 r. W maju 2020 r. podczas wywiadu z The Breakfast Club, Kehlani powiedziała, że odkryła, iż YG zdradzał ją. YG jednak przeprosił wypełniając trawnik różami. Pozostają w neutralnych stosunkach. 
12 października 2018 r. Kehlani ogłosiła, że jest w ciąży z pierwszym dzieckiem - dziewczynką. Ojcem dziewczynki jest Javaughn Young-White który jest jej gitarzystą. Dwa miesiące później w grudniu 2018 Kehlani przyznała, że cierpi na depresję prenatalną i ciąża jest trudniejsza niż mogłoby się jej wydawać. 23 marca 2019 r. Kehlani urodziła w domu córeczkę Adeyę Nomi Parrish Young-White. 
Latem 2020 roku Kehlani kupiła małą farmę w Simi Valley w Kalifornii, gdzie żyje razem z córką. 
Seksualność oraz tożsamość płciowa.
Kehlani w przeszłości publicznie zidentyfikowała się jako osoba queer i panaseksualna. W kwietniu 2018 r. wyjaśniła swoją seksualność na Twitterze, stwierdzając: "I'm queer. Not bi, not straight. I'm attracted to women, men, REALLY attracted to queer men, non-binary people, intersex people, trans people. lil poly pansexual". Dodała, że ważne dla niej jest używanie w muzyce zaimków żeńskich. 
W wywiadzie dla magazynu Diva w kwietniu 2019 r. Kehlani powiedziała, że jest zdecydowanie w skali niebinarnej chociaż preferuje zaimki "ona". W grudniu 2020 r. zaktualizowała swoje zaimki na Twitterze na "ona/they".
Na początku 2021 r. Kehlani ogłosiła, że identyfikuje się jako lesbijka podczas transmisji na żywo.

</doc>
<doc id="3972294" url="https://pl.wikipedia.org/wiki?curid=3972294" title="Armintie Price">
Armintie Price

Armintie Ada Price po mężu Herrington (ur. 3 kwietnia 1985 w Milwaukee) – amerykańska koszykarka występująca na pozycji rozgrywającej, trzykrotna wicemistrzyni WNBA, trenerka koszykarska.
Życiorys.
Została piątą zawodniczka w historii rozgrywek NCAA, który uzyskała podczas całek kariery akademickiej co najmniej 2000 punktów, 1000 zbiórek, 300 asyst i 300 przechwytów, dołączając do Cheryl Miller, Chamique Holdsclaw, Tamiki Catchings oraz Sophii Young.
11 października 2009 poślubiła Reginalda Herringtona.

</doc>
<doc id="3972295" url="https://pl.wikipedia.org/wiki?curid=3972295" title="Armintie Herrington">
Armintie Herrington



</doc>
<doc id="3972296" url="https://pl.wikipedia.org/wiki?curid=3972296" title="Woda trytowa">
Woda trytowa

Woda trytowa (tlenek ditrytu, superciężka woda), lub – woda, w której atomy wodoru zastąpione zostały izotopem , czyli trytem.
Otrzymywanie.
Można ją otrzymać przez utlenienie gazowego trytu tlenkiem miedzi(II).
Właściwości.
Określenie jej właściwości jest trudne ze względu na ryzyko dla zdrowia i rozpad promieniotwórczy trytu ("T"½ wynosi ok. 12 lat). Temperatura topnienia wynosi , wrzenia , a maksymalną gęstość (1,215 g/cm³) osiąga w temp. .
Zastosowania.
Wodę trytową można wykorzystać jako znacznik w górnictwie naftowym oraz do badań hydrogeologicznych – po jej dodaniu do cieków wodnych można śledzić ich przebieg, kontakty i szybkość przepływu. Po rozcieńczeniu w dużej ilości zwykłej wody następuje wymiana atomów:
Powstający związek HTO też jest nazywany "wodą trytową" i to on jest oznaczany w ww. badaniach.

</doc>
<doc id="3972304" url="https://pl.wikipedia.org/wiki?curid=3972304" title="Jan Rozdrażewski (podkomorzy)">
Jan Rozdrażewski (podkomorzy)



</doc>
<doc id="3972306" url="https://pl.wikipedia.org/wiki?curid=3972306" title="Stanisław Mikos">
Stanisław Mikos

Stanisław Mikos (ur. 23 marca 1927 w Zalesiu, zm. 5 listopada 2006 w Gdańsku) – polski historyk, profesor nauk humanistycznych.
Specjalizował się w historii najnowszej, zwłaszcza dziejach Wolnego Miasta Gdańska. W 1956 ukończył studia historyczne w Wyższej Szkole Pedagogicznej w Gdańsku (obecnie Uniwersytet Gdański). Doktorat obronił w 1962. Habilitował się w 1972. Tytuł naukowy profesora uzyskał w 1983. Pełnił funkcje: dziekana Wydziału Humanistycznego Uniwersytetu Gdańskiego (1975–1978), dyrektora Instytutu Historii tej uczelni (1974–1975) oraz kierownika Katedry Historii Najnowszej w tym instytucie (1974–1997). Był członkiem Polskiego Towarzystwa Historycznego i Komisji Historii Gdańskiego Towarzystwa Naukowego. Odznaczony Srebrnym (1969) i Złotym Krzyżem Zasługi (1971), Krzyżem Kawalerskim Orderu Odrodzenia Polski (1983). Został pochowany na Cmentarzu Łostowickim w Gdańsku.

</doc>
<doc id="3972308" url="https://pl.wikipedia.org/wiki?curid=3972308" title="Montecincla">
Montecincla

Montecincla – rodzaj ptaka z rodziny pekińczyków (Leiothrichidae).
Zasięg występowania.
Rodzaj obejmuje gatunki występujące w południowo-zachodnich Indiach.
Morfologia.
Długość ciała około 20,5 cm.
Systematyka.
Etymologia.
"Montecincla": , "montis" – góra; nowołac. "cinclus" – drozd, od "kinklos" – mały, niezidentyfikowany przybrzeżny ptak.
Podział systematyczny.
Takson wyodrębniony w 2017 roku z "Trochalopteron". Do rodzaju należą następujące gatunki:

</doc>
<doc id="3972312" url="https://pl.wikipedia.org/wiki?curid=3972312" title="Zbigniew Nowacki (piłkarz)">
Zbigniew Nowacki (piłkarz)

Zbigniew Nowacki (ur. 2 stycznia 1952 w Gdyni) – polski piłkarz występujący na pozycji napastnika. Występował m.in. w Bałtyku Gdynia i Legii Warszawa, a pod koniec kariery także w amerykańskim HNNK Hrvat Chicago i austriackim Kremser SC. Na przestrzeni lat 1968-1983 strzelił dla Bałtyku 117 ligowych goli, co czyni go najlepszym strzelcem w historii klubu. W 1978 i 1980, jako zawodnik Bałtyku, zostawał królem strzelców II ligi. Na poziomie ekstraklasy zagrał w 72 meczach, zdobywając w nich 16 bramek (Legia 12-1, Bałtyk 60-15). Po zakończeniu kariery piłkarskiej trener juniorskich zespołów Bałtyku.
Syn Romana, przedwojennego zawodnika Bałtyku, oraz ojciec Tomasza, piłkarza tego klubu w latach 90.

</doc>
<doc id="3972315" url="https://pl.wikipedia.org/wiki?curid=3972315" title="Centennial (wiersz Williama Vicarsa Lawrance’a)">
Centennial (wiersz Williama Vicarsa Lawrance’a)

Centennial – wiersz amerykańskiego prawnika, prozaika i poety Williama Vicarsa Lawrance’a, opublikowany w 1889 przez Riverside Press w tomie "". Utwór jest dziesięciostronicową odą na cześć Człowieka Zachodu (Man of the West) i stanu Ohio. Został napisany nieregularnym.
W poemacie występuje wiele przykładów paralelizmu wprowadzanego anaforą, na przykład: "Come up from these rivers, so beautifully flowing;/Come up from these valleys, resplendent and glowing"; itd.; "Call them home to the feast for them spread;/Call them home to thy natal year’s century fled;"; "Come, all ye people born/In this land’s later morn,/Come, bringing sheaves of corn;/Come, bringing fruits and flowers/From teeming fields and bowers;". 
Poeta napisał również wiersz "Centennial Song".

</doc>
<doc id="3972317" url="https://pl.wikipedia.org/wiki?curid=3972317" title="Żabinki (jezioro)">
Żabinki (jezioro)

Żabinki – jezioro w Polsce w województwie warmińsko-mazurskim, w powiecie giżyckim, w gminie Kruklanki.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 20 km w kierunku północno-wschodnim od Giżycka, na północny wschód od jeziora Gołdapiwo, z którym jest połączone wąskim i krótkim przesmykiem. W odległości 1 km w kierunku południowym położona jest wieś Żabinka. Od strony północno-wschodniej wpływa niewielki ciek wodny o nazwie "Dopływ z jez. Łękuk", który łączy zbiornik wodny z jeziorem Łękuk.
Linia brzegowa jest miernie rozwinięta. Dno jest muliste, ławica mulisto-piaszczysta. Brzegi na północy i południu są wysokie, miejscami strome. Wokół akwenu znajdują się lasy iglaste (na północnym zachodzie), mieszane (na południu) oraz łąki i pastwiska (wschód oraz południowy wschód).
Jezioro leży na terenie obwodu rybackiego jeziora Gołdapiwo w zlewni rzeki Węgorapa – nr 8, jego użytkownikiem jest Polski Związek Wędkarski. Objęte jest strefą ciszy. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
W okolicach brzegów położone są ośrodki wypoczynkowe i pola biwakowe.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 40,1 ha. Średnia głębokość zbiornika wodnego to 9,1 m, a maksymalna – 42,5 m. Lustro wody znajduje się na wysokości 116,8 m n.p.m. Objętość jeziora wynosi 3643,7 tys. m³. Maksymalna długość jeziora to 1050 m, a szerokość 650 m. Długość linii brzegowej wynosi 2770 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 38,5 ha.
Przyroda.
W skład pogłowia występujących ryb wchodzą m.in. szczupak, płoć i lin. Roślinność przybrzeżna porastająca prawie całą linię brzegową to głównie trzcina. Największe jej skupiska znajdują się przy połączeniu z jeziorem Gołdapiwo oraz przy brzegach południowych. Nieliczne stanowiska tataraku i sitowia. Wśród roślinności zanurzonej przeważa rogatek, rdestnica połyskująca i rdestnica przeszyta.
Jezioro znajduje się na terenie specjalnego obszaru ochrony siedlisk Ostoja Borecka (PLH280016). W okolicach zbiornika wodnego stwierdzono występowanie rzadkiego zespołu skolochloi trzcinowatej ("Scolochloetum festucaceae").
Dodatkowo, w 1995 potwierdzono występowanie na terenie akwenu i jego okolicach innych gatunków roślin, jak: ramienica kolczasta ("Chara aculeolata"), ramienica krucha ("Chara fragilis"), ramienica grzywiasta ("Chara jubata"), ramienica omszona ("Chara tomentosa"), krynicznica tępa ("Nitellopsis obtusa"), grążel żółty ("Nuphar lutea"), grzybienie białe ("Nymphaea alba"), ponikło igłowate ("Eleocharis acicularis"), rdestnica stępiona ("Potamogeton obtusifolius"), rdestnica włosowata ("Potamogeton trichoides"), konwalia majowa ("Convallaria majalis"), przytulia wonna ("Galium odoratum"), paprotka zwyczajna ("Polypodium vulgare"), porzeczka czarna ("Ribes nigrum") oraz barwinek pospolity ("Vinca minor").

</doc>
<doc id="3972322" url="https://pl.wikipedia.org/wiki?curid=3972322" title="Jezioro Żabinki">
Jezioro Żabinki



</doc>
<doc id="3972323" url="https://pl.wikipedia.org/wiki?curid=3972323" title="István Hamar">
István Hamar

István Hamar (ur. 6 października 1970 w Tököl) – węgierski piłkarz występujący na pozycji pomocnika.
Kariera klubowa.
Hamar karierę rozpoczynał w 1988 roku w drugoligowym zespole Csepel SC. W sezonie 1988/1989 awansował z nim do pierwszej ligi, jednak w kolejnym spadł z powrotem do drugiej. W 1992 roku przeszedł do pierwszoligowego klubu Kispest Honvéd, z którym w sezonie 1992/1993 zdobył mistrzostwo Węgier, a w sezonie 1993/1994 wicemistrzostwo Węgier. W 1996 roku odszedł do MTK Budapeszt, w którym spędził sezon 1995/1996.
W 1996 roku Hamar odszedł do także pierwszoligowego Vasasu. W trakcie sezonu 1996/1997 przeniósł się jednak do tureckiego Vansporu, występującego w pierwszej lidze. Do końca sezonu 1996/1997 rozegrał tam 13 spotkań i zdobył 3 bramki. Następnie odszedł do izraelskiego Beitaru Jerozolima. W sezonie 1997/1998 zdobył z nim mistrzostwo Izraela.
Na początku 2001 roku Hamar odszedł do Maccabi Netanja, w którym grał do końca sezonu 2000/2001. Następnie wrócił na Węgry, gdzie występował w zespołach Videoton FC, Honvéd, FC Dabas, Jászapáti VSE, Szigetszentmiklósi TK, Tököl VSK, Vecsési FC oraz Ladánybene FC. W 2014 roku zakończył karierę.
Kariera reprezentacyjna.
W reprezentacji Węgier Hamar zadebiutował 29 maja 1993 w wygranym 4:2 towarzyskim meczu z Irlandią, w którym strzelił też dwa gole. W latach 1993–2001 w drużynie narodowej rozegrał 25 spotkań i zdobył 4 bramki.

</doc>
<doc id="3972325" url="https://pl.wikipedia.org/wiki?curid=3972325" title="John LaFarge">
John LaFarge



</doc>
<doc id="3972327" url="https://pl.wikipedia.org/wiki?curid=3972327" title="Prefektura apostolska Yixian">
Prefektura apostolska Yixian

Prefektura apostolska Yixian (łac. "Praefectura Apostolica Yihsienensis", chiń. 天主教易县监牧区) – rzymskokatolicka prefektura apostolska ze stolicą w Yixianie, w prefekturze miejskiej Baoding, w prowincji Hebei, w Chińskiej Republice Ludowej.
Prefektura nie istnieje w strukturach Patriotycznego Stowarzyszenia Katolików Chińskich, w których cała prefektura miejska Baoding należy do diecezji Baoding.
Historia.
25 maja 1929 z mocy decyzji Piusa XI wyrażonej w brewe "Cum venerabilis" erygowano misję sui iuris Yixian. Dotychczas wierni z tych terenów należeli do wikariatu apostolskiego Pekinu (obecnie archidiecezja pekińska) i wikariatu apostolskiego Baoding (obecnie diecezja Baoding). 9 grudnia 1935 podniesiono ją do rangi prefektury apostolskiej.
Z 1949 pochodzą ostatnie pełne, oficjalne kościelne statystyki. Prefektura apostolska Yixian liczyła wtedy:
Od zwycięstwa komunistów w chińskiej wojnie domowej w 1949 prefektura apostolska, podobnie jak cały prześladowany Kościół katolicki w Chinach, nie może normalnie działać. Prefekt apostolski o. Tarcisio Martina CSS uciekł przed komunistami do Pekinu, gdzie został jednak aresztowany w październiku 1950. Po pokazowym procesie trafił do ciężkiego więzienia, gdzie był torturowany. 26 grudnia 1954 został zwolniony i zmuszony wyjechać z komunistycznych Chin. Pozostali zagraniczni misjonarze zostali wydaleni z kraju w 1951. 
W latach 80. i 90. XX w wierny papieżowi Kościół podziemny wyświęcił 7 biskupów, z których 3 zostało ordynariuszami, a pozostali koadiutorami lub biskupami pomocniczymi. Biskupi ci nie byli uznawani przez władze świeckie i doświadczali prześladowań. Ostatni ordynariusz Yixian Cosmas Shi Enxiang zmarł w 2015. W czasach Mao spędził on 30 lat w więzieniach i obozach pracy. Sakrę biskupią przyjął w 1982. Więziony ponownie w latach 1989 – 1993. Od 1996 prefekt apostolski Yixian. Od 2001 do śmierci więziony w nieznanym, nawet dla rodziny, miejscu.

</doc>
<doc id="3972328" url="https://pl.wikipedia.org/wiki?curid=3972328" title="Real Madryt w sezonie 1914/1915">
Real Madryt w sezonie 1914/1915

Sezon 1914/15 był 13. sezonem w historii Realu Madryt, wówczas Madrid FC.
Skład.
W klubie grali m.in.: Santiago Bernabéu, Walter Rositzky, René Petit.

</doc>
<doc id="3972329" url="https://pl.wikipedia.org/wiki?curid=3972329" title="Reprezentacja Bośni i Hercegowiny U-17 w piłce nożnej mężczyzn">
Reprezentacja Bośni i Hercegowiny U-17 w piłce nożnej mężczyzn

Reprezentacja Bośni i Hercegowiny U-17 w piłce nożnej jest juniorską reprezentacją Bośni i Hercegowiny, zgłaszaną przez Nogometni/Fudbalski Savez Bosne i Hercegovine. Mogą w niej występować wyłącznie zawodnicy posiadający obywatelstwo bośniackie, urodzeni w Bośni i Hercegowinie lub legitymujący się bośniackim pochodzeniem i którzy w momencie przeprowadzania imprezy docelowej (finałów Mistrzostw Europy lub Mistrzostw Świata) nie przekroczyli 17 roku życia. Do 1992 roku reprezentacja Bośni i Hercegowiny była częścią reprezentacji Jugosławii.

</doc>
<doc id="3972330" url="https://pl.wikipedia.org/wiki?curid=3972330" title="Reprezentacja Bułgarii U-17 w piłce nożnej mężczyzn">
Reprezentacja Bułgarii U-17 w piłce nożnej mężczyzn

Reprezentacja Bułgarii U-17 w piłce nożnej jest juniorską reprezentacją Bułgarii, zgłaszaną przez Byłgarski futbolen syjuz. Mogą w niej występować wyłącznie zawodnicy posiadający obywatelstwo bułgarskie, urodzeni w Bułgarii lub legitymujący się bułgarskim pochodzeniem i którzy w momencie przeprowadzania imprezy docelowej (finałów Mistrzostw Europy lub Mistrzostw Świata) nie przekroczyli 17 roku życia.

</doc>
<doc id="3972331" url="https://pl.wikipedia.org/wiki?curid=3972331" title="The Old Régime (wiersz Williama Vicarsa Lawrance’a)">
The Old Régime (wiersz Williama Vicarsa Lawrance’a)

The Old Régime – wiersz amerykańskiego prawnika, prozaika i poety Williama Vicarsa Lawrance’a, opublikowany w 1889 przez Riverside Press w tomie "". Utwór jest napisany parzyście rymowanym pentametrem jambicznym.
Tytuł utworu odwołuje się do francuskiej frazy "Ancien Régime", spopularyzowanej przez książkę historyka Alexisa de Tocqueville’a "L'Ancien Régime et la Révolution" z 1856.

</doc>
<doc id="3972333" url="https://pl.wikipedia.org/wiki?curid=3972333" title="Sipyloidea">
Sipyloidea

Sipyloidea – rodzaj owadów z rzędu straszyków i rodziny Diapheromeridae.
Rodzaj ten wprowadził w 1893 roku Karl Brunner von Wattenwyl, wyznaczając jego gatunkiem typowym "Necrosia sipylus".
Przedstawiciele to małe i średnich rozmiarów straszyki o wysmuklonych ciałach, wyposażone w duże skrzydła. Głowa jest wydłużona, wklęśnięta i wyposażona w długie czułki, często u obu płci dłuższe niż odnóża przedniej pary. Odnóża są smukłe i nieuzbrojone, a te pierwszej pary mają wygięte do wewnątrz uda. Powierzchnia śródplecza jest gładka, granulowana lub guzkowana. Operculum jest z tyłu zaokrąglone lub spiczaste i często sięga końca segmentu analnego, który z kolei jest wcięty lub prawie ścięty. Kształt przysadek odwłokowy jest różnorodny.
Rozprzestrzenione są w krainie australijskiej, orientalnej i madagaskarskiej.
Należą tu 62 opisane gatunki:

</doc>
<doc id="3972334" url="https://pl.wikipedia.org/wiki?curid=3972334" title="Sholicola">
Sholicola

Sholicola – rodzaj ptaka z podrodziny niltaw (Niltavinae) rodziny muchołówkowatych (Muscicapidae).
Zasięg występowania.
Rodzaj obejmuje gatunki występujące w południowo-zachodnich Indiach.
Morfologia.
Długość ciała około 14 cm.
Systematyka.
Etymologia.
"Sholicola": "Shola" – lokalna nazwa lasów górskich w Ghatach Zachodnich; "-cola" – mieszkaniec, od "colere" – zamieszkiwać.
Podział systematyczny.
Takson wyodrębniony ostatnio z "Brachypteryx". Do rodzaju należą następujące gatunki:

</doc>
<doc id="3972342" url="https://pl.wikipedia.org/wiki?curid=3972342" title="Lista tabletów marki Lenovo">
Lista tabletów marki Lenovo

Lista tabletów marki Lenovo – lista wyprodukowanych tabletów przez firmę Lenovo. Modele wyprodukowane pod marką Lenovo.

</doc>
<doc id="3972345" url="https://pl.wikipedia.org/wiki?curid=3972345" title="Welf VII">
Welf VII

Welf VII (ur. ok. 1135, zm. 11/12 września 1167) – margrabia Toskanii i książę Spoleto od 1160 do śmierci.
Był jedynym synem margrabiego toskańskiego Welfa VI i Uty, córki hrabiego palatyna reńskiego Gotfryda von Calw. Zarządzał ziemiami swojego ojca w Italii podczas gdy on przebywał głównie w Szwabii. Razem z ojca byli sojusznikami cesarza Fryderyka I Barbarossy w jego wyprawach na Półwyspie Apenińskim już od 1154. W 1160 cesarz nadał mu godność księcia Spoleto. Między 1164 a 1166 uczestniczył w sporze Welfa VI z Hugo z Tübingen, który ostatecznie rozwiązał Fryderyk I. Uczestniczył w wyprawie cesarza przeciw Lidze Lombardzkiej w 1167, podczas której część armii włącznie z nim zapadła na malarię. Zmarł w Sienie i został pochowany w opactwie w Steingaden, gdzie później pochowano także jego ojca. Nie doczekał się potomstwa.

</doc>
<doc id="3972350" url="https://pl.wikipedia.org/wiki?curid=3972350" title="Quercus oglethorpensis">
Quercus oglethorpensis

Quercus oglethorpensis W.H.Duncan – gatunek rośliny z rodziny bukowatych ("Fagaceae" Dumort.). Występuje naturalnie w południowo-wschodnich Stanach Zjednoczonych – w Luizjanie, Missisipi, Alabamie, Georgii oraz Karolinie Południowej. 
Biologia i ekologia.
Rośnie w lasach oraz na brzegach rzek, na terenach nizinnych.

</doc>
<doc id="3972351" url="https://pl.wikipedia.org/wiki?curid=3972351" title="Chay Shegog">
Chay Shegog

 
Chalysa Janee „Chay” Shegog (ur. 22 lutego 1990 w San Diego) – amerykańska koszykarka filipińskiego pochodzenia, występująca na pozycji środkowej, obecnie zawodniczka rumuńskiego ASC Sepsi SIC Sfantu Gheorghe.

</doc>
<doc id="3972357" url="https://pl.wikipedia.org/wiki?curid=3972357" title="Log (miara)">
Log (miara)



</doc>
<doc id="3972359" url="https://pl.wikipedia.org/wiki?curid=3972359" title="Kazimierz Dudulski">
Kazimierz Dudulski

Kazimierz Dudulski (ur. 23 maja 1947 w Mroczenku, zm. 23 maja 2020 tamże) – polski ślusarz i kolejarz, poseł na Sejm PRL V kadencji.
Życiorys.
Syn Albina i Moniki. Uzyskał wykształcenie średnie niepełne, z zawodu ślusarz. Pracował na stanowisku brygadzisty parowozowni Polskich Kolei Państwowych w Iławie, a później był dyspozytorem w iławskiej sekcji CM Olsztyn.
W 1969 jako bezpartyjny uzyskał mandat posła na Sejm PRL w okręgu Iława, zasiadał w Komisji Komunikacji i Łączności. Jako działacz Socjaldemokracji Polskiej bez powodzenia kandydował w 2005 z listy tej partii do Sejmu RP oraz w 2006 z listy Lewicy i Demokratów do Sejmiku Województwa Warmińsko-Mazurskiego. Należał do Związku Zawodowego Maszynistów Kolejowych w Polsce.

</doc>
<doc id="3972363" url="https://pl.wikipedia.org/wiki?curid=3972363" title="Sonnets (tomik Johna Eaglesa)">
Sonnets (tomik Johna Eaglesa)

Sonnets – tomik angielskiego pastora i poety Johna Eaglesa, opublikowany w 1858 w Edynburgu nakładem oficyny William Blackwood and Sons. Zbiorek zawiera 114 utworów. Tomik został zadedykowany pamięci Johna Kenyona. Sonety w nim zebrane powstawały przez trzydzieści lat i były częściowo publikowane w "Blackwood’s Magazine" (jak zaznaczono we wstępie autorstwa Zoë King). Wśród nich znalazły się między innymi wiersze "Thoughts", "October", "November", "Night" i "Father and Son". Pod względem rymowania sonety Johna Eaglesa realizują model włoski i francuski. Poniższy utwór rymuje się na modłę francuską abba abba cdcd ee.

</doc>
<doc id="3972367" url="https://pl.wikipedia.org/wiki?curid=3972367" title="The Oath (wiersz Williama Vicarsa Lawrance’a)">
The Oath (wiersz Williama Vicarsa Lawrance’a)

The Oath – wiersz amerykańskiego prawnika, prozaika i poety Williama Vicarsa Lawrance’a, opublikowany w 1889 przez Riverside Press w tomie "". Utwór składa się z dziesięciu części.

</doc>
<doc id="3972368" url="https://pl.wikipedia.org/wiki?curid=3972368" title="Bat (jednostka)">
Bat (jednostka)



</doc>
<doc id="3972372" url="https://pl.wikipedia.org/wiki?curid=3972372" title="Barbara Dowmanowicz">
Barbara Dowmanowicz

Barbara Stefania Dowmanowicz (ur. 16 grudnia 1934 we Lwowie) – polska technik chemik, poseł na Sejm PRL V kadencji.
Życiorys.
Uzyskała wykształcenie średnie, z zawodu technik chemik. Pracowała na stanowisku brygadzistki w Nadodrzańskich Zakładach Przemysłu Organicznego „Rokita” w Brzegu Dolnym. W 1969 uzyskała mandat posła na Sejm PRL w okręgu Legnica, zasiadała w Komisji Przemysłu Ciężkiego, Chemicznego i Górnictwa.

</doc>
<doc id="3972376" url="https://pl.wikipedia.org/wiki?curid=3972376" title="Stanisław Dębowski">
Stanisław Dębowski

Stanisław Dębowski (ur. 8 maja 1935 w Zabielach) – polski rolnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu rolnik. Pracował na stanowisku kierownika Bazy Magazynowej w Dolistowie. W 1969 jako bezpartyjny uzyskał mandat posła na Sejm PRL w okręgu Łomża, zasiadał w Komisji Rolnictwa i Przemysłu Spożywczego. Odznaczony Odznaką 1000-lecia Państwa Polskiego.

</doc>
<doc id="3972379" url="https://pl.wikipedia.org/wiki?curid=3972379" title="Higashi-Ōsaka">
Higashi-Ōsaka



</doc>
<doc id="3972381" url="https://pl.wikipedia.org/wiki?curid=3972381" title="Mieczysław Arkuszyński">
Mieczysław Arkuszyński

Mieczysław Arkuszyński (ur. 3 stycznia 1928 w Dąbrowie nad Czarną, zm. 27 czerwca 2009) – polski chemik, poseł na Sejm PRL V kadencji.
Życiorys.
Uzyskał wykształcenie średnie, z zawodu technik chemik. Pracował na stanowisku brygadzisty w Fabryce Osprzętu Samochodowego „Polmo” w Łodzi. W 1969 uzyskał mandat posła na Sejm PRL w okręgu Łódź-Śródmieście, zasiadał w Komisji Przemysłu Ciężkiego, Chemicznego i Górnictwa.
Został pochowany na cmentarzu parafialnym w Łodzi.

</doc>
<doc id="3972385" url="https://pl.wikipedia.org/wiki?curid=3972385" title="Narodowe Muzeum Archeologiczne w Sofii">
Narodowe Muzeum Archeologiczne w Sofii

Narodowe Muzeum Archeologiczne w Sofii właśc. Narodowy Instytut Archeologiczny z Muzeum przy Bułgarskiej Akademii Nauk () – instytut naukowy Wydziału Nauk Humanistycznych Bułgarskiej Akademii Nauk (bułg. , w skrócie БАН) z muzeum archeologicznym w Sofii.
Muzeum, z siedzibą w dawnym, największym meczecie Sofii, zostało założone w 1892 roku jako Muzeum Narodowe, a w 1905 roku otwarto je dla zwiedzających. W 1909 roku Muzeum Narodowe przemianowano na Narodowe Muzeum Archeologiczne, które stało się głównym ośrodkiem badań archeologicznych w Bułgarii. W 1949 roku utworzono Narodowy Instytut Archeologiczny z Muzeum.
Zbiory muzeum obejmują przedmioty z okresu prehistorii, starożytności i średniowiecza.
Historia.
Początki kolekcji muzealnej sięgają 1869 roku, kiedy w statusie Bułgarskiego Towarzystwa Literackiego zapisano utworzenie Gabinetu Starożytności. Po wyzwoleniu spod panowania osmańskiego, po wojnie rosyjsko-tureckiej (1877–1878) w czasach Tymczasowego Rządu Rosyjskiego, założono Bibliotekę Narodową, która zapoczątkowała zbiory archeologiczne. Wkrótce utworzono departament muzealny, do którego nauczyciele z całego kraju przesyłali znaleziska o wartości historycznej. W 1892 roku departament wydzielono i powołano do życia samodzielne Muzeum Narodowe, którego utworzenie zostało uprawomocnione edyktem księcia Ferdynanda.
Zbiory przyrodnicze przekazano uniwersytetowi, a trzy kolekcje – starożytności, numizmatyczna i etnograficzna – zapoczątkowały zbiory Muzeum Narodowego. Pierwszym dyrektorem placówki został czeski archeolog Václav Dobruský (1858–1916). W 1888 i 1890 roku ustanowiono prawa regulujące prace archeologiczne na terenie Bułgarii oraz wywóz i zbiory artefaktów. Przyczyniło się to powiększenia zbiorów Muzeum Narodowego, które miało wiodącą rolę w pracach wykopaliskowych i ocenie znalezisk. Na początku XX w. Dobruský prowadził prace wykopaliskowe na terenie dwóch rzymskich miast – Nicopolis ad Istrum i Oescus oraz na terenie sanktuarium trackiego w regionie Lukowitu. Jednym z głównych zadań muzeum było sporządzenie mapy wszystkich stanowiska archeologicznych w Bułgarii.
Muzeum zostało uroczyście otwarte dla zwiedzających 18 maja 1905 roku w obecności księcia Ferdynanda, ministrów oraz osobistości życia kulturalnego Bułgarii. W pierwszych latach działalności, instytucja ta skupiła się na współpracy z organami administracji lokalnej, wojskowej oraz szkolnej w celu zbierania i skupowania eksponatów z terenów całej Bułgarii. W 1906 roku kolekcja etnograficzna była już tak duża, że utworzono samodzielne Muzeum Etnograficzne. W 1909 roku Muzeum Narodowe przemianowano na Narodowe Muzeum Archeologiczne z czterema sekcjami: starożytności, średniowiecza, numizmatyki i sztuki. Muzeum zaczęło prowadzić prace konserwatorskie oraz prace badawcze. W 1911 roku utworzono przy muzeum Urząd Konserwacji i Ochrony Obiektów Starożytnych, którym kierował dyrektor muzeum.
Drugi dyrektor muzeum, bułgarski archeolog Bogdan Fiłow (1883–1945) przekształcił placówkę w centrum badań archeologicznych i nawiązał współpracę z podobnymi ośrodkami zagranicą. Muzeum ściśle współpracowało z powstałym w 1901 roku Bułgarskim Towarzystwem Archeologicznym. W 1910 i 1911 roku Fiłow prowadził prace wykopaliskowe wokół wczesnochrześcijańskiej bazyliki Sw. Zofii w Sofii. W 1912 roku Fiłow odkrył bogato dekorowane mauzoleum rzymskie w południowej Bułgarii. Osiem lat później, z rekomendacji Towarzystwa, utworzono samodzielny Bułgarski Instytut Archeologiczny, którego pierwszym dyrektorem został Bogdan Fiłow.
W 1921 roku dyrektorem muzeum został Andrej Proticz (1875–1959), który sprawował tę funkcję do 1928 roku. Za jego czasów, muzeum zaczęło organizować we współpracy z Bułgarskim Towarzystwem Archeologicznym specjalistyczne kursy z archeologii i muzeologii.
W 1928 roku kolejnym dyrektorem muzeum został bułgarski filolog i archeolog Gawrił Kazarow (1874–1958), który zapoczątkował organizowanie tematycznych wystaw czasowych. Kazarow prowadził wykopaliska na stanowiskach typu tell w regionie Starej Zagory.
W latach 1929–1938 muzeum kierował bułgarski historyk i archeolog Rafaił Popow (1876–1940), który rozwinął studia nad prehistorią Bułgarii. Przez wiele lat Popow brał udział w pracach wykopaliskowych w Madarze i spopularyzował tamtejsze znaleziska.
W latach 1938–1944 dyrektorem muzeum był bułgarski archeolog Iwan Wełkow (1881–1958), który zapoczątkował szeroko zakrojone prace konserwatorskie.
Podczas II wojny światowej większa część dokumentacji muzeum przepadła w pożarze, a pod koniec 1944 roku ustały prace badawcze i publikacje naukowe. W tym samym roku kolejnym dyrektorem placówki został Nikoła Mawrodinow (1904–1958), za czasów którego (w 1949 roku) powstała nowa instytucja – Narodowy Instytut Archeologiczny z Muzeum, który stał się częścią Bułgarskiej Akademii Nauk (bułg. Българска академия на науките, w skrócie БАН).
W 1948 roku wyodrębniono zbiory sztuki i przekazano do nowo-utworzonej Galerii Sztuki.
Gmach muzeum.
Siedziba muzeum znajduje się w gmachu dawnego meczetu – największego i najstarszego meczetu z okresu Imperium Osmańskiego w Sofii – meczetu Wielkiego Mahmuda Paszy (1420–1474), wezyra sułtana Mehmeda II Zdobywcy (1432–1481). Budowa obiektu rozpoczęła się z inicjatywy wielkiego wezyra w 1451 roku, a zakończyła w 1495 roku, dwadzieścia lat po jego śmierci. Wokół meczetu wzniesiono szereg innych budynków w duchu tradycji osmańskiej.
Meczet powstał na planie kwadratu o boku 36,6 m orientowanego na cztery strony świata. Cztery filary z pilastrami dzielą tę powierzchnię na dziewięć równych kwadratów, przy czym każdy zwieńczony jest kopułą. Wszystkie kopuły mają taką samą średnicę, ale kopuły środkowe są wyższe.
Ściany meczetu wzniesiono z niewielkich bloków z ciosanego kamienia otoczonych cegłami. Początkowo meczet miał prawdopodobnie arkadowy przedsionek z pięcioma kopułami w fasadzie północnej, który został zniszczony podczas trzęsień ziemi w 1818 i 1858 roku, a następnie zastąpiony portalem. Z prawej strony meczetu stał minaret, który również się nie zachował. Początkowo kopuła środkowa nie miała okien – zostały one najprawdopodobniej dodane podczas rekonstrukcji w 1938 roku.
Podczas wojny rosyjsko-tureckiej (1877–1878) opuszczony meczet służył jako szpital.
W 1879 roku na mocy decyzji Ministerstwa Edukacji Narodowej gmach meczetu został przyznany muzeum archeologicznemu, którego wystawa miała dzielić przestrzeń z Biblioteką Narodową. Zniszczony budynek został poddany wstępnej renowacji. Biblioteka została otwarta w marcu 1880 roku i funkcjonowała w gmachu meczetu do 1885 roku – wilgoć w budynku źle wpływała na zbiory biblioteczne. Do 1887 roku w kompleksie meczetu znajdowała się również drukarnia państwowa.
Muzeum powstało w 1892 roku, jednak wilgoć i brak naturalnego światła zagrażały jego zbiorom. W 1892 i 1894 roku przeznaczono znaczne kwoty z budżetu państwa na remont placówki. Wzniesiono trzy nowe skrzydła i w latach 1900–1905 wszystkie zbiory muzeum zostały przeniesione do wyremontowanego gmachu. Uporządkowano również teren wokół meczetu – książę Ferdynand ufundował ogrodzenie, posadzono drzewa a na dziedzińcu wystawiono kolekcję rzeźb i inskrypcji. Wzniesiono kolejne budynki i zaadaptowano piętro na potrzeby wystawy numizmatycznej, pomimo tego kompleks z jego ograniczoną powierzchnią nie zaspokajał potrzeb muzeum. Rozpatrywano budowę nowej siedziby, jednak po przeniesieniu Narodowego Banku w latach 30. XX w. do nowego gmachu, muzeum otrzymało dwa nowe budynki. W latach 1938–1940 ukończono renowację meczetu, m.in. ołowianymi blachami zabezpieczono kopuły przed przenikaniem wody deszczowej.
Gmach muzeum został znacznie zniszczony podczas nalotów bombowych 30 marca 1944 roku podczas II wojny światowej. Budynek odbudowano pod koniec 1946 roku, a muzeum otwarto ponownie dla zwiedzających dwa lata później. Kolejną większą renowację przeprowadzono w latach 1993–1994 z funduszy rządu włoskiego. W latach 2003–2005 nastąpiły kolejne prace remontowe.
Na terenie meczetu dwukrotnie prowadzono prace badawcze w 1939 i 1998 roku. W 1939 roku odkryto pod południową kopułą meczetu ściany narożne, wzniesione z otoczaków rzecznych z pasami z pięciu warstw cegieł. Znaleziono wówczas posąg Artemidy. W 1998 roku na obszarze ogrodu przed meczetem i budynku administracji muzeum odkryto wiele warstw – najstarsza zawierała pozostałości po prehistorycznej osadzie datowanej na wczesną epokę żelaza (VIII–VII w. p.n.e.).
Zbiory.
Wystawa stała muzeum obejmuje przedmioty z okresu prehistorii, starożytności i średniowiecza. W skarbcu muzeum prezentowane są szczególnie cenne eksponaty, m.in. przedmioty wykonane ze złota i srebra pochodzące ze znalezionego w 1924 roku „skarbu” w Wyłczytrynie (bułg. Вълчитрън) datowanego na 1300 r. p.n.e. oraz ze znalezionego w 1953 roku „skarbu” koło Łukowitu (bułg. Луковит) datowanego na IV w. p.n.e..

</doc>
<doc id="3972387" url="https://pl.wikipedia.org/wiki?curid=3972387" title="III liga polska w piłce nożnej (1959)">
III liga polska w piłce nożnej (1959)



</doc>
<doc id="3972388" url="https://pl.wikipedia.org/wiki?curid=3972388" title="Eugenia Błajszczak">
Eugenia Błajszczak

Eugenia Błajszczak (ur. 25 grudnia 1911 w Paradyżu, zm. 8 listopada 1991) – polska nauczycielka, poseł na Sejm PRL IV i V kadencji.
Życiorys.
Uzyskała wykształcenie wyższe. Pracowała jako nauczycielka geografii w Szkole Podstawowej w Srocku. W 1965 i 1969 jako bezpartyjna uzyskiwała mandat posła na Sejm PRL w okręgu Piotrków Trybunalski. Przez dwie kadencje zasiadała w Komisji Kultury i Sztuki, a w V ponadto w Komisji Zdrowia i Kultury Fizycznej. Odznaczona Złotym Krzyżem Zasługi.

</doc>
<doc id="3972391" url="https://pl.wikipedia.org/wiki?curid=3972391" title="III liga polska w piłce nożnej (1960)">
III liga polska w piłce nożnej (1960)



</doc>
<doc id="3972392" url="https://pl.wikipedia.org/wiki?curid=3972392" title="III liga polska w piłce nożnej (1960/1961)">
III liga polska w piłce nożnej (1960/1961)



</doc>
<doc id="3972393" url="https://pl.wikipedia.org/wiki?curid=3972393" title="III liga polska w piłce nożnej (1961/1962)">
III liga polska w piłce nożnej (1961/1962)



</doc>
<doc id="3972395" url="https://pl.wikipedia.org/wiki?curid=3972395" title="Liderzy Ukraińskiej Socjalistycznej Republiki Radzieckiej">
Liderzy Ukraińskiej Socjalistycznej Republiki Radzieckiej



</doc>
<doc id="3972396" url="https://pl.wikipedia.org/wiki?curid=3972396" title="Monika Szpringer">
Monika Szpringer

Monika Hanna Szpringer (ur. 1966) – polska pedagożka, nauczycielka akademicka, prorektor Uniwersytetu Jana Kochanowskiego w Kielcach (2017–2020).
Życiorys.
W 1993 ukończyła studia z zakresu pedagogiki w Wyższej Szkole Pedagogicznej w Kielcach. Doktoryzowała się w 2000 w Instytucie Badań Edukacyjnych na podstawie napisanej pod kierunkiem Waldemara Dutkiewicza rozprawy zatytułowanej "System opiekuńczo-wychowawczy profilaktyki społecznej. Studium porównawcze rozwiązań polskich i włoskich". Stopień naukowy doktora habilitowanego uzyskała w 2008 na Uniwersytecie Katolickim w Rużomberku w oparciu o pracę pt. "System prewencyjny księdza Jana Bosko we współczesnej profilaktyce".
W 1994 podjęła pracę w Wyższej Szkole Pedagogicznej w Kielcach, przekształconej następnie w Akademię Świętokrzyską i Uniwersytet Jana Kochanowskiego. W 2008 na uczelni tej objęła stanowisko profesora nadzwyczajnego. W latach 2001–2005 była wicedyrektorem Instytutu Kształcenia Medycznego, następnie pełniła funkcję prodziekana powstałego w miejscu IKM Wydziału Nauk o Zdrowiu. W 2012 została pełnomocnikiem rektora UJK. W marcu 2017 wybrana na prorektora Uniwersytetu Jana Kochanowskiego w Kielcach do spraw studenckich i kształcenia. Kadencję zakończyła w 2020. Na UJK związana z Instytutem Zdrowia Publicznego na Wydziale Lekarskim i Nauk o Zdrowiu.
Specjalizuje się w zagadnieniach związanych ze zdrowiem publicznym, zachowaniami ryzykownymi i działaniami profilaktycznymi. Badania do rozprawy doktorskiej prowadziła podczas dwóch długoterminowych stażów naukowych na Papieskim Uniwersytecie Salezjańskim w Rzymie. W 2009 uzyskała tytuł specjalisty w dziedzinie zdrowia publicznego.
Odznaczona m.in. Złotym (2010) i Brązowym (2002) Krzyżem Zasługi oraz Medalem Komisji Edukacji Narodowej.

</doc>
<doc id="3972398" url="https://pl.wikipedia.org/wiki?curid=3972398" title="A Garland of Roses, Gathered from the Poems of the Late Rev. John Eagles, M.A.">
A Garland of Roses, Gathered from the Poems of the Late Rev. John Eagles, M.A.

A Garland of Roses, Gathered from the Poems of the Late Rev. John Eagles, M.A. – tomik angielskiego pastora i poety Johna Eaglesa, opublikowany w 1857 przez Johna Mathewa Gutcha, przyjaciela autora. Zbiorek został przez Gutcha zadedykowany Zoë King, przyjaciółce Johna Eaglesa i edytorce jego wierszy. Dzieli się na cykle "Lyrics from the Sketcher", "Sonnets", "Carmina Lusoria", "Translations from Vincent Bourne", "Horace in Bristol" i "Homer’s Hymns".

</doc>
<doc id="3972401" url="https://pl.wikipedia.org/wiki?curid=3972401" title="Virgilius Calori">
Virgilius Calori



</doc>
<doc id="3972402" url="https://pl.wikipedia.org/wiki?curid=3972402" title="Przetargi w rokowaniach ugodowych">
Przetargi w rokowaniach ugodowych

Przetargi w rokowaniach ugodowych – przetargi prowadzone w ramach rokowań mających na celu doprowadzenie do zawarcia ugody pozasądowej. Etap sporu prawnego. Termin na jego przeprowadzenie nie jest uregulowany przepisami procesowymi, przez co przetargi mogą się odbywać w każdym momencie postępowania. Najczęściej dochodzi do nich tuż przed rozpoczęciem postępowania sądowego, w celu uniknięcia kosztów procedury sądowej, a ich kontynuacja może nastąpić również po rozpoczęciu procesu. Zdecydowana większość sporów jest rozstrzygana poza postępowaniem sądowym, przez co przetargi mają większe znaczenie w rozwiązywaniu sporów niż procesy sądowe.
Istota teorii przetargów.
Gdy dochodzi do przetargu strony mogą zarówno współpracować ze sobą, jak i działać samodzielnie. Jednak wypłata wynikająca z kooperacji jest wyższa niż suma wypłat indywidualnych. Aby strona zdecydowała się na współpracę musi uzyskać przynajmniej taką kwotę jaką uzyskałaby bez współpracy i jest to określane jako wartość groźby. Natomiast suma wartości groźby obu stron to wartość niekooperacyjna gry, czyli wartość gry przy braku współpracy, a różnica między wypłatą połączoną z kooperacji a wartością niekooperacyjną gry to nadwyżka z kooperacji. Współpracujące strony muszą uzgodnić podział nadwyżki z kooperacji. Nie zawsze dochodzi do równego podziału nadwyżki, gdyż strony często dążą do realizacji własnego interesu.
Rokowania ugodowe w sprawach cywilnych.
Porozumienie zawarte w ramach ugody pozasądowej w sprawie cywilnej może zastąpić każde orzeczenie, jakie sąd wydałby w procesie. Jednak godząc się na pewne warunki bez postępowania sądowego, strony mogłyby uzyskać niejednokrotnie ten sam wynik co w procesie, za to z osiągnięciem korzyści wynikających z braku kosztów procesu sądowego. Powstałe oszczędności można podzielić między strony. W przypadku każdego procesu istnieje najczęściej rozwiązanie ugodowe, które poprawia sytuację obu stron, więc procesy są zazwyczaj nieefektywne. Istnieją jednak pewne wyjątki, np. w sytuacji gdy któraś ze stron chce nadać procesowi rozgłos lub chce stworzyć precedens. Ugoda sądowa jest zatem rozwiązaniem kooperacyjnym, a proces rozwiązaniem niekooperacyjnym. Ugoda ma bezpośredni wpływ na koszty społeczne, czyli sumę kosztów administracyjnych i kosztów błędów. W sytuacji gdy zastępuje ona oczekiwane orzeczenie sądowe, przy niższych kosztach transakcyjnych osiąga rezultat spodziewany w procesie. Koszty administracyjne są wtedy niższe, a koszty błędów pozostają takie same, przez co ugoda obniża koszty społeczne. Prawo powinno zatem zachęcać do zawierania ugód, prowadząc tym samym do uzyskiwania tych samych rezultatów przy jednoczesnym ograniczaniu kosztów społecznych. Można zatem stwierdzić, że wartość rozsądnej ugody jest równa wysokości oczekiwanego orzeczenia w procesie gdy powód i pozwany mają takie same oczekiwania co do procesu, oraz gdy powód i pozwany ponoszą takie same koszty transakcyjne. Natomiast rozbieżne oczekiwania, idące w stronę względnego optymizmu, mogą być przyczyną wszczynania procesów. Jednak do niepotrzebnych procesów może dojść również między stronami, które nie są nastawione optymistycznie, a dochodzi do nich przez strategiczną naturę przetargów.

</doc>
<doc id="3972407" url="https://pl.wikipedia.org/wiki?curid=3972407" title="Sonnets (tomik George’a T.S. Farquhara)">
Sonnets (tomik George’a T.S. Farquhara)

Sonnets – tomik anglikańskiego pastora i poety George’a T.S. Farquhara, opublikowany w 1890 w Perth, nakładem oficyny S. Cowan &amp; Co., Printers and Publishers. Zbiorek został opatrzony mottem z poezji Elizabeth Barrett Browning: "With Stammering lips and insufficient sound/I strive and struggle to deliver right/The music of my nature." Zbiorek dzieli się na cykle: "Perth Cathedral Sonnets", "Sonnets from the French", "Musical Sonnets", "Ecclesiastical Sonnets", "Sonnets on Nature", "Epistolary Sonnets" i "Sonnets of the Inner Life".

</doc>
<doc id="3972411" url="https://pl.wikipedia.org/wiki?curid=3972411" title="Ty i ja">
Ty i ja

Ty i ja – singel Hani Stach i Łukasza Zagrobelnego, który swoją premierę miał 22 sierpnia 2008.
Autorami słów Są Łukasz Zagrobelny, Karolina Kozak. Producentem nagrania jest Marcin Kindla. Piosenka znalazła się na albumie High School Musical 3, zawierającym ścieżkę dźwiękową do filmu .

</doc>
<doc id="3972417" url="https://pl.wikipedia.org/wiki?curid=3972417" title="For Algernon Charles Swinburne (wiersz Thomasa W.H. Croslanda)">
For Algernon Charles Swinburne (wiersz Thomasa W.H. Croslanda)

For Algernon Charles Swinburne – wiersz Thomasa W.H. Croslanda (1865-1924), poświęcony angielskiemu poecie dramaturgowi i eseiście Algernonowi Charlesowi Swinburne’owi, autorowi między innymi tragedii "Atalanta w Kalidonie", opublikowany w tomiku "Sonnets", wydanym w Londynie w 1912. Utwór jest klasycznym sonetem realizującym włoski model rymowania. Współbrzmienia układają się według wzoru abba abba cde cde.

</doc>
<doc id="3972418" url="https://pl.wikipedia.org/wiki?curid=3972418" title="De non existentia Dei">
De non existentia Dei



</doc>
<doc id="3972420" url="https://pl.wikipedia.org/wiki?curid=3972420" title="Tianzhou 1">
Tianzhou 1

Tianzhou 1 (chiń. 天舟一号, Tiānzhōu yīhào; pol. "Niebiański Statek Nr 1") – dziewiczy lot pierwszego chińskiego automatycznego statku transportowego Tianzhou. Stanowi on część załogowego programu kosmicznego. Wystrzelony 20 kwietnia 2017 roku rakietą Chang Zheng 7, będąc najcięższym ładunkiem kiedykolwiek wyniesionym przez chińską rakietę nośną. Celem misji było laboratorium orbitalne Tiangong 2, do którego pojazd zadokował 22 kwietnia.
Misja.
Podstawowym celem misji jest test nowego pojazdu, opartego na konstrukcji modułu Tiangong 1. Głównym zaplanowanym przedsięwzięciem była próba przepompowania paliwa z Tianzhou do Tiangong 2 w warunkach mikrograwitacji, przeprowadzona z powodzeniem 27 kwietnia oraz 14 czerwca, i kilkukrotne testy dokowania, zaplanowane na lato 2017 roku. Dodatkowo Tianzhou załadowany był „symulatorami masy” czyli pojemnikami z obciążeniem, wodą i gazem, aby przetestować zachowanie ładunku w czasie lotu. Misja ta pozwoliła w warunkach orbitalnych sprawdzić kluczowy element przyszłej chińskiej stacji wielomodułowej, pozwalający na przeprowadzanie misji długookresowych.
Statek może zabierać do 6,5 tony ładunku, w tym do 2 ton paliwa.
Misja zakończyła się kontrolowanym wejściem w atmosferę i zniszczeniem statku 22 września 2017.

</doc>
<doc id="3972421" url="https://pl.wikipedia.org/wiki?curid=3972421" title="Zygmunt Hutek">
Zygmunt Hutek

Zygmunt Hutek (ur. 11 stycznia 1936 w Równopolu) – polski rolnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu rolnik. W 1969 uzyskał mandat posła na Sejm PRL w okręgu Szamotuły z ramienia Polskiej Zjednoczonej Partii Robotniczej. Zasiadał w Komisji Kultury i Sztuki oraz w Komisji Rolnictwa i Przemysłu Spożywczego.

</doc>
<doc id="3972423" url="https://pl.wikipedia.org/wiki?curid=3972423" title="Prefektura apostolska Weihai">
Prefektura apostolska Weihai

Prefektura apostolska Weihai/Weihaiwei (łac. "Praefectura Apostolica Veihaiveiensis", chiń. 天主教威海卫监牧区) – rzymskokatolicka prefektura apostolska ze stolicą w Weihai, w prowincji Szantung, w Chińskiej Republice Ludowej.
Używana jest również nazwa "prefektura apostolska Weihaiwei" od obowiązującej do 1949 nazwy Weihai. Po 1949 Stolica Apostolska nie ma możliwości zmian administracyjnych w Kościele w Chińskiej Republice Ludowej więc de iure nigdy nie zmieniono tej nazwy na aktualną.
Prefektura nie istnieje w strukturach Patriotycznego Stowarzyszenia Katolików Chińskich, które połączyło ją z diecezją Yantai.
Historia.
18 czerwca 1931 z mocy decyzji Piusa XI wyrażonej w brewe "Litteris Apostolicis" erygowano misję sui iuris Weihaiwei. Dotychczas wierni z tych terenów należeli do wikariatu apostolskiego Czyfu (obecnie diecezja Yantai). 9 lutego 1938 podniesiono ją do rangi prefektury apostolskiej.
Z 1950 pochodzą ostatnie pełne, oficjalne kościelne statystyki. Prefektura apostolska Weihaiwei liczyła wtedy:
Od zwycięstwa komunistów w chińskiej wojnie domowej w 1949 prefektura apostolska, podobnie jak cały prześladowany Kościół katolicki w Chinach, nie może normalnie działać. Prefekt apostolski o. Edward Gabriel Quint OFM został aresztowany w 1951. Po 32-miesięcznym pobycie w więzieniu został wydalony z kraju w 1954. Brak jest informacji o jego następcy zarówno z Kościoła podziemnego jak i z Kościoła oficjalnego.

</doc>
<doc id="3972424" url="https://pl.wikipedia.org/wiki?curid=3972424" title="Prefektura apostolska Weihaiwei">
Prefektura apostolska Weihaiwei



</doc>
<doc id="3972428" url="https://pl.wikipedia.org/wiki?curid=3972428" title="Start Gniezno">
Start Gniezno



</doc>
<doc id="3972430" url="https://pl.wikipedia.org/wiki?curid=3972430" title="Tadeusz Iskra">
Tadeusz Iskra

Tadeusz Iskra (ur. 23 grudnia 1920 w Wolicy, zm. 4 kwietnia 2014 w Gdańsku) – polski kowal, poseł na Sejm PRL V kadencji.
Życiorys.
Syn Antoniego i Marianny. Uzyskał wykształcenie podstawowe, z zawodu kowal. Pracował w Gdańskiej Stoczni Remontowej. W 1969 uzyskał mandat posła na Sejm PRL w okręgu Gdańsk. Zasiadał w Komisji Gospodarki Morskiej i Żeglugi oraz w Komisji Pracy i Spraw Socjalnych.
Pochowany 9 kwietnia 2014 na Cmentarzu Łostowickim.

</doc>
<doc id="3972432" url="https://pl.wikipedia.org/wiki?curid=3972432" title="Sonnets (tomik Thomasa W.H. Croslanda)">
Sonnets (tomik Thomasa W.H. Croslanda)

Sonnets – tomik Thomasa W.H. Croslanda (1865-1924), wydany w Londynie w 1912 nakładem oficyny John Richmond Limited. Zawiera dwadzieścia utworów: "The Remembrance", "To. A.D.", "For Algernon Charles Swinburne", "Votes for Women", "Death", "Leda", "The Baby is the Ward", "For H.M.C", "Titanic", "After", "The Student", "To a Certain Knight", "Ulster", "On the Death of Edward VII", "The Promise", "Mr. Asquith Wept", "Shepherd’s Bush", "Freedom", "For a Rich Man Who is Said to "Believe in Poetry"" i "The End".

</doc>
<doc id="3972433" url="https://pl.wikipedia.org/wiki?curid=3972433" title="Zygmunt Jasiński (profesor)">
Zygmunt Jasiński (profesor)

Zygmunt Tomasz Jasiński (ur. 27 marca 1939 w Augustowie, zm. 15 kwietnia 2017 w Warszawie) – polski specjalista w dziedzinie biologii rozrodu pszczół, profesor nauk rolniczych.
Życiorys.
W 1957 rozpoczął studia na Wydziale Zootechnicznym SGGW, a po czym w 1962 pracę w Zakładzie Pszczelnictwa na Wydziale Ogrodniczym SGGW. W 1972 został doktorem w zakresie nauk rolniczych, a następnie pracował na stanowisku adiunkta. W 1995 habilitował się, a w 2002 uzyskał tytuł profesora. Autor 104 publikacji, a także promotor 116 prac magisterskich i 9 prac doktorskich. Ponad rok po śmierci, dnia 23 sierpnia 2018 r. został powołany w skład Państwowej Rady Ochrony Przyrody przez Ministra Środowiska Henryka Kowalczyka.

</doc>
<doc id="3972435" url="https://pl.wikipedia.org/wiki?curid=3972435" title="David Perry (rugbysta)">
David Perry (rugbysta)

David Perry (ur. 26 grudnia 1937, zm. 11 kwietnia 2017) – angielski rugbysta grający na pozycji , reprezentant kraju.
Uczęszczał do Clifton College, a następnie do Christ’s College w University of Cambridge. W barwach uniwersyteckiego zespołu rugby zagrał w 1958 roku w Varsity Match przeciwko drużynie z Oxford. Na poziomie klubowym związany był z , a następnie z , dla którego w latach 1962–1966 rozegrał 101 spotkań.
Otrzymywał powołania do reprezentacji kraju, z którą triumfował w Pucharze Pięciu Narodów 1963 oraz udawał się na "tournée" do Australii i Nowej Zelandii. Łącznie w narodowych barwach wystąpił w piętnastu testmeczach, w tym czterokrotnie jako kapitan podczas Pucharu Pięciu Narodów 1965.
Jego karierę sportową w wieku 27 lat zakończyła kontuzja, podjął zatem pracę w sektorze prywatnym. Pracował m.in. w British Printing Corporation, John Waddington czy Euler Hermes UK, będąc także członkiem kadry zarządzającej.

</doc>
<doc id="3972436" url="https://pl.wikipedia.org/wiki?curid=3972436" title="Julian Jastrzębski">
Julian Jastrzębski

Julian Jastrzębski (ur. 4 lutego 1920, zm. 16 sierpnia 2006) – polski kolejarz, poseł na Sejm PRL V kadencji.
Życiorys.
Uzyskał wykształcenie podstawowe. Pracował jako odprawiacz pociągów w Polskich Kolejach Państwowych na stacji Bochnia. W 1969 uzyskał mandat posła na Sejm PRL w okręgu Kraków. W trakcie kadencji zasiadał w Komisji Pracy i Spraw Socjalnych.
Pochowany na cmentarzu komunalnym w Bochni przy ul. Orackiej.

</doc>
<doc id="3972437" url="https://pl.wikipedia.org/wiki?curid=3972437" title="Odznaka Strzelecka Polskiego Związku Strzelectwa Sportowego">
Odznaka Strzelecka Polskiego Związku Strzelectwa Sportowego

Odznaka Strzelecka (OS) – okresu II Rzeczypospolitej Polskiej ustanowiona została w 1930r. przez Komendanta Głównego Związku Strzeleckiego. Wyróżniano nią osoby wykazujące się umiejętnościami strzelania z broni sportowej i bojowej. Odznaka dzieliła się na cztery klasy.
Prawo otrzymania odznaki przysługiwało każdej osobie, która podczas zawodów strzeleckich uzyskała wyniki przewidziane regulaminami poszczególnych konkurencji. Organem przyznającym Odznakę Strzelecką była Komenda Wojewódzka Związku Strzeleckiego.
Oznakę Odznaki Strzeleckiej stanowi metalowa kompozycja, składająca się z wyobrażenia tarczy strzeleckiej dziesięciopierścieniowej umieszczonej w rombie. W górnej części tarczy znajduje się stylizowane godło państwowe. W obwodzie rombu są ozdobne wypustki w kształcie trójkątów, średnica tarczy wynosi 22 mm, całej oznaki – 31 mm, wysokość godła – 10 mm. Odznaka mocowana jest na gwintowany bolec z nakrętką. Spotyka się również odmianę oznaki o wymiarach jak opisana z tą różnicą, że tarcza jest emaliowana, a na tarczy nałożony jest srebrzony orzełek strzelecki.
Stopnie odznaki.
Odznaka Strzelecka miała cztery klasy:

</doc>
<doc id="3972442" url="https://pl.wikipedia.org/wiki?curid=3972442" title="David Perry">
David Perry



</doc>
<doc id="3972444" url="https://pl.wikipedia.org/wiki?curid=3972444" title="Tomasz Campanella">
Tomasz Campanella



</doc>
<doc id="3972453" url="https://pl.wikipedia.org/wiki?curid=3972453" title="Stanisław Jędras">
Stanisław Jędras

Stanisław Jędras (ur. 23 kwietnia 1909 w Częstochowie, zm. 27 kwietnia 1997 tamże) – polski hutnik i polityk komunistyczny, poseł na Sejm PRL III, IV i V kadencji.
Życiorys.
Syn Jakuba i Agnieszki. Po ich śmierci stał się jedynym opiekunem swoich nieletnich sióstr, podejmując w wieku 13 lat pracę w Hucie Szkła Częstochowa Zacisze. W 1926 przystąpił do Towarzystwa Uniwersytetu Robotniczego, współpracował z Komunistycznym Związkiem Młodzieży Polskiej. Zatrudniony był w Fabryce Zabawek w Łodzi, potem w Hucie Częstochowa, a w okresie II wojny światowej jako górnik-wozak w kopalni rudy żelaznej. W 1945 wstąpił do Polskiej Partii Robotniczej, podejmując pracę w aparacie partyjnym. Do 1946 był I sekretarzem Komitetu Powiatowego partii, a od 1947 kierownikiem Wydziału Organizacyjnego Komitetu Wojewódzkiego w Kielcach. W 1948 wraz z PPR przystąpił do Polskiej Zjednoczonej Partii Robotniczej, gdzie do 1949 pełnił tę samą funkcję. W latach 1949–1951 studiował w Wyższej Szkole Partyjnej przy KC PZPR, zdobywając wykształcenie wyższe. Po jej ukończeniu został I sekretarzem Komitetu Miejskiego (będąc nim do 1954) i członkiem egzekutywy KW PZPR w Radomiu. Od 1953 do 1954 zasiadał w KW partii w Katowicach. W latach 1954–1955 był sekretarzem organizacyjnym KW PZPR w Poznaniu, a od 1955 do 1956 zasiadał w egzekutywie tegoż KW. W latach 1955–1957 był starszym instruktorem w Komitecie Centralnym PZPR. Od kwietnia 1957 do grudnia 1970 pełnił funkcje I sekretarza KM oraz członka egzekutywy i plenum KW PZPR w Częstochowie. W latach 1959–1971 ponownie zasiadał w KW PZPR w Katowicach.
W 1961, 1965 i 1969 uzyskiwał mandat posła na Sejm PRL III, IV i V kadencji z okręgu Częstochowa. W przeciągu trzech kadencji zasiadał kolejno w Komisji Handlu Wewnętrznego, następnie w Komisji Przemysłu Lekkiego, Rzemiosła i Spółdzielczości Pracy, kończąc w Komisji Pracy i Spraw Socjalnych.
Pochowany na Cmentarzu św. Rocha w Częstochowie.

</doc>
<doc id="3972457" url="https://pl.wikipedia.org/wiki?curid=3972457" title="III liga polska w piłce nożnej (1962/1963)">
III liga polska w piłce nożnej (1962/1963)



</doc>
<doc id="3972459" url="https://pl.wikipedia.org/wiki?curid=3972459" title="Jan Kalita">
Jan Kalita

Jan Kalita (ur. 22 maja 1924 w Krężnicy Okrągłej, zm. 27 marca 2015 w Puławach) – polski aparatowy, poseł na Sejm PRL V kadencji.
Życiorys.
Syn Piotra i Małgorzaty. Uzyskał wykształcenie średnie niepełne, z zawodu aparatowy rozdziału i skraplania powietrza. Pracował jako mistrz w Zakładach Azotowych w Puławach. W 1969 uzyskał mandat posła na Sejm PRL V kadencji z okręgu Lublin, będąc członkiem Polskiej Zjednoczonej Partii Robotniczej. W parlamencie pracował w Komisji Rolnictwa i Przemysłu Spożywczego.

</doc>
<doc id="3972461" url="https://pl.wikipedia.org/wiki?curid=3972461" title="Odznaka pamiątkowa I Korpusu Polskiego w Rosji">
Odznaka pamiątkowa I Korpusu Polskiego w Rosji

Odznaka pamiątkowa I Korpusu Polskiego w Rosji – odznaka ustanowiona rozkazem pożegnalnym z dnia 12 czerwca 1918 roku do zdemobilizowanych żołnierzy I Korpusu Polskiego w Rosji przez generała lejtnanta Józefa Dowbor-Muśnickiego.
Odznaką tą uhonorowani zostali wszyscy żołnierze Korpusu dla ściślejszego skojarzenia i odznaczenia naszej nielicznej wojskowej rodziny.
Odznakę stanowił stalowy, oksydowany krzyżyk o wymiarach 39 × 22 mm, na którego dolnym, dłuższym ramieniu przymocowany został miniaturowy, srebrny orzełek wojskowy, osadzony na tarczy Amazonek. Na tarczy wytłoczono litery „1 K” (1 Korpus), pod tarczą dwie skrzyżowane szable. Spotykanych jest kilka odmian odznaki, m.in. różniących się wymiarami.

</doc>
<doc id="3972462" url="https://pl.wikipedia.org/wiki?curid=3972462" title="Dziura nad Jaskinią Śpiących Rycerzy II">
Dziura nad Jaskinią Śpiących Rycerzy II

Dziura nad Jaskinią Śpiących Rycerzy II – jaskinia w Dolinie Małej Łąki w Tatrach Zachodnich. Wejście do niej znajduje się w południowo-zachodnim zboczu Małego Giewontu, powyżej Jaskini Śpiących Rycerzy, w pobliżu Jaskini Śpiących Rycerzy Wyżniej, na wysokości 1421 metrów n.p.m. Jaskinia jest pozioma, a jej długość wynosi 5,5 metrów.
Opis jaskini.
Jaskinię stanowi poziomy, niski i prosty korytarz zaczynający się w niewielkim otworze wejściowym, a kończący wysoką, szczelinową salą z zawaliskiem.
Przyroda.
W jaskini brak jest nacieków. Ściany są mokre, nie ma na nich roślinności.
Historia odkryć.
Nie wiadomo, kiedy i przez kogo jaskinia została odkryta. Jej pierwszy plan i opis sporządziła I. Luty przy pomocy T. Ostrowskiego w 1980 roku.

</doc>
<doc id="3972463" url="https://pl.wikipedia.org/wiki?curid=3972463" title="III liga polska w piłce nożnej (1963/1964)">
III liga polska w piłce nożnej (1963/1964)



</doc>
<doc id="3972464" url="https://pl.wikipedia.org/wiki?curid=3972464" title="Anastazja Pustelnik">
Anastazja Pustelnik

Anastazja Pustelnik FDC, właśc. Krystyna Pustelnik (ur. 13 października 1950 w Dylągowej) – polska zakonnica ze Zgromadzenia Córek Bożej Miłości, autorka książek kulinarnych znana jako siostra Anastazja.
Życiorys.
Gotować zaczęła mając 17 lat, po śmierci matki. Przez dwa lata pracowała w hucie szkła w Czechosłowacji, a w 1973 wstąpiła do zakonu. Tam gotowała dla niepełnosprawnych dzieci, następnie dla wspólnoty krakowskich jezuitów. Napisała 17 książek z przepisami kulinarnymi, z których pierwszą były "103 ciasta Siostry Anastazji". Książki sprzedały się w łącznym nakładzie 4 milionów egzemplarzy. Jej książki sprzedawane są m.in. w placówkach pocztowych. W 2016 zapowiedziała przejście na emeryturę. Według Newsweeka, popularność m.in. książek Pustelnik świadczy o postępującej emancypacji polskich zakonów żeńskich rozpoczętej w latach 90. XX wieku.
W 2019 nakładem Wydawnictwa WAM ukazała się biografia Pustelnik autorstwa Sławomira Rusina, zatytułowana "Siostra Anastazja: Życie pełne smaku". 

</doc>
<doc id="3972465" url="https://pl.wikipedia.org/wiki?curid=3972465" title="Bronisław Kałwak">
Bronisław Kałwak

Bronisław Kałwak (ur. 26 października 1930 w Strojcu, zm. 22 maja 1998) – polski zootechnik, poseł na Sejm PRL IV i V kadencji.
Życiorys.
Uzyskał wykształcenie wyższe, uzyskując tytuł inżyniera zootechnika. Pracował na stanowisku dyrektora klucza Państwowych Gospodarstw Rolnych w Wysokiej. W 1965 i 1969 uzyskiwał mandat posła na Sejm PRL w okręgu Bartoszyce z ramienia Polskiej Zjednoczonej Partii Robotniczej. Przez dwie kadencje zasiadał w Komisji Rolnictwa i Przemysłu Spożywczego. Odznaczony Złotym Krzyżem Zasługi.
Pochowany na cmentarzu parafialnym przy ul. Wołuszewskiej w Ciechocinku wraz z Heleną Głuchowską (1939–2015).

</doc>
<doc id="3972466" url="https://pl.wikipedia.org/wiki?curid=3972466" title="III liga polska w piłce nożnej (1964/1965)">
III liga polska w piłce nożnej (1964/1965)



</doc>
<doc id="3972467" url="https://pl.wikipedia.org/wiki?curid=3972467" title="Prefektura apostolska Baojing">
Prefektura apostolska Baojing

Prefektura apostolska Baojing (łac. "Praefectura Apostolica Paokingensis") – rzymskokatolicka prefektura apostolska ze stolicą w Baojing, w prefekturze autonomicznej Xiangxi, w prowincji Hunan, w Chińskiej Republice Ludowej.
Prefektura nie istnieje w strukturach Patriotycznego Stowarzyszenia Katolików Chińskich, które połączyło ją i 7 innych jednostek kościelnych w tej prowincji w diecezję Hunan ze stolicą w Changsha. Formalnie nastąpiło to w 1999, jednak PSKCh nigdy wcześniej nie mianowało swojego ordynariusza w Baojingu.
Historia.
3 czerwca 1938 z mocy decyzji Piusa XI wyrażonej w bulli "Ad Christi nomen" erygowano prefekturę apostolską Baojing. Dotychczas wierni z tych terenów należeli do prefektury apostolskiej Yongzhou.
Z 1950 pochodzą ostatnie pełne, oficjalne kościelne statystyki. Prefektura apostolska Baojing liczyła wtedy:
Od zwycięstwa komunistów w chińskiej wojnie domowej w 1949 prefektura apostolska, podobnie jak cały prześladowany Kościół katolicki w Chinach, nie może normalnie działać. Prefekt apostolski o. Joseph László Lombos OFM został wydalony z kraju. Brak jest informacji o jego następcy.

</doc>
<doc id="3972468" url="https://pl.wikipedia.org/wiki?curid=3972468" title="III liga polska w piłce nożnej (1965/1966)">
III liga polska w piłce nożnej (1965/1966)



</doc>
<doc id="3972470" url="https://pl.wikipedia.org/wiki?curid=3972470" title="Prefektura apostolska Baoqing">
Prefektura apostolska Baoqing



</doc>
<doc id="3972472" url="https://pl.wikipedia.org/wiki?curid=3972472" title="Emanuel Kwiring">
Emanuel Kwiring



</doc>
<doc id="3972475" url="https://pl.wikipedia.org/wiki?curid=3972475" title="III liga polska w piłce nożnej (1973/1974)">
III liga polska w piłce nożnej (1973/1974)



</doc>
<doc id="3972476" url="https://pl.wikipedia.org/wiki?curid=3972476" title="Plik">
Plik



</doc>
<doc id="3972478" url="https://pl.wikipedia.org/wiki?curid=3972478" title="III liga polska w piłce nożnej (1974/1975)">
III liga polska w piłce nożnej (1974/1975)



</doc>
<doc id="3972486" url="https://pl.wikipedia.org/wiki?curid=3972486" title="Segmentation fault">
Segmentation fault



</doc>
<doc id="3972487" url="https://pl.wikipedia.org/wiki?curid=3972487" title="Szczelina w Żlebie Kirkora">
Szczelina w Żlebie Kirkora

Szczelina w Żlebie Kirkora – jaskinia w Dolinie Strążyskiej w Tatrach Zachodnich. Ma dwa otwory wejściowe znajdujące się w Małej Dolince, w zboczu Giewontu, u podnóża Żlebu Kirkora, na wysokości 1330 metrów n.p.m. Długość jaskini wynosi 5,5 metrów, a jej deniwelacja 4 metry.
Opis jaskini.
Jaskinię stanowi szczelinowy, wąski i stromy korytarz łączący niewielki otwór górny z nieco większym otworem dolnym.
Przyroda.
W jaskini brak jest nacieków. Prawie przez cały rok zalega w niej śnieg. Ściany są wilgotne, nie ma na nich roślinności.
Historia odkryć.
Nie wiadomo, kiedy i przez kogo jaskinia została odkryta. Jej pierwszy plan i opis sporządziła I. Luty przy pomocy M. Walczaka w czerwcu 1980 roku.

</doc>
<doc id="3972489" url="https://pl.wikipedia.org/wiki?curid=3972489" title="III liga polska w piłce nożnej (1975/1976)">
III liga polska w piłce nożnej (1975/1976)



</doc>
<doc id="3972496" url="https://pl.wikipedia.org/wiki?curid=3972496" title="Igor Džambazov">
Igor Džambazov



</doc>
<doc id="3972498" url="https://pl.wikipedia.org/wiki?curid=3972498" title="Liga okręgowa (1957-1966)">
Liga okręgowa (1957-1966)



</doc>
<doc id="3972503" url="https://pl.wikipedia.org/wiki?curid=3972503" title="Titanic (wiersz Thomasa W.H. Croslanda)">
Titanic (wiersz Thomasa W.H. Croslanda)

Titanic – wiersz Thomasa W.H. Croslanda (1865-1924), poświęcony katastrofie brytyjskiego transatlantyku "Titanic" 15 kwietnia 1912. Utwór jest sonetem i został opublikowany w tomiku "Sonnets", wydanym w Londynie w 1912. Utwór realizuje włoski model rymowania. Współbrzmienia układają się według wzoru abba abba cde cde. Statek został przez poetę porównany do biblijnego Behemota.

</doc>
<doc id="3972508" url="https://pl.wikipedia.org/wiki?curid=3972508" title="Janisław Gerczew">
Janisław Gerczew

Janisław Gerczew (buł. Янислав Герчев, ur. 4 października 1989) – bułgarski judoka, wielokrotny mistrz Bułgarii, srebrny medalista Mistrzostw Europy 2017. Zajął dziewiąte miejsce na Igrzyskach Olimpijskich w 2016 i 2020 roku.

</doc>
<doc id="3972509" url="https://pl.wikipedia.org/wiki?curid=3972509" title="Slims (rzeka)">
Slims (rzeka)

Slims – rzeka o długości 19 km w południowo-zachodniej części kanadyjskiego Jukonu, która w przeszłości wypływała z lodowca Kaskawulsh i wpadała do jeziora Kluane. W maju 2016 r. kanion powstały w języku lodowca skierował wody roztopowe do rzeki Alsek, powodując między 26 i 29 maja wyschnięcie rzeki Slims oraz znaczny spadek poziomu wody w jeziorze Kluane, które straciło w ten sposób jedyną zasilającą go rzekę. Rzeka prawdopodobnie powstała ok. 1700 r., gdy lodowiec Kaskawulsh urósł i zaczął kierować wodę roztopową do doliny Slims. Nazwa Slims pochodzi od jucznego konia, który utonął w niej w 1903 roku, podczas gorączki złota, przy próbie sforsowania rzeki.

</doc>
<doc id="3972512" url="https://pl.wikipedia.org/wiki?curid=3972512" title="Podarki">
Podarki



</doc>
<doc id="3972514" url="https://pl.wikipedia.org/wiki?curid=3972514" title="Podarek">
Podarek



</doc>
<doc id="3972522" url="https://pl.wikipedia.org/wiki?curid=3972522" title="Matthias Brandt">
Matthias Brandt

Matthias Frederik Brandt (ur. 7 października 1961 w Berlinie) – niemiecki aktor. 
Życiorys.
Urodził się w Berlinie jako syn Rut (z domu Hansen) i byłego kanclerza Niemiec Willy’ego Brandta. Karierę rozpoczynał na deskach Oldenburgisches Staatstheater w Oldenburgu w 1985. Ukończył studia aktorskie na Hochschule für Musik und Theater w Hanowerze. 

</doc>
<doc id="3972526" url="https://pl.wikipedia.org/wiki?curid=3972526" title="Francisco Sandaza">
Francisco Sandaza

Francisco José Sandaza Asensio (ur. 30 listopada 1984 w Barcelonie) – hiszpański piłkarz występujący na pozycji pomocnika w AD Alcorcón.

</doc>
<doc id="3972527" url="https://pl.wikipedia.org/wiki?curid=3972527" title="Przerwa białaczkowa">
Przerwa białaczkowa

Przerwa białaczkowa (łac. "hiatus leucaemicus") – występowanie we krwi obwodowej komórek blastycznych oraz dojrzałych granulocytów, przy braku występowania form pośrednich. Przyczyną takiego stanu mogą być ostre choroby rozrostowe układu krwiotwórczego.

</doc>
<doc id="3972530" url="https://pl.wikipedia.org/wiki?curid=3972530" title="Wolves (album Rise Against)">
Wolves (album Rise Against)

Wolves – ósmy album studyjny amerykańskiego zespołu grającego melodyjny hardcore, Rise Against. Jest to pierwsza płyta tego zespołu wydana przez Virgin Records. Premiera albumu miała miejsce 9 czerwca 2017 roku.

</doc>
<doc id="3972532" url="https://pl.wikipedia.org/wiki?curid=3972532" title="Filip Kubski">
Filip Kubski

Filip Borys Kubski, pseud. „Neo” (ur. 15 czerwca 1987 w Poznaniu) – polski zawodowy gracz e-sportowy. Jeden z najwybitniejszych graczy na świecie w grach serii "Counter-Strike". Ogłoszony graczem dekady w Counter Strike 1.6 za okres 2000-2010 na podstawie portalu hltv.org.
Życiorys.
Grę w "Counter-Strike’a" rozpoczął u boku swojego ojca, który grał dla zespołu Specnaz. W 2004 Specnaz i inna polska drużyna – Aristocracy połączyły swoje siły i stworzony został zespół Pentagram.conneXion. Wspólnie z zespołem, Neo został krajowym mistrzem 2004 World Cyber Games: Poland i 2005 World Cyber Games: Poland. W 2006 roku, wraz z zespołem wygrał główny turniej World Cyber Games 2006. Od tego momentu zespół nazywany był „Golden Five”. W 2007 wygrał pierwszy turniej Intel Extreme Masters, a także Electronic Sports World Cup 2007 i ESL European Nations Championship. W tym samym roku został wybrany najlepszym na świecie graczem CS 1.6, a także najlepszym graczem e-sportowym bez podziału na gry na eSports Award.
W kolejnych latach zmieniając zespoły (MeetYourMakers, Vitriolic i Wicked) wygrał m.in. World Cyber Games 2009 i 2011. W 2010 roku został wybrany przez czytelników serwisu hltv.org najlepszym graczem dekady. W 2011 wraz z ESC Gaming był ostatnim mistrzem świata w CS 1.6 na Intel Extreme Masters VI.
W 2012 roku zaczął grać w nowo wydaną grę "". 25 stycznia 2014 dołączył do zespołu Virtus.pro, z którym wygrał m.in. EMS One Katowice 2014, StarLadder i-League Invitational #1, E-League Season 2016 i DreamHack Bucharest. W grudniu 2018 rozstał się z Virtus.pro.
4 marca 2019 dołączył do drużyny Heroic w charakterze zawodnika tymczasowego, jednak już dwa miesiące później został członkiem FaZe Clanu. Neo opuścił FaZe Clan, gdzie pełnił funkcję prowadzącego, we wrześniu 2019. W maju 2020 roku dołączył do drużyny Honoris.
W swojej karierze wygrał dotychczas indywidualnie ponad 750 000 dolarów amerykańskich w ramach nagród za zajmowane w turniejach miejsca i jest polskim graczem, który zarobił do tej pory najwięcej w grach z serii "Counter Strike". Łącznie w karierze wygrał 66 oficjalnych turniejów, 35 razy był drugi i 49 razy kończył swój udział na półfinałach (stan na 12 września 2019). Kilkukrotnie był wyróżniany miejscem w czołowej dwudziestce zestawienia najlepszych graczy roku według serwisu hltv.org, w tym w 2011 roku uzyskał 1. miejsce.
Jego nick w grach komputerowych pochodzi od pseudonimu głównego bohatera filmu "Matrix".
Wybrane wygrane turnieje.
Wygrane turnieje:

</doc>
<doc id="3972536" url="https://pl.wikipedia.org/wiki?curid=3972536" title="Juan Cámara">
Juan Cámara

Juan del Carmen Cámara Mesa (ur. 13 lutego 1994 w Jaén) – hiszpański piłkarz występujący na pozycji pomocnika w polskim klubie Jagiellonia Białystok. Młodzieżowy reprezentant Hiszpanii w latach 2009–2010.
Kariera klubowa.
Wychowanek Villarrealu CF, dla którego nie wystąpił w pierwszej drużynie, lecz zagrał 40 meczów, zdobywając 9 goli, w jej jego rezerwach. Zadebiutował w nich 3 czerwca 2012 roku, w meczu Segunda División przeciwko Deportivo La Coruña. Następnie był piłkarzem FC Barcelony, w której zadebiutował 9 grudnia 2015 roku w meczu fazy grupowej Ligi Mistrzów UEFA przeciwko Bayerowi 04 Leverkusen. 31 sierpnia 2016 roku został wypożyczony do Girony FC, a 10 sierpnia 2017 roku – do CF Reus Deportiu.
9 sierpnia 2018 roku przeniósł się z FC Barcelony do występującego w Ekstraklasie zespołu Miedzi Legnica, z którym zaliczył spadek do I ligi. 31 maja 2019 roku Cámara został zawodnikiem Jagiellonii Białystok. Z białostockiego klubu był wypożyczany do zespołów: Dinamo Bukareszt, Universitatea Krajowa i Sabah Baku. 15 lipca 2022 roku ponownie znalazł się w kadrze Jagiellonii na jej ligowe mecze.

</doc>
<doc id="3972538" url="https://pl.wikipedia.org/wiki?curid=3972538" title="On the Death of Edward VII (wiersz Thomasa W.H. Croslanda)">
On the Death of Edward VII (wiersz Thomasa W.H. Croslanda)

On the Death of Edward VII – wiersz Thomasa W.H. Croslanda (1865-1924), poświęcony zmarłemu w 1910 królowi Wielkiej Brytanii i Irlandii Edwardowi VII. Utwór jest klasycznym sonetem i został opublikowany w tomiku "Sonnets", wydanym w Londynie w 1912. Utwór realizuje włoski model rymowania. Współbrzmienia układają się według wzoru abba abba cde cde.

</doc>
<doc id="3972547" url="https://pl.wikipedia.org/wiki?curid=3972547" title="Robert Mszwidobadze">
Robert Mszwidobadze

Robert Mszwidobadze (ur. 17 sierpnia 1989) – gruziński judoka reprezentujący Rosję od 2008 roku, mistrz Europy z 2017 roku.

</doc>
<doc id="3972550" url="https://pl.wikipedia.org/wiki?curid=3972550" title="Podbory">
Podbory



</doc>
<doc id="3972559" url="https://pl.wikipedia.org/wiki?curid=3972559" title="Tamás Bódog">
Tamás Bódog

Tamás Bódog (ur. 27 września 1970 w Dunaújváros) – węgierski piłkarz występujący na pozycji obrońcy. Trener piłkarski.
Kariera klubowa.
Bódog karierę rozpoczynał w 1988 roku w pierwszoligowym zespole Pécsi Munkás. W sezonie 1989/1990 zdobył z nim Puchar Węgier. Graczem Pécsi Munkás był przez 6 sezonów. W 1994 roku przeszedł do niemieckiego SSV Ulm 1846, grającego w Regionallidze. W sezonie 1997/1998 wywalczył z nim awans do 2. Bundesligi, a w następnym sezonie do Bundesligi. Zadebiutował w niej 15 sierpnia 1999 w zremisowanym 1:1 meczu z SC Freiburg, a 12 grudnia 1999 w wygranym 3:1 pojedynku z 1. FC Kaiserslautern strzelił pierwszego gola w Bundeslidze. W sezonie 1999/2000 wraz z zespołem zajął w tych rozgrywkach 16. miejsce i spadł z nim do 2. Bundesligi. Wówczas odszedł do klubu SpVgg Au/Iller z Oberligi, którego zawodnikiem był przez 2 miesiące.
We wrześniu 2000 Bódog przeszedł do 1. FSV Mainz 05 z 2. Bundesligi. W sezonie 2003/2004 wraz z zespołem awansował do Bundesligi. W 2006 roku zakończył grę w pierwszej drużynie Mainz i odszedł do jego rezerw, gdzie w 2008 roku zakończył karierę.
W Bundeslidze rozegrał 36 spotkań i zdobył 3 bramki.
Kariera reprezentacyjna.
W reprezentacji Węgier Bódog zadebiutował 23 lutego 2000 w przegranym 0:3 towarzyskim meczu z Australią. W latach 2000–2003 w drużynie narodowej rozegrał 5 spotkań.

</doc>
<doc id="3972564" url="https://pl.wikipedia.org/wiki?curid=3972564" title="Podbrzeź">
Podbrzeź



</doc>
<doc id="3972569" url="https://pl.wikipedia.org/wiki?curid=3972569" title="Na ratunek 112">
Na ratunek 112

Na ratunek 112 – polski serial paradokumentalny emitowany od 29 sierpnia 2016 na antenie Polsatu.
Spis serii.
Uwaga: tabela zawiera daty odnoszące się wyłącznie do pierwszej emisji telewizyjnej; nie uwzględniono w niej ewentualnych prapremier w serwisach internetowych (np. Polsat Box Go).

</doc>
<doc id="3972570" url="https://pl.wikipedia.org/wiki?curid=3972570" title="Diecezja Yanggu">
Diecezja Yanggu

Diecezja Yanggu (łac. "Dioecesis Iamcuvensis", chiń. 天主教阳谷教区) – rzymskokatolicka diecezja ze stolicą w Yanggu, w prefekturze miejskiej Liaocheng, w prowincji Szantung, w Chińskiej Republice Ludowej. Biskupstwo jest sufraganią archidiecezji Jinan.
Patriotyczne Stowarzyszenie Katolików Chińskich używa nazwy "diecezja Liaocheng". W jej skład oprócz diecezji Yanggu wchodzi prefektura apostolska Linqing.
Historia.
13 grudnia 1933 papież Pius XI bullą "Ad melius" erygował prefekturę apostolską Yanggu. Dotychczas wierni z tych terenów należeli do wikariatu apostolskiego Yanzhou (obecnie diecezja Yanzhou). 11 lipca 1939 podniesioną ją do rangi wikariatu apostolskiego.
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Yanggu został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Yanggu liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Bp Thomas Niu Huiqing uciekł przed komunistami najpierw do Fujianu, a później na Tajwan.
Kolejny znany biskup pojawia się dopiero w 1990. Joseph Li Bingyao SVD przyjął sakrę potajemnie za zgodą papieża. Zmarł w 1995.
W 1999 Patriotyczne Stowarzyszenie Katolików Chińskich samowolnie utworzyło diecezję Liaocheng i na jej biskupa wybrało Josepha Zhao Fengchanga. Z przyjęciem sakry poczekał on na aprobatę papieża, którą św. Jan Paweł II wyraził w 2000. Stolica Apostolska nie uznaje nowej diecezji, a bp Zhao Fengchanga tytułuje biskupem Yanggu.

</doc>
<doc id="3972572" url="https://pl.wikipedia.org/wiki?curid=3972572" title="Diecezja Liaocheng">
Diecezja Liaocheng



</doc>
<doc id="3972573" url="https://pl.wikipedia.org/wiki?curid=3972573" title="Claire Boucher">
Claire Boucher



</doc>
<doc id="3972576" url="https://pl.wikipedia.org/wiki?curid=3972576" title="Komisariat Straży Celnej „Linia”">
Komisariat Straży Celnej „Linia”



</doc>
<doc id="3972578" url="https://pl.wikipedia.org/wiki?curid=3972578" title="Teoria przetargów">
Teoria przetargów

Teoria przetargów (ang. "theory of bargainning games") – inaczej ekonomiczna teoria gier przetargowych, stanowi formę teorii gier. Teoria przetargów jest podstawą ekonomicznej teorii własności. Istotą teorii gier przetargowych jest dzielenie zysków pochodzących z handlu przez targujących się dwóch (lub więcej) graczy. Gracze zmieniają się kolejno tworząc alternatywne oferty.
Istota teorii przetargów.
Teoria przetargów umożliwia stronom skorzystanie na współpracy z sobą. Najczęstsze negocjacje dotyczą ceny. W trakcie „targowania się” strony mogą stwierdzać fakty, nawiązywać do norm itd. Powyższe narzędzia są wykorzystywane w sztuce negocjacji. Możliwość negocjowania decyduje o przewadze gier przetargowych nad innymi grami. Przeszkodą w tworzeniu wartości dotyczącej gry przetargowej jest fakt, iż strony muszą porozumieć się co do jej podziału. Wartość zostaje podzielona między strony w proporcji ustalonej przez cenę. Zgoda co do ceny oznacza udane negocjacje, natomiast jej brak przesądza o braku powodzenia w procesie targowania się.
Przykłady gier przetargowych.
Adam ma Chevroleta w wersji kabriolet z 1957 r. w dobrym stanie. Ocena wartości posiadania i prowadzenia tego auta jest warta dla Adama 3000 USD. Blair, która od wielu lat marzy o tym samochodzie postanowiła odkupić auto od Adama, gdyż odziedziczyła 5000 USD. Po sprawdzeniu samochodu Blair stwierdziła, że przyjemność posiadania i prowadzenia auta jest dla niej warta 4000 USD. Z powyżej przedstawionej sytuacji płynie wniosek, iż sprzedający przypisuje samochodowi wartość niższą, aniżeli kupujący, w związku z czym pojawia się przetarg ("bergain"). Założywszy, iż wymiana jest dobrowolna, Adam nie przyjmie za samochód kwoty niższej niż 3000 USD, a Blair nie zapłaci więcej, niż 4000 USD. Cenę sprzedaży pertraktujący będą mogli ustalić pomiędzy tymi wartościami. Wydaje się, iż rozsądną ceną byłoby 3500 USD, czyli 3000 USD i połowa różnicy pomiędzy wycenami.
Inne przykłady gier przetargowych:
Przetargowa teoria kontraktu.
Prawo powinno wspierać egzekwowanie przyrzeczeń, które zawarto w następstwie przetargu. Przyrzeczenia, których nie zawarto w drodze przetargu, nie powinny być egzekwowane przy pomocy prawa. Przetargowa teoria kontraktu jest niedostosowana do realiów gospodarczych, ponieważ nakazuje chronić normami prawnymi wszelkie kontakty zawarte w drodze przetargu, w tym kontrakty nieuczciwe (gdy np. świadczenia wzajemne są nierówne) oraz nie dopuszcza możliwości ochrony kontaktów, które zostały zawarte nieprzetargowo (jak np. papiery wartościowe, darowizna). Do powinności sądu należy egzekwowanie kontraktów zawartych w drodze przetargu, czyli w następstwie złożenia i przyjęcia oferty oraz tych, które mają podstawę prawną.
Gra przetargu ultymatywnego.
Jest to gra dwuosobowa i dwuetapowa. Dwaj gracze mają podzielić między siebie pewne dobro i pada tylko jedna propozycja podziału. Po przyjęciu propozycji gracze dzielą się dobrem w ustalony sposób, a po jej odrzuceniu żaden z graczy nic nie dostaje.

</doc>
<doc id="3972582" url="https://pl.wikipedia.org/wiki?curid=3972582" title="CCCTB">
CCCTB



</doc>
<doc id="3972583" url="https://pl.wikipedia.org/wiki?curid=3972583" title="Kościół Matki Bożej Różańcowej w Strzelcach Krajeńskich">
Kościół Matki Bożej Różańcowej w Strzelcach Krajeńskich

Kościół pw. Matki Bożej Różańcowej w Strzelcach Krajeńskich – rzymskokatolicki kościół filialny należący do parafii św. Franciszka z Asyżu w Strzelcach Krajeńskich.
Historia i architektura.
Świątynia była wzmiankowana w końcu XIII wieku. Obecny kościół to trzynawowa budowla gotycka, posiadająca kamienno-ceglaną, kwadratową wieżę. Budowla jest zorientowana na osi zachód-wschód. Pierwotnie był to kościół bazylikowy, wybudowany z cegły na kamiennym fundamencie. Świątynia otoczona była cmentarzem. 
Zapewne po tym jak husyci zniszczyli miasto a razem z nim i świątynię, budowla została przebudowana na halową. Od momentu wybudowania kościoła kilkakrotnie wieża była odbudowywana i było zmieniane jej zwieńczenie, które na skutek pożarów ulegało zniszczeniom. Gruntowne zmiany w wyglądzie i wystroju kościoła zostały przeprowadzone w połowie XIX wieku. Zostały wtedy usunięte wszystkie elementy dawnego wyposażenia, z którego zachował się ufundowany przez cech kowali w 1568 roku żelazny żyrandol, ozdobiony porożem jelenim.
W czasie remontu zostały przebudowane obydwie kruchty boczne i wieżyczki schodkowe. Otwory okienne zamknięte półkoliście zostały przebudowane na ostrołukowe, powstały również nowe empory, posiadające neogotyckie ozdoby i kapitele filarów z rzędem arkad, rozdzielających nawy.
W 1861 roku w królewskim zakładzie witrażowniczym w Berlinie, powstał witraż na elewacji wschodniej, ufundowany przez Fryderyka Wilhelma. Przedstawione na nim były: Maria z Dzieciątkiem Jezus oraz wizerunki Apostołów św. Piotra i św. Pawła, w otoczeniu arabeskowego splotu liści.
Główny ołtarz z trzema ostrołukowymi arkadami był ozdobiony kwiatami i koronkami. W jego centralnej części znajdował się obraz olejny przedstawiający Marię Magdalenę, która rozpoznaje Zmartwychwstałego Chrystusa, z lewej i prawej strony były umieszczone posągi Ewangelistów: św. Łukasza i św. Marka. Zostały również wykonane nowe organy, posiadające 31 piszczałek i zostały odlane trzy dzwony, posiadające nazwy: Wiara, Nadzieja, Miłość. Niestety pierwotne wnętrze kościoła nie zachowało się do dnia dzisiejszego, ponieważ zostało spalone w czasie II wojny światowej. W latach 70. XX wieku świątynia w dużej mierze została odbudowana.

</doc>
<doc id="3972584" url="https://pl.wikipedia.org/wiki?curid=3972584" title="Ajna Késely">
Ajna Késely

Ajna Evelyn Késely (ur. 10 września 2001 w Budapeszcie) – węgierska pływaczka, uczestniczka Letnich Igrzysk Olimpijskich 2016 w Rio de Janeiro. 
Mistrzyni Europy w sztafecie z 2016 roku, dziesięciokrotna mistrzyni Europy juniorów w latach 2016–2017, pięciokrotna medalistka olimpijskiego festiwalu młodzieży Europy w 2015 roku. Multimedalistka mistrzostw Węgier na krótkim basenie.
Zaczęła pływać w wieku pięciu lat. W wieku przedszkolnym tańczyła hip-hop.
Osiągnięcia.
Igrzyska olimpijskie.
W 2016 roku po raz pierwszy w karierze wystąpiła na letnich igrzyskach olimpijskich. Była najmłodszą zawodniczką w węgierskiej kadrze w Rio de Janeiro. Na igrzyskach wystartowała w trzech konkurencjach pływackich – na 400 m stylem dowolnym zajęła 21. miejsce w eliminacjach i nie awansowała do finału, na 200 m stylem dowolnym była 25. w eliminacjach i nie awansowała do półfinału, a w sztafecie 4 × 200 m stylem dowolnym, w której wystąpiła wraz z Evelyn Verrasztó, Boglárką Kapás i Katinką Hosszú, była piąta w eliminacjach i szósta w finale.
Mistrzostwa Europy.
Na mistrzostwach Europy w 2016 roku w Londynie wystąpiła w rywalizacji sztafet 4 × 200 m stylem dowolnym. Wzięła udział w wyścigu eliminacyjnym, w którym wraz z Evelyn Verrasztó, Boglárką Kapás i Zsuzsanną Jakabos zajęła drugie miejsce. W finale Węgierki zwyciężyły, jednak w wyścigu zamiast Késely popłynęła Katinka Hosszú.
Mistrzostwa Europy juniorów.
Na mistrzostwach Europy juniorów w 2016 roku w Hódmezővásárhely zdobyła cztery złote medale – indywidualnie na dystansach: 200 m, 400 m i 800 m oraz w sztafecie. Dwukrotnie ustanowiła rekordy mistrzostw. W sztafetach drużyn mieszanych zdobyła ponadto srebrny medal.
CR oznacza, że został ustanowiony rekord mistrzostw
Na mistrzostwach w 2017 w Netanyi zdobyła o dwa złote medale więcej niż rok wcześniej. W pięciu startach ustanowiła rekordy mistrzostw.
Olimpijski festiwal młodzieży Europy.
Na olimpijskim festiwalu młodzieży Europy w 2015 roku w Tbilisi zdobyła 5 medali: 3 złote stylem dowolnym na 200, 400 i 800 metrów, 1 złoty stylem motylkowym na 200 metrów oraz srebrny stylem dowolnym na dystansie 100 metrów.
Mistrzostwa Węgier na krótkim basenie (50 m).
W tabeli przedstawiono wyniki zawodniczki w mistrzostwach Węgier na krótkim basenie.

</doc>
<doc id="3972586" url="https://pl.wikipedia.org/wiki?curid=3972586" title="Francisco Garrigós">
Francisco Garrigós

Francisco Garrigós (ur. 9 grudnia 1994 r. w Móstoles) – hiszpański judoka, srebrny medalista igrzysk europejskich, srebrny i brązowy medalista mistrzostw Europy, uczestnik Letnich Igrzysk Olimpijskich w 2016 i 2020.

</doc>
<doc id="3972588" url="https://pl.wikipedia.org/wiki?curid=3972588" title="Elegiac Sonnets (cykl Charlotte Turner Smith)">
Elegiac Sonnets (cykl Charlotte Turner Smith)

Elegiac Sonnets – cykl liryczny osiemnastowiecznej angielskiej poetki Charlotte Turner Smith (1749–1806), napisany w 1783 podczas jej pobytu wraz z mężem i dziećmi w więzieniu za długi. Poetka wydała zbiorek własnym nakładem. Cykl był niezwykle popularny. W 1789 ukazało się piąte, poszerzone wydanie. William Wordsworth uważał Charlotte Turner Smith za jedną z prekursorek romantyzmu.

</doc>
<doc id="3972590" url="https://pl.wikipedia.org/wiki?curid=3972590" title="Dennis Chepkongin Masai">
Dennis Chepkongin Masai



</doc>
<doc id="3972593" url="https://pl.wikipedia.org/wiki?curid=3972593" title="Hennef">
Hennef



</doc>
<doc id="3972595" url="https://pl.wikipedia.org/wiki?curid=3972595" title="Hoga">
Hoga



</doc>
<doc id="3972597" url="https://pl.wikipedia.org/wiki?curid=3972597" title="Optymalizacja podatkowa">
Optymalizacja podatkowa



</doc>
<doc id="3972616" url="https://pl.wikipedia.org/wiki?curid=3972616" title="Orbánhegy">
Orbánhegy

Orbánhegy (pisane łącznie) – jedno z osiedli XII dzielnicy Budapesztu. Nazwa pochodzi od znajdującego się tu wzgórza Orbán-hegy.
Położenie.
Osiedle położone jest w granicach określonych ulicami: Gyöngyvirág út do Tündér utca - Diana utca - Istenhegyi út - Németvölgyi út - Tamási Áron utca - Csorna utca - Hangya utca - Költő utca - Tündér utca do Gyöngyvirág út.
Historia.
Wzgórze zostało nazwane imieniem świętego Urbana "(szent Orbán)", patrona winiarzy, przez okolicznych niemieckich osadników. W 1847 r. w wyniku reformy nazewnictwa przeprowadzonej przez Gábora Döbrenteiego, zmieniono nazwę wzgórza o wysokości 286 m z dotychczasowej niemieckiej "Urbaniberg", na będącą jej dosłownym tłumaczeniem węgierską nazwę "Orbán-hegy".
Wielka inwazja filoksery z końca XIX wieku zniszczyła uprawę winorośli w tej okolicy.

</doc>
<doc id="3972619" url="https://pl.wikipedia.org/wiki?curid=3972619" title="Orbán-hegy">
Orbán-hegy

Orbán-hegy "(Góra Urbana)" – wzgórze (296 m n.p.m.) na Węgrzech, położone w Górach Budzińskich pomiędzy Isten-hegy i Márton-hegy, w XII dzielnicy Budapesztu. Zbudowane z budzińskiego margla, pokrytego warstwą lessu.
Opis.
W średniowieczu na zboczach wzgórza istniała winnica serwitów. Według dawnych przekonań święty Urban był uważany za patrona winiarzy i przypuszczalnie wzgórze otrzymało jego imię ze względu na wzniesiony tu pomnik świętego. Na przełęczy między Orbán-hegy i Kis-Sváb-hegy położony jest plac Orbán tér, będący skrzyżowaniem wielu dróg. Przy placu stoi pomnik tzw. "Gerlitzy-oltár", który według tradycji powstał dla uczczenia Ignáca Martinovicsa i jego towarzyszy.
W czasie wykopalisk, prowadzonych w lipcu 1938 r. przez Sándora Garádyego, znaleziono ślady średniowiecznego wodociągu, a w okolicy placu natrafiono znaleziska z okresu rzymskiego.
Źródło "Orbán-forrás".
Na skraju placu biło źródło "Orbán-forrás" (nazywane również "Ágnes-forrás" lub "Fodor utcai forrás"), w którym woda zanikła po jego przekierowaniu i zabudowaniu okolicy.

</doc>
<doc id="3972622" url="https://pl.wikipedia.org/wiki?curid=3972622" title="Frédéric Vasseur">
Frédéric Vasseur

Frédéric Vasseur (ur. 28 maja 1968 w Draveil) – francuski inżynier, twórca i prezes zespołu wyścigowego ART Grand Prix i Spark Racing Technology. W latach 2016–2017 był szefem zespołu Renault w Formule 1. W 2017 roku został szefem zespołu Sauber. Od 9 Stycznia 2023 roku, pełni funkcję szefa zespołu Scuderia Ferrari.
Życiorys.
Frédéric Vasseur w 1996 roku utworzył zespół wyścigowy Formuły 3 ASM i podpisał kontrakt z producentem samochodów Renault. Po wycofaniu się Renault z Formuły 3 podpisał porozumienie o partnerstwie z Mercedesem. W 2003 roku zespół wystartował w Formule 3 Euro Series. W latach 2004-2009 zespół wygrał 51 z 80 wyścigów. Wraz z Nicolasem Todtem utworzył zespół ART Grand Prix, który zdobył sześć tytułów mistrzowskich GP2 w klasyfikacji generalnej zespołów oraz trzy w klasyfikacji generalnej kierowców. W 2010 i 2011 roku zespół zdobył dwa tytuły w klasyfikacji konstruktorów i kierowców w GP3. W październiku 2012 roku utworzył Spark Racing Technology, której celem jest rozwój hybrydowego i elektrycznego układu przeniesienia napędu. W 2016 roku został szefem zespołu Renault w Formule 1. W 2017 roku zrezygnował ze stanowiska. W lipcu został szefem zespołu Sauber.
Od sezonu 2023 jest dyrektorem zespołu Formuły 1 Scuderia Ferrari.
Jest prezesem ART Grand Prix i Spark Racing Technology.

</doc>
<doc id="3972627" url="https://pl.wikipedia.org/wiki?curid=3972627" title="Kościół św. Krzyża w Toruniu (nieistniejący)">
Kościół św. Krzyża w Toruniu (nieistniejący)



</doc>
<doc id="3972638" url="https://pl.wikipedia.org/wiki?curid=3972638" title="Reprezentacja Chorwacji U-17 w piłce nożnej mężczyzn">
Reprezentacja Chorwacji U-17 w piłce nożnej mężczyzn

Reprezentacja Chorwacji U-17 w piłce nożnej jest juniorską reprezentacją Chorwacji, zgłaszaną przez Hrvatski nogometni savez. Mogą w niej występować wyłącznie zawodnicy posiadający obywatelstwo chorwackie, urodzeni w Chorwacji lub legitymujący się chorwackim pochodzeniem i którzy w momencie przeprowadzania imprezy docelowej (finałów Mistrzostw Europy lub Mistrzostw Świata) nie przekroczyli 17 roku życia. Do 1992 roku reprezentacja Chorwacji była częścią reprezentacji Jugosławii.
Historia występów w Mistrzostwach Świata U-17/U-16.
"*Jako remisy liczone są także spotkania fazy pucharowej rozstrzygnięte po rzutach karnych."

</doc>
<doc id="3972642" url="https://pl.wikipedia.org/wiki?curid=3972642" title="Elbert Tuganov">
Elbert Tuganov

Elbert Tuganov (ur. 22 lutego 1920, zm. 22 marca 2007) – radziecki i estoński reżyser filmów animowanych. Zasłużony Działacz Sztuk Estońskiej SRR. Uczestnik II wojny światowej. Od 1946 roku pracował w studiu „Tallinnfilm”. Twórca filmów lalkowych. Członek ASIFA. Pionier estońskiego filmu lalkowego. Zmarł w wieku 87 lat. Pochowany na cmentarzu Pärnamäe w Tallinie.

</doc>
<doc id="3972644" url="https://pl.wikipedia.org/wiki?curid=3972644" title="Agnieszka Przemyślidka (1211-1282)">
Agnieszka Przemyślidka (1211-1282)



</doc>
<doc id="3972650" url="https://pl.wikipedia.org/wiki?curid=3972650" title="Tamás Decsi">
Tamás Decsi

Tamás Decsi (ur. 15 października 1982 roku w Kazincbarcika) – węgierski szermierz specjalizujący się w walce szablą, trzynastokrotny medalista Mistrzostw Węgier, uczestnik Igrzysk w Pekinie i Rio de Janeiro.
Kariera.
Igrzyska Olimpijskie.
Brał udział w Igrzyskach w Pekinie. W roku 2016 w Rio de Janeiro w szabli indywidualnej w 1/16 finału przegrał z Rosjaninem Nikołajem Kowalowem 10-15.

</doc>
<doc id="3972657" url="https://pl.wikipedia.org/wiki?curid=3972657" title="Nóra Görbe">
Nóra Görbe

Nóra Görbe (ur. 3 września 1956 w Debreczynie) – węgierska piosenkarka i aktorka.
Życiorys.
Wczesne lata.
Nóra Görbe urodziła się 3 września 1956 roku w Debreczynie, jest córką aktora Jánosa Görbe’a. W dzieciństwie trenowała taniec baletowy.
Kariera.
Na ekranie zadebiutowała w 1977 roku rolą w filmie "Nyina naplója". Największą rozpoznawalność przyniosła jej rola Lindy Veszprémi w serialu kryminalno-komediowym "Linda", w którym grała w latach 1984–1989.
W 1985 roku premierę miała debiutancka płyta muzyczna Görbe zatytułowana "Linda – Zöld öv". Rok później ukazał się drugi album studyjny piosenkarki zatytułowany "Linda – Kék öv – Hollywood messze van...". W 1987 roku wydany został jej trzeci krążek zatytułowany "Linda – Piros öv - Levél Hollywoodból". W 1989 roku artystka zaprezentowała swoją czwartą płytę studyjną pt. "Te szeress legalább".
Życie prywatne.
W latach 1976–1992 Görbe była związana z Györgym Gátem, producentem i twórcą serialu "Linda". Para ma swoje dzieci: córkę Annę Gát (ur. 1983) i syna Mártona (ur. 1989). W 1992 roku para rozwiodła się. W 2006 roku Görbe wzięła ślub z Péterem Ormosem.
Filmografia.
Spis sporządzono na podstawie materiału źródłowego.

</doc>
<doc id="3972669" url="https://pl.wikipedia.org/wiki?curid=3972669" title="Hilda Gobbi">
Hilda Gobbi

Hilda Gobbi (ur. 6 czerwca 1913 w Budapeszcie, zm. 13 lipca 1988 tamże) – węgierska aktorka.
Filmografia.
Spis sporządzono na podstawie materiału źródłowego.

</doc>
<doc id="3972670" url="https://pl.wikipedia.org/wiki?curid=3972670" title="Okręgowe rozgrywki w piłce nożnej woj. podlaskiego (2009/2010)">
Okręgowe rozgrywki w piłce nożnej woj. podlaskiego (2009/2010)

76. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B.
Mistrzostwo Okręgu zdobył Dąb Dąbrowa Białostocka.
Okręgowy Puchar Polski zdobył Sokół Sokółka.
Drużyny z województwa podlaskiego występujące w centralnych i makroregionalnych poziomach rozgrywkowych:

</doc>
<doc id="3972674" url="https://pl.wikipedia.org/wiki?curid=3972674" title="Pomnik Mozarta w Salzburgu">
Pomnik Mozarta w Salzburgu

Pomnik Mozarta w Salzburgu – monument (pełna statua na cokole) autorstwa Ludwiga von Schwanthalera, znajdujący się w Salzburgu, w Austrii, przedstawiający urodzonego w tym mieście i z Salzburgiem przez wiele lat związanego kompozytora Wolfganga A. Mozarta. Został on odsłonięty w roku 1842.
Wolfgang A. Mozart urodził się w Salzburgu 27 stycznia 1756 roku i, mimo licznych artystycznych podróży, był obywatelem miasta do roku 1781, kiedy to osiedlił się w Wiedniu, zrywając wcześniej stosunki z arcybiskupem salzburskim Colloredo. Także w Salzburgu i dla Salzburga powstało wiele jego kompozycji. Śmierć kompozytora w roku 1791 nastąpiła w okresie nie tylko jego artystycznego rozkwitu, ale wręcz można powiedzieć całkowitej pełni twórczej, w momencie jaki w swojej twórczości osiąga niewielu tylko artystów w ogóle. Toteż z biegiem czasu powstawała nie tylko naturalna potrzeba gromadzenia jego dorobku jako kompozytora. Również została zorganizowana wielka zbiórka pieniędzy, aby go upamiętnić w jego rodzinnym mieście. W wyniku tej zbiórki zlecenie wykonania klasycystycznego pomnika otrzymał monachijski rzeźbiarz Ludwig von Schwanthaler. Statua stanęła na Michaelerplatz, który później przemianowano na Plac Mozarta. Odsłonięciu monumentu w 1842 roku towarzyszyli synowie kompozytora Carl Thomas i Franz Xaver Wolfgang Mozartowie.

</doc>
<doc id="3972675" url="https://pl.wikipedia.org/wiki?curid=3972675" title="Zamach w Paryżu (20 kwietnia 2017)">
Zamach w Paryżu (20 kwietnia 2017)

Zamach w Paryżu – akt terrorystyczny, który miał miejsce 20 kwietnia 2017 na terenie Pól Elizejskich w Paryżu.
Przebieg.
Do zdarzenia doszło na Polach Elizejskich w 8. dzielnicy Paryża, miejscu bardzo uczęszczanym przez turystów i paryżan. Po krótkiej rozmowie napastnik, który wyszedł z szarego Audi, otworzył ogień z broni automatycznej (karabinek AK) do policjantów siedzących w aucie, śmiertelnie raniąc 37-letniego policjanta, Xaviera Jugelé. Kolejni dwaj policjanci oraz niemiecka turystka zostali poważnie zranieni. W odpowiedzi ogień otworzyła policja. W rezultacie zamachowiec zginął. Sprawcą zamachu okazał się Francuz, 39-letni Karim Cheurfi. Urodził się on w grudniu 1977 w Livry-Gargan w podparyskim departamencie Sekwana-Saint-Denis, zamieszkiwał z matką w Chelles w departamencie Sekwana i Marna. Był recydywistą, skazanym w 2005 na 15 lat więzienia za próbę zabicia policjanta i jego brata w 2001. Przy zabitym zamachowcu policja znalazła ręcznie napisaną deklarację, że "chciałby umrzeć jako męczennik w imię Allaha".
Do ataku przyznało się tzw. Państwo Islamskie, którego propagandowa agencja Amaq podała, że "wykonawcą ataku na Polach Elizejskich w centrum Paryża jest Belg – Abu Yussef, jeden z bojowników Państwa Islamskiego". 21 kwietnia Abu Yussef został zatrzymany w Antwerpii, nie udowodniono mu żadnych związków z zamachem w Paryżu. Na późniejszym etapie tzw. Państwo Islamskie przedstawiało Karima Cheurfi jak swojego bojownika, "Abu Yussefa z Francji".
Reakcje.
W trakcie zamachu trwał program wyborczy w publicznej telewizji France 2 z udziałem 11 kandydatów ubiegających się o urząd prezydenta Francji w wyborach zaplanowanych na 23 kwietnia 2017. Praktycznie wszyscy kandydaci odnieśli się do wydarzenia w trakcie trwania programu.
W czasie konferencji prasowej kondolencje narodowi francuskiemu przekazał prezydent Stanów Zjednoczonych – Donald Trump.
W godzinach porannych 21 kwietnia 2017 odbyło się specjalne posiedzenie francuskiej Rady Bezpieczeństwa ("Conseil de défense") zwołane przez prezydenta François Hollande'a, z jego udziałem, premiera, czterech ministrów oraz szefów francuskiego wywiadu.
Upamiętnienie.
Xavier Jugelé pośmiertnie został mianowany kapitanem oraz kawalerem Orderu Legii Honorowej. Dwaj inni policjanci zranieni w czasie ataku zostali kawalerami Orderu Zasługi.
25 kwietnia 2017 na dziedzińcu prefektury paryskiej policji odbyła się ceremonia upamiętniająca zmarłego policjanta z udziałem prezydenta Francji, F. Hollande'a, a także E. Macrona i M. Le Pen, dwojga kandydatów, którzy przeszli do drugiej rundy wyborów prezydenckich, oraz przedstawicieli wszystkich opcji politycznych.
14 maja 2017 podczas ceremonii przejęcia władzy, po zapaleniu znicza ku czci nieznanego żołnierza pod Łukiem Triumfalnym, prezydent Emmanuel Macron zatrzymał się na Polach Elizejskich (nr 102) i oddał hołd poległemu policjantowi.
31 maja 2017 w merostwie 14. okręgu Paryża, z udziałem byłego prezydenta Francji, F. Hollande'a, oraz mer Paryża, A. Hidalgo, odbyła się ceremonia pośmiertnego poślubienia Xaviera Jugelé przez jego partnera Étienne Cardilèsa. Procedura taka jest dopuszczalna "o ile zachodzą ważne przesłanki" na mocy art. 171 francuskiego Kodeksu Cywilnego, a Cardilès po ceremonii został oficjalnie uznany za wdowca.

</doc>
<doc id="3972684" url="https://pl.wikipedia.org/wiki?curid=3972684" title="Gábor Reviczky">
Gábor Reviczky

Gábor Reviczky (ur. 28 marca 1949 roku w Tatabányi) – węgierski aktor.
Filmografia.
Spis został sporządzony na podstawie materiału źródłowego.

</doc>
<doc id="3972687" url="https://pl.wikipedia.org/wiki?curid=3972687" title="Jarosław Jarząbkowski">
Jarosław Jarząbkowski

Jarosław Jarząbkowski, pseud. „pashaBiceps” (ur. 11 kwietnia 1988 w Nasielsku) – polski zawodowy gracz e-sportowy w grach serii "Counter-Strike". Były reprezentant takich formacji jak ESC Gaming, Universal Soldiers czy Virtus.pro.
Kariera zawodowego gracza.
Do 2010 roku grał w "Counter-Strike’a" 1.6 w drużynach amatorskich. W lutym dołączył do Frag eXecutors, z którym zajął 3. miejsce na World Cyber Games 2010. W 2011 wraz z ESC Gaming był ostatnim mistrzem świata w CS 1.6 na Intel Extreme Masters VI, a także wygrał World Cyber Games 2011.
W 2012 roku zaczął grać w nowo wydaną grę "Counter-Strike: Global Offensive". 25 stycznia 2014 dołączył do zespołu Virtus.pro, z którym wygrał m.in. EMS One Katowice 2014, StarLadder i-League Invitational #1, E-League Season 2016, DreamHack Bucharest. Pod koniec 2018 roku opuścił aktywnie grający skład Virtus.pro, jednak pozostał w klanie, nie ujawniając swojej oficjalnej roli. W lutym 2019 ostatecznie rozstał się z drużyną.
W swojej karierze wygrał dotychczas indywidualnie ponad 624 000 dolarów amerykańskich (stan na 21 listopada 2022). Łącznie w karierze wygrał 43 oficjalne turnieje, 26 razy był drugi i 42 razy kończył swój udział na półfinałach (stan na 21 listopada 2022). Kilkukrotnie był wyróżniany miejscem w czołowej dwudziestce zestawienia najlepszych graczy roku według serwisu HLTV.org.
Wybrane wygrane turnieje.
Wygrane turnieje:
Walki freak fight.
3 grudnia 2021 roku organizacja typu freak fight, High League ogłosiła debiut Jarząbkowskiego jako główne wydarzenie gali "High League 2". Pierwszą walkę stoczył na zasadach boksu 5 lutego 2022 roku w krakowskiej Tauron Arenie, gdzie wygrał w przez techniczny nokaut (niezdolność do kontynuowania walki) z Michałem „Owcą” Owczarzakiem.
Drugą walkę stoczył po ponad rocznej przerwie w walce wieczoru gali "High League 6", która odbyła się 18 marca 2023 w katowickim Spodku. Rywalem popularnego "pashyBicepsa" w debiucie na zasadach mieszanych sztuk walki został youtuber, Marcin Dubiel. Po jednym z wyprowadzonych ciosów Jarząbkowski padł na deski, a w parterze został poddany do nieprzytomności przez duszenie gilotynowe.

</doc>
<doc id="3972688" url="https://pl.wikipedia.org/wiki?curid=3972688" title="Daring Club Eich">
Daring Club Eich

Daring Club Eich – klub piłkarski, mający swoją siedzibę w mieście Eich (od 1920 jest północną dzielnicą Luksemburgu).
Historia.
Chronologia nazw:
Klub piłkarski Daring został założony w mieście Eich w 1909 roku. Był jednym z zespołów - założycieli 1. ligi Luksemburga w 1909 roku. W debiutowym sezonie 1909/10 zespół występował w Klasse B. W następnym sezonie zdobył mistrzostwo Klasse B i awansował do Klasse A. W sezonie 1911/12 zajął ostatnie 4.miejsce w najwyższej klasie rozgrywek i spadł do Klasse B. W następnym sezonie mistrzostwa nie rozgrywane z powodu nieporozumień w Związku Piłkarskim. W 1913 klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31–12–2016).
Stadion.
Klub rozgrywał swoje mecze domowe na stadionie Stade Daring Club w Luksemburgu.

</doc>
<doc id="3972690" url="https://pl.wikipedia.org/wiki?curid=3972690" title="Vilmos Gryllus">
Vilmos Gryllus

Vilmos Gryllus (ur. 28 października 1951 roku w Budapeszcie) – węgierski piosenkarz, muzyk i kompozytor.
Życiorys.
Wczesne lata.
Vilmos Gryllus jest starszym synem Vilmosa Gryllusa i Évy Fogarassy. Ma brata, Dániela Gryllusa, który też jest członkiem zespołu Kaláka.
W 1976 roku Gryllus ukończył studia na Wydziale Architektury Uniwersytetu Techniczno-Ekonomicznego w Budapeszcie.
Kariera.
W 1969 roku założył zespół o nazwie Kaláka, który stworzył razem z bratem Dánielem, Istvánem Mikó i Balázsem Radványim. W 1980 roku prowadził audycję radiową "Ki kopog?" wspólnie z Péterem Leventem i Ildikó Döbrentey. W 1991 roku razem z Leventem stworzył program telewizyjny dla dzieci "Égbőlpottyant mesék". W 1995 roku razem z bratem wydał płytę studyjną zatytułowaną "A hegyi beszéd". 
W 1994 roku ukazał się solowy album studyjny Gryllusa zatytułowany "Csigahéj". W 1998 roku premierę miały dwie płyty długogrające piosenkarza: "Dalok 1." i "Dalok 2.". W 2002 roku wydał on nowy krążek studyjny zatytułowany "Maszkabál".
W 2010 roku nagrał album studyjny zatytułowany "Halld meg szavaimat isten!", który stworzył razem z Dánielem Gryllusem i Mártą Sebestyén.

</doc>
<doc id="3972692" url="https://pl.wikipedia.org/wiki?curid=3972692" title="PashaBiceps">
PashaBiceps



</doc>
<doc id="3972698" url="https://pl.wikipedia.org/wiki?curid=3972698" title="Japoński motocykl klasyczny">
Japoński motocykl klasyczny

Motocykl klasyczny (ang. Universal Japanese Motorcycle lub UJM) – termin powstały w połowie lat siedemdziesiątych autorstwa magazynu Cycle Magazine w celu opisania podobnych japońskich motocykli, które stały się powszechne po wprowadzeniu przez Hondę udanego modelu CB 750. CB750 stała się wizualnym wzorem dla wszystkich trzech pozostałych głównych japońskich producentów motocykli.
W 2011 New York Times napisał: "W 1969 CB 750, która używała rzędowego czterocylindrowego silnika, stała się definicją Uniwersalnego Japońskiego Motocykla"
Szablonowy UJM charakteryzowały: czterocylindrowy silnik, klasyczna pozycja kierowcy, gaźnik dla każdego cylindra, skrzynia biegów zamknięta w obudowie silnika, tarczowe przednie hamulce, standardowa kołyskowa rama rurowa, teleskopowe przednie zawieszenie oraz dwa amortyzatory tylne. Główni japońscy producenci motocykli Honda, Kawasaki, Suzuki, Yamaha zaczęli powielać ten wzór i UJM stworzył jednorodność formy, funkcjonalności i jakości. UJM obejmował tak wybitne modele jak Honda CB 500, Kawasaki Z1 i Susuki GS 750. Maszyny takie były masowo sprzedawane i koncepcję UJM kontynuowano przez wiele dekad.
W 1976 "Cycle" opisał nowy zjawisko słowami:
W 2010 Hans Hetrick w książce "Spore Bikes" napisał tak ""W latach 70'ych, japońskie kompanie eksperymentowały z różnymi typami silników i konstrukcji ram. Ich pomysły wkrótce pojawiły się w solidnym opakowaniu. Ten projekt stał się znany jako Uniwersalny Japoński Motocykl lub UJM"."
W latach osiemdziesiątych i dziewięćdziesiątych japońscy producenci rozszerzyli swoje oferty o obudowane motocykle sportowe, repliki motocykli wyścigowych, motocykle typu dual-sport i muscle bike.
Współczesne UJM.
Odrodzenie rynku doprowadziło japońskich producentów do wprowadzenia nowoczesnych interpretacji UJM, w tym Hondy CB 1100 z 2010.
Kiedy Suzuki wprowadzało swoje Suzuki TU250X w 2009 na rynek amerykański, autor Pete Brissette z Motorcycle.com napisał, że Suzuki "Powraca do prostej formy UJM to powrót do przyjemności z jazdy przyjaznymi, prostymi motocyklami". Kiedy Bandit powrócił w 2015, autor Sean MacDonald napisał "Bandit 1250S naprawdę jest jednym z ostatnich UJM".

</doc>
<doc id="3972699" url="https://pl.wikipedia.org/wiki?curid=3972699" title="Joci Pápai">
Joci Pápai

Joci Pápai, właśc. József Pápai (ur. 22 września 1981 w Tacie) – węgierski piosenkarz, aktor głosowy, raper i gitarzysta, dwukrotny reprezentant Węgier w Konkursie Piosenki Eurowizji (2017 i 2019).
Życiorys.
Kariera.
W 2005 wziął udział w przesłuchaniach do drugiej edycji programu TV2 "Megasztár". Odpadł na ostatnim etapie przed odcinkami na żywo. W tym samym roku wydał swoje pierwsze single: „Ne nézz így rám!” i „Adj erőt!”, a także utwór „Nélküled”, który nagrał w duecie z raperem Majką. Piosenki umieścił na swoim debiutanckim albumie studyjnym, zatytułowanym "Vigaszdíj", wydanym jeszcze w 2005.
W 2015 wydał kolejny singiel, „Mikor a test örexik”. W 2017 z piosenką „Origo” startował w krajowych eliminacjach eurowizyjnych "A Dal 2017". Pomyślnie przeszedł przez ćwierćfinał i półfinał konkursu, dzięki czemu przeszedł do finału selekcji rozgrywanego 18 lutego. Zajął w nim pierwsze miejsce po zdobyciu największego poparcia telewidzów, dzięki czemu został wybrany na reprezentanta Węgier w 62. Konkursie Piosenki Eurowizji organizowanym w Kijowie. 11 maja wystąpił w drugim półfinale konkursu i z drugiego miejsca awansował do finału rozgrywanego 13 maja. Zajął w nim ósme miejsce z 200 punktami na koncie, w tym 152 punkty od telewidzów (7. miejsce) i 48 pkt od jurorów (17. miejsce). Jesienią 2017 uczestniczył w piątej edycji programu TV2 "Sztárban sztár". Dotarł do finału, w którym zajął trzecie miejsce.
W 2019 z piosenką „Az én apám” startował w programie "A Dal". W lutym zwyciężył w finale konkursu, zostając reprezentantem Węgier w 64. Konkursie Piosenki Eurowizji w Tel Awiwie. 14 maja wystąpił jako siódmy w kolejności w pierwszym półfinale konkursu, w którym zajął ostatecznie 12. miejsce z 97 punktami na koncie, w tym 32 punkty od widzów (14. miejsce) oraz 65 punktów od jurorów (9. miejsce) i nie zakwalifikował się do finału.

</doc>
<doc id="3972702" url="https://pl.wikipedia.org/wiki?curid=3972702" title="Sparta Dudelange">
Sparta Dudelange



</doc>
<doc id="3972704" url="https://pl.wikipedia.org/wiki?curid=3972704" title="F91 Düdelingen">
F91 Düdelingen



</doc>
<doc id="3972705" url="https://pl.wikipedia.org/wiki?curid=3972705" title="Hertha Breslau">
Hertha Breslau



</doc>
<doc id="3972707" url="https://pl.wikipedia.org/wiki?curid=3972707" title="Sonnets, roundels, madrigals, etc.">
Sonnets, roundels, madrigals, etc.

Sonnets, roundels, madrigals, etc. – tomik wierszy Jonathana Dwighta Vintona (1831-1903), opublikowany w Filadelfii w 1888. Zbiorek zawiera utwory realizujące ustalone schematy gatunkowe, w tym sonety. Formy te były popularne w tamtym czasie, czego przykładem jest między innymi twórczość Algernona Charlesa Swinburne’a. Oprócz własnych liryków poety znalazły się w nim tłumaczenia. Tomik został zadedykowany W.M.F. Deckerowi w dowód przyjaźni ("In Friendship"). 

</doc>
<doc id="3972708" url="https://pl.wikipedia.org/wiki?curid=3972708" title="MZ 1000S">
MZ 1000S

MZ 1000S – motocykl produkowany przez firmę MZ Motorrad pomiędzy rokiem 2004 a 2007 zaprezentowany w USA w 2005. Model sztandarowy firmy i najmocniejszy w jej ofercie a ponadto jej pierwszy kilkucylindrowy silnik od 1959.
Historia projektu.
W erze komunizmu firma ze wschodnich Niemiec MZ Motorrad produkowała tylko jednocylindrowe, małolitrażowe motocykle. Były to przeważnie dwusuwy, z których najbardziej udaną konstrukcją był 250 ccm ISDT. W 1994 MZ produkowała model Skorpion o pojemności 660 ccm. Kontynuowany był w 2001 przez Baghira motard, który także wykorzystywał jednocylindrowe silniki Yamahy. Później po przejęciu przez Hong Leong Grop z Malezji, MZ stał się projektem ich własnego motocykla sportowego.
Pierwsze raporty mówiły, że posiadać miał silnik w układzie V2 ale finalnie zdecydowano się na rzędowy dwucylindrowy. Rama konstrukcji podwójnej nie różniła się od tej w Aprilla Falco, ale podczas gdy Falco miał ramę ze stopu, MZ użyła stali chromowo-molibdenowej.
Projekt 1000S "New Edge" nakreślił Peter Naumann, który zaprojektował F-117 Stealth Fighter i 1000S zdobył srebrny medal na International Design Forum Prototyp modelu 1000S był pokazany podczas Intermot 2000 w Niemczech i wszedł do produkcji w 2003. Motocykl sprzedawał się dobrze szczególnie w Niemczech. MZ, która miała plany by stać się ważnym światowym producentem, wyprodukowała kilka wariantów 1000S takich jak: MZ 1000SF (naked bike) i MZ 1000ST (sportowo-turystyczny). Problemy finansowe spowodowały zamknięcie fabryki.
Modele.
MZ 1000S.
Pomimo że model sportowy S z posiadał kierownicę clips-on i tylne podnóżki, był komfortowy i umożliwiał turystykę z pasażerem. Motocykl posiadał czterosuwowy rzędowy ośmiozaworowy silnik chłodzony cieczą o pojemności 999 ccm z rozrządem typu DOHC i wałkiem wyrównoważającym Posiadał elektroniczny wtrysk paliwa i smarowanie z mokrą miską olejową. Hamulce Nissin, zawieszenie przednie Marzocchi i tylny wahacz wleczony. Pomimo że silnik był kompaktowy, motocykl był dość ciężki i ważył 208 kg w stanie suchym.
MZ 1000ST.
Model ST był motocyklem sportowo-turystycznym bazującym na modelu "S". Silnik przestrojono dla uzyskania większego momentu obrotowego ale wciąż produkującego 111 KM. W porównaniu z "S" ST zmodyfikowano dla uzyskania komfortu jazdy poprzez zastosowanie wyższej kierownicy i niższych podnóżków zapewniających wygodniejszą pozycję na długie dystanse. Przednia szyba była o 30mm wyższa dla lepszej ochrony przed wiatrem. Tylne siedzenie zapewniało lepszy komfort. Silnik ST posiadał inne sprężyny sprzęgła dla zredukowania siły potrzebnej do operowania nim. Zamontowano bagażnik Krauser a sterowany amortyzator utrzymywał stabilność motocykla kiedy ten był w pełni załadowany.
MZ 1000SF.
SF "SuperFighter" był nakedem w stylu streetfighter z silnikiem tym samym, który posiadał model ST.
Odbiór.
MZ 1000 był całkiem dobrze odebranym, pomimo że redaktorzy MCN ocenili go jako raczej drogi i "mało wartościowym". MCN napisało "Yamaha TRX850 pokazała, że wielu motocyklistów nie jest zainteresowanych rzędowymi dwucylindrowcami."
W każdym razie w porównaniu w roku 2005 z motocyklami takimi jak Honda Firestrom, Ducati 1000SS, Suzuki SV 1000 na łamach magazynu Fast Bikes wskazano MZ1000S jako bezapelacyjnego zwycięzcę, pisząc "Kombinacja wyjątkowości i stylu Włoskiego z konstrukcją zbudowaną w Japońskiej jakości na szczycie, których jest radości z jazdy większa niż w każdy z nich"

</doc>
<doc id="3972709" url="https://pl.wikipedia.org/wiki?curid=3972709" title="Giorgos Alkaios">
Giorgos Alkaios



</doc>
<doc id="3972719" url="https://pl.wikipedia.org/wiki?curid=3972719" title="Robert E. Cornish">
Robert E. Cornish

Robert Edward Cornish (ur. 21 grudnia 1903 w San Francisco, zm. 6 marca 1963 tamże) – amerykański lekarz oraz biolog, wieloletni pracownik naukowy Uniwersytetu Berkeley. Znany z kontrowersyjnych badań nad przywracaniem krążenia, które wniosły jednak istotny wkład rozwój technik reanimacyjnych.
Życiorys.
Urodził się i wychowywał w San Francisco. Od wczesnych lat przejawiał ponad przeciętne zdolności, które zaowocowały bardzo wczesnym podjęciem studiów. W wieku 22 lat otrzymał tytuł doktora, stając się najmłodszą osobą, która uzyskała ten tytuł na Uniwersytecie Kalifornijskim. Na początku lat trzydziestych, zainspirowany badaniami dr. George'a Crile'a, rozpoczął własne eksperymenty, w których poszukiwał skutecznej metody reanimacji, uprzednio uduszonych psów.
Metoda opracowana przez Cornish'a polegała na wstrzyknięciu do tętnicy udowej zwierzęcia roztworu składającego się z płynu fizjologicznego, surowicy, adrenaliny i heparyny, a następnie kołysaniu ciała na własnoręcznie zbudowanej w tym celu konstrukcji. Publikacja wyników jego badań wzbudziła duże zainteresowanie medialne, które nierzadko przyjmowało formę krytyki naukowca. Zarzucano mu przede wszystkim uśmiercenie co najmniej trzech zwierząt, nim jego metoda została na tyle udoskonalona że zaczęła przynosić rezultaty. W wyniku medialnej nagonki Cornish został pozbawiony dalszego wsparcia swojej pracy przez uniwersytet i dalszą działalność musiał prowadzić na własną rękę. Mimo trudności, w ciągu następnych lat kontynuował badania w swoim domu. Z czasem opracował własną wersję płucoserca, która miała być wykorzystywana w trakcie reanimacji.
W 1947 roku ogłosił, że jest w stanie z sukcesem przywrócić krążenie człowieka. Przez następnych kilka miesięcy kontaktował się władzami więzień stanowych oraz z oczekującymi na stracenie w celach śmierci, w poszukiwaniu ochotnika do udziału w pionierskim projekcie, ponownie zwracając na siebie uwagę mediów. Ostatecznie na udział zgodził się Thomas McMonigle, oczekujący na egzekucję za zabójstwo młodej dziewczyny w zakładzie karnym w San Quentin, lecz władze stanu Kalifornia, obawiając się pozytywnego wyniku eksperymentu i związanej z tym konieczności wypuszczenia skazańca, postanowiły zablokować wydanie ciała Cornishowi aż o godzinę, w wyniku czego reanimacja nie miała szans powodzenia.
Rozczarowany niepowodzeniem, porzucił dalsze prace badawcze i zajął się sprzedażą pasty do zębów własnego wynalazku. Zmarł nagle w 1963 roku.

</doc>
<doc id="3972722" url="https://pl.wikipedia.org/wiki?curid=3972722" title="Liza Koshy">
Liza Koshy

Liza Koshy, właściwie Elizabeth Shaila Koshy, (ur. 31 marca 1996 w Houston w stanie Teksas) – amerykańska youtuberka, aktorka. Swoją karierę rozpoczęła w serwisie społecznościowym Vine, gdzie zdobyła ponad siedem milionów fanów, udostępniając komediowe, 6-sekundowe filmiki. W 2016 roku została nazwana "Breakout Creator" podczas Streamy Awards.
Liza Koshy jest pochodzenia indyjskiego. Ma 2 starsze siostry. Zalążkiem jej kariery było ściągnięcie aplikacji Vine, która była wówczas bardzo popularna w jej szkole. Jesienią 2014 roku zaczęła uczęszczać do college'u, wybierając jako kierunek marketing biznesowy. W listopadzie 2015 roku rozpoczęła związek z Davidem Dobrikiem, również gwiazdą Youtube'a i aplikacji Vine, jednak na początku 2018 roku para się rozstała.

</doc>
<doc id="3972733" url="https://pl.wikipedia.org/wiki?curid=3972733" title="Poems (tomik Clary A. Merrill)">
Poems (tomik Clary A. Merrill)

Poems – tomik Clary A. Merrill, opublikowany w 1915. Zbiorek zawiera sześćdziesiąt utworów. W jego skład weszły między innymi wiersze "The Old State of Maine", "All Things Speak of God", "Welcome to Summer", "Ode to the Northern Lights", "The Songs My Mother Sung", "In Memory of Appey M. Merrill", "God is Love and We shall Know", "A Winter Outing", "Home is Where the Heart Dwells", "The Mystic River", "Loved Ones Passed Away", "Adventure of a Lover", "As it Happened", "The Captive Butterfly", "What Would They Do?" i "Courageousness", jak również "Tales that were Told", "Bravery", "The Missing Link", "He Got Left", "The Jay and the Frog", "The Cottage by the River", "The Poet to the Artist" i "The Tramp 's Story". Oprócz nich do tomiku zostały włączone liryki "’Tis Easy to Get Mistaken", "Song of a Suffragette", "Rural Delight", "Look Up", "The Burning of the Turner Mill", "Carpe Diem", "A Bachelor's Comments on Women's Rights", "Wealth vs Virtue", "Be Merciful", "Sunshine on the Hill", "Your Real Wealth", "Changeable", "Pleasure", "Time Brings Changes", "The Winds do Blow", "October" i "Mamma 's Story" oraz "Every Cloud Hath Silver Lining", "Dennis O 'Neil's Dream", "A Lesson Well Taught", "Reminiscence", "Humorous", "Onward for Freedom and Right" i "A Mystery Explained". Poetka najczęściej posługiwała się strofą ośmiowersową, której użyła między innymi w wierszach "A Tale from Mountain Grange", "Uncle Joe's Soliloquy", "Stop Talkin’", "A Yule-Tide Missive", "The Hunter", "The Poetry Machine", "When Daddy Rocks the Kid" i "Farewell to the San". Stosowała jednak również inne zwrotki, czterowersową ("A Birthday Greeting", "All 's Well That Endeth Well", "To Mary"), sześciowersową ("We Know Not Why") i dziewięciowersową ("Song of the Grangers’"). Tomik został zadedykowany zmarłej siostrze autorki ("To my Beloved Sister Appey This little book is dedicated") i poprzedzony krótkim, jednostronicowym wstępem. W charakterze motta na stronie tytułowej pojawiła się zwrotka wyrażająca przywiązanie autorki do jej stanu, Maine.

</doc>
<doc id="3972735" url="https://pl.wikipedia.org/wiki?curid=3972735" title="The Old State of Maine (wiersz Clary A. Merrill)">
The Old State of Maine (wiersz Clary A. Merrill)

The Old State of Maine – wiersz Clary A. Merrill, opublikowany w tomiku Poems, wydanym w 1915. Utwór został napisany strofą ośmiowersową. Składa się z czterech paralelnych zwrotek. Strofy rymują się ababccdd. Trzy z nich kończą się frazą "Oh take me back home to my Old State of Maine!", a ostatnia wersem "To the dear Pine Tree State,— the Old State of Maine". Poetka oprócz rymu stosuje aliterację: breezes blow briskly", Swiftly steals".

</doc>
<doc id="3972739" url="https://pl.wikipedia.org/wiki?curid=3972739" title="Bolesław Gromnicki">
Bolesław Gromnicki

Bolesław Gromnicki (ur. 11 maja 1935 w Tarnowskich Górach, zm. 4 kwietnia 2017 we Wrocławiu) – polski aktor, piosenkarz i parodysta.
Życiorys.
Jako artysta estradowy występował między innymi na Krajowym Festiwalu Polskiej Piosenki w Opolu oraz na Międzynarodowym Festiwalu Piosenki w Sopocie, a także za granicą w tym, w paryskiej „Olympii”, a także w Bułgarii, Kanadzie, NRD, Rumunii, USA i Związku Radzieckim. Brał również udział w popularnych programach radiowych "„Podwieczorek przy mikrofonie”" i "„Zgaduj zgadula”". W filmie w reż. Jana Rutkiewicza pt. "„Kochajmy syrenki”" wcielił się w postać Parodysty Dybalskiego. Był jednym z bohaterów cyklicznej audycji "„Gwiazdy tamtych lat”" (odcinek "Bolesław Gromnicki. Andrzej Bychowski. Parodyści"). Zmarł 4 kwietnia 2017 we Wrocławiu i został pochowany na Cmentarzu Osobowickim.

</doc>
<doc id="3972740" url="https://pl.wikipedia.org/wiki?curid=3972740" title="Czajki (Ochotnica Górna)">
Czajki (Ochotnica Górna)

Czajki – część wsi Ochotnica Górna w Polsce położona w województwie małopolskim, w powiecie nowotarskim, w gminie Ochotnica Dolna. 
W latach 1975–1998 Czajki administracyjnie należały do województwa nowosądeckiego.

</doc>
<doc id="3972741" url="https://pl.wikipedia.org/wiki?curid=3972741" title="Nikołaj Andruszczenko">
Nikołaj Andruszczenko

Nikołaj Stiepanowicz Andruszczenko, ros. Николай Степанович Андрущенко (ur. 10 września 1943 w Leninogorsku, zm. 19 kwietnia 2017 w Petersburgu) – rosyjski dziennikarz.
W latach 1990–1993 był radnym Petersburga. Był współzałożycielem tygodnika „Nowy Petersburg”, jednej z pierwszych prywatnych gazet w Rosji. Zajmował się dziennikarstwem śledczym, pisał artykuły o prawach człowieka w Rosji, sprawach kryminalnych, korupcji i brutalności policji. 
W listopadzie 2007 roku był aresztowany na dwa miesiące pod zarzutem zniesławienia sędziów i utrudniania pracy wymiarowi sprawiedliwości, przy czym według jego kolegów z redakcji zatrzymanie miało związek z krytyką lokalnych władz oraz popieraniem opozycji przed wyborami parlamentarnymi w Rosji. W roku 2008 został oskarżony o zniesławienie i podżeganie do ekstremistycznej działalności, jednak zarzuty później oddalono. 
9 marca 2017 Andruszczenkę znaleziono ciężko pobitego na ulicy. Po przewiezieniu do szpitala przeszedł operację mózgu, ale nie odzyskał przytomności. Zmarł 19 kwietnia 2017 roku. Apel do władz rosyjskich o odnalezienie i ukaranie sprawców jego śmiertelnego pobicia wystosowali organizacja Committee to Protect Journalists oraz dyrektor generalna UNESCO Irina Bokowa.

</doc>
<doc id="3972743" url="https://pl.wikipedia.org/wiki?curid=3972743" title="Misja Dakar-Dżibuti">
Misja Dakar-Dżibuti

Misja Dakar-Dżibuti – pierwsza poważna naukowo-badawcza ekspedycja etnograficzna. Kierownikiem wyprawy zorganizowanej przez Instytut Etnologii był Marcel Mauss. Misja odbyła się w latach 1931–1933. Jej zasadniczym celem było prowadzenie badań terenowych nad kulturami północnej Afryki.

</doc>
<doc id="3972744" url="https://pl.wikipedia.org/wiki?curid=3972744" title="Ewa Sierokosz">
Ewa Sierokosz

Ewa Sierokosz (ur. 1950 w Sandomierzu) – polska artystka fotograf. Członkini i Artysta Fotoklubu Rzeczypospolitej Polskiej Stowarzyszenia Twórców (AFRP). Członkini założycielka i prezes Zarządu Sandomierskiego Towarzystwa Pasjonatów Fotografii.
Życiorys.
Od 1972 pracuje, a od 1974 roku prowadzi zakład fotograficzny (działający w Sandomierzu jako rodzinna firma od 1934 roku, pod ówczesną nazwą „Foto Venus”) odziedziczony po rodzicach. Jest autorką i współautorką wielu wystaw, m.in. w Australii, Austrii, Francji, Indiach, Katarze (Zjednoczone Emiraty Arabskie), Brazylii, Oklahomie (USA), Polsce. Wielokrotnie publikowała swoje zdjęcia w wydawnictwach albumowych, książkowych, kalendarzach. Jest autorką albumu ze starymi i współczesnymi fotografiami – „Sandomierz wtedy i teraz” (2013). W 2014 uczestniczyła w pracach jury ogólnopolskiego konkursu fotograficznego „Przydrożny Znak Wiary”, zorganizowanego przez Tarnobrzeskie Towarzystwo Fotograficzne, z inicjatywy Stanisława Szlęzaka – prezesa Zarządu TTF.
W 2010 roku Ewę Sierokosz przyjęto w poczet członków Fotoklubu Rzeczypospolitej Polskiej. Decyzją Komisji Kwalifikacji Zawodowych Fotoklubu RP, otrzymała dyplom stwierdzający posiadanie kwalifikacji do wykonywania zawodu artysty fotografa, fotografika (legitymacja nr 293). Pracę Ewy Sierokosz zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców. W 2018 roku została uhonorowana Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2022 odznaczona Złotym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP.

</doc>
<doc id="3972745" url="https://pl.wikipedia.org/wiki?curid=3972745" title="Zbigniew Chronik">
Zbigniew Chronik

Zbigniew Chronik (ur. 10 marca 1925 w Ostrowi Mazowieckiej, zm. 12 marca 1959 w Warszawie) – polski skoczek i instruktor spadochronowy, doświadczalny skoczek spadochronowy, konstruktor spadochronów, trener Kadry Narodowej Spadochroniarzy.
Działalność sportowa.
W rodzinnej Ostrowi Mazowieckiej ukończył szkołę powszechną i rozpoczął naukę w tamtejszym gimnazjum. Po wybuchu II wojny światowej rozpoczął pracę w miejskiej elektrowni. Należał do Armii Krajowej (ps. "Wiaderny"), brał udział w przyjmowaniu zrzutów lotniczych. W kwietniu 1944 roku został przydzielony do 13 pułku piechoty Armii Krajowej, który następnie wszedł w skład 7. zapasowego pułku piechoty w Radzyniu. Jesienią 1944 r. ukończył szkołę podoficerską a następnie został przeniesiony (na własną prośbę) do 1 Zapasowego Dywizjonu Lotniczego. Został przydzielony do Oficerskiej Szkoły Lotniczej, gdzie 5 kwietnia 1946 r. wykonał swój pierwszy skok spadochronowy.
3 marca 1947 roku został zdemobilizowany i zatrudnił się jako referent spadochronowy w Dyrekcji Naczelnej Ligi Lotniczej. Po roku zwolnił się z pracy aby kontynuować naukę. Wyjechał do Ustki, gdzie zatrudnił się jako mechanik silnikowy w Morskiej Spółdzielni Rybackiej. Związał się z Aeroklubem Słupskim, gdzie prowadził szkolenia spadochronowe. Tę działalność kontynuował w Bydgoszczy gdzie przeprowadził się w 1950 r. Przeszedł przeszkolenie spadochronowe w Czechosłowaji i pełnił funkcję kierownika wyszkolenia w Centrum Wyszkolenia Spadochronowego w Nowym Targu.
W 1951 roku jako pierwszy w Polsce otrzymał tytuł Mistrza Sportu w spadochroniarstwie. W latach 50. XX wieku był trenerem Kadry Narodowej Spadochroniarzy. Pracując w Zakładzie Sprzętu Technicznego i Turystycznego "Aviotex" i działającym przy nim 26. Przedstawicielstwie Wojskowym w Legionowie, był skoczkiem doświadczalnym, sprawował kierownictwo Działu Prób w Locie i Kontroli Technicznej. Był również konstruktorem spadochronów, np. spadochronów wyczynowych "SW-1" i "SW-2" oraz spadochronu-sondy "R-2". Był pierwszym trenerem polskiej kadry spadochronowej. W 1957 r. został pierwszym przewodniczącym nowo utworzonej Komisji Spadochronowej w Aeroklubie PRL, sprawował tę funkcję do swej śmierci.
11 marca 1959 roku miał miejsce wypadek lotniczy podczas prób fabrycznych spadochronu, prowadzonych na lotnisku Bemowo w Warszawie. Przed godziną 15.00 z samolotu Li-2 odbyły się skoki doświadczalne. To był 531. skok spadochronowy Zbigniewa Chronika. Skoczek niefortunnie lądował na betonowym pasie i doznał silnego potłuczenia głowy. Był przytomny, ale uskarżał się na ból głowy. Po szeregu perypetiach umieszczono go w szpitalu przy ul. Oczki w Warszawie).
st. sierż. Zbigniew Chronik zmarł w Warszawie 12 marca 1959 roku. Pośmiertnie został odznaczony Złotym Krzyżem Zasługi.
Życie prywatne.
W 1952 r. zawarł związek małżeński z Eugenią Romanówną.

</doc>
<doc id="3972752" url="https://pl.wikipedia.org/wiki?curid=3972752" title="Instytut Badań Ciała Stałego im. Maxa Plancka">
Instytut Badań Ciała Stałego im. Maxa Plancka

Instytut Badań Ciała Stałego im. Maxa Plancka (ang. "Max Planck Institute for Solid State Research", niem. "Max-Planck-Institut für Festkörperforschung") – placówka naukowo-badawcza prowadząca badania z zakresu fizyki i chemii ciał stałych, mieści się w Stuttgarcie w Niemczech i należy do Towarzystwa Maxa Plancka – największej niemieckiej instytucji naukowej. Do najważniejszych zadań założonego w 1969 instytutu należą: prowadzenie badań, opracowywanie publikacji naukowych oraz kształcenie kolejnych pokoleń naukowców. Szczególną uwagę poświęca się badaniom materiałów złożonych, nanotechnologii, zjawiskach transportu jonowego i elektronowego. W skład instytucji wchodzi 9 wydziałów.

</doc>
<doc id="3972753" url="https://pl.wikipedia.org/wiki?curid=3972753" title="Max-Planck-Institut für Festkörperforschung">
Max-Planck-Institut für Festkörperforschung



</doc>
<doc id="3972754" url="https://pl.wikipedia.org/wiki?curid=3972754" title="Max Planck Institute for Solid State Research">
Max Planck Institute for Solid State Research



</doc>
<doc id="3972768" url="https://pl.wikipedia.org/wiki?curid=3972768" title="Sertanejo">
Sertanejo

Sertanejo lub muzyka sertaneja (port. "música sertaneja") – gatunek muzyki brazylijskiej, który powstał w latach 20. XX wieku na brazylijskiej prowincji. Odmiany tego gatunku to "sertanejo de raiz, sertanejo romântico" oraz "sertanejo universitário".
Piosenki z gatunku sertanejo od lat 90. podbijały brazylijskie listy przebojów i były często grane przez rozgłośnie radiowe. Popularność muzyki sertaneja odzwierciedla też dodanie tej kategorii do nagród Latin Grammy Awards w latach 2000-2003 oraz od 2009 do dzisiaj. Od kilkunastu lat popularność zyskuje odmiana "sertanejo universitário" (sertanejo uniwersyteckie), zwłaszcza wśród młodzieży.
Większość zespołów sertanejo składa się z męskiego duetu, gdzie jeden z wykonawców śpiewa tenorem, a drugi falsetem. Światową sławę zyskali tacy wykonawcy jak Michel Teló i Gusttavo Lima.
Historia.
Nazwa sertanejo pochodzi od słowa sertão, co jest określeniem nieurodzajnego suchego płaskowyżu w północno-wschodniej Brazylii, gdzie panuje niegościnny klimat, a lokalnymi władcami są “pułkownicy”, rządzący miejscowymi społecznościami. Opisano to m.in. w twórczości pisarza ze stanu Bahia, Jorge Amado. Potocznie oznacza to również głęboką prowincję, z dala od miasta.
Jednak muzyka sertaneja jest bardziej związana z inną prowincjonalną kulturą o nazwie caipira, która występuje w stanach Goiás, Minas Gerais, Paraná, Mato Grosso, Mato Grosso do Sul, Rondônia, Tocantins, na południu stanu Rio de Janeiro oraz w Vale do Paraiba w stanie São Paulo. Muzyka caipira, która jest obecnie znana pod nazwą sertaneja, pochodzi właśnie stamtąd. Muzycy z tego nurtu występując solo lub w duetach, grali na typowych brazylijskich instrumentach, takich jak rodzaj gitary o nazwie "viola caipira".
Etnograf Cornélio Pires, nazywany ojcem muzyki sertaneja, w książce "Conversas ao Pé do Fogo" tak o niej pisze:
Pierwsza era.
Muzyka sertaneja w obecnym kształcie narodziła się w 1929 r. Pierwszymi utworami tego gatunku były nagrania wykonane przez etnografa, dziennikarza i pisarza Cornélio Piresa na podstawie tradycyjnych pieśni ludowych z wiejskich społeczności stanów São Paulo, Minas Gerais, Paraná, Goiás i Mato Grosso. W 1929 r. Cornélio Pires wraz ze swoim zespołem "Turma Caipira" wystawiał liczne przedstawienia muzyczne i nagrał płytę "Série Cornélio Pires", a w latach 30. podróżował po kraju z wykładami i występami, pojawiał się również w radiu Difusora de São Paulo. W tamtych czasach ten gatunek muzyki funkcjonował pod nazwą muzyki caipira, a jej teksty opowiadały o sielskim życiu na wsi, o pracy na roli, obrzędach religijnych, formach wypoczynku i relacjach społecznych. Obecnie ten typ muzyki nosi nazwę muzyka sertaneja de raiz.
Poza nagraniami Cornélio Piresa, gatunek muzyki sertaneja de raiz reprezentują także m.in. Tião Carreiro e Pardinho, Tonico &amp; Tinoco, Zezé di Camargo &amp; Luciano, Inezita Barroso.
Druga era.
Muzyka sertaneja wkroczyła w nową fazę po Drugiej Wojnie Światowej, kiedy do tradycyjnej gitary viola caipira dołączyły takie instrumenty jak akordeon i harfa. Dodano też nowe gatunki, na przykład guarânię i polkę paragwajską, a potem meksykańskie corrido i rancherę. Teksty coraz częściej opowiadały o miłości.
Najbardziej znanymi artystami z tej epoki były duety Cascatinha e Inhana, Irmãs Galvão, Irmãs Castro, Sulino e Marrueiro, Palmeira i Biá, trio Luizinho, Limeira e Zezinha (zapoczątkowali muzykę campeira) oraz José Fortuna (jako pierwszy  Brazylii wykonywał muzykę guarânia). W latach 70. duet Milionário &amp; Jose Rico połączył tradycyjne elementy meksykańskiego mariachi ze skrzypcami i trąbką. Duet Pena Branca &amp; Xavantinho odwoływał się do tradycyjnej muzyki caipira, a Tião Carreiro wprowadził innowacje, łącząc sertanejo z sambą, coco i calango de roda.
Trzecia era.
Rozpoczęła się w latach 60. XX wieku wraz z wprowadzeniem do sertanejo gitary elektrycznej oraz tzw. “młodzieżowego rytmu” przez duet Léo Canhoto e Robertinho. Przedstawiciel brazylijskiego nurtu muzycznego "Jovem Guarda", piosenkarz Sérgio Reis nagrał w latach 70. utwory z tradycyjnego gatunku sertanejo. Innym wyróżniającym się artystą z tej ery był Renato Teixeira. W tamtym czasie muzykę sertaneja grano głównie w cyrkach, podczas rodeo oraz w rozgłośniach radiowych AM. Od lat 80. sertanejo można było także usłyszeć w radiu FM i w telewizji. Ten gatunek muzyki był bardzo często wykorzystywany w ścieżkach dźwiękowych telenoweli, na przykład utwór "Coração Sertanejo" duetu Chitãozinho &amp; Xororó w noweli "O Rei do Gado", utwór "Eu Quero Tchu, Eu Quero Tcha" duetu João Lucas &amp; Marcelo w noweli "Avenida Brasil", a utwór "Chalana" w wykonaniu Almira Satera w noweli "Pantanal".
W latach 80. w sertanejo umocnił się nurt romantyczny, a jego głównymi przedstawicielami byli: Milionário e José Rico, Trio Parada Dura, Chitãozinho &amp; Xororó, Matogrosso &amp; Mathias, Leandro &amp; Leonardo, Zezé Di Camargo e Luciano, Chrystian &amp; Ralf, João Paulo &amp; Daniel, Chico Rey &amp; Paraná, João Mineiro e Marciano, Gian e Giovani, Rick &amp; Renner, Gilberto e Gilmar, a także piosenkarki Nalva Aguiar i Roberta Miranda. Przeboje tego okresu to: "Sonhei Com Você" (José Rico e Vicente Dias), "Fio de Cabelo" (Marciano e Darci Rossi), "Apartamento 37" (Leo Canhoto), "De Igual Pra Igual" (Roberta Miranda e Matogrosso), "Pense em Mim" (Douglas Maio), "Entre Tapas e Beijos" (Nilton Lamas e Antonio Bueno), "É o Amor" (Zezé Di Camargo) i "Evidências" (José Augusto e Paulo Sérgio Valle).
Niszowymi artystami sertanejo, którzy oparli się komercji był m.in. duet Pena Branca e Xavantinho, który dostosował muzykę MPB do akompaniamentu gitary. Pojawili się też nowi artyści, tacy jak Almir Sater, który był zdolnym gitarzystą i w swoich utworach mieszał sertanejo z bluesem. W kolejnej dekadzie na scenie pojawili się muzycy, którzy chcieli odświeżyć dawne tradycje muzyki caipira.
Sertanejo universitário.
W latach 2000. powstał nowy nurt w muzyce sertaneja, "sertanejo universitário" (uniwersyteckie) popularny jak sama nazwa wskazuje, głównie wśród młodzieży. Dodano elementy pagode, funku, arrocha i axé. Teksty piosenek odnoszą się głównie do imprez i kobiet. Nurt ten zyskał popularność w całej Brazylii.
Wykonawcy stylu "universitário" to: Guilherme &amp; Santiago, Maria Cecília &amp; Rodolfo, João Bosco &amp; Vinícius, César Menotti &amp; Fabiano, Jorge &amp; Mateus, Victor &amp; Leo, Marília Mendonça, Henrique e Juliano, Fernando &amp; Sorocaba, Simone &amp; Simaria, Gusttavo Lima, Luan Santana, Michel Teló, Maiara &amp; Maraisa, Marcos &amp; Belutti, Thaeme &amp; Thiago, Cristiano Araújo, Lucas Lucco, Fred &amp; Gustavo, Matheus e Kauan, Henrique &amp; Diego, Israel Novaes, Naiara Azevedo,Munhoz &amp; Mariano, Loubet, Pedro Paulo e Alex, João Neto &amp; Frederico.
Ten nurt zyskuje coraz więcej zwolenników w całym kraju. Początkowo skupiał głównie artystów ze stanu Goiás, ale wkrótce pojawili się też artyści w innych stanach, na przykład niezwykle popularny Luan Santana oraz duet Maria Cecília &amp; Rodolfo ze stanu Mato Grosso do Sul. Najsłynniejszym reprezentantem tego stylu, znanym także poza granicami Brazylii jest Michel Teló, wykonujący m.in. utwór Ai se eu te pego!

</doc>
<doc id="3972771" url="https://pl.wikipedia.org/wiki?curid=3972771" title="Okręgowe rozgrywki w piłce nożnej woj. podlaskiego (2008/2009)">
Okręgowe rozgrywki w piłce nożnej woj. podlaskiego (2008/2009)

75. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B.
Mistrzostwo Okręgu zdobyła drużyna Hetman Białystok.
Okręgowy Puchar Polski zdobyła drużyna Warmia Grajewo.
Drużyny z województwa podlaskiego występujące w centralnych i makroregionalnych poziomach rozgrywkowych:
Reforma rozgrywek
Reformy rozgrywek (od sezonu 2008/2009) wprowadziła radykalne zmiany, a mianowicie:

</doc>
<doc id="3972775" url="https://pl.wikipedia.org/wiki?curid=3972775" title="Timothy O’Sullivan">
Timothy O’Sullivan



</doc>
<doc id="3972776" url="https://pl.wikipedia.org/wiki?curid=3972776" title="William Stukeley">
William Stukeley

William Stukeley (ur. 7 listopada 1687 w Holbeach w hrabstwie Lincolnshire, zm. 3 marca 1765 w Londynie) – angielski lekarz, duchowny anglikański, badacz starożytności.
Życiorys.
Ukończył studia medyczne na University of Cambridge (1708), później prowadził własną praktykę lekarską w Lincolnshire. Od dziecka zainteresowany wszelkimi kuriozami, w wolnym czasie urządzał wyprawy w plener, podziwiając ogrody, dzieła architektury i pamiątki historyczne. W 1717 roku osiadł w Londynie, gdzie został członkiem Royal Society i Society of Antiquaries of London. Przyjaźnił się m.in. z Isaaciem Newtonem i Edmondem Halleyem. W 1730 roku został ordynowany na duchownego w Kościele Anglikańskim i w tym samym roku objął parafię w Stamford, następnie od 1747 roku aż do śmierci pełnił posługę w kościele św. Jerzego w Londynie.
Między 1720 a 1724 rokiem odbył kilka ekspedycji do Wiltshire, gdzie badał kręgi kamienne w Stonehenge i Avebury. Był pierwszym, który sporządził dokładne plany tych stanowisk i zauważył, że są one zorientowane pod względem astronomicznym. Plonem jego badań jest obszerne dzieło "History of the Ancient Celts", zaczęte w 1723 roku i nigdy nieukończone. Ukazały się jedynie dwa pierwsze tomy, poświęcone Stonehenge (1740) i Avebury (1743). Zgodnie z poglądami Stukeleya prehistoryczne budowle megalityczne były dziełem celtyckich druidów.

</doc>
<doc id="3972778" url="https://pl.wikipedia.org/wiki?curid=3972778" title="Listewki mlekowe">
Listewki mlekowe



</doc>
<doc id="3972781" url="https://pl.wikipedia.org/wiki?curid=3972781" title="Pląsawica mała">
Pląsawica mała



</doc>
<doc id="3972785" url="https://pl.wikipedia.org/wiki?curid=3972785" title="Bitwa pod Łodzią">
Bitwa pod Łodzią



</doc>
<doc id="3972787" url="https://pl.wikipedia.org/wiki?curid=3972787" title="Waltz for Debby (album Monici Zetterlund i Billa Evansa)">
Waltz for Debby (album Monici Zetterlund i Billa Evansa)



</doc>
<doc id="3972793" url="https://pl.wikipedia.org/wiki?curid=3972793" title="Shannon McCallum">
Shannon McCallum

Shannon McCallum (ur. 20 sierpnia 1987) – amerykańska koszykarka występująca na pozycjach rzucającej oraz niskiej skrzydłowej, obecnie zawodniczka rosyjskiej Kozanoczki.

</doc>
<doc id="3972795" url="https://pl.wikipedia.org/wiki?curid=3972795" title="Holokaust w okupowanej Polsce 1939–1945">
Holokaust w okupowanej Polsce 1939–1945



</doc>
<doc id="3972798" url="https://pl.wikipedia.org/wiki?curid=3972798" title="Holokaust na Litwie">
Holokaust na Litwie



</doc>
<doc id="3972801" url="https://pl.wikipedia.org/wiki?curid=3972801" title="Holokaust na Białorusi">
Holokaust na Białorusi



</doc>
<doc id="3972802" url="https://pl.wikipedia.org/wiki?curid=3972802" title="Holokaust na Ukrainie">
Holokaust na Ukrainie



</doc>
<doc id="3972804" url="https://pl.wikipedia.org/wiki?curid=3972804" title="Holokaust w Estonii">
Holokaust w Estonii



</doc>
<doc id="3972806" url="https://pl.wikipedia.org/wiki?curid=3972806" title="Przedsiębiorstwo Holokaust">
Przedsiębiorstwo Holokaust



</doc>
<doc id="3972808" url="https://pl.wikipedia.org/wiki?curid=3972808" title="Pomnik Holokaustu w Tel Awiwie">
Pomnik Holokaustu w Tel Awiwie



</doc>
<doc id="3972810" url="https://pl.wikipedia.org/wiki?curid=3972810" title="Pius XII a Holokaust">
Pius XII a Holokaust



</doc>
<doc id="3972815" url="https://pl.wikipedia.org/wiki?curid=3972815" title="Kamienica przy ul. Sterlinga 16/18 w Łodzi">
Kamienica przy ul. Sterlinga 16/18 w Łodzi



</doc>
<doc id="3972827" url="https://pl.wikipedia.org/wiki?curid=3972827" title="Léopold FC">
Léopold FC

Léopold FC – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Léopold FC został założony w gminie Ixelles stolicy Bruksela 11 lutego 1893 roku przez kilkanaście fanów piłki nożnej na czele kapitana Reyntiens. Ten ostatni służył jako Oficer Jego Wysokości Króla Leopolda II i zaproponował uczcić osobę króla w nazwie klubu. Był wtedy klubem dla burżuazji i szlachty w Brukseli. Początkowo zespół grał tylko mecze towarzyskie, zwłaszcza przeciwko Sporting i Racing. 1 września 1895 klub stał się jednym z 10 zespołów założycieli Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). Jako Léopold Club de Bruxelles debiutował w sezonie 1895/96 w pierwszych mistrzostwach Belgii. W pierwszych dwóch sezonach zajmował 4.miejsce, a w 1898 zdobył brązowe medale mistrzostw kraju. W następnym roku oraz w sezonie 1900/01 powtórzył ten sukces. W 1901 klub przeniósł się na stadion Parc Brugmann w gminie Uccle, a w 1902 roku został wicemistrzem. W sezonie 1911/12 zajął ostatnie 12.miejsce w Division d'Honneur i spadł do Promotion. Rok później wrócił do pierwszej dywizji. W sezonie 1913/14 po raz ostatni zagrał w najwyższej klasie, ale po zajęciu ostatniego 12.miejsca został zdegradowany do drugiej ligi.
Po przerwie związanej z I wojną światową klub już nie wrócił do pierwszej dywizji. 21 sierpnia 1921 klub został uznany przez "Société Royale" w związku z czym przemianowany na Royal Léopold Club de Bruxelles. Był w stanie utrzymać się w Promotion aż do sezonu 1925/26. Sezon zakończył na 10.pozycji wśród 14 drużyn, ale reforma systemu lig spowodowała, że klub został zdegradowany dalej do trzeciej dywizji, zwanej dalej "Promotion" (druga dywizja otrzymała nazwę "Division 1").
W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Léopold otrzymał nr rejestracyjny matricule 5. W kolejnych sezonach występował w trzeciej klasie (do 1933), a potem stopniowo spadał do niższych dywizji.
W 1954 roku został mianowany jako Royal Léopold FC de Bruxelles i wtedy przez parę sezonów grał w czwartej klasie, a potem do rozgrywek amatorskich. 21 maja 1959 roku klub zmienił swoją nazwę na Royal Léopold FC de Woluwe, a w 1961 roku na Royal Léopold FC de Bruxelles.
Ostatecznie były próby ratowania klubu poprzez różne fuzje z innymi klubami (ale one występowały na piątym szczeblu rozgrywek, dlatego nie było awansu). W 1982 roku nastąpiła fuzja z "CS Racing Ukkel", po czym przyjął nazwę Royal Léopold FC d'Uccle. W 1990 roku klub połączył się z Royal Uccle Sport (nr 15) i zmienił nazwę na Royal Uccle-Léopold FC. Royal Uccle Sport powstała w 1901 roku i miał jak Léopold kilka lat spędzonych w najwyższej klasy rozgrywkowej, ale również spadł do poziomu klubu prowincjonalnego. W 1996 roku nastąpiła kolejna fuzja, tym razem z RCS La Forestoise (nr 51), po czym klub przyjął nazwę Royal Uccle Forestoise Léopold. Również Royal CS La Forestoise, klub z Brukseli, grał kilka lat w pierwszej lidze, ale potem spadł do serii amatorskiej.
W 2001 roku po fuzji z RCS Saint-Josse (nr 83) zmienił nazwę na Royal Léopold Uccle Forestoise. W sezonie 2003/04 po raz pierwszy klub dotarł do serii krajowych, ale zakończył rozgrywki na przedostatniej pozycji w promocji B i spadł ponownie do serii prowincjonalnej. Rok później wrócił w sezonie 2005/06 do czwartej dywizji. Klub zmienił nazwę ponownie w 2005 roku na Royal Léopold Uccle FC. W 2008 roku spadł ponownie do rozgrywek prowincjalnych, ale po tytule mistrzowskim ponownie promowany do czwartej dywizji w 2010 roku. W 2013 roku klub zmienił nazwę na Royal Léopold Uccle Woluwé FC. Pierwszy zespół klubu rozpoczął występy na Stade Fallon w gmienie Woluwe-Saint-Lambert. W 2014 roku nazwa została skrócona do R. Léopold FC.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywa swoje mecze domowe na stadionie Stade Fallon w Brukseli, który może pomieścić 2500 widzów. Do 1901 grał na boisku Ten Bosch w gminie Ixelles. Potem przez dłuższy czas występował w parku Brugmann w gminie Uccle, w 1952 przeniósł się na stadionie przy Chaussée de Neerstalle w Uccle. Pod koniec sezonu 2012/13, zarząd klubu, który obchodził swoje 120-lecie istnienia, przyjął radykalną decyzję. Zmęczony brakiem poparcia od gminy Uccle i konieczności dzielić Chaussée de Neerstalle z innymi klubami w innych dyscyplinach, klub przeniósł się na drugą stronę Brukseli do gminy Woluwe-Saint-Lambert, gdzie położony Stade Fallon.

</doc>
<doc id="3972828" url="https://pl.wikipedia.org/wiki?curid=3972828" title="Campo de O’Donnell">
Campo de O’Donnell

Campo de O’Donnell – stadion piłkarski w Madrycie, istniejący w latach 1912–1923. "Domowy" stadion Realu Madryt w tychże latach.

</doc>
<doc id="3972830" url="https://pl.wikipedia.org/wiki?curid=3972830" title="Royal Leopold Uccle">
Royal Leopold Uccle



</doc>
<doc id="3972831" url="https://pl.wikipedia.org/wiki?curid=3972831" title="Royal Léopold Uccle">
Royal Léopold Uccle



</doc>
<doc id="3972834" url="https://pl.wikipedia.org/wiki?curid=3972834" title="Leopold Club Bruxelles">
Leopold Club Bruxelles



</doc>
<doc id="3972856" url="https://pl.wikipedia.org/wiki?curid=3972856" title="Dzięcioł ziemny">
Dzięcioł ziemny



</doc>
<doc id="3972857" url="https://pl.wikipedia.org/wiki?curid=3972857" title="Campethera">
Campethera



</doc>
<doc id="3972865" url="https://pl.wikipedia.org/wiki?curid=3972865" title="Marguerite Moreau">
Marguerite Moreau

 
Marguerite Moreau (ur. 25 kwietnia 1977 w Riverside) – amerykańska aktorka.

</doc>
<doc id="3972867" url="https://pl.wikipedia.org/wiki?curid=3972867" title="Song of a Suffragette (wiersz Clary A. Merrill)">
Song of a Suffragette (wiersz Clary A. Merrill)

Song of a Suffragette ("Pieśń sufrażystki") – wiersz Clary A. Merrill z tomiku "Poems" wydanego w 1915. Utwór jest żartobliwym świadectwem wczesnych dyskusji o równouprawnieniu kobiet. Sufrażystkami nazywano pierwsze feministki. Wiersz składa się z czterech zwrotek czterowersowych i czterech dystychów, będących wypowiedziami Chóru. 
W drugiej zwrotce poetka wspomina popularny w tamtych czasach zwyczaj żucia przez mężczyzn tytoniu.

</doc>
<doc id="3972875" url="https://pl.wikipedia.org/wiki?curid=3972875" title="B'Day">
B'Day



</doc>
<doc id="3972877" url="https://pl.wikipedia.org/wiki?curid=3972877" title="Tomasz Wendt">
Tomasz Wendt

Tomasz Wendt (ur. 3 maja 1990 w Gdańsku) – polski kompozytor i saksofonista jazzowy. Laureat wielu nagród i wyróżnień (m.in. I Nagroda na VII Międzynarodowym Konkursie Improwizacji Jazzowej 2015 w Katowicach czy na festiwalu Jazz Nad Odrą 2013). Wyróżniony Nagrodą Ministra Kultury i Dziedzictwa Narodowego. Został laureatem nagrody Fryderyka 2017 w kategorii Jazzowy Fonograficzny Debiut Roku.

</doc>
<doc id="3972878" url="https://pl.wikipedia.org/wiki?curid=3972878" title="Athletic &amp; Running Club de Bruxelles">
Athletic &amp; Running Club de Bruxelles

Athletic &amp; Running Club de Bruxelles – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Running został założony w gminie Koekelberg stolicy Bruksela 14 czerwca 1883 roku. Powstał jako klub lekkoatletyczny, dopiero w 1896 roku została organizowana sekcja piłkarska. W 1888 połączył się z "Athletic Club de Bruxelles" przyjmując nazwę Athletic &amp; Running Club de Bruxelles. Początkowo zespół grał tylko mecze towarzyskie. 1 września 1895 klub stał się jednym z 10 zespołów założycieli Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). W sezonie 1896/97 debiutował w drugich mistrzostwach Belgii. W pierwszym sezonie zajął piąte miejsce, potem cztery razy był czwartym, a w 1900 i 1903 roku zdobył brązowe medale mistrzostw. W sezonie 1903/04 zajął przedostatnie 6.miejsce w grupie flamandzkiej. Sezon 1904/05 zakończył na ostatnim 11.miejscu i spadł do drugiej dywizji. Jednak potem zrezygnował z występów przez brak wystarczającej ilości zawodników, a w 1909 klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na boisku w gminie Uccle.

</doc>
<doc id="3972879" url="https://pl.wikipedia.org/wiki?curid=3972879" title="Athletic &amp; Running Bruksela">
Athletic &amp; Running Bruksela



</doc>
<doc id="3972888" url="https://pl.wikipedia.org/wiki?curid=3972888" title="Wybory parlamentarne w Wielkiej Brytanii w 2017 roku">
Wybory parlamentarne w Wielkiej Brytanii w 2017 roku

Wybory parlamentarne w Wielkiej Brytanii w 2017 roku – przedterminowe wybory do Izby Gmin (izby niższej parlamentu Zjednoczonego Królestwa Wielkiej Brytanii i Irlandii Północnej) przeprowadzone w czwartek 8 czerwca. W ich efekcie rządząca Partia Konserwatywna doprowadziwszy do przyspieszonych wyborów utraciła bezwzględną parlamentarną większość.
Decyzję w sprawie skrócenia 56. kadencji parlamentu podjęła Izba Gmin 19 kwietnia 2017. Za wnioskiem w tej sprawie złożonym przez premier Theresę May opowiedziało się 522 parlamentarzystów (zarówno rządzących torysów, jak i deputowanych opozycyjnych z Partii Pracy, Liberalnych Demokratów i Zielonych), przeciw zagłosowało 13. W następstwie tej decyzji została wydana Proklamacja Królewska zatwierdzająca datę wyborów. Nowy Parlament zebrał się po raz pierwszy 13 czerwca, a mowa tronowa miała zostać wygłoszona 6 dni później
Sondaże przeprowadzone tuż przed głosowaniem w sprawie zorganizowania wyborów dawały rządzącej Partii Konserwatywnej ponad 20 punktów procentowych przewagi nad główną siłą opozycyjną, Partią Pracy. W czasie kampanii wyborczej przewaga ta malała i według badań opinii organizowanych w ostatnich dniach przed wyborami wynosiła między 1 a 8 punktami procentowymi. Większość sondaży nadal jednak przewidywała utrzymanie większości przez Partię Konserwatywną oraz zwiększenie liczby zajmowanych przez nią miejsc w parlamencie w porównaniu z uzyskanymi w wyborach w 2015.
Kampania wyborcza.
Tematami kampanii wyborczej były m.in. brexit, bezpieczeństwo oraz cięcia w wydatkach okrzyknięte przez opozycję np. „podatkiem od demencji”. W przeddzień wyborów badania opinii publicznej były zgodne co do utrzymującego się prowadzenia partii konserwatywnej mimo spadającego od ogłoszenia wyborów poparcia; sondaże różniły się jednak bardzo co do prognozowanej liczby mandatów zdobytych przez torysów.
Wyniki.
W wyniku wyborów żadna z partii nie uzyskała samodzielnej większości 326 miejsc w Izbie Gmin, co oznacza, że rezultatem wyborów jest zawieszony parlament. Frekwencja wyniosła 68,7% (w samej Anglii 69,1%).
W samej Anglii rządzący konserwatyści utracili 22 mandaty wobec 21 mandatów zyskanych przez labourzystów, 2 przez Liberalnych Demokratów i jedynym mandacie straconym przez Partię Niepodległości Zjednoczonego Królestwa (UKIP).

</doc>
<doc id="3972889" url="https://pl.wikipedia.org/wiki?curid=3972889" title="The Star Spangled Banner - Super Bowl XXXVIII Performance">
The Star Spangled Banner - Super Bowl XXXVIII Performance



</doc>
<doc id="3972891" url="https://pl.wikipedia.org/wiki?curid=3972891" title="Above and Beyoncé - Video Collection &amp; Dance Mixes">
Above and Beyoncé - Video Collection &amp; Dance Mixes



</doc>
<doc id="3972894" url="https://pl.wikipedia.org/wiki?curid=3972894" title="I Am... Sasha Fierce - The Bonus Tracks">
I Am... Sasha Fierce - The Bonus Tracks



</doc>
<doc id="3972898" url="https://pl.wikipedia.org/wiki?curid=3972898" title="B'Day Anthology Video Album">
B'Day Anthology Video Album



</doc>
<doc id="3972904" url="https://pl.wikipedia.org/wiki?curid=3972904" title="In Memory of Appey M. Merrill (wiersz Clary A. Merrill)">
In Memory of Appey M. Merrill (wiersz Clary A. Merrill)

In Memory of Appey M. Merrill – wiersz Clary A. Merrill z tomiku "Poems (tomik Clary A. Merrill)" wydanego w 1915. Utwór jest elegią na cześć siostry poetki, która zmarła 20 listopada 1903. Został napisany przy użyciu strofy ośmiowersowej rymowanej ababcdcd. Składa się z sześciu zwrotek.
Poetka stosuje aliterację, czyli współbrzmienie początkowe: Softly, sweetly she is sleeping", Sweetly sleep, dear, gentle sister".

</doc>
<doc id="3972912" url="https://pl.wikipedia.org/wiki?curid=3972912" title="Kaplica Wniebowstąpienia w Jerozolimie">
Kaplica Wniebowstąpienia w Jerozolimie

Kaplica Wniebowstąpienia, nazywana także kopułą Wniebowstąpienia – romańska świątynia, w formie edykuły zamieniona na meczet, znajdująca się w tradycyjnym miejscu Wniebowstąpienia Chrystusa na Górze Oliwnej w Jerozolimie.
Obiekt jest własnością lokalnej wspólnoty muzułmańskiej, która z okazji uroczystości udostępnia kaplicę i obejście jerozolimskim wspólnotom chrześcijańskim: prawosławnej (Prawosławny patriarchat Jerozolimy), katolickiej (Kustodia Ziemi Świętej) oraz ormiańskiej. Obejście jest też udostępniane wspólnotom koptyjskiej (Koptyjski Kościół Ortodoksyjny) i syryjskiej (Syryjski Kościół Ortodoksyjny).
Historia.
Wydarzenie opisuje Łukasz Ewangelista w swej "Ewangelii" i "Dziejach Apostolskich". Chrystus miał się ukazać uczniom w Jerozolimie, a następnie wyjść z nimi ku Betanii, gdzie wskrzesił Łazarza. Chrystus rozmawiał z uczniami w drodze, błogosławił im, a potem uniósł się i już go nie widzieli. W dalszej narracji autor "Dziejów Apostolskich" stwierdza, że Apostołowie: „wrócili do Jerozolimy z góry, zwanej Oliwną, która leży blisko Jerozolimy, w odległości drogi szabatowej”. Lokalna tradycja chrześcijańska lokalizowała wydarzenie na szczycie Góry Oliwnej. Już w 376, dzięki staraniom rzymskiej matrony Pomenii, wzniesiono okrągłą kaplicę, zaś w 438 dobudowane zostało oratorium. Obok sanktuarium św. Melania Młodsza ufundowała klasztor, by w świątyni sprawowano codzienną liturgię. W latach 1959–1960 prace archeologiczne na szczycie Góry Oliwnej przeprowadził włoski archeolog Virgilio Corbo. Odnalazł fundamenty pierwotnej rotundy i przypory z bizantyńskiego sanktuarium. Archeolog ustalił również, iż pierwotne podłoże znajduje się na głębokości 8 m pod poziomem współczesnych edykuły i obejścia.
Pierwsze sanktuarium, jak szereg innych świątyń chrześcijańskich w Jerozolimie, zburzyły w 614 wojska Chosroesa II Parwiza. W czasie dominacji krzyżowców na szczycie Góry Oliwnej powstał kościół na planie ośmiokąta wpisanego w okrąg o promieniu 18,4 m. Wewnętrzna kolumnada podtrzymywała bęben nakryty kopułą z otworem od wierzchu. Pod kopułą znajdowała się kaplica. Pozostałości wewnętrznej kaplicy to dzisiejsza edykuła, zamieniona w 1187 na meczet. W 1200 kaplicę przykryto ciężką kopułą z lokalnego wapienia. Decyzją Saladyna od strony ulicy powstał drugi meczet, by umożliwić pielgrzymom chrześcijańskim nawiedzanie miejsca świętego.
Architektura.
Kaplica, kryjąca w sobie fragment naturalnej skały, na której pobożność pielgrzymia stara się zobaczyć odciski stóp Chrystusa, jest ośmiokątną budowlą z kamienia, ozdobioną z zewnętrznej strony pozostałymi po poprzednich budowlach elementami dekoracyjnymi w postaci kolumienek i bogato rzeźbionych kapiteli. Na kolumnach i głowicach wspierają się zewnętrzne kamienne łuki. Budowla znajduje się na środku otoczonego dwumetrowym murem terenu. W jej wnętrzu oznaczone jest miejsce "odciśniętych w skale stóp". W ścianie zamontowano mihrab.

</doc>
<doc id="3972913" url="https://pl.wikipedia.org/wiki?curid=3972913" title="Thomas Aitkenhead">
Thomas Aitkenhead



</doc>
<doc id="3972916" url="https://pl.wikipedia.org/wiki?curid=3972916" title="Lyrics and Other Poems (tomik Richarda Watsona Gildera)">
Lyrics and Other Poems (tomik Richarda Watsona Gildera)

Lyrics and Other Poems – tomik amerykańskiego poety Richarda Watsona Gildera, opublikowany w 1887. Tomik zawiera cykle "Lyrics", "Ballads", "Sonnets", "Odes and Meditative Poems" i poemat "The New Day". Wśród wierszy znalazł się sonet "(To) Modjeska" poświęcony Helenie Modrzejewskiej.

</doc>
<doc id="3972918" url="https://pl.wikipedia.org/wiki?curid=3972918" title="Świdnik (rzeka)">
Świdnik (rzeka)



</doc>
<doc id="3972919" url="https://pl.wikipedia.org/wiki?curid=3972919" title="Kosmos 116">
Kosmos 116

Kosmos 116 – radziecki satelita technologiczny, piąty z serii DS-P1-Yu, a czwarty pomyślnie wystrzelony; służył rozwojowi systemu obrony powietrznej i kontroli przestrzeni kosmicznej, np. do kalibracji radarów Dniestr; stanowił część kompleksu Raduga.

</doc>
<doc id="3972934" url="https://pl.wikipedia.org/wiki?curid=3972934" title="Casimir Liszinski">
Casimir Liszinski



</doc>
<doc id="3972935" url="https://pl.wikipedia.org/wiki?curid=3972935" title="Casimir Liszynsky">
Casimir Liszynsky



</doc>
<doc id="3972938" url="https://pl.wikipedia.org/wiki?curid=3972938" title="Union FC d'Ixelles">
Union FC d'Ixelles



</doc>
<doc id="3972940" url="https://pl.wikipedia.org/wiki?curid=3972940" title="Royal Léopold Uccle FC">
Royal Léopold Uccle FC



</doc>
<doc id="3972942" url="https://pl.wikipedia.org/wiki?curid=3972942" title="Léopold Club Bruxelles">
Léopold Club Bruxelles



</doc>
<doc id="3972944" url="https://pl.wikipedia.org/wiki?curid=3972944" title="Léopold Club">
Léopold Club



</doc>
<doc id="3972945" url="https://pl.wikipedia.org/wiki?curid=3972945" title="Daring de Bruxelles">
Daring de Bruxelles



</doc>
<doc id="3972949" url="https://pl.wikipedia.org/wiki?curid=3972949" title="Daring de Bruxelles SR">
Daring de Bruxelles SR



</doc>
<doc id="3972952" url="https://pl.wikipedia.org/wiki?curid=3972952" title="R Charleroi SC">
R Charleroi SC



</doc>
<doc id="3972954" url="https://pl.wikipedia.org/wiki?curid=3972954" title="Sporting de Bruxelles">
Sporting de Bruxelles



</doc>
<doc id="3972964" url="https://pl.wikipedia.org/wiki?curid=3972964" title="Mihran Hakobyan">
Mihran Hakobyan



</doc>
<doc id="3972967" url="https://pl.wikipedia.org/wiki?curid=3972967" title="Boels-Dolmans">
Boels-Dolmans

Boels-Dolmans () – holenderska profesjonalna kobieca grupa kolarska powstała w 2010 roku pod nazwą Dolmans-Landscaping. Obecnie sponsorowana jest również przez holenderską firmę Boels Rental.
Skład 2017.
"Stan na kwiecień 2017"

</doc>
<doc id="3972969" url="https://pl.wikipedia.org/wiki?curid=3972969" title="Boels Dolmans Cycling Team">
Boels Dolmans Cycling Team



</doc>
<doc id="3972981" url="https://pl.wikipedia.org/wiki?curid=3972981" title="Korzeniówka (rzeka)">
Korzeniówka (rzeka)



</doc>
<doc id="3972985" url="https://pl.wikipedia.org/wiki?curid=3972985" title="Międzynarodowy Dzień Planetoid">
Międzynarodowy Dzień Planetoid

Międzynarodowy Dzień Planetoid (ang. "International Asteroid Day") – cykl organizowanych corocznie na całym świecie wydarzeń naukowych i popularnonaukowych, których celem jest popularyzacja wiedzy na temat planetoid, zagrożeń z nimi związanych oraz sposobów ochrony.
Dzień Planetoid obchodzony jest w rocznicę katastrofy tunguskiej z 30 czerwca 1908 roku, najbardziej dotkliwego zderzenia Ziemi z obiektem kosmicznym w najnowszej historii. 6 grudnia 2016 r. Zgromadzenie Ogólne ONZ postanowiło, że Dzień Planetoid będzie obchodzony na całym świecie każdego roku w dniu 30 czerwca.
Pomysłodawcami Dnia Planetoid byli: filmowiec Grigorij Richters, dyrektor operacyjny Fundacji B612 Danica Remy, astronauta Apollo 9 Rusty Schweickart oraz gitarzysta Queen, astrofizyk Brian May. Ponad 200 astronautów, naukowców, inżynierów i artystów podpisało Deklarację Dnia Planetoid. Wśród sygnatariuszy znajduje się m.in. Richard Dawkins, Bill Nye, Peter Gabriel, Jim Lovell, astronauta Apollo 11 Michael Collins, Aleksiej Leonow, Bill Anders, Kip Thorne, Martin Rees, Chris Hadfield, Rusty Schweickart i Brian Cox. Deklaracja została oficjalnie ogłoszona 3 grudnia 2014 roku.

</doc>
<doc id="3973000" url="https://pl.wikipedia.org/wiki?curid=3973000" title="Golf Channel Polska">
Golf Channel Polska

Golf Channel Polska – polski telewizyjny kanał tematyczny o golfie na licencji NBCUniversal oraz PGA Tour, który wystartował 18 marca 2017. Współwłaścicielami stacji są biznesmen Marek Sowa i Katarzyna Terej. Golf Channel Polska można oglądać na platformie Polsat Box, Platforma Canal+. w sieci Multimedia Polska (pakiet Superbox i Maxbox), w sieci cyfrowej Vectra (pakiet „Sport na ostro”), w sieci kablowej UPC Polska (pakiet Max) oraz telewizji internetowej Polsat Box Go.
Ramówka stacji to trzy bloki tematyczne: 

</doc>
<doc id="3973003" url="https://pl.wikipedia.org/wiki?curid=3973003" title="Anton Bogetić">
Anton Bogetić



</doc>
<doc id="3973007" url="https://pl.wikipedia.org/wiki?curid=3973007" title="Okręgowe rozgrywki w piłce nożnej woj. podlaskiego (2007/2008)">
Okręgowe rozgrywki w piłce nożnej woj. podlaskiego (2007/2008)

74. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła Supraślanka Supraśl.
Okręgowy Puchar Polski zdobyła Supraślanka Supraśl.
Drużyny z województwa podlaskiego występujące w centralnych i makroregionalnych poziomach rozgrywkowych:
IV Liga – IV poziom rozgrywkowy.
Baraża o awans do II Ligi
Baraże o awans do III ligi
Klasa A – VI poziom rozgrywkowy.
Tabela niekompletna, brakuje 2 meczów.
Klasa B – VII poziom rozgrywkowy.
Grupa I
Grupa II
Baraż o udział w klasie A

</doc>
<doc id="3973008" url="https://pl.wikipedia.org/wiki?curid=3973008" title="Quercus marlipoensis">
Quercus marlipoensis

Quercus marlipoensis Hu &amp; W.C.Cheng – gatunek roślin z rodziny bukowatych ("Fagaceae" Dumort.). Występuje naturalnie w Chinach – w prowincji Junnan. 
Biologia i ekologia.
Rośnie w wiecznie zielonych lasach. Występuje na wysokości około 1100 m n.p.m.

</doc>
<doc id="3973014" url="https://pl.wikipedia.org/wiki?curid=3973014" title="Zbór kalwiński w Sulechowie">
Zbór kalwiński w Sulechowie

Zbór kalwiński – dawna świątynia protestancka znajdująca się w Sulechowie, w powiecie zielonogórskim, w województwie lubuskim.
Pozwolenie na budowę zboru gmina kalwińska uzyskała w 1751 roku, dzięki przychylności króla pruskiego. W 1752 roku rozpoczęły się prace budowlane i trwały 13 lat. Po zakończeniu prac powstał zbór w stylu późnobarokowym, posiadający interesującą fasadę, której osią jest wieża przykryta dachem namiotowym. Nad wejściem jest umieszczony trójkątny przyczółek, w którym umieszczony jest kartusz. Po zakończeniu II wojny światowej zbór był siedzibą domu katolickiego. W 2007 roku świątynia została odrestaurowana i przeznaczona na cele kulturalne. Obecnie mieści się w niej sala widowskowo-koncertowa Sulechowskiego Domu Kultury im. Fryderyka Chopina.

</doc>
<doc id="3973015" url="https://pl.wikipedia.org/wiki?curid=3973015" title="Adrian Gomboc">
Adrian Gomboc

Adrian Gomboc (ur. 20 stycznia 1995) – słoweński judoka, srebrny medalista Mistrzostw Europy 2017, pięciokrotny mistrz Słowenii, uczestnik Letnich Igrzysk Olimpijskich 2016.

</doc>
<doc id="3973018" url="https://pl.wikipedia.org/wiki?curid=3973018" title="Lista tabletów marki Asus">
Lista tabletów marki Asus

Lista tabletów marki ASUS – lista wyprodukowanych tabletów przez firmę ASUS. Modele wyprodukowane pod marką ASUS.

</doc>
<doc id="3973024" url="https://pl.wikipedia.org/wiki?curid=3973024" title="Airat Ichmouratov">
Airat Ichmouratov



</doc>
<doc id="3973033" url="https://pl.wikipedia.org/wiki?curid=3973033" title="Rusty Schweickart">
Rusty Schweickart



</doc>
<doc id="3973041" url="https://pl.wikipedia.org/wiki?curid=3973041" title="Szkoła Utagawa">
Szkoła Utagawa

 – japońska szkoła malarska skupiająca artystów tworzących w stylu ukiyo-e, działająca od końca XVIII do 2. połowy XIX wieku.
Twórcą szkoły był Toyoharu Utagawa (1735–1814), który wypracował własny styl drzeworytu "ukiyo-e", wprowadzając do obrazów perspektywę. Artyści związani ze szkołą Utagawa specjalizowali się w tworzeniu pejzaży, portretów aktorów teatru kabuki oraz scen historycznych. Wśród przedstawicieli szkoły znajdują się m.in. Toyokuni Utagawa (1769–1820), Kunimasa Utagawa (1773–1810), Toyohiro Utagawa (1735–1830), Kunisada Utagawa (1786–1865), Hiroshige Utagawa (1797–1858) i Kuniyoshi Utagawa (1798–1861).

</doc>
<doc id="3973044" url="https://pl.wikipedia.org/wiki?curid=3973044" title="Niszczyciele projektu 30">
Niszczyciele projektu 30



</doc>
<doc id="3973045" url="https://pl.wikipedia.org/wiki?curid=3973045" title="Nicat Şıxəlizadə">
Nicat Şıxəlizadə

Nicat Şıxəlizadə (ur. 12 października 1988) – azerski judoka, brązowy medalista mistrzostw świata 2005 i mistrzostw Europy 2017.

</doc>
<doc id="3973047" url="https://pl.wikipedia.org/wiki?curid=3973047" title="Nijat Szichalizada">
Nijat Szichalizada



</doc>
<doc id="3973049" url="https://pl.wikipedia.org/wiki?curid=3973049" title="Lista tabletów marki Huawei">
Lista tabletów marki Huawei

Lista tabletów marki Huawei – lista tabletów wyprodukowanych przez firmę przez chińskie przedsiębiorstwo Huawei. Modele wyprodukowane pod marką Huawei.

</doc>
<doc id="3973056" url="https://pl.wikipedia.org/wiki?curid=3973056" title="Łukasz Kralczyński">
Łukasz Kralczyński

Łukasz Kralczyński (ur. 18 października 1896 w Grójcu, zm. 20–22 kwietnia 1940 w Katyniu) – kapitan intendent Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w Grójcu, w rodzinie Pawła i Anastazji z Jaworskich. Ukończył gimnazjum w Piotrkowie Trybunalskim. W 1915 został członkiem tajnej organizacji „Dowborczycy” w Warszawie. Wstąpił do Legionu Puławskiego, ranny w bitwie pod Nurcem. Od 1918 w Wojsku Polskim, w 26 pułku piechoty. W czasie wojny 1920 służył w 3 baonie telegraficznym. Uczestniczył w ofensywie kijowskiej i bitwie pod Radzyminem.
W okresie międzywojennym ukończył kurs w Centrum Szkolenia Podoficerów Piechoty Nr 1. 15 sierpnia 1928 Prezydent RP mianował go podporucznikiem ze starszeństwem z 1 sierpnia 1928 i 1. lokatą w korpusie oficerów piechoty, a minister spraw wojskowych wcielił do 6 pułku piechoty Legionów w Wilnie. W 1931 awansował na porucznika. W styczniu 1934 został przeniesiony do korpusu oficerów intendentów z równoczesnym przeniesieniem do 3 batalionu saperów w Wilnie na stanowisko płatnika. Na stopień kapitana został mianowany ze starszeństwem z 19 marca 1939 i 155. lokatą w korpusie oficerów intendentów, grupa intendentów. W tym czasie nadal pełnił służbę w 3 batalionie saperów na stanowisku oficera gospodarczego.
W kampanii wrześniowej walczył w 3 batalionie saperów. Wzięty do niewoli radzieckiej, osadzony w Kozielsku. Figuruje na liście wywózkowej 036/4 z 16 kwietnia 1940, poz. 9. Między 20 a 22 kwietnia 1940 został zamordowany w lesie katyńskim. Pochowany na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był mężem Zofii z Tommów (1898–1988), z którą miał troje dzieci.

</doc>
<doc id="3973059" url="https://pl.wikipedia.org/wiki?curid=3973059" title="Kunisada Utagawa">
Kunisada Utagawa

 – japoński malarz tworzący w stylu ukiyo-e.
Uczeń Toyokuniego Utagawy. Tworzył najczęściej różnorodne portrety kobiece ("bijinga"), niekiedy o charakterze erotycznym ("shunga"), a także cechujące się ekspresyjnością ujęcia wizerunki aktorów teatru kabuki. Zajmował się także ilustratorstwem książkowym, jego najważniejszym dokonaniem na tym polu są ilustracje do satyrycznej powieści Tanehiko Ryūteia "Nise murasaki inaka genji".

</doc>
<doc id="3973061" url="https://pl.wikipedia.org/wiki?curid=3973061" title="Utagawa Kunisada">
Utagawa Kunisada



</doc>
<doc id="3973062" url="https://pl.wikipedia.org/wiki?curid=3973062" title="Konstrukcja strunobetonowa">
Konstrukcja strunobetonowa



</doc>
<doc id="3973068" url="https://pl.wikipedia.org/wiki?curid=3973068" title="Matej Poliak">
Matej Poliak

Matej Poliak (ur. 19 stycznia 1993) – słowacki judoka, brązowy medalista Mistrzostw Europy 2017, trzykrotny mistrz Słowacji.

</doc>
<doc id="3973072" url="https://pl.wikipedia.org/wiki?curid=3973072" title="Lista tabletów marki Alcatel">
Lista tabletów marki Alcatel

Lista tabletów marki Alcatel – lista tabletów wyprodukowanych przez francuskie przedsiębiorstwo Alcatel-Lucent. Modele wyprodukowane pod marką Alcatel.

</doc>
<doc id="3973075" url="https://pl.wikipedia.org/wiki?curid=3973075" title="Lista tabletów marki LG">
Lista tabletów marki LG

Lista tabletów marki LG – lista tabletów wyprodukowanych przez południowokoreańskie przedsiębiorstwo LG Group. Modele wyprodukowane pod marką LG.

</doc>
<doc id="3973077" url="https://pl.wikipedia.org/wiki?curid=3973077" title="Stanisław Kras">
Stanisław Kras

Stanisław Kras (ur. 13 września 1890 w Chojniku pow. tarnowski, zm. wiosną 1940 w Katyniu) – kapitan piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w rodzinie Wojciecha i Anny z Dudów. Miał brata Józefa. Uczęszczał do szkoły realnej w Krakowie. W latach 1909–1911 pracował na kolei. Od 1911 w armii austriackiej. Po skończeniu szkoły wojskowej w stopniu chorążego walczył w 57 pułku piechoty. Ranny w 1914 pod Dęblinem. 1 marca 1916 awansował na sierżanta. Od 19 listopada 1918 w Wojsku Polskim. Dowodził 3 kompanią I batalionu 16 pułku piechoty. Walczył na Śląsku Cieszyńskim a następnie w wojnie polsko-bolszewickiej. Brał udział w bitwach pod Haliczem, Brzuchaczem, Tarnopolem, Brodami, Mikuliczynem. Szczególnie odznaczył się w walkach pod Ihumieniem 20 maja 1920, gdzie ogniem karabinu maszynowego udaremnił kontratak bolszewików. Za ten czyn odznaczony Krzyżem Srebrnym Orderu Virtuti Militari nr 846. 
W okresie międzywojennym po skończeniu szkoły oficerskiej w Grudziądzu w stopniu podporucznika, służył w 16 pp jako dowódca kompanii. Awansował kolejno w 1925 na porucznika, w 1929 na kapitana. Od 1923 dowódca kompanii w 86 pułku piechoty. Od sierpnia 1925 dowodził 3 kompanią 15 batalionu KOP. Przez rok (w 1935) służył w 15 Brygadzie KOP, następnie służył jako oficer placu w Tarnowie. W 1938 w stopniu kapitana przeniesiony w stan spoczynku.
Wzięty do niewoli radzieckiej, osadzony w Kozielsku. Został zamordowany wiosną 1940 w lesie katyńskim. Figuruje na liście wywózkowej LW 036/4 z 16.04.1940 r., poz. 15.
Był żonaty nie miał dzieci 

</doc>
<doc id="3973078" url="https://pl.wikipedia.org/wiki?curid=3973078" title="Lista tabletów marki Microsoft">
Lista tabletów marki Microsoft

Lista tabletów marki Microsoft – lista tabletów wyprodukowanych przez firmę Microsoft. Modele wyprodukowane pod marką Microsoft.

</doc>
<doc id="3973079" url="https://pl.wikipedia.org/wiki?curid=3973079" title="Tomasz Rowiński">
Tomasz Rowiński

Tomasz Rowiński (ur. 23 września 1981 w Warszawie) – polski historyk idei, publicysta i redaktor.
Życiorys.
W 2005 ukończył Instytut Stosowanych Nauk Społecznych Uniwersytetu Warszawskiego, z którym był związany do 2009 roku. W latach 2005–2008 współpracował z pismem „Res Publica Nowa”, w latach 2006–2010 pracował w Centrum Myśli Jana Pawła II w Warszawie, w tym czasie współpracował z „Tygodnikiem Idziemy”. Od 2011 roku do 2014 był też sekretarzem redakcji kwartalnika „Fronda”. Był felietonistą „Tygodnika Bydgoskiego” oraz współpracownikiem kwartalnika „Opcja na Prawo” od roku 2014 do zamknięcia pisma w roku 2020. Od 2008 roku jest redaktorem kwartalnika „Christianitas”. Od 2015 roku koordynuje wydawanie serii książkowej Biblioteka Christianitas. W styczniu 2019 zaczął współpracę z tygodnikiem „Do Rzeczy”, a od sierpnia 2020 jest członkiem zespołu tego tygodnika. W 2019 roku współpracował z tygodnikiem Instytutu Literatury „Nowy napis”. Od roku 2022 jest felietonistą kwartalnika "Homo Dei" wydawanego przez wydawnictwo warszawskiej prowincji redemptorystów, w tym samym roku dołączył także do redakcji portalu Afirmacja.info Publikował także w takich tytułach jak m.in. „Rzeczpospolita”, Tygodnik „Plus Minus”, „Tygodnik Powszechny”, „Znak”, „Polonia Christiana”, „Kultura Liberalna”, „Teologia Polityczna”, „Pressje”, „Nowa Konfederacja”, , echo24.cz i innych.
Jest autorem książek z wywiadami popularyzujących zagadnienia wiary i teologii, a także redaktorem wyboru publicystyki "Spór o Rymkiewicza". W roku 2015 został jednym z sygnatariuszy Listu do Zgromadzenia Ogólnego Synodu ds. Rodziny przygotowanego przez Forum Środowisk Katolickich „Między Synodami”. W tym samym roku opublikował autorską książkę eseistyczną "Bękarty Dantego. Szkice o zanikaniu i odradzaniu się widzialnego chrześcijaństwa". W roku 2018 ukazała się druga książka eseistyczna "Królestwo nie z tego świata. O zasadach Polski katolickiej na podstawie wydarzeń nowszych i dawniejszych", która w przedmowie została zapowiedziana jako pierwsza część „trylogii polsko-rzymskiej”. Od stycznia 2019 roku jest członkiem Stowarzyszenia Świętego Benedykta Patrona Europy (ASBPE). Na wiosnę roku 2019 razem z Pawłem Milcarkiem wydał książkę "Alarm dla Kościoła. Nowa reformacja?" Jesienią roku 2020 ukazała się kontynuacja "Alarmu dla Kościoła" pod tytułem "Non possumus. Niezgoda, której uczy Kościół""." Jesienią 2022 roku opublikował obszerny tom zatytułowany "Turbopapiestwo. O dynamice pewnego kryzysu" analizujący objawy i przyczyny kryzysu urzędu papieskiego w Kościele katolickim.
Razem z Michałem Jędryką od marca 2021 roku prowadzi audycję „Wiara tworzy kulturę” w Radiu PiK. Jest autorem vloga „Swoją drogą”.
Na początku roku 2022 został nominowany do nagrody "Dobry Dziennikarz 2021" przyznawanej przez Instytut Dyskursu i Dialogu INDID.

</doc>
<doc id="3973085" url="https://pl.wikipedia.org/wiki?curid=3973085" title="Piotr Drzewiecki (medioznawca)">
Piotr Drzewiecki (medioznawca)

Piotr Drzewiecki (ur. 1977) – polski medioznawca, dr hab. teologii środków społecznego przekazu, profesor uczelniany UKSW, specjalista w zakresie edukacji medialnej. 
Autor m.in. programu i pierwszego w Polsce podręcznika edukacji medialnej „Media Aktywni” (2010). Animator warsztatów i szkoleń edukacyjno-medialnych. Współpracuje z instytucjami państwowymi i organizacjami pozarządowymi w Polsce przy tworzeniu projektów edukacyjnych i badawczych m.in. z Krajową Radą Radiofonii i Telewizji, Ministerstwem Kultury i Dziedzictwa Narodowego, Filmoteką Narodową – Instytutem Audiowizualnym, Fundacją Nowoczesna Polska. Członek Polskiego Towarzystwa Technologii i Mediów Edukacyjnych. Absolwent Liceum Ogólnokształcącego nr I im. Konstantego Ildefonsa Gałczyńskiego w Otwocku. Dziennikarz prasy edukacyjnej, branżowej i regionalnej m.in. „Linii Otwockiej”.

</doc>
<doc id="3973089" url="https://pl.wikipedia.org/wiki?curid=3973089" title="Zsófia Döme">
Zsófia Döme

Zsófia Döme (ur. 18 czerwca 1992 w Budapeszcie) – węgierska narciarka alpejska, olimpijka z Vancouver, dwukrotna uczestniczka mistrzostw świata w narciarstwie alpejskim.
W 2010 roku wzięła udział w igrzyskach w Vancouver, podczas których wystąpiła w trzech konkurencjach alpejskich. W supergigancie zajęła 36. miejsce, w slalomie była 44., a w slalomie gigancie nie została sklasyfikowana – nie ukończyła pierwszego przejazdu.
Dwukrotnie uczestniczyła w alpejskich mistrzostwach świata. W 2009 roku, na mistrzostwach w Val d'Isère, uplasowała się na 41. miejscu w slalomie gigancie, a w slalomie nie ukończyła pierwszego przejazdu i nie została sklasyfikowana. Dwa lata później, na mistrzostwach w Garmisch-Partenkirchen, była 37. w slalomie i 53. w slalomie gigancie.
W lutym 2009 roku wystąpiła w slalomie i slalomie gigancie podczas zimowego olimpijskiego festiwalu młodzieży Europy w Szczyrku. W slalomie zajęła 30. miejsce, a w gigancie nie została sklasyfikowana – nie zakwalifikowała się do drugiej rundy rywalizacji.
W latach 2008–2011 kilkukrotnie zajęła miejsca w pierwszej trójce zawodów juniorskich i uniwersyteckich. W marcu 2010 roku w Innerkrems została wicemistrzynią Węgier juniorów w slalomie gigancie. Przegrała wówczas tylko z Anną Berecz.

</doc>
<doc id="3973090" url="https://pl.wikipedia.org/wiki?curid=3973090" title="Zsofia Dome">
Zsofia Dome



</doc>
<doc id="3973098" url="https://pl.wikipedia.org/wiki?curid=3973098" title="Darja Biłodid">
Darja Biłodid

Darja Hennadijiwna Biłodid (; ur. 10 października 2000 r. w Kijowie) – ukraińska judoczka, brązowa medalistka igrzysk olimpijskich w Tokio, dwukrotna mistrzyni świata, dwukrotna mistrzyni Europy, złota medalistka igrzysk europejskich.
Jej ojcem jest Hennadij Biłodid.

</doc>
<doc id="3973099" url="https://pl.wikipedia.org/wiki?curid=3973099" title="Available Bit Rate">
Available Bit Rate



</doc>
<doc id="3973100" url="https://pl.wikipedia.org/wiki?curid=3973100" title="Tell Me Why (singel Monici Anghel i Marcela Pavela)">
Tell Me Why (singel Monici Anghel i Marcela Pavela)



</doc>
<doc id="3973103" url="https://pl.wikipedia.org/wiki?curid=3973103" title="Tallinnfilm">
Tallinnfilm

Tallinnfilm – radzieckie i estońskie studio filmów fabularnych, dokumentalnych i animowanych.
Historia.
Wytwórnia powstała na bazie prywatnej wytwórni filmowej Eesti Kultuurfilm, działającej w latach 1931–1940 w Republice Estońskiej. Na skutek włączenia Estonii do ZSRR przedsiębiorstwo to zostało znacjonalizowane. Nazwa państwowej wytwórni brzmiała na początku "Kinokroonika Eesti Stuudio", ale już w 1942 roku zmieniono ją na "Kinokroonika Tallinna Stuudio". Pierwotnym zadaniem studia było kręcenie kronik filmowych. Gdy w 1954 roku wytwórnia rozpoczęła produkcję filmów fabularnych nazwę jej poszerzono do "Kunstiliste ja Kroonikafilmide Tallinna Kinostuudio". Od 1962 roku funkcjonowało pod nazwą "Tallinnfilm".
Studio początkowo produkowało jedynie kroniki filmowe, od 1946 roku nagrywało również estońska wersję dialogów do filmów obcojęzycznych. Wytwórnia rozpoczęła kręcenie filmów fabularnych w roku 1954. Sukces na skale ogólnozwiązkową osiągnęło za sprawą komedii "Vallatud kurvid" (1959) w reżyserii Kaljo Kiiska.

</doc>
<doc id="3973106" url="https://pl.wikipedia.org/wiki?curid=3973106" title="Daria Biłodid">
Daria Biłodid



</doc>
<doc id="3973108" url="https://pl.wikipedia.org/wiki?curid=3973108" title="Irina Dołgowa">
Irina Dołgowa

Irina Jurjewna Dołgowa (; ur. 26 września 1995 r. w Bracku) – rosyjska judoczka, mistrzyni Europy, srebrna i brązowa medalistka igrzysk europejskich. Dwukrotna olimpijka. Zajęła dziewiąte miejsce w Rio De Janeiro 2016 i Tokio 2020. Walczyła w wadze ekstralekkiej.

</doc>
<doc id="3973115" url="https://pl.wikipedia.org/wiki?curid=3973115" title="Klify Moher">
Klify Moher



</doc>
<doc id="3973117" url="https://pl.wikipedia.org/wiki?curid=3973117" title="Kościół Grobu Najświętszej Maryi Panny">
Kościół Grobu Najświętszej Maryi Panny



</doc>
<doc id="3973119" url="https://pl.wikipedia.org/wiki?curid=3973119" title="Monica Ungureanu">
Monica Ungureanu

Elena Monica Ungureanu (ur. 27 stycznia 1988 r.) – rumuńska judoczka, dwukrotna brązowa medalistka Mistrzostw Europy, trzykrotna mistrzyni Rumuni.

</doc>
<doc id="3973121" url="https://pl.wikipedia.org/wiki?curid=3973121" title="Meczet Dżazzara">
Meczet Dżazzara



</doc>
<doc id="3973122" url="https://pl.wikipedia.org/wiki?curid=3973122" title="Meczet Sidi Ukba">
Meczet Sidi Ukba



</doc>
<doc id="3973124" url="https://pl.wikipedia.org/wiki?curid=3973124" title="Okres okupacji niemieckiej w Przeworsku w latach 1939-1944">
Okres okupacji niemieckiej w Przeworsku w latach 1939-1944



</doc>
<doc id="3973127" url="https://pl.wikipedia.org/wiki?curid=3973127" title="Towarzystwo Mieszczan Chrześcijańskich &quot;Gwiazda&quot; w Przeworsku">
Towarzystwo Mieszczan Chrześcijańskich &quot;Gwiazda&quot; w Przeworsku



</doc>
<doc id="3973128" url="https://pl.wikipedia.org/wiki?curid=3973128" title="Rugby 7 na Igrzyskach Boliwaryjskich 2013">
Rugby 7 na Igrzyskach Boliwaryjskich 2013

Turniej rugby 7 na Igrzyskach Boliwaryjskich 2013 odbył się na Campo Nacional San José w peruwiańskim mieście Chiclayo w dniach 17–19 listopada 2013 roku.
Rugby siedmioosobowe w programie tych zawodów pojawiło się po raz pierwszy. W turnieju wzięło udział sześć zespołów męskich i cztery żeńskie, które rywalizowały w pierwszej fazie systemem kołowym o rozstawienie przed fazą pucharową. W finałowych pojedynkach lepsi okazali się Chilijczycy i Kolumbijki.
Mężczyźni.
Faza pucharowa.
Mecz o 5. miejsce
Mecz o 3. miejsce
Mecz o 1. miejsce
Kobiety.
Faza pucharowa.
Mecz o 3. miejsce
Mecz o 1. miejsce

</doc>
<doc id="3973129" url="https://pl.wikipedia.org/wiki?curid=3973129" title="Port lotniczy Tel Awiw-Ben Gurion">
Port lotniczy Tel Awiw-Ben Gurion



</doc>
<doc id="3973132" url="https://pl.wikipedia.org/wiki?curid=3973132" title="Poddubce">
Poddubce



</doc>
<doc id="3973133" url="https://pl.wikipedia.org/wiki?curid=3973133" title="Ust´-Ługa">
Ust´-Ługa



</doc>
<doc id="3973135" url="https://pl.wikipedia.org/wiki?curid=3973135" title="Meczet Szejka Zajida">
Meczet Szejka Zajida



</doc>
<doc id="3973136" url="https://pl.wikipedia.org/wiki?curid=3973136" title="Wysiedlenia Polaków z rejencji łódzkiej 1939-1944">
Wysiedlenia Polaków z rejencji łódzkiej 1939-1944



</doc>
<doc id="3973137" url="https://pl.wikipedia.org/wiki?curid=3973137" title="Fiołki przynoszą nieszczęście">
Fiołki przynoszą nieszczęście

Fiołki przynoszą nieszczęście – zbiór opowiadań Jacka Bocheńskiego, wydany w 1949 roku nakładem wydawnictwa Czytelnik. Utwory wchodzące w skład niniejszego zbioru zostały osadzone w realiach wojennej i powojennej Polski.

</doc>
<doc id="3973139" url="https://pl.wikipedia.org/wiki?curid=3973139" title="FV Stadt Düdelingen">
FV Stadt Düdelingen



</doc>
<doc id="3973140" url="https://pl.wikipedia.org/wiki?curid=3973140" title="Most Allenby">
Most Allenby



</doc>
<doc id="3973144" url="https://pl.wikipedia.org/wiki?curid=3973144" title="Anna Berecz">
Anna Berecz

Anna Berecz (ur. 4 października 1988 w Budapeszcie) – węgierska narciarka alpejska, dwukrotna uczestniczka zimowych igrzysk olimpijskich, pięciokrotna uczestniczka mistrzostw świata w narciarstwie alpejskim.
W 2010 roku po raz pierwszy w karierze wzięła udział w igrzyskach olimpijskich, startując w Vancouver. Zajęła 27. miejsce w superkombinacji, 35. w zjeździe, 42. w slalomie gigancie i 45. w slalomie, a w supergigancie nie została sklasyfikowana. Cztery lata później, na igrzyskach w Soczi, była 21. w superkombinacji, 28. w supergigancie, 35. w zjeździe i slalomie oraz 48. w slalomie gigancie.
Pięciokrotnie uczestniczyła w alpejskich mistrzostwach świata. W zawodach tej rangi zadebiutowała w 2007 roku, podczas mistrzostw w Åre. Zajęła wówczas 42. miejsce w slalomie i 53. w slalomie gigancie. Dwa lata później, na mistrzostwach w Val d’Isère, była 34. w supergigancie, 39. w slalomie gigancie, a slalomu nie ukończyła. Na mistrzostwach świata w Garmisch-Partenkirchen uplasowała się na najwyższym w karierze w zawodach tej rangi, 27. miejscu w superkombinacji. Ponadto była 33. w zjeździe, 36. w supergigancie, 39. w slalomie i 62. w slalomie gigancie. W 2013 roku w Schladming uplasowała się na 48. pozycji w slalomie gigancie i 58. w slalomie, a w supergigancie nie została sklasyfikowana, natomiast na mistrzostwach w Beaver Creek w 2015 roku była 54. w slalomie i 69. w slalomie gigancie.
W 2007 i 2008 roku pięciokrotnie wystąpiła w zawodach Pucharu Świata w narciarstwie alpejskim, jednak ani razu nie została sklasyfikowana.
W latach 2009–2013 trzykrotnie była uczestniczką zimowej uniwersjady. Raz uplasowała się w czołowej dziesiątce zawodów – w 2013 roku, na uniwersjadzie w Trydencie, zajęła ósme miejsce w zjeździe.
W 2007 i 2013 roku wielokrotnie występowała w zawodach Pucharu Ameryki Południowej i kilka razy zajęła w tych zawodach miejsca w czołowej dziesiątce. Najwyżej, na czwartej pozycji, uplasowała się w sierpniu 2013 roku w Valle Nevado w supergigancie. W klasyfikacji generalnej tego cyklu była 26. w sezonie 2007/2008 oraz 10. w sezonie 2013/2014. W obu tych sezonach zajęła miejsca w pierwszej dziesiątce klasyfikacji supergiganta – najpierw była dziewiąta, a później szósta.
W grudniu 2012 roku wystartowała także w sześciu konkursach Pucharu Ameryki Północnej w Kanadzie. Najwyższe, siedemnaste miejsce zajęła w slalomie.
W marcu 2010 roku w Innerkrems została mistrzynią Węgier juniorów w slalomie gigancie oraz trzecią zawodniczką mistrzostw seniorskich w tej samej konkurencji (najlepszą startującą w barwach Węgier).

</doc>
<doc id="3973155" url="https://pl.wikipedia.org/wiki?curid=3973155" title="Jewell Loyd">
Jewell Loyd

Jewell Loyd (ur. 5 października 1993 w Lincolnwood) – amerykańska koszykarka występująca na pozycjach rozgrywającej oraz rzucającej, reprezentantka kraju, obecnie zawodniczka Seattle Storm.

</doc>
<doc id="3973156" url="https://pl.wikipedia.org/wiki?curid=3973156" title="Diecezja Yanzhou">
Diecezja Yanzhou

Diecezja Yanzhou (łac. "Dioecesis Ienceuvensis", chiń. 天主教兖州教区) – rzymskokatolicka diecezja ze stolicą w Yanzhou, w prefekturze miejskiej Jining, w prowincji Szantung, w Chińskiej Republice Ludowej. Biskupstwo jest sufraganią archidiecezji Jinan.
Historia.
2 stycznia 1882 papież Leon XIII erygował misję sui iuris Południowego Szantungu. Dotychczas wierni z tych terenów należeli do wikariatu apostolskiego Szantungu (obecnie archidiecezja Jinan). 22 grudnia 1885 podniesioną ją do rangi wikariatu apostolskiego. 3 grudnia 1924 zmieniono nazwę na "wikariat apostolski Yanzhou". W miarę rozwoju misji odłączono od niego:
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Yanzhou został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Yanzhou liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Bp Theodore Schu SVD oraz inni zagraniczni misjonarze zostali wydaleni z kraju. W 1960 lub 1961 Patriotyczne Stowarzyszenie Katolików Chińskich mianowało swojego ordynariusza w Yanzhou, mimo iż bp Schu nie zrzekł się tego biskuptwa. Rządowy biskup Nicholas Shi Lingge przyjął sakrę bez zgody papieża zaciągając na siebie ekskomunikę latae sententiae. Pójście na współpracę z komunistami nie uchroniło bp Shi Lingge przed śmiercią w czasie rewolucji kulturalnej.
Kolejnym biskupem został Thomas Zhao Fengwu SVD w 1993. Ksiądz od 1945. Lata 1958 - 1980 spędził on w obozach pracy przymusowej, a następnie wrócił do posługi duszpasterskiej. Był uznawany za legalnego biskupa zarówno przez Stolicę Apostolską jak i rząd w Pekinie. Znany był z tego, że samemu objeżdżał swoją diecezję motocyklem. Zmarł podczas jednej z takich podróży w 2005.
Obecny biskup, wyświęcony w 2011 John Lü Peisen, również ma uznanie Watykanu i Pekinu.
Ordynariusze.
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3973160" url="https://pl.wikipedia.org/wiki?curid=3973160" title="Anizotropia magnetyczna">
Anizotropia magnetyczna

Anizotropia magnetyczna – zależność (anizotropia) podatności magnetycznej w kierunku prostopadłym i równoległym do osi symetrii. Z własnością tą związany jest superparamagnetyzm.
Źródła anizotropii magnetycznej:
Kryształy.
W materiałach krystalicznych objawia się tym, że materiał posiada osie krystalograficzne wzdłuż których przemagnesowanie odbywa się łatwiej niż w innych. Są to kierunki "łatwego namagnesowania". Przy nieobecności pola magnetycznego momenty magnetyczne materiału układają się wzdłuż niej.
Dla kryształu regularnego energia anizotropii na jednostkę objętości ma postać:
gdzie:
Dla kryształu o strukturze heksagonalnej z wyróżnionym jednym łatwym kierunkiem namagnesowania energia anizotropii wynosi:
gdzie:
Model Stonera-Wohlwartha.
Układy cienkowarstwowe o anizotropii jednoosiowej (z jednym "łatwym kierunkiem" namagnesowania) dobrze opisuje model przemagnesowania Stonera-Wohlwartha. Zakłada ona, że materiał ferromagnetyczny składa się z jednej domeny magnetycznej. Zakłada również koherentną rotację namagnesowania całej warstwy (wszystkie momenty magnetyczne są zawsze do siebie równoległe). Warstwę magnetyczną przybliża elipsoida obrotowa.

</doc>
<doc id="3973161" url="https://pl.wikipedia.org/wiki?curid=3973161" title="LHS 1140">
LHS 1140

LHS 1140 – gwiazda w gwiazdozbiorze Wieloryba, odległa od Słońca o około 40 lat świetlnych. Odkryto dwie planety krążące wokół tej gwiazdy.
Charakterystyka.
LHS 1140 jest czerwonym karłem, reprezentuje typ widmowy M. Ma masę równą niespełna 18% masy Słońca, promień równy około 21% promienia Słońca i jasność 0,4% jasności Słońca. Gwiazda ma wiek oceniany na 5 miliardów lat, obraca się wolno wokół osi i jest spokojna – nie przejawia gwałtownych rozbłysków typowych dla młodszych czerwonych karłów.
Układ planetarny.
W 2017 odkryto pierwszą planetę krążącą wokół tej gwiazdy, która z punktu widzenia obserwatora na Ziemi przechodzi przed tarczą gwiazdy. To pozwala wyznaczyć jej promień. Jest on równy 1,727 ± 0,032 promienia Ziemi; ma ona dużą masę, 6,98 ± 0,89 . Jej wysoka gęstość wskazuje, że jest to planeta skalista (superziemia), zapewne z dużym metalicznym jądrem, która nie ma gęstej otoczki gazowej. Planeta krąży w środkowej części ekosfery wokół gwiazdy, otrzymuje o połowę mniej promieniowania niż Ziemia, a na jej powierzchni może istnieć woda w stanie ciekłym. Ze względu na bliskość względem Układu Słonecznego i zjawisko tranzytów jest ona dobrą kandydatką do badań składu atmosfery (o ile ją posiada), w szczególności pod kątem obecności substancji, które świadczą o występowaniu życia. Jej współczynnik podobieństwa do Ziemi ma wartość 0,70.
Zidentyfikowana rok później druga planeta ma mniejszy promień (1,282 ± 0,024 ) i masę (1,81 ± 0,39 ). Krąży bliżej gwiazdy, dociera do niej 6 razy więcej promieniowania niż do Ziemi, a temperatura równowagowa powierzchni jest oceniana na ponad 430 K.

</doc>
<doc id="3973164" url="https://pl.wikipedia.org/wiki?curid=3973164" title="Alesia Kuzniecowa">
Alesia Kuzniecowa

Alesia Wiaczesławowna Kuzniecowa (ros. Алеся Вячеславовна Кузнецова, ur. 30 marca 1992 r.) – rosyjska judoczka, brązowa medalistka Mistrzostw Europy 2017.

</doc>
<doc id="3973167" url="https://pl.wikipedia.org/wiki?curid=3973167" title="Leontij Wojtowycz">
Leontij Wojtowycz



</doc>
<doc id="3973172" url="https://pl.wikipedia.org/wiki?curid=3973172" title="Superliga polska w piłce ręcznej mężczyzn (2016/2017) – Puchar Superligi">
Superliga polska w piłce ręcznej mężczyzn (2016/2017) – Puchar Superligi



</doc>
<doc id="3973177" url="https://pl.wikipedia.org/wiki?curid=3973177" title="Jan Maciej Chmielewski">
Jan Maciej Chmielewski

Jan Maciej Chmielewski (ur. 1941) – polski architekt, planista, urbanista, profesor nauk technicznych, wykładowca. Syn architekta Eustachego Chmielewskiego, brat chemika Marka Chmielewskiego.

</doc>
<doc id="3973178" url="https://pl.wikipedia.org/wiki?curid=3973178" title="Krisztina Regőczy">
Krisztina Regőczy

Krisztina Regőczy (ur. 19 kwietnia 1955 w Budapeszcie) – węgierska łyżwiarka figurowa, wicemistrzyni olimpijska w parach tanecznych z Lake Placid, trzykrotna medalistka mistrzostw świata, czterokrotna medalistka mistrzostw Europy, dziewięciokrotna mistrzyni Węgier.
Jej partnerem w zawodach łyżwiarskich par tanecznych był András Sallay.
Dwukrotnie uczestniczyła w zimowych igrzyskach olimpijskich. W 1976 roku, na igrzyskach w Innsbrucku, zajęła piąte miejsce w konkursie par tanecznych. Cztery lata później, w Lake Placid zdobyła srebrny medal. Węgierska para przegrała wówczas złoto olimpijskie z parą radziecką Natalja Liniczuk i Giennadij Karponosow.
W latach 1973–1980 startowała w mistrzostwach świata. W pierwszych pięciu występach para Regőczy-Sallay zajmowała kolejno: trzynaste, dwukrotnie szóste i dwukrotnie czwarte miejsca. W kolejnych trzech czempionatach para zdobyła trzy medale – po jednym z każdego koloru. W 1978 roku w Ottawie był to medal brązowy, rok później w Wiedmiu srebrny, a w 1980 roku w Dortmundzie złoty.
W latach 1970–1980 jedenastokrotnie wzięła udział w mistrzostwach Europy. Jej pierwsze występy w tych zawodach, począwszy od 1970 roku, zakończyły się kolejno miejscami: trzynastym, czternastym, jedenastym, dziesiątym, siódmym, szóstym i czwartym (w 1976 roku). Kolejne cztery występy w mistrzostwach Europy dały jej cztery medale – dwa srebrne (w 1977 roku w Helsinkach i w 1980 roku w Göteborgu) oraz dwa brązowe (w 1978 roku w Strasburgu i rok później w Zagrzebiu).
Od 1972 do 1980 roku para Regőczy-Sallay była niepokonana w mistrzostwach Węgier, zdobywając łącznie dziewięć tytułów mistrza kraju.
W 2010 roku została dyrektorem sportowym łyżwiarstwa figurowego w Międzynarodowej Unii Łyżwiarskiej.

</doc>
<doc id="3973179" url="https://pl.wikipedia.org/wiki?curid=3973179" title="Krisztina Regöczy">
Krisztina Regöczy



</doc>
<doc id="3973180" url="https://pl.wikipedia.org/wiki?curid=3973180" title="Krisztina Regoczy">
Krisztina Regoczy



</doc>
<doc id="3973186" url="https://pl.wikipedia.org/wiki?curid=3973186" title="Barzaz Breiz">
Barzaz Breiz

Barzaz Breiz ("Barzas-Breiz; Chants Populaires de la Bretagne") – antologia pieśni bretońskich wydana w 1839 przez wicehrabiego Théodore’a Hersarta de La Villemarqué (1815-1895). Utwór prezentował ludowe pieśni, będące rzekomo średniowiecznymi celtyckimi utworami zachowanymi w formie ustnej w miejscowym folklorze. Zbiór odegrał bardzo ważną rolę w odrodzeniu narodowym Bretończyków. Doczekał się kilku wydań. Przyciągnął uwagę ludzi spoza samej Bretanii i Francji. Stał się jednak przedmiotem dyskusji. W 1870 roku stwierdzono, że antologia nie jest w istocie jednorodnym zbiorem pieśni ludowych, ale mieszaniną utworów dawnych, zredagowanych na nowo przez antologistę lub kogoś innego, przede wszystkim wierszy miłosnych i ballad, liryków nowych, wystylizowanych na pieśni średniowieczne i współczesnych prób epickich o postaciach mitycznych lub historycznych, jak czarodziej Merlin albo książę Nomenoë. Autorowi zarzucano oszustwo. Jednak w 1980 roku na podstawie analizy jego pism uznano, że część wydanych pieśni była autentyczna. 
Antologię Hersart de La Villemarqué zadedykował swojej matce: "A ma tendre et sainte mére Marie-Ursule Feydeau du Plessix-Nizon, comtesse de La Villemarqué",
Na angielski antologię przełożył Tom Taylor. Na język polski pieśni bretońskie (z powołaniem się na Théodore’a Hersarta de La Villemarqué) tłumaczył Lucjan Siemieński&lt;ref name="https://www.wbc.poznan.pl"&gt;&lt;/ref&gt;;. Jego książka ukazała się w 1842, a więc niedługo po wydaniu antologii Hersarta de La Villemarqué.

</doc>
<doc id="3973187" url="https://pl.wikipedia.org/wiki?curid=3973187" title="Czesław Gałązka">
Czesław Gałązka

Czesław Gałązka pseud. „Mróz”, „Bystry” (ur. 24 lipca 1924 w Grodzisku w powiecie Mińsk Mazowiecki, zm. 14 maja 1949 w Warszawie) – polski działacz podziemia niepodległościowego w czasie II wojny światowej oraz powojennego podziemia antykomunistycznego.
Życiorys.
Był synem Franciszka i Leokadii z domu Wareckiej. W okresie okupacji niemieckiej mieszkał w Warszawie i w czerwcu 1941 wstąpił w szeregi Związku Walki Zbrojnej (ZWZ). W kwietniu 1944 został aresztowany, a następnie deportowany do niemieckiego-nazistowskiego obozu koncentracyjnego w Groß-Rosen. Do Warszawy wrócił w maju 1945 i następnie w grudniu 1947 stanął na czele Organizacji Podziemnej Stronnictwa Narodowego. Po włączeniu organizacji w skład oddziału NSZ operującego na terenie powiatu mińskiego, pełnił funkcję zastępcy dowódcy oddziału – porucznika Zygmunta Jezierskiego ps. „Orzeł”, biorąc udział w akcjach zbrojnych skierowanych przeciwko funkcjonariuszom aparatu bezpieczeństwa. Został schwytany 3 czerwca 1948 w Grodzisku-Kolonii koło Mrozów, po rozbiciu oddziału Zygmunta Jezierskiego ps. „Orzeł”. 28 lutego 1949 został skazany na karę śmierci wyrokiem Wojskowego Sądu Rejonowego w Warszawie i stracony 14 maja 1949 w więzieniu przy ul. Rakowieckiej w Warszawie. Jego szczątki zostały odnalezione przez zespół IPN w 2012 na terenie tzw. Kwatery „na Łączce” – Cmentarza Wojskowego na Powązkach w Warszawie. Identyfikacja została potwierdzona – 21 kwietnia 2017 podczas uroczystości w Pałacu Prezydenckim w Warszawie.

</doc>
<doc id="3973193" url="https://pl.wikipedia.org/wiki?curid=3973193" title="Anna Márton">
Anna Márton

Anna Márton (ur. 31 marca 1995 roku w Budapeszcie) – węgierska szermierz specjalizująca się w walce szablą, uczestniczka Igrzysk w Rio de Janeiro, mistrzyni Letniej Uniwersjady 2017 w Tajpej.
Kariera.
Mistrzostwa Świata i Europy.
Szermierkę zaczęła trenować w wieku dziewięciu lat. Jej pierwszym, większym sukcesem jest wygrana w Mistrzostwach Europy Kadetów w Atenach w 2010 roku. W tym samym roku zdobyła brązowy medal na Mistrzostwach Świata kadetów w Baku. Uplasowała się na 3 miejscu na Juniorskich Mistrzostwach Świata w Mer Morte w 2011 roku. Brała udział w Mistrzostwach Świata w Katalii.
Igrzyska Olimpijskie.
Brała udział w Igrzyskach w Rio de Janeiro w kategorii szabli. W 1/16 wygrała z Alejandrą Benítez 15-14. W 1/8 przegrała z Manoną Brunet 12-15.

</doc>
<doc id="3973195" url="https://pl.wikipedia.org/wiki?curid=3973195" title="Fortifications Interpretation Centre w Valletcie">
Fortifications Interpretation Centre w Valletcie

The Fortress Builders – Fortifications Interpretation Centre (FIC) – instytucja upowszechniania wiedzy o fortyfikacjach Malty. Mieści się w XVI-wiecznym magazynie, stojącym obok bastionu św. Andrzeja w Valletcie na Malcie. Centrum zostało otwarte w roku 2013, i ma na celu przekazywanie w sposób interaktywny informacji o architekturze militarnej Malty.
Budynek był poprzednio znany jako Biagio Steps Examination Centre.
Historia.
Idea utworzenia muzeum ukazującego architekturę militarną Malty sięga lat 60. ubiegłego wieku, kiedy brytyjski architekt Quentin Hughes zaproponował utworzenie takiego obiektu w forcie San Lucian. Maltański historyk wojskowości Stephen C. Spiteri również powziął zamysł ustanowienia muzeum architektury militarnej, zaproponował "Ospizio" we Florianie jako jego lokalizację. W listopadzie 2008 roku minister George Pullicino z Ministerstwa Zasobów i Spraw Wiejskich ("Ministry for Resources and Rural Affairs") zdecydował o ustanowieniu muzeum w byłym Biagio Steps Examination Centre w Valletcie. Projekt poprowadził dr. Spiteri.
Prace przekształcające byłą salę egzaminacyjną rozpoczęły się w roku 2010 pod nadzorem architekta Norberta Gatta, data zakończenia była przewidziana na rok 2011. Pierwotnie przewidywano koszty projektu na 436 000 euro, lecz skończyło się na 1,7 miliona euro. 85% funduszy zostało przekazanych przez Europejski Fundusz Rozwoju Regionalnego.
Otwarcia muzeum dokonał w dniu 16 lutego 2013 roku premier Lawrence Gonzi. Jest ono prowadzone przez Departament Odbudowy Ministerstwa Zasobów i Spraw Wiejskich ("Restoration Directorate of the Ministry for Resources and Rural Affairs"), a jego kuratorem jest Stephen C. Spiteri.
Za przekształcenie zaniedbanego magazynu w muzeum, Din l-Art Ħelwa przyznało w roku 2012 "Silver Medal Award", a Centrum otrzymało od TripAdvisora "Certificate of Excellence" za rok 2015.
Budynek.
Fortifications Interpretation Centre mieści się w dużym XVI-wiecznym budynku na St. Mark's Street w Valletcie, blisko St. Andrew's Bastion i zburzonej teraz Marsamxett Gate. Ma prostą fasadę ozdobioną tarczą herbową Wielkiego Mistrza Huguesa de Verdalle'a, sugerującą, że budynek zbudowano między rokiem 1582 a 1595. Oryginalne jego przeznaczenie nie jest znane, mógł to być magazyn prochu lub skład towarów. Wyższe piętro używane było jako szkoła artylerii ().
Górne piętro budynku zostało zniszczone przez bombardowanie lotnicze podczas II wojny światowej, jego dach został następnie zburzony. Reszta budowli była później używana jako sala egzaminacyjna, znana jako "Biagio Steps Examination Centre". Czasem była też wykorzystywana jako miejsce na próby.
Budynek został wybrany na pomieszczenie FIC z racji swojego obszernego wnętrza oraz lokalizacji przylegającej do fortyfikacji Valletty. W latach 2010–2013 budynek został odnowiony, odbudowano też jego wyższe piętro. Powstały też, wkomponowane w całość zgodnie z zasadami zrównoważonej architektury, nowe części budynku.
Pokazy i wystawy.
W "Fortifications Interpretation Centre" znajdują się wystawy nawiązujące tak do architektury militarnej generalnie, jak i różnych fortyfikacji Malty, począwszy od murów z epoki brązu w Borġ in-Nadur, a skończywszy na betonowych stanowiskach ogniowych ("pillboxach") budowanych przez Brytyjczyków podczas II wojny światowej. Wystawy zawierają kilka dokładnych modeli, przedstawianych obok prezentacji audio-wizualnych oraz tablic informacyjnych. Kilka przedmiotów oryginalnych, jak XVII-wieczny most zwodzony, który był prawdopodobnie zamontowany w "Porta Reale" w Valletcie, jest również prezentowanych.
W Centrum znajduje się czytelnia oraz biblioteka, przeznaczone dla naukowców i badaczy. Jest tam też dział przeznaczony dla dzieci. Od czasu do czasu w Centrum odbywają się również wystawy artystyczne.
Centrum jest otwarte codziennie oprócz niedziel i świąt publicznych, wejście jest wolne od opłaty.

</doc>
<doc id="3973197" url="https://pl.wikipedia.org/wiki?curid=3973197" title="Art Hindle">
Art Hindle

Arthur Hindle (ur. 21 lipca 1948 w Halifaksie) – kanadyjski aktor i reżyser telewizyjny i filmowy.
Życiorys.
Wczesne lata.
Urodził się w Halifaksie w Kanadzie. Jego ojciec był w Royal Canadian Navy. Dorastał w Toronto z bratem Langiem. Był fanem Elvisa Presleya i rock and rolla. Chociaż był nieśmiały jako dziecko, stał się zbuntowanym i niezależnym nastolatkiem. Podróżował głównie autostopem, podejmując dorywcze prace. W wieku 21 lat pracował jako makler i fotograf amator. Studiował aktorstwo w Eli Rill Workshop.
Kariera.
Występował w lokalnych teatrach. Jego pierwszą dużą rolą filmową była postać motocyklisty w dramacie sensacyjnym "The Proud Rider" (1971), zrealizowanym przez popularność filmu "Swobodny jeździec" ("Easy Rider", 1969). Potem zagrał w dramacie kanadyjskim "Face-Off" (1971) i dreszczowcu Boba Clarka "Czarne święta" ("Black Christmas", 1974) z Olivią Hussey, Johnem Saxonem i Margot Kidder.
Pojawiał się gościnnie także w serialach, w tym "MacGyver" (1985) jako Dave Redding. W 1990 roku za rolę Mike’a Fennella w serialu "E.N.G." (1989-94) otrzymał kanadyjską nagrodę Gemini. Rola Philly’ego Versi w dramacie "The Big Fat Stone" (2014) z Rayem Abruzzo przyniosła mu nagrodę na Action on Film International Film Festival.
W 2003 roku związał się z Brooke Hindle, którą poślubił 3 sierpnia 2004 roku.

</doc>
<doc id="3973199" url="https://pl.wikipedia.org/wiki?curid=3973199" title="Barzaz Breiz (antologia poezji bretońskiej)">
Barzaz Breiz (antologia poezji bretońskiej)



</doc>
<doc id="3973201" url="https://pl.wikipedia.org/wiki?curid=3973201" title="Love Songs (tomik Sary Teasdale)">
Love Songs (tomik Sary Teasdale)

Love Songs – tomik wierszy amerykańskiej poetki Sary Teasdale, opublikowany w 1917 i wznowiony w 1918. Tom rozpoczyna się sonetem "To E." i dzieli się na trzy cykle i poemat "A November Night". Zawiera w większości krótkie wiersze jak "Joy", "Riches" i "Dusk in War Time", jak też "The Wind" i "Morning", złożone ze strof czterowersowych. Poetka wykorzystuje jednak inne formy, jak sekstyna w wierszu "Barter".

</doc>
<doc id="3973204" url="https://pl.wikipedia.org/wiki?curid=3973204" title="CP Cacereño">
CP Cacereño

Club Polideportivo Cacereño – hiszpański klub piłkarski, grający w Tercera División, mający siedzibę w mieście Cáceres.

</doc>
<doc id="3973206" url="https://pl.wikipedia.org/wiki?curid=3973206" title="Czesław Duma">
Czesław Duma

Czesław Duma pseud. „Nieznany” (ur. 14 października 1925 Jeziórku w powiecie tarnobrzeskim, zm. 11 lutego 1949 w więzieniu mokotowskim w Warszawie) – polski żołnierz powojennego podziemia antykomunistycznego w ramach Narodowego Zjednoczenia Wojskowego (NZW).
Życiorys.
Był synem Józefa i Weroniki z domu Maciuba. W styczniu 1947, Duma wstąpił do oddziału Bolesława Szyszki ps. „Klon”, podlegającego Komendzie XVI Okręgu NZW. Od lutego 1948 po reorganizacji struktury okręgu przez Józefa Kozłowskiego ps. „Las”, Czesław Duma był zastępcą komendanta Komendy Powiatowej „Płomień I” – Henryka Pyśka ps. „Dąb II” obejmującej powiaty przasnyski i ostrołęcki. Po zatrzymaniu w dniu 10 sierpnia 1948 został 28 października tego samego roku skazany na karę śmierci wyrokiem Wojskowego Sądu Rejonowego w Warszawie na sesji wyjazdowej w Chorzelach. Wyrok wykonano 11 lutego 1949 w więzieniu mokotowskim w Warszawie. Jego szczątki zostały odnalezione przez zespół Instytutu Pamięci Narodowej w 2013 na terenie tzw. Kwatery „na Łączce” – Cmentarza Wojskowego na Powązkach w Warszawie. Identyfikacja została potwierdzona – 21 kwietnia 2017 podczas uroczystości w Pałacu Prezydenckim w Warszawie.

</doc>
<doc id="3973208" url="https://pl.wikipedia.org/wiki?curid=3973208" title="Parafia Ścięcia św. Jana Chrzciciela w Samborze">
Parafia Ścięcia św. Jana Chrzciciela w Samborze

Parafia Ścięcia św. Jana Chrzciciela w Samborze – parafia znajdująca się w archidiecezji lwowskiej w dekanacie samborskim, na Ukrainie.
Historia.
Parafię erygowano w XIV w. W czasach ZSRR parafia działała legalnie, choć nie bez przeszkód. W 1948 komuniści zamknęli kościół OO. Bernardynów, lecz kościół parafialny pozostał czynny. W 1952 wyjechał do Polski ks. Michał Ziajka, proboszcz samborski od 1930. Do roku 1961 msze w Samborze sporadycznie odprawiali dojeżdżający do miasta kapłani. Od 1961 w Samborze proboszczami byli ks. Józef Pawilonis, a następnie ks. Kazimierz Mączyński, który obsługiwał również parafie w Mościskach i do św. Antoniego we Lwowie. Od 1990 opiekę duszpasterską nad parafią sprawują księża zmartwychwstańcy.

</doc>
<doc id="3973210" url="https://pl.wikipedia.org/wiki?curid=3973210" title="Katarzyna Zillmann">
Katarzyna Zillmann

Katarzyna Marta Zillmann (ur. 26 lipca 1995 w Toruniu) – polska wioślarka, wicemistrzyni olimpijska, mistrzyni świata i Europy.
Życiorys.
Wioślarstwo zaczęła uprawiać w 2009 roku. Podjęła studia socjologiczne na Uniwersytecie Mikołaja Kopernika w Toruniu.
Kariera juniorska.
Została finalistką mistrzostw świata juniorów w czwórce bez sterniczki w 2013 (4. pozycja) i mistrzostw świata młodzieżowców w ósemce ze sterniczką w 2014 (6. miejsce). Dwukrotnie, w 2015 i 2016, zdobyła mistrzostwo świata młodzieżowców w rywalizacji kobiecych czwórek podwójnych, wspólnie z Martą Wieliczko, Olgą Michałkiewicz i Krystyną Lemańczyk.
Kariera seniorska.
Wielokrotnie stawała na podium Pucharu Świata.
W 2017 zajęła 4. miejsce w czwórce podwójnej na mistrzostwach Europy, a następnie w tej samej konkurencji zdobyła srebrny medal mistrzostw świata (z Agnieszką Kobus-Zawojską, Martą Wieliczko i Marią Springwald).
W 2018 została mistrzynią Europy i mistrzynią świata w czwórce podwójnej (w obu startach z Agnieszką Kobus-Zawojską, Martą Wieliczko i Marią Springwald).
W 2019 została wicemistrzynią świata w czwórce podwójnej (z Agnieszką Kobus-Zawojską, Martą Wieliczko i Marią Springwald).
W 2021 zdobyła srebrny medal w czwórce podwójnej na igrzyskach olimpijskich w Tokio. Osadę tworzyły: Marta Wieliczko (Wisła Grudziądz), Agnieszka Kobus-Zawojska (AZS-AWF Warszawa) i Maria Sajdak (AZS-AWF Kraków). Gratulacje wioślarkom złożyli: prezydent RP, premier oraz minister kultury i sportu.
W sierpniu 2021 została odznaczona Krzyżem Kawalerskim Orderu Odrodzenia Polski.
Wspólnie z koleżankami z wioślarskiej czwórki podwójnej, zajęła 8. miejsce w 87. Plebiscycie Przeglądu Sportowego na najlepszego sportowca 2021 roku..
Życie osobiste.
W 2017 uratowała niedoszłego samobójcę, który skoczył z mostu do Wisły. Podczas akcji ratunkowej zniszczeniu uległa łódka Zillmann, która później została odkupiona przez Urząd Miasta.
W 2019 brała udział w akcji „Sport przeciw homofobii”. Jest lesbijką, w związku z Julią Walczak, kanadyjkarką.
21 października 2021 podczas uroczystej gali „LGBT+ Diamond Awards” przyznano jej tytuł ambasadorki osób LGBT.

</doc>
<doc id="3973229" url="https://pl.wikipedia.org/wiki?curid=3973229" title="Ludwik Machalski">
Ludwik Machalski

Ludwik Machalski pseud. „Mnich” (ur. 23 sierpnia 1929 w Jaśle, zm. 10 kwietnia 1951 w Kielcach) – polski działacz powojennego podziemia antykomunistycznego, przywódca organizacji niepodległościowej działającej na terenie powiatu sandomierskiego.
Życiorys.
Był synem Leopolda i Ludwiki z domu Bień. Jego matka była siostrą sądzonego w tzw. „procesie szesnastu” Adama Bienia – członka władz Polskiego Państwa Podziemnego. Dzieciństwo Ludwik Machalski spędził w Staszowie natomiast w okresie II wojny światowej uczył się na tajnych kompletach. Maturę zdał w 1947 w Kielcach, a następnie podjął studia na Akademii Handlowej w Krakowie oraz Politechnice Łódzkiej, których nie ukończył. W 1950 był twórcą liczącej około 40 osób, organizacji antykomunistycznej działającej na terenie powiatu sandomierskiego. Jego organizacja nastawiona była na gromadzenie broni, a także pieniędzy potrzebnych na działalność konspiracyjną, ale również dokonała w dniu 30 czerwca 1950 napadu na posterunek Milicji Obywatelskiej w Klimontowie. Organizacja Machalskiego została rozbita po kilku miesiącach działalności w sierpniu 1950, a sam „Mnich” został aresztowany 17 sierpnia na terenie Staszowa. Po aresztowaniu został skazany na karę śmierci wyrokiem Wojskowego Sądu Rejonowego w Kielcach i stracony 10 kwietnia 1951 w kieleckim więzieniu. Jego szczątki zostały odnalezione przez zespół Instytutu Pamięci Narodowej w 2016 na terenie cmentarza na Piaskach w Kielcach. Identyfikacja została potwierdzona – 21 kwietnia 2017 podczas uroczystości w Pałacu Prezydenckim w Warszawie. Uroczysty pogrzeb został wyznaczony na 6 listopada 2017.

</doc>
<doc id="3973240" url="https://pl.wikipedia.org/wiki?curid=3973240" title="Würzburg Universitätsbibliothek Cod. M. p. th. f. 67">
Würzburg Universitätsbibliothek Cod. M. p. th. f. 67

 Cod. M. p. th. f. 67 (oznaczany jako 11A w systemie Beurona) – datowany na VIII lub IX wiek łaciński Ewangeliarz. Tekst napisany jest na pergaminie, był znany jako rękopis Wulgaty . Rękopis zawiera tekst czterech Ewangeliach na 192. pergaminowych arkuszach o wymiarach 32 na 21 cm. Tekst jest pisany w dwie kolumny na stronę, po 20 wierszy na kolumnę. Zawiera przedmowy do Ewangelii.
Opis.
Tekst kodeksu jest mieszany, łączy tekst staro-łaciński i Wulgatę. Dwa fragmenty (Jan 1: 1 – 5:40 i Jan 12:34 – 13:10) tekstu można zakwalifikować do staro-łacińskiej wersji. Wiele odczytów w tych fragmentach jest podobnych do innych starożytnych kodeksów (zwłaszcza Codex Rehdigeranus), podczas gdy inne warianty osobliwe dla tego rękopisu odpowiadają cytacjom Augustyna i Jeroma. Jest jednym z niewielu łacińskich świadków dodatkowej frazy w Jana 8: 9.
Tekst synoptycznych Ewangelii nie został odpowiednio opracowany, ma też częściową starą łacińską przynależność, zwłaszcza w Ewangelii Mateusza.
Historia.
Rękopis prawdopodobnie został napisany w Breton.  Stare łacińskie części zostały odkryte w 2009 roku przez HAG Houghton.
Obecnie jest on umieszczony na Uniwersytecie w Würzburgu.

</doc>
<doc id="3973241" url="https://pl.wikipedia.org/wiki?curid=3973241" title="Évariste Lévi-Provençal">
Évariste Lévi-Provençal

Évariste Lévi-Provençal (ur. 4 stycznia 1894, zm. 27 marca 1956) – francuski historyk, arabista, orientalista.
Życiorys.
Urodził się w Algierii w rodzinie żydowskiej, później przeszedł na chrześcijaństwo. Był profesorem na Uniwersytecie w Algierze (1926), a później na Sorbonie (1945). Badacz dziejów Hiszpanii muzułmańskiej.

</doc>
<doc id="3973242" url="https://pl.wikipedia.org/wiki?curid=3973242" title="Clorinde">
Clorinde

Astronomia:
Technika:

</doc>
<doc id="3973244" url="https://pl.wikipedia.org/wiki?curid=3973244" title="Strange Victory (tomik Sary Teasdale)">
Strange Victory (tomik Sary Teasdale)

Strange Victory – tomik wierszy amerykańskiej poetki Sary Teasdale, opublikowany pośmiertnie w 1933. Zbiorek uchodzi za najlepszy tom w twórczości poetki. Paradoksalnie, to właśnie w nim Sara Teasdale osiągnęła artystyczną doskonałość, eliminując niedociągnięcia dotychczasowej twórczości.

</doc>
<doc id="3973253" url="https://pl.wikipedia.org/wiki?curid=3973253" title="UD Puçol">
UD Puçol

Unión Deportiva Puçol – hiszpański klub piłkarski, grający w Regional Preferente, mający siedzibę w mieście Puçol. Rozgrywający swoje mecze na Estadio José Claramunt, który pomieści 2000 tysiące widzów.

</doc>
<doc id="3973256" url="https://pl.wikipedia.org/wiki?curid=3973256" title="Amarante">
Amarante

Miejsca:
Technika:

</doc>
<doc id="3973258" url="https://pl.wikipedia.org/wiki?curid=3973258" title="Helen of Troy (wiersz Sary Teasdale)">
Helen of Troy (wiersz Sary Teasdale)

Helen of Troy – tytułowy wiersz Sary Teasdale z tomiku "Helen of Troy and Other Poems", wydanego w 1911. Utwór ma formę monologu dramatycznego, wypowiadanego przez Helenę Trojańską. Został napisany wierszem białym.

</doc>
<doc id="3973259" url="https://pl.wikipedia.org/wiki?curid=3973259" title="Girolamo Arnaldi">
Girolamo Arnaldi

Girolamo Arnaldi (ur. 31 stycznia 1929 w Pizie, zm. 30 stycznia 2016) – włoski historyk, mediewista.
Absolwent historii na uniwersytecie w Neapolu (1951). W latach 1966-1970 był profesorem historii średniowiecznej na uniwersytecie w Bolonii i w latach 1964-1970 na Uniwersytecie w Sapienzy w Rzymie. Był autorem wielu prac historycznych. Jego badania koncentrowały się przede wszystkim na roli Włoch i papiestwa w kształtowaniu cywilizacji średniowiecznej.
W 1991 r. został członkiem zagranicznym PAN.

</doc>
<doc id="3973261" url="https://pl.wikipedia.org/wiki?curid=3973261" title="Fluorek bizmutu(III)">
Fluorek bizmutu(III)



</doc>
<doc id="3973270" url="https://pl.wikipedia.org/wiki?curid=3973270" title="BiF3">
BiF3



</doc>
<doc id="3973271" url="https://pl.wikipedia.org/wiki?curid=3973271" title="Indywidualne Mistrzostwa Europy na Żużlu 2016">
Indywidualne Mistrzostwa Europy na Żużlu 2016

Indywidualne Mistrzostwa Europy na Żużlu 2016 – cykl zawodów żużlowych mających wyłonić medalistów indywidualnych mistrzostw Europy w sezonie 2016. Rozegrano cztery turnieje eliminacyjne (30 kwietnia – w Debreczynie, 5 maja – w Mureck, 14 maja – w Libercu oraz 15 maja – w Żarnowicy), finał eliminacji (tzw. "Challenge" – 26 maja w Olching) oraz cztery turnieje serii finałowej. Prawo udziału w cyklu mieli medaliści z poprzedniej edycji, zawodnicy ze stałymi „dzikimi kartami”, zawodnicy którzy zdobyli awans z turnieju "Challenge" oraz każdorazowo zawodnik z dodatkową „dziką kartą”.
Wyniki.
1. finał – Güstrow.
Bieg po biegu:
3. finał – Togliatti.
Bieg po biegu:

</doc>
<doc id="3973273" url="https://pl.wikipedia.org/wiki?curid=3973273" title="Rene Ranger">
Rene Ranger

Rene Ranger (ur. 30 września 1986 w Whangarei) – profesjonalny rugbysta nowozelandzki, zawodnik nowozelandzkiej drużyny . Zawodnik znany z bardzo "fizycznego" i "agresywnego" stylu gry.
Kariera.
Karierę zawodniczą rozpoczął w klubie Northland w roku 2006. Zadebiutował we franczyzie Blues w roku 2009.
Na sezon 2013-14 podpisał kontrakt z drużyną Montpellier na okres trzech lat, pomimo dobrych wyników zawodnik starał się o wcześniejsze rozwiązanie kontraktu aby móc ponownie wystąpić w reprezentacji narodowej (przy selekcji brani pod uwagę są tylko zawodnicy grający w drużynach nowozelandzkich), pomimo początkowych problemów klub i zawodnik doszli w końcu do porozumienia i od sezonu 2016 Ranger reprezentował barwy North Harbour oraz Blues.
Pod koniec sezonu 2017 zawodnik postanowił powrócić do francuskiej ligi Top 14 podpisując kontrakt z zespołem Stade Rochelais, rozegrał z nią 7 meczy i pod koniec sezonu 2017/2018 wrócił do Nowej Zelandii.
Życie prywatne.
18 kwietnia 2009 w Matakana, na północy Auckland miał miejsce incydent w wyniku którego Rene został oskarżony o napaść. W wyniku tej sytuacji zawodnik został zawieszony na jeden mecz przez swój klub i został skierowany na kurs radzenia sobie z alkoholem, zawodnik został oczyszczony z zarzutów w procesie sądowym.

</doc>
<doc id="3973286" url="https://pl.wikipedia.org/wiki?curid=3973286" title="William Morris Hunt">
William Morris Hunt

William Morris Hunt (ur. 31 marca 1824 w Brattleboro, zm. 8 września 1879 na wyspie Appledore) – amerykański malarz tworzący pod wpływem barbizończyków. Jeden z najważniejszych artystów amerykańskich drugiej połowy XIX wieku.
Życie i twórczość.
Był jednym z pięciorga dzieci amerykańskiego kongresmena Jonathana Hunta (1787–1832). Trzy lata uczył się w Harvard College i w 1844 r. wyjechał z matką i rodzeństwem do Europy. W 1845 r. wstąpił do Akademii w Düsseldorfie, ale już w następnym roku opuścił uczelnię. Począwszy od 1846 r. uczył się malarstwa u Thomasa Couture w Paryżu. W 1851 r. zobaczył w paryskim Salonie obraz Jean-François Milleta "Siewca" i pod jego wpływem stał się zwolennikiem i propagatorem szkoły z Barbizon.
Hunt powrócił do Stanów Zjednoczonych w 1854 r., a dwa lata później przeniósł się do Newport w stanie Rhode Island. W 1862 r. osiadł na stałe w Bostonie, gdzie zdobył uznanie głównie jako twórca portretów. Oprócz nich malował także pejzaże, nie ograniczał się jednak do malarstwa olejnego, zajmował się też litografią i rzeźbą. W 1872 r. w czasie wielkiego pożaru w Bostonie spłonęła jego pracownia, a wraz z nią liczne prace oraz kolekcja obrazów przywiezionych z Francji. W 1878 wydał w Londynie książkę "Talks about Art". Pod koniec życia wykonał dwa duże murale w New York State Capitol w Albany.
Artysta przyczynił się do rozpropagowania sztuki francuskiej w Stanach Zjednoczonych, szczególnie cenił Milleta i Gustava Courbeta. Odrzucał założenia tradycyjnej amerykańskiej szkoły Hudson River, przez co narażał się na ostrą krytykę środowisk akademickich. Wspólnie z Elihuem Vedderem (1836-1923), Albionem Harrisem Bicknellem (1835-1915), Edwardem C. Cabotem (1818-1901) i Martinem Brimmerem (1830-1896), kolekcjonerem i założycielem Boston's Museum of Fine Arts, założył klub Allston. Wśród jego uczniów byli John La Farge (1835-1910), William, Henry, James i Sarah Wyman Whitman. Hunt kształcił również kobiety, za co go potępiano (były to m.in. Maria Oakey Dewing (1845-1927), Elizabeth Boot Duveneck (1846-1888) i Ellen Day Hale (1855-1940)).
Malarz zmarł w niewyjaśnionych do końca okolicznościach na wysepce Appledore w archipelagu Isles of Shoals położonym u wybrzeży stanów Maine i New Hampshire. W czasie samotnego spaceru utopił się w stawie, prawdopodobnie zasłabł i wpadł do wody, ale podejrzewano również samobójstwo. Jego ciało znalazła przyjaciółka, poetka i pisarka Celia Thaxter, która gościła go w swoim domu. Hunt był w złym stanie psychicznym i najprawdopodobniej od lat cierpiał na chorobę afektywną dwubiegunową.
Upamiętnienie.
Po śmierci artysty jego imieniem nazwano bibliotekę w Museum of Fine Arts w Bostonie.
Dwie dekady po śmierci Hunta, jego była uczennica Helen Mary Knowlton opublikowała biografię malarza zatytułowaną "The Art-Life of William Morris Hunt".
Największy zbiór prac Hunta posiadają m.in. Museum of Fine Arts w Bostonie, Metropolitan Museum of Art, Luwr, Fine Arts Museums of San Francisco, National Gallery of Art i Pennsylvania Academy of the Fine Arts.
Rodzina.
William Morris Hunt od 1855 był żonaty z Louise Dumaresq Perkins. Małżeństwo miało pięcioro dzieci. 

</doc>
<doc id="3973288" url="https://pl.wikipedia.org/wiki?curid=3973288" title="Sonnets to Duse and Other Poems (tomik Sary Teasdale)">
Sonnets to Duse and Other Poems (tomik Sary Teasdale)

Sonnets to Duse and Other Poems – tomik Sary Teasdale, wydany w 1909. Zawiera tytułowy cykl "To Duse", składający się z dziewięciu części "To Eleonora Duse" ("Oh beauty that is filled so full of tears"), "To Eleonora Duse" ("Your beauty lives in mystic melodies"), "To Eleonora Duse in "The Dead City"", "To a Picture of Eleonora Duse in "The Dead City"", "To a Picture of Eleonora Duse in "The Dead City"", "To a Picture of Eleonora Duse as "Francesca da Rimini"", "To a Picture of Eleanor Duse", "To a Picture of Eleonora Duse with the Greek Fire, in "Francesca da Rimini"" i "A Song to Eleonora Duse in "Francesca da Rimini"".

</doc>
<doc id="3973289" url="https://pl.wikipedia.org/wiki?curid=3973289" title="Teoria ekonomiczna w prawie karnym">
Teoria ekonomiczna w prawie karnym

Teoria ekonomiczna w prawie karnym – najmłodszy nurt w prawie karnym; polega na stosowaniu teorii ekonomicznych w procesie badania zjawisk z zakresu prawa karnego i poszukiwanie zastosowania instrumentarium ekonomicznego dla rozwiązywania problemów penalnych.
Geneza teorii ekonomicznej w prawie karnym.
W 1968 roku ukazał się artykuł pt. "Crime and Punishment: an economic approach" autorstwa Gary’ego S. Beckera, który uznawany jest powszechnie za pierwowzór tzw. ekonomicznej teorii karnej, a data 1968 za jej początek. Teoria ta wpisuje się w nurt ekonomicznego podejścia do prawa. Proponuje odrzucenie, jako niepotrzebnego balastu, dogmatyki prawa karnego i jego klasycznych zasad, na rzecz ekonomicznej analizy efektywności wymiaru sprawiedliwości karnej – swoistego bilansu zysków i strat obliczanych w odniesieniu do zjawiska przestępczości. Według G. Beckera jednostka dopuści się przestępstwa, gdy oczekiwana przez nią użyteczność z popełnienia przestępstwa jest większa od użyteczności, jaką mogłaby osiągnąć, gdyby czas przeznaczony na popełnienie przestępstwa poświęciła na inne rodzaje aktywności. Decyzja o popełnieniu przestępstwa jest decyzją podejmowaną w warunkach ryzyka. Nie wszyscy sprawcy zostaną schwytani i osądzeni. W przypadku schwytania i osądzenia ta jednostka zapłaci karę za popełnienie przestępstwa. W przypadku, gdy sprawca nie zostanie ujęty i osądzony, za popełnienie przestępstwa nie zapłaci nic. Becker zwraca uwagę, że wzrost prawdopodobieństwa schwytania i osądzenia potencjalnego sprawcy (podobnie jak i wzrost surowości kary za popełnienie przestępstwa) przyczyni się do spadku oczekiwanej użyteczności z działań nielegalnych i tym samym powinien doprowadzić do spadku liczby popełnianych przestępstw.
Istota teorii ekonomicznej w prawie karnym.
Zasadniczym celem badania prawa karnego przy zastosowaniu metody ekonomicznej analizy prawa, jest osiągnięcie efektywnej polityki karnej, poprzez optymalne połączenie prewencji przeciwprzestępczej z wykrywaniem oraz karaniem sprawców przestępstw, celem uzyskania tolerowanego poziomu przestępczości. Mówiąc o „tolerowanym” poziomie przestępczości, należy mieć na uwadze wskaźnik przestępczości, który byłby akceptowany zarówno przez ustawodawcę, jak również, co do zasady, przez społeczeństwo. Trzeba bowiem zauważyć, że całkowita eliminacja zachowań przestępczych jest niemożliwą do osiągnięcia utopią, a co więcej, nie będą utożsamiane z racjonalną polityką karną zbyt wysokie koszty redukcji przestępczości. Koniecznym jest zatem poczynienie uwagi, że pewien stopień przestępczości, z założenia jest akceptowany.
Racjonalny wybór.
W ramach ekonomicznej analizy prawa stosuje się ekonomiczny model ludzkich zachowań, zgodnie z którym każdy człowiek dokonując racjonalnych wyborów, optymalizuje swoje zachowanie tak, aby maksymalizować osiągane zyski. W efekcie jeżeli koszty popełnienia przestępstwa wydają się być mniejsze niż zyski możliwe do osiągnięcia na skutek jego popełnienia, to człowiek decyduje się na to, aby przestępstwo popełnić. Należy przy tym zauważyć, że to co racjonalne dla jednego człowieka, dla drugiego może być całkowicie nieracjonalne, ponieważ każda osoba realizuje swoje własne preferencje. Każda osoba ma indywidualne zdolności rozumowania, indywidualny poziom informacji, indywidualny zasób wiedzy oraz indywidualny stosunek do ryzyka, przestępstw i przyszłości. Biorąc również pod uwagę inne czynniki nieekonomiczne jak: uczciwość, poczucie sprawiedliwości czy sumienie, które niewątpliwie również wpływają na racjonalne decyzje podejmowane przez człowieka, należy stwierdzić, iż model ekonomiczny w znacznym stopniu upraszcza rzeczywistość. Niemniej jednak z całą pewnością czynniki ekonomiczne związane z ubóstwem i bezrobociem będą odgrywały większą rolę w dokonywaniu racjonalnego wyboru przez daną osobę. Najogólniej rzecz ujmując każdy człowiek mając na względzie swoje szczęście stara się postępować racjonalne, w taki sposób aby to szczęście osiągnąć. Działania, które podejmuje w tym celu, postrzegane są w jego subiektywnym odczuciu jako racjonalne, jakkolwiek niekoniecznie obiektywna ocena tych działań może wskazywać na to, że posiadają one walor racjonalności.
Koszty przestępczości.
Na koszty przestępczości składają się zarówno koszty pieniężne, jak i koszty niepieniężne. Koszty przestępczości można podzielić na różne kategorie. W kompleksowym ujęciu, zgodnie z kryterium temporalnym, możemy wyróżnić:
W ujęciu bardziej szczegółowym możemy wyróżnić:
Z punktu widzenia szacowania kosztów nie wystarcza proste zsumowanie wszystkich kosztów przestępstwa. Niezwykle ważne jest uchwycenie istniejących współzależności pomiędzy elementami składowymi całkowitego kosztu i empiryczne wskazanie, na ile powiązania te są istotne i jaki mają wpływ na wskaźniki przestępczości. Określenie rzeczywistych kosztów przestępczości stanowi zatem nie lada wyzwanie. Jakkolwiek prowadzenie optymalnej polityki karnej pociąga za sobą konieczność weryfikowania skuteczności stosowanych środków. Bez wątpienia pomiar skutków przestępczości może być w tym zakresie źródłem cennych informacji.

</doc>
<doc id="3973290" url="https://pl.wikipedia.org/wiki?curid=3973290" title="Janusz Kubrakiewicz">
Janusz Kubrakiewicz

Janusz Kubrakiewicz (ur. 17 marca 1957 we Wrocławiu, zm. 10 marca 2013 tamże) – polski zoolog, wykładowca Uniwersytetu Wrocławskiego.
Życiorys.
Urodzony 17 marca 1957 r. we Wrocławiu i tam ukończył XI Liceum Ogólnokształcące. W latach 1975–1980 studiował biologię na Uniwersytecie Wrocławskim i obronił pracę dyplomową u prof. Bogusława Kościelskiego. Stopień doktora uzyskał w 1988 r. na podstawie pracy "Badania ultrastrukturalne oogenezy u Ophyiulus fallax", której promotorem także był prof. Kościelski. Habilitował się 29 marca 1999 r. na podstawie pracy "Struktura i funkcja zespołów komórek płciowych u politroficznych owariolach sieciarek". 14 grudnia 2005 r. otrzymał tytuł profesora.
Pracował na Uniwersytecie Wrocławskim od 1981 r., zajmując się zagadnieniami biologii rozwoju zwierząt, w szczególności oogenezy stawonogów. W swojej karierze pełnił na UWr m.in. funkcje dyrektora Instytutu Zoologicznego i kierownika Zakładu Biologii Rozwoju Zwierząt. Należał do Komisji Morfologii i Embriologii PAU oraz Komisji Mikroskopii Komitetu Genetyki Człowieka i Patologii Molekularnej PAN. Członek redakcji czasopism "Folia Biologia", "Postępy Biologii Komórki" i "Zoologica Poloniae".
Zmarł 10 marca 2013 r. we Wrocławiu i został pochowany na cmentarzu św. Rodziny we Wrocławiu.

</doc>
<doc id="3973291" url="https://pl.wikipedia.org/wiki?curid=3973291" title="Helen of Troy and Other Poems (tomik Sary Teasdale)">
Helen of Troy and Other Poems (tomik Sary Teasdale)

Helen of Troy and Other Poems – tomik Sary Teasdale, opublikowany w 1911. Zawiera między innymi monologi dramatyczne: "Helen of Troy", "Beatrice", "Sappho", "Marianna Alcoforando", "Guenevere" i "Erinna".

</doc>
<doc id="3973296" url="https://pl.wikipedia.org/wiki?curid=3973296" title="Flame and Shadow">
Flame and Shadow

Flame and Shadow – tomik amerykańskiej poetki Sary Teasdale, opublikowany w 1920. Dzieli się na dwanaście cykli. Zawiera głównie krótkie utwory, pisane przeważnie strofą czterowersową.
W tomiku znalazło się polonicum, wiersz "Day and Night", rozpoczynający się następującą zwrotką:
Utwór ten przełożył na język polski Ryszard Mierzejewski.

</doc>
<doc id="3973298" url="https://pl.wikipedia.org/wiki?curid=3973298" title="Józef Kaźmierczyk">
Józef Kaźmierczyk

Józef Kaźmierczyk (ur. 14 marca 1926 w Konaszówce, zm. 21 września 1993 we Wrocławiu) – polski archeolog, wykładowca Uniwersytetu Wrocławskiego.
Życiorys.
Urodzony 14 marca 1926 roku w Konaszówce. Podczas niemieckiej okupacji ukończył gimnazjum w ramach tajnego nauczania i w 1946 roku uzyskał maturę w liceum w Miechowie. Studiował na Wydziale Filozoficzno-Historycznym Uniwersytetu Wrocławskiego, który ukończył w 1951 roku ze stopniem magistra filozofii z zakresu historii.
Jeszcze podczas studiów zainteresował się archeologią i w 1949 podjął pracę asystenta przy wykopaliskach na Ślęży, w Niemczy i Opolu u prof. Włodzimierza Hołubowicza. W 1953 roku został pracownikiem nowo powstałego Instytutu Historii Kultury Materialnej PAN we Wrocławiu i pracował w nim do 1971 roku, gdy przeniósł się na Uniwersytet Wrocławski. Doktoryzował się w 1963 roku, a w 1971 uzyskał habilitację. Prowadził badania nad osadnictwem wczesnego średniowiecza na Śląsku, rozwojem Wrocławia w średniowieczu i górnictwem złota na Śląsku.
W latach 1973–1985 był członkiem redakcji „Przeglądu Archeologicznego”.
Zmarł 21 września 1993 r. we Wrocławiu i został pochowany na cmentarzu pw. Świętej Rodziny we Wrocławiu.

</doc>
<doc id="3973300" url="https://pl.wikipedia.org/wiki?curid=3973300" title="Pulse of Europe">
Pulse of Europe

Pulse of Europe (ang. Puls Europy) – proeuropejski ruch obywatelski założony pod koniec roku 2016 we Frankfurcie nad Menem, którego celem jest zachęta mieszkańców Unii Europejskiej do publicznego promowania tożsamości europejskiej. Ruch ma być przeciwwagą dla prawicowych i nacjonalistycznych partii o programie eurosceptycznym.
Podstawowe wartości i cele.
Pulse of Europe sformułowało dziesięć zasad przewodnich dla swojej działalności:
Założenie i rozwój.
Ruch obywatelski został założony przez niemieckiego prawnika Daniela Rödera i jego żonę Sabine. Za pośrednictwem znajomych i sieci społecznościowych zwołali pierwsze publiczne zgromadzenie we Frankfurcie pod koniec listopada w roku 2016. Dołączyło do nich około 200 osób. Kolejne cotygodniowe demonstracje nastąpiły w styczniu 2017. Za ich przykładem podążyły podobne inicjatywy w Karlsruhe, Freiburgu, Kolonii i Amsterdamie.
Inicjatywa przyciągnęła uwagę mediów również w Holandii, Danii, Wielkiej Brytanii, Korei i Francji. Pierwsza francuska manifestacja miała miejsce 26 lutego w Paryżu.
Obecnie cotygodniowe demonstracje mają miejsce w wielu europejskich miastach w niedziele o 14:00. 5 marca demonstracje odbyły się w 35 miastach, z tego 28 w Niemczech. Liczby uczestników wahały się od 40 do ponad 3000. 12 marca ponad 20000 ludzi demonstrowało w ponad 40 miastach.

</doc>
<doc id="3973302" url="https://pl.wikipedia.org/wiki?curid=3973302" title="Young Boys Diekirch">
Young Boys Diekirch

Young Boys Diekirch – luksemburski klub piłkarski, mający swoją siedzibę w mieście Diekirch, w północno-wschodniej części kraju.
Historia.
Chronologia nazw:
Klub piłkarski Football Diekirch został założony w mieście Diekirch 21 września 1908 roku. 10 lutego 1909 przyjął obecną nazwę Young Boys Diekirch. W 1911 roku po raz pierwszy startował w Klasie B. W sezonie 1912/13 mistrzostwa nie rozgrywano z powodu nieporozumień w Związku Piłkarskim. Dopiero w sezonie 1914/15, kiedy system rozgrywek był zmieniony, startował w rozgrywkach Éischt Divisioun, wygrywając 7:0 i 3:0 z CS Echternach w 5.Serie, a potem w play-off przegrał 1:4 z Sportingiem i 0:3 z US Hollerich Bonnevoie. W sezonie 1915/16 startował w drugiej lidze luksemburskiej i odniósł zwycięstwo. W następnym sezonie 1916/17 zespół zajął 5.miejsce w Éischt Divisioun. W 1918 był czwartym, ale sezon 1918/19 zakończył na ostatniej 6.pozycji i spadł do drugiej dywizji.
Podczas okupacji Luksemburga przez Trzecią Rzeszę klub z niemiecką nazwą FK Diekirch brał udział w rozgrywkach lokalnych, zabrakło go w mistrzostwach Niemiec w Gaulige Mozeland.
Po zakończeniu II wojny światowej w sezonie 1945/46 klub startował w trzeciej dywizji. W 1949 roku wrócił do drugiej ligi, zwanej "Promotioun". W następnym sezonie 1949/50 zajął trzecie miejsce i awansował do Éischt Divisioun. Jednak powrót był nieudanym, po zajęciu ostatniego 12. miejsca klub spadł z powrotem do drugiej dywizji. Na kolejny powrót do najwyższej klasy trzeba było zaczekać prawie 30 lat. W sezonie 1978/79 klub ponownie startował w Nationaldivisioun, ale znów ostatnia 12. lokata zmusiła do degradacji do drugiej dywizji. W 1986 spadł do trzeciej dywizji, a po dwóch latach wrócił do drugiej klasy. Sezon 1991/92 znów zagrał w trzeciej klasie i w 1997 ponownie został zdegradowany do trzeciej dywizji. W 1999 wrócił do drugiej dywizji.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Stade Municipal w Diekirch, który może pomieścić 3000 widzów.

</doc>
<doc id="3973303" url="https://pl.wikipedia.org/wiki?curid=3973303" title="Zachidfest">
Zachidfest

Zachidfest (, ) – festiwal muzyczny odbywający się na Ukrainie w obwodzie lwowskim od 2009 roku. Miejscem imprezy od 2011 r. są okolice wsi Rodatycze w rejonie gródeckim.
O festiwalu.
Gatunki muzyki grane na imprezie to rock oraz world music. W festiwalu od 2012 roku regularnie biorą udział zagraniczni wykonawcy. W roku 2009 odbył się on w Dźwinogrodzie, 2010 r. – w zamku Starosiolskim, a od roku 2011 – w bazie rekreacyjnej „Słoneczna polana” we wsi Rodatycze (około 40 km od Lwowa). Zmiana lokalizacji była związana z przewidzianym zwiększeniem ilości gości w porównaniu z poprzednimi latami. Od roku 2014 festiwal odbywa się na terenie kompleksu rekreacyjnego „Czarowna dolina”.
Cele festiwalu:
Festiwal „Zachidfest” nie korzysta ze wsparcia sponsorów i organizacji. Założycielem oraz głównym organizatorem jest Jakiw Matwijczuk (ukr. Яків Матвійчук).

</doc>
<doc id="3973304" url="https://pl.wikipedia.org/wiki?curid=3973304" title="Bolesław Dubicki (profesor)">
Bolesław Dubicki (profesor)

Bolesław Dubicki (ur. 18 lutego 1906 w Busku, zm. 19 czerwca 1990 w Warszawie) – polski inżynier mechanik, nauczyciel akademicki Politechniki Warszawskiej, specjalista w zakresie maszyn elektrycznych. 
Życiorys.
Do gimnazjum uczęszczał w Piotrkowie Trybunalskim, po jego ukończeniu rozpoczął studia na Wydziale Elektrycznym Politechniki Warszawskiej. W 1928 uzyskał dyplom ukończenia i podjął pracę jako konstruktor w Polskim Towarzystwie Elektrycznym, a następnie w przedstawicielstwie firmy "Brown Boveri", a później "Siemens". W 1933 został starszym asystentem w Katedrze Maszyn Elektrycznych i opracował skrypt pt. "Silniki indukcyjne", równocześnie pracował w Zakładach Elektrycznych "Boye". Podczas II wojny światowej wykładał w Państwowej Szkole Elektrycznej II stopnia, którą władze okupacyjne utworzyły pod zamknięciu Wyższej Szkoły Technicznej im. Wawelberga i Rotwanda. Od 1942 wykładał w powstałej na miejsce Politechniki Warszawskiej Państwowej Szkole Technicznej, poza legalnymi zajęciami Bolesław Dubicki uczył również na tajnych kompletach. Po zakończeniu działań wojennych przeprowadził się do Łodzi, gdzie objął stanowisko zastępcy profesora na tamtejszej politechnice. W grudniu 1945 przedstawił na Politechnice Warszawskiej przygotowaną pod kierunkiem prof. Konstantego Żórawskiego rozprawę doktorską pt. "Nowa metoda obliczania małych silników komutatorowych prądu zmiennego". W kwietniu 1946 otrzymał na Politechnice Łódzkiej nominację na profesora nadzwyczajnego, równocześnie dojeżdżał do Warszawy, gdzie na Politechnice Warszawskiej prowadził wykłady i ćwiczenia z zakresu maszyn elektrycznych. W drugiej połowie 1947 powrócił do Warszawy i objął stanowisko kierownika Zakładu Maszyn Elektrycznych w Instytucie Elektrotechniki. W następnym roku został nominowany na profesora nadzwyczajnego i kierownika Katedry Maszyn Elektrycznych Politechniki Warszawskiej, objął też dwuletnią kadencję prodziekana Wydziału Elektrycznego. W 1949 ukazał się pierwszy tom opracowanej przez Bolesława Dubickiego monografii maszyn elektrycznych pt. "Maszyny elektryczne", nosił on tytuł "Maszyny prądu stałego" (tom drugi "Uzwojenia prądu zmiennego" ukazał się w 1953, a tom trzeci "Silniki indukcyjne" w 1964). W 1952 zrezygnował ze stanowiska kierowniczego w Instytucie Elektrotechniki, pozostał tam w charakterze doradcy. W 1958 został profesorem zwyczajnym, w 1961 powołano go na członka korespondenta, a w 1969 na członka rzeczywistego Polskiej Akademii Nauk. W 1961 należał do grupy założycieli Polskiego Towarzystwa Elektrotechniki Teoretycznej i Stosowanej, któremu przewodniczył w latach 1967-1971 i 1982-1984. Od 1965 kierował Katedrą Maszyn Elektrycznych. Spoczywa na cmentarzu Powązkowskim w Warszawie (kwatera 97, rząd 2, grób 8/9).

</doc>
<doc id="3973305" url="https://pl.wikipedia.org/wiki?curid=3973305" title="Lili Darvas">
Lili Darvas

Lili Darvas (ur. 10 kwietnia 1902 w Budapeszcie, zm. 22 lipca 1974 w Nowym Jorku) – węgierska aktorka filmowa, telewizyjna i teatralna. Występowała w produkcjach w kilku językach: węgierskim, niemieckim i angielskim.
Życiorys.
Urodziła się w 1902 roku w Budapeszcie, jako córka Alexandra Darvasa i Berty Darvas (z domu Freiberger), oboje byli pochodzenia żydowskiego. Jako aktorka zadebiutowała w teatrze w 1921 roku, grając tytułową bohaterkę "Romea i Julii". W 1926 roku wyszła za dramaturga Ferenca Molnára (małżeństwo trwało aż do śmierci pisarza w 1952 roku; Darvas zagrała w wielu jego sztukach, przy czym wiele z nich zostało napisanych specjalnie dla niej).
Od 1925 roku grała w teatrze Maxa Reinhardta, występując na jego scenach w Berlinie, Wiedniu i Salzburgu. W 1927 występowała wraz z tym teatrem w Nowym Jorku. W 1936 roku zagrała w filmie "Marie Bashkirtseff" (reż. Henry Koster).
Aktorką niemiecką była przez 13 lat, aż do 1938 roku, kiedy opuściła Austrię z powodu wkroczenia do Austrii Adolfa Hitlera i wyemigrowała do Stanów Zjednoczonych. W dniu Anschlussu, po swoim zakończonym występie w teatrze spakowała się i wyjechała do Szwajcarii, co było możliwe, dzięki jej węgierskiemu paszportowi. Stamtąd udała się do Wielkiej Brytanii, a następnie do USA. Aby móc kontynuować karierę musiała, podobnie jak inne gwiazdy, które w tamtym czasie wyjechały do USA, nauczyć się angielskiego. W latach 40. XX wieku występowała na Broadwayu, w latach 40. i 50. grała w telewizyjnych operach mydlanych.
W 1965 Darvas odwiedziła Budapeszt, aby zagrać matkę tytułowej bohaterki w sztuce Molnára "Olympia." Tam poznał ją węgierski reżyser Károly Makk. Makk miał nadzieję współpracować z nią przy filmie. W 1970 roku zaproponował jej rolę w swoim filmie "Miłość", opartym na opowiadaniach Tibora Déry’ego. Darvas zagrała w nim 96-letnią, przykutą do łóżka kobietę, której syn trafił do więzienia z powodów politycznych. Był to pierwszy węgierski film Darvas. Razem z nią zagrała w nim gwiazda węgierskiego kina Mari Törőcsik. Film otrzymał specjalne wyróżnienie na Międzynarodowym Festiwalu Filmowym w Cannes.
W 1970 r. wystąpiła na Broadwayu w sztuce "Les Blancs", niedługo przed śmiercią wystąpiła też w telewizyjnej adaptacji opery Hansa Wernera Henzego "Rachel La Cabana".
Zmarła w 1974 roku w Nowym Jorku.

</doc>
<doc id="3973306" url="https://pl.wikipedia.org/wiki?curid=3973306" title="Sarah Lark">
Sarah Lark



</doc>
<doc id="3973308" url="https://pl.wikipedia.org/wiki?curid=3973308" title="Rodrigo Bentancur">
Rodrigo Bentancur

Rodrigo Bentancur Colmán (ur. 25 czerwca 1997 w Nueva Helvecia) – urugwajski piłkarz występujący na pozycji środkowego pomocnika w angielskim klubie Tottenham Hotspur oraz w reprezentacji Urugwaju.
Kariera klubowa.
Bentancur jest wychowankiem Boca Juniors. Debiut w pierwszym zespole zanotował 12 kwietnia 2015 roku w ligowym meczu przeciwko Nueva Chicago. Wszedł na boisko 77. minucie. Cały mecz zakończył się remisem 0:0. W całym sezonie 2015 rozegrał 18 spotkań i wraz z kolegami został mistrzem Argentyny. W sezonie 2016 rozegrał 11 spotkań - w jednym z meczów, przeciwko Newell's Old Boys, strzelił swoją pierwszą bramkę dla Boca. W tym samym sezonie doszedł z klubem do półfinału Copa Libertadores, gdzie przegrali z ekwadorskim Independiente. W Argentynie grał jeszcze w następnym sezonie, notując 22 występy ligowe i pomagając klubowi w zdobyciu kolejnego mistrzostwa kraju.
1 lipca 2017 roku został oficjalnie nowym zawodnikiem Juventusu. Kwota transferu wyniosła 12,5 mln euro. Debiut we włoskim klubie zaliczył 26 sierpnia 2017 roku w wygranym 4:2 spotkaniu z Genoą. Bentancur wszedł na boisko w 81. minucie zmieniając Miralema Pjanicia. Pierwszy cały mecz w nowym klubie zanotował 20 września tego samego roku w wygranym 1:0 meczu z Fiorentiną. W całym sezonie 2017/18 zaliczył 20 występów w lidze. Dorzucił do tego 5 występów w Lidze Mistrzów oraz 2 występy w pucharze Włoch. Wraz z klubem zdobył mistrzostwo oraz puchar kraju. W sezonie 2018/2019 strzelił swoją pierwszą bramkę dla Juventusu: miało to miejsce 6 października 2018 roku w wygranym 2:0 meczu z Udinese. 16 stycznia 2019 roku zdobył Superpuchar Włoch, pokonując 1:0 A.C. Milan.
Kariera reprezentacyjna.
Bentancur zanotował 14 występów w reprezentacji Urugwaju U-20, w których strzelił jedną bramkę. Debiut w dorosłej kadrze zaliczył 5 października 2017 roku w zremisowanym 0:0 z reprezentacją Wenezueli. Wszedł na boisko w 65. minucie. Znalazł się w kadrze Urugwaju na Mistrzostwa Świata 2018 w Rosji. Urugwajczycy doszli do ćwierćfinału, a Bentancur zagrał w każdym meczu na tym mundialu. Znalazł się w kadrze Urugwaju na Mistrzostwa Świata 2022 w Katarze, gdzie nie wyszli z grupy zajmując trzecie miejsce i wystąpił w trzech meczach grupowych..
Statystyki kariery.
Stan na: 3 lipca 2020 r.

</doc>
<doc id="3973314" url="https://pl.wikipedia.org/wiki?curid=3973314" title="Herbert Ludat">
Herbert Ludat

Herbert Ludat (ur. 17 kwietnia 1910 w Insterburgu, zm. 27 kwietnia 1993) – niemiecki historyk, mediewista, badacz dziejów sąsiedztwa zachodniosłowiańsko-niemieckiego w średniowieczu.
Absolwent Friedrich-Wilhelms-Universität (1935). Doktorat w 1937 roku. W 1941 roku otrzymał profesurę na Uniwersytecie Poznańskim, której nie objął z powodu służby w armii. W latach 1945-1947 wykładowca na uniwersytecie w Kilonii. Od 1947 wykładowca w Münsterze. Od 1956 do 1978 wykładowca uniwersytetu w Gießen. Zajmował się historią średniowiecznej Europy Środkowo-Wschodniej. Jego uczniem jest m.in. Klaus Zernack.

</doc>
<doc id="3973316" url="https://pl.wikipedia.org/wiki?curid=3973316" title="Machalski">
Machalski



</doc>
<doc id="3973322" url="https://pl.wikipedia.org/wiki?curid=3973322" title="Zaxidfest">
Zaxidfest



</doc>
<doc id="3973325" url="https://pl.wikipedia.org/wiki?curid=3973325" title="Helena Przywarska-Boniecka">
Helena Przywarska-Boniecka

Helena Przywarska-Boniecka (ur. 28 października 1921 w Ruszowie, zm. 2 maja 2009 we Wrocławiu) – polski chemiczka, wykładowca Uniwersytetu Wrocławskiego.
Życiorys.
Urodzona 28 października 1921 r. w Ruszowie, jej ojciec był nauczycielem. Początkowo wychowywała się w Zamościu, ale w 1926 r. rodzina przeniosła się do Wielkopolski. Ukończyła Liceum Matematyczno-Fizyczne w Poznaniu i w 1939 r. zdała egzaminy maturalne. W grudniu 1939 r. została wysiedlona z rodziną do Częstochowy, skąd przeniosła się do Zamościa, w którym pracowała w urzędzie gminy i uczyła na tajnych kompletach. W 1943 r. wyjechała na Podlasie obawiając się aresztowania i do końca wojny żyła w Białej koło Radzynia, gdzie pracowała w urzędzie gminy.
W maju 1945 r. rozpoczęła studia chemiczne na Wydziale Matematyczno-Przyrodniczym Uniwersytetu Poznańskiego. W trakcie studiów wykonywała różne prace, by móc się utrzymać. W 1947 r. podjęła pracę w Gimnazjum Handlowym w Poznaniu, a potem w Ośrodku Szkoleniowym Rzemiosł Budowlanych, ale w czasie przygotowywania pracy magisterskiej zrezygnowała z pracy zawodowej. Stopień magistra filozofii w zakresie chemii uzyskała w 1951 r., ale jeszcze 1 października 1950 r. została pracownikiem w Katedrze Chemii Ogólnej (potem Katedrze Chemii Nieorganicznej) Uniwersytetu Wrocławskiego.
W 1961 r. na podstawie pracy „Odwracalne wiązanie tlenu przez kompleksy renowe” uzyskała stopień doktora i przeszła do pracy w Zakładzie Badań Strukturalnych Instytutu Chemii Fizycznej PAN. W 1964 r. powróciła na UWr i w 1968 r. habilitowała się pracą „Struktura i własności ftalocjaninowych kompleksów metali przejściowych grupy VII”. W czerwcu 1987 r. uzyskała tytuł profesora nadzwyczajnego. W swojej karierze była m.in. kierownikiem Zakładu Podstaw Chemii i Dydaktyki Chemii. 30 września 1992 r. przeszła na emeryturę.
Promotor 40 prac magisterskich i dwóch doktorów. Prowadziła badania z dziedziny chemii bionieorganicznej, w tym nad własnościami hemoglobiny, metaloenzymów hemowych oraz białek osocza. Była członkiem Polskiego Towarzystwa Chemicznego i Polskiego Towarzystwa Biochemicznego.
Zmarła 2 maja 2009 r. we Wrocławiu i została pochowana na cmentarzu św. Rodziny we Wrocławiu.

</doc>
<doc id="3973331" url="https://pl.wikipedia.org/wiki?curid=3973331" title="Northland Rugby Union">
Northland Rugby Union

Northland Rugby Union – związek rugby odpowiedzialny za rozgrywki rugby union w regionie Northland. Związek powstał w roku 1920 i został uznany przez nowozelandzki związek rugby w roku 1921. Do roku 1994 związek nosił nazwę North Auckland Rugby Union.
Zespół czterokrotnie zdobył Ranfurly Shield, po raz ostatni w 1978 roku.
Najlepsi zawodnicy z Northland mogą zostać powołani do drużyny Blues i stamtąd mogą zostać powołani do reprezentacji w rugby union.

</doc>
<doc id="3973336" url="https://pl.wikipedia.org/wiki?curid=3973336" title="Libuše Benešová">
Libuše Benešová

Libuše Benešová (ur. 5 lipca 1948 w Benešovie) – czeski polityk, filolog i samorządowiec, w latach 1995–1997 wiceminister finansów, od 1998 do 2000 przewodnicząca Senatu Republiki Czeskiej.
Życiorys.
Absolwentka wydziału filozoficznego Uniwersytetu Karola w Pradze, gdzie kształciła się w zakresie filologii czeskiej i etnografii, a także wydziału prawa tej uczelni. Od 1977 pracowała w instytucie literatury Czechosłowackiej Akademii Nauk. Przed 1989 nie angażowała się w działalność polityczną. W okresie przemian ustrojowych dołączyła do Forum Obywatelskiego, a po jego rozpadzie przystąpiła do Obywatelskiej Partii Demokratycznej. W 1997 została wiceprzewodniczącą ODS, funkcję tę pełniła do 2001.
W 1990 wybrana na burmistrza miejscowości Lešany, w latach 1993–1994 kierowała urzędem rejonowym powiatu Praga-Zachód. W 1995 została dyrektorem generalnym Ministerstwa Finansów, od października tegoż roku do stycznia 1997 zajmowała stanowisko wiceministra w tym resorcie. W 1996 wybrana do nowo powołanego czeskiego Senatu. W grudniu 1998 zastąpiła Petra Pitharta na stanowisku przewodniczącego tej izby, którą kierowała do listopada 2000. Nie odnowiła wówczas mandatu na kolejną kadencję, pokonała ją w wyborach Helena Rögnerová.
Pracowała następnie w centrali partyjnej jako dyrektor biura ODS (do 2004), a od 2005 kierowała archiwami w kancelarii prezydenta, przechodząc w 2015 na emeryturę.

</doc>
<doc id="3973340" url="https://pl.wikipedia.org/wiki?curid=3973340" title="Dark of the Moon (tomik Sary Teasdale)">
Dark of the Moon (tomik Sary Teasdale)

Dark of the Moon – tomik amerykańskiej poetki Sary Teasdale, opublikowany w 1926.

</doc>
<doc id="3973341" url="https://pl.wikipedia.org/wiki?curid=3973341" title="Tadeusz Michałek">
Tadeusz Michałek

Tadeusz Michałek (ur. 9 stycznia 1933 w Tarnowie, zm. 8 sierpnia 2013) – polski robotnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu monter konstrukcji stalowych. Był zatrudniony jako robotnik w Przedsiębiorstwie Instalacji Przemysłowych „Mostostal” w Tarnowie. Należał do Polskiej Zjednoczonej Partii Robotniczej. W 1969 uzyskał mandat posła na Sejm PRL w okręgu Tarnów, zasiadał w Komisji Budownictwa i Gospodarki Komunalnej.
Odznaczony Brązowym Krzyżem Zasługi. Pochowany na cmentarzu komunalnym w Wojniczu.

</doc>
<doc id="3973342" url="https://pl.wikipedia.org/wiki?curid=3973342" title="Stars To-night (tomik Sary Teasdale)">
Stars To-night (tomik Sary Teasdale)

Stars To-night – tomik w opracowaniu Sary Teasdale, opublikowany w 1930. Był on ostatnim zbiorkiem, który ukazał się za życia poetki. Następny, "Strange Victory", opublikowany został pośmiertnie. Zbiorek "Stars To-night" zawierał wiersze dla dzieci.

</doc>
<doc id="3973343" url="https://pl.wikipedia.org/wiki?curid=3973343" title="Rivers to the Sea (tomik Sary Teasdale)">
Rivers to the Sea (tomik Sary Teasdale)

Rivers to the Sea – tomik amerykańskiej poetki Sary Teasdale, opublikowany w 1915.

</doc>
<doc id="3973344" url="https://pl.wikipedia.org/wiki?curid=3973344" title="Stanisław Matusiak">
Stanisław Matusiak

Stanisław Matusiak (ur. 7 stycznia 1922 w Leśniewie, zm. 21 października 1988) – polski agrotechnik i polityk, poseł na Sejm PRL IV i V kadencji.
Życiorys.
Uzyskał wykształcenie średnie, z zawodu agrotechnik. Przewodniczył Powiatowej Radzie Narodowej w Garwolinie. W 1965 i 1969 uzyskiwał mandat posła na Sejm PRL IV i V kadencji z okręgu Otwock, będąc członkiem Polskiej Zjednoczonej Partii Robotniczej. Przez dwie kadencje zasiadał w Komisji Handlu Wewnętrznego, a w trakcie V kadencji ponadto w Komisji Gospodarki Morskiej i Żeglugi.
Pochowany na cmentarzu komunalnym w Radomiu.

</doc>
<doc id="3973346" url="https://pl.wikipedia.org/wiki?curid=3973346" title="NK Vukovar '91">
NK Vukovar '91



</doc>
<doc id="3973348" url="https://pl.wikipedia.org/wiki?curid=3973348" title="Władysław Marszalik">
Władysław Marszalik

Władysław Marszalik (ur. 29 grudnia 1923 w Brześciu nad Bugiem, zm. 30 czerwca 1973) – polski telemonter, poseł na Sejm PRL V kadencji.
Życiorys.
Uzyskał wykształcenie średnie, z zawodu telemonter. Pracował w swoim zawodzie w Urzędzie Telefonów Miejscowych-Kraków. W 1969 uzyskał mandat posła na Sejm PRL w okręgu Kraków z ramienia Polskiej Zjednoczonej Partii Robotniczej. Zasiadał w Komisji Komunikacji i Łączności.
Został pochowany na Cmentarzu Rakowickim.

</doc>
<doc id="3973349" url="https://pl.wikipedia.org/wiki?curid=3973349" title="Zeta Golubovci">
Zeta Golubovci



</doc>
<doc id="3973350" url="https://pl.wikipedia.org/wiki?curid=3973350" title="Pilate’s Wife’s Dream (wiersz Charlotte Brontë)">
Pilate’s Wife’s Dream (wiersz Charlotte Brontë)

Pilate’s Wife’s Dream – wiersz angielskiej powieściopisarki i poetki Charlotte Brontë w formie monologu dramatycznego, opublikowany w zbiorze "Poems by Currer, Ellis, And Acton Bell" w 1846. Podmiotem lirycznym jest wspomniana w Ewangelii żona Poncjusza Piłata. Utwór jest napisany sekstyną ababcc:

</doc>
<doc id="3973351" url="https://pl.wikipedia.org/wiki?curid=3973351" title="Mogren Budva">
Mogren Budva



</doc>
<doc id="3973352" url="https://pl.wikipedia.org/wiki?curid=3973352" title="Beatrice (wiersz Sary Teasdale)">
Beatrice (wiersz Sary Teasdale)

Beatrice – wiersz Sary Teasdale z tomiku "Helen of Troy and Other Poems", wydanego w 1911. Utwór ma formę monologu dramatycznego, wypowiadanego przez Beatrycze. Został napisany wierszem białym.

</doc>
<doc id="3973353" url="https://pl.wikipedia.org/wiki?curid=3973353" title="Czesław Kapczyński">
Czesław Kapczyński

Czesław Kapczyński (ur. 22 października 1924 w Osieczku – obecnie część Osieka, zm. 31 marca 2008 w Warszawie) – polski szlifierz, poseł na Sejm PRL V kadencji.
Życiorys.
Uzyskał wykształcenie średnie niepełne, z zawodu szlifierz. Pracował jako brygadzista w Polskich Zakładach Optycznych w Warszawie. W 1969 uzyskał mandat posła na Sejm PRL w okręgu Warszawa-Praga z ramienia Polskiej Zjednoczonej Partii Robotniczej. Zasiadał w Komisji Drobnej Wytwórczości, Spółdzielczości Pracy i Rzemiosła, Komisji Przemysłu Lekkiego, Rzemiosła i Spółdzielczości Pracy oraz w Komisji Spraw Wewnętrznych.
Życie prywatne.
Żonaty z Barbarą z domu Ziółkowską (ur. 1930), ich synem jest Marek (ur. 1956). Pochowany na cmentarzu w Cieksynie.

</doc>
<doc id="3973355" url="https://pl.wikipedia.org/wiki?curid=3973355" title="Marian Maliszewski">
Marian Maliszewski

Marian Maliszewski (ur. 15 sierpnia 1932 w Kundziczach, zm. 7 lipca 1983) – polski górnik, poseł na Sejm PRL V kadencji.
Życiorys.
Uzyskał wykształcenie podstawowe. Pracował jako górnik strzałowy w Kopalni „Jastrzębie” w Jastrzębiu-Zdroju. W 1969 uzyskał mandat posła na Sejm PRL V kadencji z okręgu Rybnik, będąc członkiem Polskiej Zjednoczonej Partii Robotniczej. Zasiadał w Komisji Budownictwa i Gospodarki Komunalnej oraz w Komisji Zdrowia i Kultury Fizycznej.
Odznaczony Srebrnym Krzyżem Zasługi. Pochowany na cmentarzu komunalnym przy ul. Okrzei w Jastrzębiu-Zdroju.

</doc>
<doc id="3973358" url="https://pl.wikipedia.org/wiki?curid=3973358" title="Władysław Maciejczyk">
Władysław Maciejczyk

Władysław Kazimierz Maciejczyk (ur. 20 lutego 1931 w Piotrkowie Trybunalskim, zm. 28 lutego 2012 tamże) – polski hutnik, poseł na Sejm PRL IV i V kadencji.
Życiorys.
Syn Władysława i Stanisławy. Uzyskał wykształcenie podstawowe, z zawodu hutnik. Pracował w Hucie Szkła Gospodarczego „Hortensja” w Piotrkowie Trybunalskim. W 1965 i 1969 uzyskiwał mandat posła na Sejm PRL w okręgu Piotrków Trybunalski z ramienia Polskiej Zjednoczonej Partii Robotniczej. W trakcie IV kadencji zasiadał w Komisji Przemysłu Ciężkiego, Chemicznego i Górnictwa, a w trakcie V w Komisji Budownictwa i Gospodarki Komunalnej.

</doc>
<doc id="3973362" url="https://pl.wikipedia.org/wiki?curid=3973362" title="Michael Hughes (morderca)">
Michael Hughes (morderca)

Michael Hughes (ur. 1957 w Los Angeles) – amerykański seryjny morderca i gwałciciel. W latach 1986–1993 zamordował w Los Angeles 7 kobiet. W czerwcu 2012 roku za popełnione zbrodnie został skazany na karę śmierci.
Michael Hughes w przeszłości był zawodowym żołnierzem. W latach 80. pracował jako ochroniarz sklepowy, Dokonał 7 morderstw oraz gwałtów. Jego ofiarami były czarnoskóre narkomanki, które poznawał na ulicy. Zwłoki ofiar porzucał w różnych miejscach np. w parkach oraz bramach budynków. 
W latach 80. XX wieku policja w Los Angeles odnotowała wzrost liczby morderstw popełnionych na kobietach. Podejrzewano, że sprawcą wszystkich morderstw jest ta sama osoba. Do ich wyjaśnienia powołana została specjalna policyjna komórka. Działania policji przyniosły sukces – pod koniec 1993 roku został aresztowany Michael Hughes, któremu udowodniono siedem morderstw. W 2007 roku w związku z tym samym śledztwem, aresztowany został mechanik samochodowy Lonnie David Franklin, któremu udowodniono 10 morderstw i gwałtów; pozostali mordercy związani z przestępstwami z lat 80. popełnili po jednym morderstwie.
Po aresztowaniu, Hughes został w pierwszym procesie oskarżony o morderstwo czterech kobiet i skazany na dożywocie. W 2008 roku, gdy śledczy wznowili dochodzenia poświęcone nierozwikłanym sprawom, powiązali Hughesa z czterema kolejnymi morderstwami. Za trzy z nich, Hughes został skazany w 2012 roku na karę śmierci. Uniewinniono, go z zarzutów morderstwa Deanny Wilson. 
Wyrok odsiaduje w celi śmierci Więzienia Stanowego San Quentin.
Przypisy.
 

</doc>
<doc id="3973364" url="https://pl.wikipedia.org/wiki?curid=3973364" title="Alesja Kuzniecowa">
Alesja Kuzniecowa



</doc>
<doc id="3973365" url="https://pl.wikipedia.org/wiki?curid=3973365" title="Ilustrowany Kuryer Codzienny">
Ilustrowany Kuryer Codzienny



</doc>
<doc id="3973366" url="https://pl.wikipedia.org/wiki?curid=3973366" title="Ilustrowany Kuryer Codzienny (wydawnictwo)">
Ilustrowany Kuryer Codzienny (wydawnictwo)



</doc>
<doc id="3973367" url="https://pl.wikipedia.org/wiki?curid=3973367" title="Świetliki (serial animowany 1995)">
Świetliki (serial animowany 1995)

Świetliki (cz. "Broučci", 1995–1997) – czeski serial animowany, wyprodukowany przez Studio Jiřího Trnky i Comité Francais de Rádio Télévision we współpracy z Jerusalem Productions i Imago, oparty na powieści dla dzieci Jana Karafiáta. Opowiada o życiu świetlików (przedstawionych jako antropomorfizowanych postaci podobnych do wróżek), którym Bóg powierzył latanie ze swoimi latarenkami i świecenie ludziom w ciemnościach.
W Polsce serial był emitowany na kanale TVP1 w latach 90. w Wieczorynce.
Wersja polska.
Opracowanie wersji polskiej:
Tłumaczenie: Maria Piotrowska 
Opowiadał: Janusz Zakrzeński

</doc>
<doc id="3973368" url="https://pl.wikipedia.org/wiki?curid=3973368" title="Kuryer Literacko-Naukowy">
Kuryer Literacko-Naukowy



</doc>
<doc id="3973369" url="https://pl.wikipedia.org/wiki?curid=3973369" title="Kuryer Kobiecy">
Kuryer Kobiecy



</doc>
<doc id="3973370" url="https://pl.wikipedia.org/wiki?curid=3973370" title="Kurjer Lwowski">
Kurjer Lwowski



</doc>
<doc id="3973372" url="https://pl.wikipedia.org/wiki?curid=3973372" title="Z dystansu">
Z dystansu

Z dystansu (ang. "Detachment") – amerykański film dramatyczny z 2011 roku w reżyserii Tony'ego Kaye'a, z udziałem m.in. Adriena Brody'ego.
Opis.
Film opowiada historię Henry’ego Barthesa (Adrien Brody), nauczyciela pracującego na zastępstwach w szkołach średnich, na tle instytucji, jej administracji, uczniów i nauczycieli. Podczas pracy w nowej szkole spotyka trzy kobiety: Sarę Madison (Christina Hendricks) koleżankę z pracy i nauczycielkę; Meredith (Betty Kaye) zakompleksioną uczennicę oraz Ericę (Sami Gayle) nieletnią prostytutkę.

</doc>
<doc id="3973380" url="https://pl.wikipedia.org/wiki?curid=3973380" title="Sappho (wiersz Sary Teasdale)">
Sappho (wiersz Sary Teasdale)

Sappho – wiersz amerykańskiej poetki Sary Teasdale opublikowany w tomiku "Helen of Troy and Other Poems" wydanym w 1911. Pod względem gatunkowym utwór jest monologiem dramatycznym w stylu Roberta Browninga i Alfreda Tennysona. Zalicza się do serii podobnych utworów poetki zamieszczonych w tym samym zbiorku "Helen of Troy", "Beatrice", "Marianna Alcoforando", "Guenevere" i "Erinna". Tematycznie łączy się z tym ostatnim. Stanowi imaginacyjną wypowiedź greckiej poetki Safony. Został napisany, podobnie jak wiele innych anglosaskich monologów dramatycznych, wierszem białym:
Wiersz biały jest najbardziej typowy dla gatunku monologu dramatycznego w literaturze języka angielskiego.

</doc>
<doc id="3973383" url="https://pl.wikipedia.org/wiki?curid=3973383" title="Sara Teasdale">
Sara Teasdale

Sara Teasdale (ur. 1884, zm. 1933) – poetka amerykańska.
Życiorys.
Sara Teasdale urodziła się 8 sierpnia 1884 w St. Louis w stanie Missouri. Otrzymała edukację prywatną. Podróżowała do Chicago, gdzie zbliżyła się do środowiska prowadzonego przez Harriet Monroe czasopisma "Poetry". W 1914 wyszła za mąż za Ernsta Filsingera. Wcześniej odrzuciła zaloty wybitnego poety Vachela Lindsaya. W 1916 razem z mężem przeprowadziła się do Nowego Jorku. W 1929 rozwiodła się. Zmarła na skutek przedawkowania tabletek nasennych.
Twórczość.
Poetka zadebiutowała tomikiem "Sonnets to Duse and Other Poems" (1907). Później wydała "Helen of Troy and Other Poems" (1911), "Rivers to the Sea" (1915), "Love Songs" (1917), "Flame and Shadow" (1920), "Dark of the Moon" (1926) i "Stars To-Night: Verses New and Old for Boys and Girls" (1930). Pośmiertnie ukazał się zbiorek "Strange Victory" (1933). W 1937 wydano "The Collected Poems of Sara Teasdale". Poezja Sary Teasdale charakteryzuje się doskonałością formalną i zwięzłością. Autorka eksperymentowała między innymi z formą monologu dramatycznego. Za swoje utwory Sara Teasdale otrzymała nagrody Columbia University Poetry Society Prize i Poetry Society of America Prize.
Przekłady.
W Polsce wydano dwujęzyczne (polsko-angielskie) zbiory wierszy:

</doc>
<doc id="3973385" url="https://pl.wikipedia.org/wiki?curid=3973385" title="SZD-48 Jantar Standard 2/3">
SZD-48 Jantar Standard 2/3

SZD-48 Jantar Standard 2 oraz 3 – polski, jednomiejscowy, wyczynowy szybowiec laminatowy klasy standard, zaprojektowany w Przedsiębiorstwie Produkcyjno-Doświadczalnym Szybownictwa PZL Bielsko w Bielsku-Białej.
Historia.
Szybowiec SZD-41B Jantar Standard stał się podstawą do opracowania nowej konstrukcji. W nowym szybowcu zwiększono pojemność zbiorników balastowych do 150 litrów, wzmocniono konstrukcję skrzydeł, zmieniono sposób montażu kratownicy oraz mocowanie lotek. Prototyp został oblatany 10 grudnia 1977 r. przez Januarego Romana. W pierwsza serii produkcyjnej, oznaczonej jako SZD-48-1 Jantar Standard 2 dodano klapkę gradientową na sterze wysokości, zmieniono konstrukcję podwozia oraz wprowadzono limuzynę otwieraną do tyłu w górę. Prototyp tej wersji został oblatany 18 września 1978 r. przez Januarego Romana w Bielsku. Powstało 285 egzemplarzy tej wersji.
Inżynier Bogumił Szuba opracował w 1982 r. kolejną wersję rozwojową szybowca oznaczoną jako SZD-48-3 Jantar Standard 3. W tej wersji zmieniono obrys steru kierunku, jak i kształt oraz sposób otwierania limuzyny i powiększono zbiorniki balastowe do 180 litrów. Prototyp tej wersji, powstały na bazie seryjnego egzemplarza o numerze W-903, oblatał również January Roman 15 kwietnia 1982 r. Powstało 349 egzemplarzy tej wersji.
Konstrukcja.
Jednomiejscowy, wysokowyczynowy szybowiec zawodniczy klasy standard w układzie grzbietopłata.
Kadłub wykonany z laminatu jako całość ze statecznikiem kierunku. W części centralnej znajduje się stalowa kratownica będąca miejscem montażu skrzydeł i podwozia. W statecznik pionowy jest wlaminowana antena radiostacji. Kabina wyposażona w kolumnową tablicę przyrządów z laminatową osłoną wyposażoną w prędkościomierz PR-400S, wysokościomierz W-10S lub W-12S, wariometry WRS-5D i PR-03 z kompensatorem KWEC, zakrętomierz EZS-3, busolę BS-1 lub KI-13A. Istnieje możliwość instalacji radiostacji i aparatury tlenowej. Pedały regulowane w locie, fotel pilota regulowany przed startem. Kabina jest wyposażona w system regulowanej wentylacji z nadmuchem na przednią szybę. Szybowiec jest wyposażony instalację sanitarną oraz w dwa zaczepy do startu na holu lub za wyciągarką.
Skrzydło dwudzielne, skorupowe, jednodźwigarowe (dźwigar skrzynkowy) o obrysie trapezowym z profilem NN-8. Lotka konstrukcji przekładkowej, hamulce aerodynamiczne metalowe, jednopłytowe na obu powierzchniach skrzydła.
Usterzenie w układzie T. Ster kierunku, statecznik wysokości i ster wysokości o konstrukcji przekładkowej. Ster wysokości dzielony, każda część zawieszona w 3 punktach. Obie części steru wysokości posiadają stałe klapki laminatowe zwiększające moment zawiasowy. Ster kierunku wyważony masowo i zawieszony w 2 punktach.
Podwozie jednotorowe, chowane, nieamortyzowane z kółkiem (zaopatrzonym w hamulec tarczowy) i stałym kółkiem ogonowym.

</doc>
<doc id="3973386" url="https://pl.wikipedia.org/wiki?curid=3973386" title="Święta Joanna (sztuka)">
Święta Joanna (sztuka)

Święta Joanna (ang. "Saint Joan") – tragedia George’a Bernarda Shawa, wystawiona w 1923 w Garrick Theatre w Nowym Jorku i opublikowana w 1924, opowiadająca o życiu św. Joanny d’Arc. Sztuka była w zamierzeniu autora próbą zmiany negatywnego wizerunku bohaterki w oczach Anglików. Na język polski dramat przełożył Florian Sobieniowski.

</doc>
<doc id="3973388" url="https://pl.wikipedia.org/wiki?curid=3973388" title="Celestyna (sztuka)">
Celestyna (sztuka)

Celestyna (hiszp. La Celestina) – dramat piętnastowiecznego hiszpańskiego pisarza Fernanda de Rojasa, opublikowany w 1499. Ze względu na ogromne rozmiary jest niekiedy kwalifikowana jako powieść dialogowa. W pierwotnej wersji pod tytułem "Comedia de Calisto y Melibea" dzieło miało 16 aktów, w wersji drugiej "Tragicomedia de Calisto y Melibea" z 1502 już 21. Utwór mimo dramatycznej formy uważany jest za pierwszą nowożytną powieść. 
Na język polski sztukę przełożył Kazimierz Zawanowski.

</doc>
<doc id="3973391" url="https://pl.wikipedia.org/wiki?curid=3973391" title="Kolej miejska we Wrocławiu">
Kolej miejska we Wrocławiu



</doc>
<doc id="3973392" url="https://pl.wikipedia.org/wiki?curid=3973392" title="Wrocławska Kolej Miejska">
Wrocławska Kolej Miejska



</doc>
<doc id="3973393" url="https://pl.wikipedia.org/wiki?curid=3973393" title="Poems of Places (antologia)">
Poems of Places (antologia)

Poems of Places – wydana przez amerykańskiego poetę Henry’ego Wadswortha Longfellowa antologia poezji angielskiej i obcej. Wiersze zostały ułożone tematycznie według opisywanych miejsc na mapie świata. Wydawnictwo jest dziełem ogromnym. Całość liczy 31 tomów. Kolejne tomy poświęcone są Anglii (I-IV), Irlandii (V), Szkocji, Islandii, Norwegii i Szwecji (VI-VIII), Francji (IX-X), Włochom (XI-XIII), Hiszpanii, Portugalii, Belgii i Holandii (XIV-XV), Szwajcarii i Austrii (XVI), Niemcom (XVII-XVIII), Grecji i Turcji europejskiej (XIX), Rosji (XX), Azji, Ameryce i Oceanii (XXI-XXXI). Ogółem antologia ma około 8 tysięcy stron i zawiera 4242 utwory. Poszczególne tomy ukazywały się w latach 1876-1879.

</doc>
<doc id="3973395" url="https://pl.wikipedia.org/wiki?curid=3973395" title="Bianka Kastylijska (1319–1375)">
Bianka Kastylijska (1319–1375)

Bianka Kastylijska, hiszp. "Blanca de Castilla" (ur. sierpień 1319 w Alcocer, zm. 1375 w Las Huelgas) – jedyny potomek infanta Piotra Kastylijskiego i infantki Marii Aragońskiej.
Wnuczka królów Sancha IV Odważnego i Jakuba II Sprawiedliwego. Przeorysza Klasztoru Najświętszej Maryi Panny Las Huelgas.

</doc>
<doc id="3973396" url="https://pl.wikipedia.org/wiki?curid=3973396" title="Anskarydzi">
Anskarydzi

Anskarydzi (łac. Anscarii), Dynastia z Ivrei – średniowieczna dynastia frankijska mająca korzenie w Burgundii, jej znaczenie wzrosło w X wieku gdy Berengar II objął tron Królestwa Włoch. W XI i XII wieku sprawowali władzę w Hrabstwie Burgundii. Młodsza linia dynastii rządziła od 1111 roku w Królestwie Galicji, a następnie w latach 1126–1369 w Królestwie Kastylii i Królestwie Leónu (od 1230 w unii).

</doc>
<doc id="3973398" url="https://pl.wikipedia.org/wiki?curid=3973398" title="Bogdan Myśliwiec">
Bogdan Myśliwiec

Bogdan Myśliwiec (ur. 11 października 1950) – polski fotograf, fotoreporter dzienników „Echo Dnia” i „Super Nowości”. Autor wystaw fotograficznych o tematyce społecznej, kulturalnej oraz przyrodniczej. Członek Amatorskiego Klubu Fotograficzno-Filmowego „Peryskop”. Członek Zarządu Tarnobrzeskiego Towarzystwa Fotograficznego.
Życiorys.
Bogdan Myśliwiec jest dokumentalistą najważniejszych wydarzeń sportowych, kulturalnych i religijnych w regionie. Jest członkiem Zarządu Tarnobrzeskiego Towarzystwa Fotograficznego, autorem i współautorem wielu wystaw indywidualnych i zbiorowych. Uczestniczył z powodzeniem w konkursach fotograficznych (m.in. zajął III miejsce w X Biennale Krajobrazu Polskiego, I miejsce w II Konfrontacjach Fotograficznych Polski Południowo-Wschodniej, III miejsce w Międzynarodowym Konkursie Fotograficznym w Szolnoku na Węgrzech, I miejsce w Konkursie Fotograficznym „Wisła”, III miejsce w internetowym konkursie portalu „Świat Obrazu”, pod hasłem „Chwila, której nie zapomnę”). 
W latach 1970–1974 był członkiem Amatorskiego Klubu Fotograficzno-Filmowego „Peryskop”. W 2004 został członkiem Tarnobrzeskiego Towarzystwa Fotograficznego, w którym od 2008 pełni funkcję sekretarza w Zarządzie TTF. W 2009 roku zdobył II nagrodę w Konkursie Fotografii Prasowej WBK Press Foto w kategorii „Przyroda i środowisko naturalne – zdjęcie pojedyncze”. W 2019 roku został uhonorowany tytułem "Zasłużony Tarnobrzeżanin""."

</doc>
<doc id="3973400" url="https://pl.wikipedia.org/wiki?curid=3973400" title="Zastudnie">
Zastudnie



</doc>
<doc id="3973421" url="https://pl.wikipedia.org/wiki?curid=3973421" title="Monica Z">
Monica Z



</doc>
<doc id="3973422" url="https://pl.wikipedia.org/wiki?curid=3973422" title="Monica Z (album)">
Monica Z (album)

Monica Z – longplay szwedzkiej piosenkarki Moniki Zetterlund, wydany w listopadzie 1989 roku nakładem wydawnictwa muzycznego RCA Records. 
Album został nagrany w Polar Studios w Sztokholmie i wyprodukowany przez Rona Booda z BOW Production. Longplay powstał przy akompaniamencie orkiestry Larsa Baggesa, która współpracowała przy jego powstawaniu ze Stockholm Jazz Orchestra. Za mastering albumu odpowiadał Peter Dahl.
Wydawnictwo uplasowało się na 18. miejscu zestawienia najlepiej sprzedających się albumów w Szwecji, opublikowanym przez Topplistan.
Lista utworów.
Opracowano na podstawie materiału źródłowego.

</doc>
<doc id="3973424" url="https://pl.wikipedia.org/wiki?curid=3973424" title="Ariane">
Ariane

Osoby:
Astronomia:
Kultura:
Technika:

</doc>
<doc id="3973427" url="https://pl.wikipedia.org/wiki?curid=3973427" title="Podlaszczyki">
Podlaszczyki



</doc>
<doc id="3973429" url="https://pl.wikipedia.org/wiki?curid=3973429" title="Trzustka">
Trzustka

Trzustka () – narząd gruczołowy kręgowców, przy czym trzustka wyspowa występuje też u innych strunowców. Przybiera rozmaite formy u różnych taksonów. Może być zwartym narządem lub być rozproszona wśród innych tkanek. Powstaje z trzech zawiązków w nabłonku jelita, przy czym u ssaków jeden zanika. Składa się z dwóch rodzajów tkanek: pęcherzykowej i wyspowej. Pęcherzyki trzustkowe są gruczołami zewnątrzwydzielniczymi produkującymi wiele enzymów trawiennych, rozkładających różne rodzaje pokarmu. Łączą się one z wydzielinami ścian uchodzących do jelita przewodów wyprowadzających, tworząc sok trzustkowy. Wysepki trzustkowe są rozproszone lub tworzą odrębny narząd. Wyróżnia się w nich 5 rodzajów komórek. Pełnią funkcję gruczołów dokrewnych, wydzielając m.in. hormony: insulinę, somatostatynę, a u żuchwowców też glukagon.
Budowa.
Trzustka składa się z dwóch rodzajów tkanek: trzustki pęcherzykowej, pełniącej zewnątrzwydzielniczą funkcję gruczołu trawiennego i trzustki wyspowej, pełniącej funkcję wewnątrzwydzielniczą (dokrewną). U czworonogów zdecydowanie większą część narządu stanowi trzustka pęcherzykowa (zbudowana z pęcherzyków trzustkowych), natomiast trzustka wyspowa jest w niej rozrzucona w postaci mikroskopowych skupień komórek, zwanych wyspami trzustkowymi (Langerhansa). U ryb trzustka wyspowa może być inaczej ukształtowana. U śluzic i minogokształtnych jest osobnym narządem, u mięśniopłetwych ma postać zgrupowań kanalików w trzustce pęcherzykowej, a u dwudysznych jej wysepki odgraniczone są otoczkami Glissona.
Trzustka rozwija się jako 3 zawiązki z nabłonka jelita, położone w sąsiedztwie wątroby. Są to: trzustka grzbietowa ("pancreas dorsale"), trzustka brzuszna prawa ("pancreas ventrale dextrum") i trzustka brzuszna lewa ("pancreas ventrale sinistrum"). Zawiązki te łączą się później formując jeden narząd, przy czym u ssaków ostatni z wymienionych zanika i narząd formują tylko dwa.
Budowa trzustki jest bardzo różnorodna. U śluzic, minogokształtnych i dwudysznych trzustka ma postać licznych, drobnych tworów w ścianie jelita i określana jest trzustką rozproszoną. U spodoustych jest dwupłatowa: płat brzuszny leży na przedniej ścianie jelita, a większy, grzbietowy – równolegle do ściany żołądka. U mięśniopłetwych i większości ryb kostnoszkieletowych trzustka jest rozproszona w grudki i sznury położone w krezce jelita, międzyjelitowej tkance tłuszczowej lub wzdłuż większych naczyń krwionośnych. U karpiowatych i okoniowatych jej tkanka wnika w wątrobę, tworząc wątrobotrzustkę. Zwarta trzustka występuje zaś u łososiowatych i sumowatych.
U czworonogów trzustka jest zwarta, wydłużona i ma 1–3 magistralne przewody wyprowadzające. U ptaków trzustka jest wąska, bladoróżowa lub szarożółta i połączona więzadłami otrzewnowymi z dwunastnicą. Leży w pętli dwunastniczej, niekiedy wypełniając ją całkowicie. Zwykle budują ją 3 płaty: dogrzbietowy ("lobus pancreatis dorsalis"), dobrzuszny ("l. p. ventralis") i śledzionowy ("l. p. splenalis"). Kura domowa i gołąb skalny mają 3 przewody wyprowadzające: dogrzbietowy, dobrzuszny i dodatkowy. Ujścia i liczba przewodów mogą się jednak różnić u ptaków nawet w obrębie tego samego gatunku.
U ssaków kształt trzustki jest zróżnicowany i często trudny do określenia. Może ona np. obejmować żyłę wrotną lub całkowicie ją obudowywać, tworząc pierścień trzustki ("anulus pancreatis"), jak to ma miejsce np. u świni i konia. U ssaków domowych trzustkę dzieli się ogólnie na płat lewy ("lobus pancreatis sinister"), trzon ("corpus pancreatis") i płat prawy ("l. p. dexter"). U człowieka wyróżnia się (od lewej do prawej): ogon trzustki ("cauda p."), trzon t. ("corpus p."), szyjkę t. ("collum p.") i głowę t. ("caput p."). Ostatnia z części wyposażona jest w wyrostek haczykowaty ("processus uncinatus") skierowany w lewo i w dół i oddzielony wcięciem ("incisura pancreatis").
Mogą występować jeden lub dwa magistralne przewody wyprowadzające: przewód trzustkowy i przewód trzustkowy dodatkowy. Przewód trzustkowy wychodzi z trzustki brzusznej i uchodzi na brodawce dwunastnicy, zwykle razem z przewodem żółciowym (czasem łączy się z nim i uchodzą wspólnie). Może on ulegać całkowitemu zanikowi, jak u świni i bydła. Przewód trzustkowy dodatkowy wychodzi z trzustki grzbietowej, uchodzi do dwunastnicy i również może być zanikły, jak np. u kota. U człowieka występują oba przewody.
Funkcje.
Trzustka pęcherzykowa.
Trzustka pęcherzykowa jest panlitycznym gruczołem trawiennym. Wytwarzany przez nią sok trzustkowy zawiera enzymy trawiące różne składniki pokarmu, w tym węglowodany, białka i tłuszcze. Każdy pęcherzyk trzustkowy buduje kilkanaście komórek o bogatej siateczce śródplazmatycznej szorstkiej, co wiąże się z intensywną biosyntezą białek. Białka, głównie enzymy, są odprowadzane przez system przewodów, których komórki wydzielają wodę i elektrolity, zapewniające zasadowy odczyn soku (ponad 8 pH). Wiele z nich jest wytwarzana w postaci nieaktywnych proenzymów. Do ważniejszych enzymów wytwarzanych przez trzustkę należą: trypsynogen (aktywowany przez enterokinazę i trypsynę do trypsyny), chymotrypsynogen (aktywowany do chymotrypsyny przez trypsynę), proelastaza (aktywowana przez trypsynę do elastazy), prokarboksypeptydazy A i B (aktywowane przez trypsynę do karboksypeptydazy A i B), lipaza trzustkowa, fosfolipaza, esterazy, amylaza trzustkowa i nukleazy.
Regulacja wydzielania soku odbywa się przez sieć złożonych mechanizmów i uczestniczą w niej układ nerwowy, hormony i peptydy jelitowe. Wydzielanie następuje trójfazowo. Pierwszą jest faza głowowa wywoływana przez żucie i bodźce zmysłowe. Jej nasilenie jest różne i np. u dorosłego bydła prawie jej brak. Pokarm w żołądku drażni jego mechanoreceptory i chemoreceptory, wywołując fazę żołądkową. Trafiające do jelita białka i tłuszcze indukują fazę jelitową, która trwa dopóki pokarm znajduje się w jelicie cienkim.
Trzustka wyspowa.
W wysepkach trzustkowych wyróżnia się 5 rodzajów komórek. Komórki A produkują glukagon, który stymuluje rozpad glikogenu w wątrobie i syntezę glukozy, zwiększając jej stężenie w krwi. Komórki B wytwarzają insulinę, której jednym z ważniejszych zadań jest doprowadzenie do zmagazynowania glukozy w postaci glikogenu wątrobowego. Komórki D wydzielają somatostatynę, która hamuje wytwarzanie glukagonu i insuliny, zmniejszając metabolizm składników pokarmowych. Komórki F (PP) produkują polipeptyd trzustkowy, który hamuje wydzielanie przez trzustkę enzymów i dwuwęglanów. Ponadto wyróżnia się jeszcze bezziarniste komórki C.
Spośród wymienionych jedynie insulina jest syntetyzowana prawie przez wszystkie strunowce. Śluzice i minogokształtne mają tylko komórki A i D. Glukagon wytwarzany jest tylko u żuchwowców, gdyż tylko one mają komórki B. U spodoustych i dwudysznych występują komórki A, B, C i D. U ryb kostnoszkieletowych wykryto także komórki F. Ssaki mają komórki A, B, D i F.

</doc>
<doc id="3973437" url="https://pl.wikipedia.org/wiki?curid=3973437" title="Bellone">
Bellone

„Bellone” – nazwa noszona na przestrzeni dziejów przez okręty Marine nationale:

</doc>
<doc id="3973438" url="https://pl.wikipedia.org/wiki?curid=3973438" title="Hermione">
Hermione



</doc>
<doc id="3973439" url="https://pl.wikipedia.org/wiki?curid=3973439" title="Gorgone">
Gorgone



</doc>
<doc id="3973440" url="https://pl.wikipedia.org/wiki?curid=3973440" title="O’Byrne">
O’Byrne



</doc>
<doc id="3973444" url="https://pl.wikipedia.org/wiki?curid=3973444" title="Pink Ocean">
Pink Ocean

Pink Ocean – trzeci minialbum południowokoreańskiej grupy Oh My Girl, wydany 28 marca 2016 roku przez wytwórnię WM Entertainment i dystrybuowany przez LOEN Entertainment. Płytę promowały single: „Han baljjag du baljjag” i „Liar Liar”. Sprzedał się w nakładzie egzemplarzy w Korei Południowej (stan na sierpień 2016 r.).
26 maja 2016 roku album został wydany ponownie pod nowym tytułem "Windy Day". Zawierał dodatkowo dwa nowe utwory, w tym główny "Windy Day", oraz chińską wersję piosenki "Liar Liar". Sprzedał się w nakładzie egzemplarzy w Korei Południowej (stan na 2016 r.).

</doc>
<doc id="3973452" url="https://pl.wikipedia.org/wiki?curid=3973452" title="Táin Bó Cuailnge">
Táin Bó Cuailnge



</doc>
<doc id="3973454" url="https://pl.wikipedia.org/wiki?curid=3973454" title="Sławomir Cieślak">
Sławomir Cieślak

Sławomir Cieślak (ur. 14 stycznia 1971 w Przedborzu) – polski prawnik, specjalista w zakresie prawa postępowania cywilnego, profesor nauk prawnych, profesor Uniwersytetu Łódzkiego i Uniwersytetu Jagiellońskiego, prorektor UŁ w kadencji 2016–2020.
Życiorys.
W 1994 ukończył studia na Wydziale Prawa i Administracji Uniwersytetu Łódzkiego. Doktoryzował się w 1999 na tym samym wydziale w oparciu o pracę pt. "Podział funduszów masy upadłości", której promotorem był prof. Janusz Jankowski. Stopień naukowy doktora habilitowanego uzyskał w 2008 na UŁ na podstawie rozprawy pt. "Formalizm postępowania cywilnego". Tytuł profesora nauk prawnych otrzymał 16 września 2016.
W latach 1994–2000 odbył aplikację adwokacką w Izbie Adwokackiej w Łodzi. Egzamin adwokacki zdał w 2000.
Związany z Uniwersytetem Łódzkim, na którym doszedł do stanowiska profesora zwyczajnego (2017), a po zmianach prawnych – profesora. W latach 2008–2016 był prodziekanem Wydziału Prawa i Administracji UŁ. W kadencji 2016–2020 zajmował stanowisko prorektora do spraw kształcenia łódzkiej uczelni. W 2018 objął kierownictwo Katedry Postępowania Cywilnego I. Ponadto zatrudniony na stanowisku profesora na Uniwersytecie Jagiellońskim. W latach 2012–2018 kierował Zakładem Postępowania Cywilnego na Wydziale Prawa i Administracji UJ.
Specjalizuje się w postępowaniu cywilnym. Autor ponad 80 publikacji naukowych, redaktor naczelny „Przeglądu Prawa Egzekucyjnego”. Członek Towarzystwa Naukowego Procesualistów Cywilnych (sekretarz zarządu w kadencji 2013–2017).

</doc>
<doc id="3973456" url="https://pl.wikipedia.org/wiki?curid=3973456" title="Requin">
Requin



</doc>
<doc id="3973461" url="https://pl.wikipedia.org/wiki?curid=3973461" title="Marsouin">
Marsouin



</doc>
<doc id="3973467" url="https://pl.wikipedia.org/wiki?curid=3973467" title="Nordenfelt">
Nordenfelt

Osoby:
Technika:

</doc>
<doc id="3973469" url="https://pl.wikipedia.org/wiki?curid=3973469" title="Bronisław Longchamps de Bérier">
Bronisław Longchamps de Bérier

Bronisław Longchamps de Bérier (ur. 31 sierpnia 1852 we Lwowie, zm. 21 października 1914 tamże) – generał lekarz sztabowy cesarskiej i królewskiej Armii.
Życiorys.
Był synem Bogusława lekarza medycyny i powstańca z 1831, bratem Franciszka. Studiował medycynę na uniwersytetach w Würzburgu, Pradze i w Wiedniu. Służbę wojskową rozpoczął jak ochotnik jednoroczny 1 października 1876 w stopniu elewa służby lekarskiej w Szpitalu Garnizonowym nr 1 w Wiedniu a następnie w Szpitalu Garnizonowym nr 14 we Lwowie. Jako oficer rezerwy służył w latach 1878-1882 w 3 pułku taborów. 1 marca 1884 uzyskał status lekarza służby czynnej i rozpoczął 2 letnią pracę w Szpitalu Garnizonowym nr 14 we Lwowie, był tam kierownikiem oddziału chirurgicznego. We wrześniu 1886 został przeniesiony do Szpitala Garnizonowego Nr 25 w Sarajewie. Przez 2 lata był członkiem komisji poborowych na terenie Bośni. W 1888 przeszedł do 95 Pułk Piechoty wracając do Lwowa. W 1889 został mianowany lekarzem pułkowym 1. klasy. W latach 1892- 1899 pracował w stacjonującym również we Lwowie 24 Pułku Piechoty. 1 maja 1899 awansował na stanowisko lekarza sztabowego, powrócił do Szpitala Garnizonowego Nr 14 gdzie w 1902 awansował na starszego lekarza sztabowego 2. klasy zostając zastępcą komendanta szpitala i kierownikiem administracji. W 1906 został mianowany na stopień starszego lekarza sztabowego 1. klasy i wyznaczony na stanowisko komendanta Szpitala Garnizonowego Nr 14. W 1909 mianowany został szefem sanitarnym 3 Korpusu w Grazu. 18 lipca 1911 powrócił do Lwowa na stanowisko szefa sanitarnego 11 Korpusu. 30 października tego roku został mianowany na stopień generała lekarza sztabowego. 1 listopada 1913 został przeniesiony w stan spoczynku. Mieszkał we Lwowie, gdzie zmarł 21 października 1914.
Bronisław Longchamps de Bérier był żonaty z Heleną Rieger miał troje dzieci; synów Romana prawnika profesora i rektora Uniwersytetu Lwowskiego, Andrzeja (1889-1963) prawnika,sędziego Naczelnego Trybunału Administracyjnego oraz córkę Jadwigę (1895-1964) malarkę.

</doc>
<doc id="3973473" url="https://pl.wikipedia.org/wiki?curid=3973473" title="Podoł">
Podoł



</doc>
<doc id="3973476" url="https://pl.wikipedia.org/wiki?curid=3973476" title="Katsonis">
Katsonis

Osoby:
Technika:

</doc>
<doc id="3973479" url="https://pl.wikipedia.org/wiki?curid=3973479" title="Muzeum Poczty Malty">
Muzeum Poczty Malty

Muzeum Poczty Malty (, ) – muzeum poczty w Valletcie na Malcie, prowadzone przez maltańskiego operatora pocztowego MaltaPost, otwarte 17 czerwca 2016 roku.
Muzeum mieści się w odnowionej XX-wiecznej kamienicy w centrum Valletty, w pobliżu Pałacu Wielkiego Mistrza oraz kościoła Matki Bożej z Damaszku ("Our Lady of Damascus").
Historia.
MaltaPost ogłosiła swój zamiar utworzenia muzeum pocztowego we wrześniu 2010 roku. W roku 2012 Malta Environment and Planning Authority (MEPA) zgodziła się na przekształcenie budynku pod nr 135 przy Archbishop Street w Valletcie, aby mógł on pomieścić wspomniane muzeum. W roku 2014 Postal Heritage Trust podarował MaltaPost Royal Mail van, "pillar box" (wolnostojąca skrzynka pocztowa w kształcie filara), ścienną skrzynkę pocztową oraz mundury, aby umieścić je w muzeum.
Działalność muzeum zainaugurowana została przez prezydent Malty Marie-Louise Coleiro Preca 17 czerwca 2016 roku, a 20 czerwca zostało ono otwarte dla publiczności. Muzeum jest wspomagane przez Europejski Fundusz Rozwoju Regionalnego UE.
17 czerwca 2016 roku w Biurze Filatelistycznym w Marsa używany był okolicznościowy datownik pocztowy, upamiętniający otwarcie muzeum.
Budynek.
Muzeum mieści się w odrestaurowanym budynku przy Archbishop Street 135 w Valletcie, blisko kościoła Matki Bożej z Damaszku ("Our Lady of Damascus"). Oryginalnie na tym miejscu stał dom należący do arystokratki Cateriny Vitale (znanej jako fundatorka Szpitala Nieuleczalnych Kobiet – "Casetta"), później przejęty przez Monte della Redenzione degli Schiavi. Został on zniszczony podczas II wojny światowej w roku 1942 podczas bombardowania lotniczego. Budynek, który mieści dziś muzeum, zbudowany został w roku 1947 jako trzykondygnacyjna kamienica. Jego architektem jest Giuseppe Cachia Caruana. Czwarta kondygnacja została dobudowana, kiedy MaltaPost przejęła obiekt w roku 2011.
Kolekcje i wystawy.
Kolekcja Muzeum Poczty Malty zawiera dokumenty i inne przedmioty mające związek z historią poczty Malty od XVI wieku po czasy współczesne, na równi z wszystkimi maltańskimi znaczkami pocztowymi wydanymi od roku 1860 (Halfpenny Yellow) do 2010. Kolekcja jest tak zorganizowana, aby pokazać rolę jaką pełniły usługi pocztowe w różnych okresach historii Malty.
W muzeum znajduje się sklep z pamiątkami, dział dla dzieci oraz dwie galerie przeznaczone na wystawy okazjonalne. Pierwsza wystawa przedstawiała prace Emvina Cremony, najbardziej znanego maltańskiego projektanta znaczków.
Muzeum otwarte jest dla zwiedzających od poniedziałku do soboty.

</doc>
<doc id="3973482" url="https://pl.wikipedia.org/wiki?curid=3973482" title="Papanikolis">
Papanikolis

Osoby:
Technika:

</doc>
<doc id="3973483" url="https://pl.wikipedia.org/wiki?curid=3973483" title="Grzegorz Urbanek">
Grzegorz Urbanek

Grzegorz Jacek Urbanek (ur. 1964 w Łodzi) – polski ekonomista, nauczyciel akademicki, profesor nadzwyczajny Uniwersytetu Łódzkiego i jego prorektor w kadencji 2016–2020.
Życiorys.
W 1988 ukończył studia na Uniwersytecie Łódzkim. Doktoryzował się w zakresie nauk o zarządzaniu w 1999 na Wydziale Zarządzania uczelni macierzystej w oparciu o pracę pt. "Zarządzanie marką jako element budowy przewagi konkurencyjnej przedsiębiorstwa", której promotorem był dr hab. Jan Jeżak. Stopień naukowy doktora habilitowanego uzyskał w 2008 na UŁ na podstawie rozprawy zatytułowanej "Pomiar kapitału intelektualnego i aktywów niematerialnych przedsiębiorstwa".
Zawodowo związany z Uniwersytetem Łódzkim. W 2008 objął stanowisko profesora nadzwyczajnego w Katedrze Finansów i Strategii Przedsiębiorstwa. W latach 2012–2016 pełnił funkcję prodziekana Wydziału Zarządzania UŁ. Wybrany na prorektora Uniwersytetu Łódzkiego na kadencję 2016–2020.
Specjalista w zakresie zarządzania wartością i wyceną wartości przedsiębiorstwa oraz wyceną aktywów niematerialnych i własności intelektualnej.
Odznaczony Srebrnym Krzyżem Zasługi (2016).

</doc>
<doc id="3973484" url="https://pl.wikipedia.org/wiki?curid=3973484" title="Protefs">
Protefs



</doc>
<doc id="3973488" url="https://pl.wikipedia.org/wiki?curid=3973488" title="Phoque">
Phoque



</doc>
<doc id="3973489" url="https://pl.wikipedia.org/wiki?curid=3973489" title="Frank Silvera">
Frank Silvera

Frank Alvin Silvera (ur. 24 lipca 1914 w Kingston na Jamajce, zm. 11 czerwca 1970 w Pasadenie) – amerykański aktor teatralny, filmowy i telewizyjny, reżyser teatralny, producent filmowy i nauczyciel.

</doc>
<doc id="3973491" url="https://pl.wikipedia.org/wiki?curid=3973491" title="The Boys (singel Girls’ Generation)">
The Boys (singel Girls’ Generation)

„The Boys” – singel południowokoreańskiej grupy Girls’ Generation, wydany cyfrowo 19 października 2011 roku. Utwór promował minialbum o tym samym tytule. Singel sprzedał się w Korei Południowej w nakładzie ponad egzemplarzy (stan na 2011 r.).
"The Boys Maxi Single" ukazał się 21 grudnia 2011 roku.
Angielska wersja singla została wydana w Stanach Zjednoczonych 20 grudnia 2011 roku, przez Interscope Records i Universal Music Group w celu rozszerzenia popularności zespołu poza ich ojczystym krajem.
Japońska wersja utworu została wydana na japońskim albumie "Re:package Album “GIRLS’ GENERATION”～The Boys～".

</doc>
<doc id="3973493" url="https://pl.wikipedia.org/wiki?curid=3973493" title="Sirène">
Sirène

„Sirène” – nazwa noszona na przestrzeni dziejów przez kilka okrętów Marine nationale:

</doc>
<doc id="3973495" url="https://pl.wikipedia.org/wiki?curid=3973495" title="Naïade">
Naïade



</doc>
<doc id="3973497" url="https://pl.wikipedia.org/wiki?curid=3973497" title="Real Madryt w sezonie 1915/1916">
Real Madryt w sezonie 1915/1916

Sezon 1915/16 był 14. sezonem w historii Realu Madryt, wówczas Madrid FC.
Skład.
W klubie grali m.in.: Santiago Bernabéu, René Petit, Juan Petit.

</doc>
<doc id="3973503" url="https://pl.wikipedia.org/wiki?curid=3973503" title="Frederick William Hope">
Frederick William Hope

Frederick William Hope (ur. 3 stycznia 1797 w Londynie, zm. 15 kwietnia 1862 tamże) – angielski entomolog związany z Uniwersytetem Oksfordzkim, kolekcjoner owadów i rycin, założyciel „Hope Department of Entomology” (obecnie część OUMNH), członek Royal Society.
Był synem Johna i Ellen Hope, spadkobierczyni Sir Thomasa Edwardesa. Do dwudziestego roku życia uczył się w domu, pod opieką korepetytora. W latach 1817–1823 studiował historię naturalną w Christ Church w Oksfordzie, m.in. geologię i zoologię. Był najbardziej zainteresowany entomologią, a przede wszystkim chrząszczami, które kolekcjonował. Po skończeniu studiów (M.A. w 1823) zły stan zdrowia uniemożliwił mu wypełnianie obowiązków wikariusza w parafii Frodesley. Poświęcił się obserwacjom, kolekcjonowaniu i opisywaniu owadów. Utrzymywał kontakty z wieloma entomologami – specjalistami i amatorami. Wkrótce został członkiem Linnean Society (1822) oraz członkiem-współzałożycielem Zoological Society (1826) i Entomological Society (1833). W 1834 roku został wybrany na członka Royal Society.
Zawarł związek małżeński (1835) z Ellen Meredith – majętną panną, która była również bardzo zainteresowana kolekcjonerstwem (kolekcje przyrodnicze, druki, grafiki). Wspólnie stworzyli prywatne „Muzeum Hope”, które w 1849 roku przekazali do Oksfordu (obecnie kolekcja jest częścią ekspozycji Muzeum Historii Naturalnej). Hope ufundował w nowym uniwersyteckim wydziale zoologii (początkowo „Hope Department of Entomology”) stanowisko „Hoppe Professor” dla osoby zobowiązanej nie tylko do troski o zachowanie kolekcji w całości, lecz do zapewnienia jej rozwoju. Jako pierwszy zajął to stanowisko jego wieloletni współpracownik, John Obadiah Westwood.
Życiorys.
Od dziecięcej pasji do "Entomological Society of London".
Urodził się w Londynie (37 Upper Seymour Street) w 1797 roku. Był drugim synem Johna i Ellen Hope. Ojciec, John Thomas Hope, pochodził z Dorrington (Shropshire) (Netley Hall). Matka, Ellen Hester Mary, była córką baroneta, Sir Thomasa Edwardesa i jego spadkobierczynią (jako jedyne dziecko).
Frederick Hope do 1817 roku uczył się w domu (jego opiekunem był wielebny Delafosse z Richmond), a następnie w Christ Church w Oksfordzie – jednym z kolegiów Uniwersytetu Oksfordzkiego. W Oksfordzie studiował nauki przyrodnicze. Był pod silnym wpływem wykładowcy zoologii, dr. Johna Kidda, z którym przyjaźnił się w kolejnych latach. Interesował się różnymi gałęziami nauk przyrodniczych (m.in. geologią), jednak przede wszystkim entomologią, znajdując czas na zbieranie okazów chrząszczy, m.in. w Wytham i Shotover Hill (Oxfordshire). Okazy chrząszczy, zgromadzone w Oksfordzie w okresie studiów licencjackich, wzbogaciły informacje zawarte w pracy Marshama „Entomologia Britannica” (1802). Otrzymał stopień B.A. w 1820 roku i M.A. w 1823 roku.
Po studiach został wikariuszem pełniącym posługę na rzecz parafian z Frodesley w hrabstwie Shropshire, jednak wkrótce zły stan zdrowia uniemożliwił wykonywanie tego zajęcia (nigdy nie nauczał).
W następnych latach poświęcił się obserwacjom i kolekcjonowaniu owadów. Nieustannie wzbogacał zbiór, gromadząc okazy osobiście oraz poprzez zakupy i wymiany. Utrzymywał kontakty z wieloma entomologami – specjalistami i amatorami. Został członkiem Linnean Society of London już w roku 1822, a w roku 1826 współorganizował Zoological Society. Był też członkiem założycielem Entomological Society of London, utworzonego w 1833 roku. W następnym roku został wybrany na członka Royal Society (czerwiec 1834).
Zawarł związek małżeński 6 czerwca 1835 roku z Ellen Meredith. Małżeństwo było bezdzietne. Wspólnym celem małżonków stało się gromadzenie kolekcji przyrodniczych. Oboje swobodnie wykorzystywali własne środki, tworząc prywatne „Muzeum Hope” przy Upper Seymour Street (Portman Square, County of Middlesex), a później powiększając kolekcje w Oksfordzie.
Hope był uznawany za człowieka szczodrego. Chętnie dzielił się swoją wiedzą z osobami zainteresowanymi historią naturalną (jego dom był miejscem ich spotkań) oraz udostępniał okazy i książki ze swojej kolekcji; często udzielał też pomocy finansowej. W określone dni „Muzeum Hope” było otwarte dla studentów entomologii.
Karola Darwina „father in Entomology”.
Od roku 1818 w entomologicznych poszukiwaniach uczestniczył Karol Darwin – bardzo zainteresowany historią naturalną uczeń szkoły w Shrewsbury (Shropshire). F.W. Hope zachęcał kilkunastoletniego chłopca do kolekcjonowania chrząszczy. Nie stracił z nim kontaktu, gdy K. Darwin studiował medycynę w Christ’s College (Cambridge) – dwukrotnie odbyli wspólną entomologiczną wyprawę do północnej Walii.
Po rozpoczęciu 5-letniej badawczej wyprawy HMS Beagle kontakt F.W. Hope’a z Darwinem był sporadyczny. Darwin przepraszał w listach, np. w liście wysłanym 1 listopada 1833 roku z Buenos Aires (podpisanym „Your most obliged disciple, Chas Darwin”), że nie dotrzymuje danej przed wyjazdem obietnicy i pisze zbyt rzadko do swojego „ojca w entomologii” („my father in Entomology”). W tym samym liście opisał swoje spostrzeżenia entomologiczne, wspominał wspólne wędrówki w okolicach Netley i pytał o los kolegi-rówieśnika, Thomasa Eytona, również pasjonata obserwacji przyrody, a później znanego ornitologa.
John Obadiah Westwood.
Od roku 1824 jednym ze współpracowników F.W. Hope’a był John O. Westwood (ur. 1805), kolekcjoner motyli (pierwszą wzmiankę o tworzeniu kolekcji motyli zamieścił w swoim dzienniku w roku 1820). W roku 1821 zamierzał on rozpocząć pracę w Londynie, jako radca prawny, jednak – mając wystarczające środki – szybko oddał się swoim pasjom – częściowo odpłatnym zajęciom antykwariackim i grafice. Był uznawany za niedoścignionego w reprodukcji starych manuskryptów.
Jako kolekcjoner i utalentowany rysownik owadów, uczestniczył w spotkaniach znanych entomologów, które organizowali co miesiąc w ich prywatnych domach, przy herbacie. W tych dyskusjach o entomologii uczestniczyli m.in. Adrian Hardy Haworth, George Robert Gray, F.W. Hope i inni. Westwood i Hope spotkali się po raz pierwszy w marcu 1824 roku. Zapoczątkowało to ich wieloletnią współpracę. J.O. Westwood od maja 1827 roku był członkiem Towarzystwa Linneuszowskiego. Od sierpnia 1834 roku pracował dla Hope’a jeden dzień w tygodniu (otrzymywał wynagrodzenie £30 rocznie), zajmując się jego kolekcją owadów, z wyjątkiem Coleoptera. Katalog "Coleoptera" opracowywał dla A.H. Haworth’a. Gdy ta kolekcja została wystawiona na sprzedaż, Westwood kupił wiele okazów w prezencie dla Hope’a.
W kolejnych latach Westwood został zaufanym doradcą i przyjacielem F.W. Hope’a, konserwatorem „Hope Collections”, a w przyszłości pierwszą osobą zajmującą w Uniwersytecie Oksfordzkim stanowisko „Hope Professor”.
Od „Hope Entomological Collections” do Oxford University Museum of Natural History.
Entymologiczna kolekcja Hope’a zawierała liczne rzadkie okazy owadów angielskich i egzotycznych, które udostępniał entomologom, opisującym je w klasycznych publikacjach (m.in. J.L.C. Gravenhorst, W.E. Shuckard, H. Gory i A. Percheron, C.J. Schönherr, J.F. Stephens i inni (autorzy przekazali kopie swoich prac do muzealnej biblioteki Hope’a).
W szerokim zakresie zainteresowań Hope’a mieściły się zarówno zagadnienia owadów pasożytniczych (prowadził dyskusje z G. Newportem i R. Owenem) oraz ekonomiczne aspekty pozyskiwania jedwabiu. Rozpoczął zbieranie materiałów do planowanej pracy pt. „Entomologia Sacra” nt. owadów wymienionych w Biblii. Mimo kłopotów zdrowotnych często podróżował, m.in. do Francji, Szwajcarii, Niemiec i Holandii. Po roku 1844 roku stan jego zdrowia pogorszył się, co spowodowało, że od 1849 roku coraz dłużej przebywał w klimacie śródziemnomorskim, głównie w Neapolu i Nicei, gdzie nadal gromadził owady, a również okazy ryb, muszli i skorupiaków, ptaków (m.in. na sprzedaż).
W tym okresie rozpatrywał możliwości przekazania „Hope Collection” do swojej Alma Mater (sprawę konsultował m.in. z dr. Johnem Kiddem). W czasie wakacji 1849 roku rozpoczął negocjacje z Richardem Greswellem z Worcester College w Oksfordzie – przedstawicielem uczelni, który był bardzo zainteresowany rozwojem uczelnianych muzeów. Pełnił on rolę pośrednika między ofiarodawcą i władzami uczelni, reprezentowanymi wówczas przez wicekanclerza (dr F.C. Plumptre). F.W. Hope oczekiwał m.in. gwarancji, że jego kolekcja będzie udostępniana jako całość (nie zostanie rozproszona) oraz będzie się znajdować pod opieką kompetentnego konserwatora, który zapewni jej dalszy rozwój. Z treści zachowanej kilkumiesięcznej korespondencji wynika, że intencje ofiarodawcy nie były początkowo dobrze zrozumiane. W listach, wysyłanych z Nicei, Hope coraz bardziej stanowczo potwierdzał warunki darowizny. Ostatecznie warunki te zaakceptowano w kwietniu 1850 roku, o czym ofiarodawca został poinformowany listem z 14 maja.
Realizacja zobowiązań uczelni przebiegała wolno i często niezgodnie z intencjami Hope’a. Jego irytację budziło m.in. odwlekanie decyzji dotyczącej zatrudnienia J.O. Westwooda, współtwórcy i wieloletniego konserwatora kolekcji. To zniecierpliwienie wyraził m.in. w liście z Nicei z dnia 27 lutego 1857 roku, uzasadniając swoją odmowę przystąpienia do powstającego wówczas "University Entomological Society". Licznym odstępstwom od umowy z 1850 roku sprzeciwiał się w kolejnych miesiącach i latach, do roku 1860 – protestował przeciwko planom przeniesienia biblioteki, należącej do kolekcji, do innej biblioteki uniwersyteckiej, oddzielenia kolekcji rycin i portretów od kolekcji okazów entomologicznych itp. Ponownie informował o zamiarze wycofania pierwotnej darowizny ze względu na niespełnianie warunków zapisanych w „Deed of Gift”. Równocześnie przekazywał kolejne hojne dotacje, np. przeznaczone na urządzenie sal. Rozstrzygając spory, spowodowane różnicą zdań w sprawie zarządzania kolekcją, władze uczelni korzystały z opinii wielu znanych osób (Richard Owen, Roderick Murchison, Charles Lyell, Charles Darwin, Michael Faraday, zoolog Thomas Bell, Leonard Jenyns).
Problem został rozwiązany dopiero 20 grudnia 1860 roku. W tym dniu F.W. Hope podpisał z władzami uczelni („Chancellor, Masters, and Scholars of the University of Oxford”) dwustronną umowę, dotyczącą przyjęcia dotacji £10 000 na utworzenie nowego stanowiska profesora zoologii ("Professorship in Zoology"). Zgodnie z umową w zakres obowiązków „Hope Professor” weszło prowadzenie – w terminach określonych przez Uniwersytet – publicznych wykładów, udzielanie instrukcji prywatnych w sprawach zoologii, ze szczególnym uwzględnieniem "Articulata" (liliowce), a także nadzorowanie i organizowanie "Hope Collection of Annulose Animals" oraz opieka nad częścią "Hope Library", dotyczącą historii naturalnej.
Publikacje.
F.W. Hope opublikował m.in. liczne opisy nieznanych wcześniej gatunków chrząszczy – artykuły oraz wydawnictwa zwarte, np:
Działalność w stowarzyszeniach naukowych i wyróżnienia.
Hope został wybrany na członka Linnean Society (1822) i Royal Society (1834). Był członkiem-założycielem Zoological Society (1826) i Royal Entomological Society of London (1833). Pełnił funkcję pierwszego skarbnika Stowarzyszenia Entomologicznego i jego przewodniczącego w latach 1835–1836, 1839–1840 i 1845–1846 oraz wiceprzewodniczącego w latach 1833–1934, 1837–1838 i 1841–1843. Do roku 1847 (do pogorszenia się stanu zdrowia) był organizatorem regularnych konferencji stowarzyszenia.
W 1833 roku został wybrany na członka "Societe Entomologique de France". Zaszczytne wyróżnienia otrzymał m.in. od:
Upamiętnienie.
Nazwisko „Hope” jest członem nazw stanowiska profesorskiego („Hope Professor”), jednostki organizacyjnej Uniwersytetu Oksfordzkiego ("Hope Department of Zoology (Entomology)"), kolekcji entomologicznej i biblioteki w "Oxford University Museum of Natural History" („Hope Entomological Collections”, HEC i Hope Library) oraz nazw opisanych gatunków owadów (zob. binominalne nazewnictwo gatunków), np. "Imantocera penicillata", "Polyzonus sinense", "Piesarthrius", "Heterorrhina" (gatunek typowy "Cetonia nigritarsis").

</doc>
<doc id="3973507" url="https://pl.wikipedia.org/wiki?curid=3973507" title="Lorenzo Pellegrini">
Lorenzo Pellegrini

Lorenzo Pellegrini (ur. 19 czerwca 1996 w Rzymie) – włoski piłkarz występujący na pozycji pomocnika we włoskim klubie AS Roma, której jest kapitanem oraz w reprezentacji Włoch.
Kariera klubowa.
Pellegrini jest wychowankiem AS Roma. Był kapitanem młodzieżowej drużyny, która w 2014/2015 dotarła do półfinału Ligi Młodzieżowej UEFA. W pierwszym zespole Romy zadebiutował 22 marca 2015. W meczu 28. kolejki Serie A z AC Cesena zmienił na boisku Saliha Uçana w 67. minucie gry.
1 lipca 2015 Pellegrini został piłkarzem US Sassuolo Calcio, które zapłaciło za niego 1,25 mln euro. W nowym zespole zadebiutował 8 listopada w spotkaniu z Carpi FC. Sassuolo wygrało wówczas 1:0, a wychowanek Romy grał do 64. minuty, gdy zmienił go Davide Biondini. Pierwszą ligową bramkę zdobył już w swoim następnym spotkaniu – przeciwko UC Sampdoria. Sezon 2015/2016 Sassuolo zakończyło na szóstej pozycji w tabeli Serie A, co dało drużynie możliwość gry w eliminacjach Ligi Europy. Jest to największy sukces w historii klubu.
W kolejnym sezonie Pellegrini był wiodącą postacią klubu, a Sassuolo w eliminacjach Ligi Europy wyeliminowało FC Luzern oraz Crevenę Zvezdę Belgrad i awansowało do fazy grupowej, gdzie zajęło ostatnie, czwarte miejsce (za KRC Genk, Athletikiem Bilbao i Rapidem Wiedeń).
Kariera reprezentacyjna.
W młodzieżowej reprezentacji Włoch Pellegrini zadebiutował 2 czerwca 2016 w przegranym 0:1 meczu z Francją.
W lutym 2017 selekcjoner pierwszej reprezentacji, Giampiero Ventura powołał go na trzydniową konsultację szkoleniową. Włosi w tym czasie nie rozegrali żadnego spotkania.

</doc>
<doc id="3973508" url="https://pl.wikipedia.org/wiki?curid=3973508" title="Akademia Nauk i Sztuk Kosowa">
Akademia Nauk i Sztuk Kosowa

Akademia Nauk i Sztuk Kosowa () – państwowa instytucja naukowa, działająca w Kosowie jako placówka skupiająca najwybitniejszych uczonych pracujących w tym kraju.
Historia.
Akademia Nauk i Sztuk Kosowa (ANSK) rozpoczęła działalność 20 grudnia 1975 na mocy ustawy uchwalonej 18 kwietnia 1975 przez Zgromadzenie Kosowa. Pierwszym jej prezesem został poeta Esad Mekuli. W 1992 na mocy ustawy Zgromadzenia Serbii (po zniesieniu autonomii Kosowa) ANSK została zamknięta, a jej majątek został skonfiskowany przez władze serbskie. Akademicy kosowscy kontynuowali swoją działalność w podziemiu, zbierając się w domu prof. Hamdiego Syli w Prisztinie. Działalność Akademii wznowiono oficjalnie w 1994.
Struktura.
W obecnym kształcie Akademia składa się z czterech sekcji: Językoznawstwa i Literatury, Nauk Społecznych, Nauk Przyrodniczych i Sztuk Pięknych. Akademia posiada własną bibliotekę i wydawnictwo naukowe.
W skład Akademii wchodzi 22 członków rzeczywistych i 8 członków korespondentów. Prezesem Akademii od 2011 jest geograf Hivzi Islami, a jego zastępcą filolog Ali Aliu. Na liście członków honorowych Akademii znajdują się m.in. Matka Teresa z Kalkuty i Josip Broz Tito.

</doc>
<doc id="3973510" url="https://pl.wikipedia.org/wiki?curid=3973510" title="Redoutable">
Redoutable



</doc>
<doc id="3973511" url="https://pl.wikipedia.org/wiki?curid=3973511" title="Louis-Antoine-Rose Ormières Lacase">
Louis-Antoine-Rose Ormières Lacase



</doc>
<doc id="3973517" url="https://pl.wikipedia.org/wiki?curid=3973517" title="Paweł Starosta">
Paweł Starosta

Paweł Starosta (ur. 1951 w Łodzi) – polski socjolog, nauczyciel akademicki, profesor nadzwyczajny Uniwersytetu Łódzkiego i jego prorektor w kadencji 2016–2020.
Życiorys.
Absolwent XXXI Liceum Ogólnokształcącego im. Ludwika Zamenhofa w Łodzi. W 1974 ukończył studia socjologiczne na Wydziale Ekonomiczno-Socjologicznym Uniwersytetu Łódzkiego. Doktoryzował się w 1984. Stopień doktora habilitowanego uzyskał w 1996 na Wydziale Nauk Społecznych Uniwersytetu Śląskiego w Katowicach na podstawie rozprawy zatytułowanej "Poza metropolią. Wiejskie i małomiasteczkowe zbiorowości lokalne a wzory porządku makrospołecznego". W 2020 otrzymał tytuł profesora.
W 1973 podjął pracę na Uniwersytecie Łódzkim, na którym w 1997 objął stanowisko profesora nadzwyczajnego. W Instytucie Socjologii UŁ został kierownikiem Katedry Socjologii Wsi i Miasta. W latach 2002–2008 i 2012–2016 (przez trzy kadencje) pełnił funkcję dziekana Wydziału Ekonomiczno-Socjologicznego UŁ. W kwietniu 2016 został wybrany na prorektora Uniwersytetu Łódzkiego w kadencji 2016–2020 (od 1 września 2016).
Specjalizuje się w zagadnieniach związanych z socjologią zbiorowości terytorialnych, kapitałem społecznym, procesami globalizacyjnymi i partycypacją społeczną.
Został członkiem zespołu redakcyjnego „Przeglądu Socjologicznego”.

</doc>
<doc id="3973521" url="https://pl.wikipedia.org/wiki?curid=3973521" title="Stanisław Sheybal">
Stanisław Sheybal

Stanisław Sheybal, (ur. 9 lutego 1891 w Samborze, zm. 15 marca 1976 w Warszawie) – polski artysta fotograf. Członek Fotoklubu Polskiego. Animator i twórca działalności artystycznej i fotograficznej w Krzemieńcu. Członek rzeczywisty Związku Polskich Artystów Fotografików.
Życiorys.
Urodził się 9 lutego 1891 w Samborze. Był synem Franciszka Ksawerego (ok. 1859–1928, pracownik administracji galicyjskiej) i Wilhelminy z domu Skibińskiej (pianistka). W 1911 zdał maturę w Szkole Realnej w Tarnowie i rozpoczął studia w Akademii Sztuk Pięknych w Krakowie. Studiował jednocześnie na Uniwersytecie Jagiellońskim matematykę oraz przedmioty pedagogiczne. W latach 1914–1915 studiował w Akademii Sztuk Pięknych w Pradze oraz pracował w zakładzie fotograficznym Neumana (prowadził również samodzielnie filię tego zakładu). Podczas studiów został powołany do Armii Austro-Węgier. W 1916 służył w Serbii, w rok później został oddelegowany do Szkoły Oficerskiej. Po ukończeniu kursu wojskowej kartografii i fotografii lotniczej w Wojskowym Instytucie Geograficznym w Wiedniu został przydzielony kolejno do: oddziału kartografii we Lwowie, frontowego oddziału kartograficznego przy sztabie armii w Kosowie, na Bukowinę i do Włoch. Brał udział w wojnie polsko-ukraińskiej, a następnie w wojnie polsko-bolszewickiej. 
4 lutego 1919 w Sanoku ożenił się z Bronisławą z domu Kotula (rodem z Krosna, urzędniczka bankowa, później nauczycielka), z którą najpierw wyjechał do Krakowa, a następnie zamieszkał w Zgierzu (pracował w tamtejszym gimnazjum jako nauczyciel rysunku). W 1927 przeniósł się do Krzemieńca i tak jak w Zgierzu został nauczycielem rysunku.
W 1928 utworzył szkolną pracownię fotograficzną w Liceum Krzemienieckim, a w 1930 Towarzystwo Fotograficzne w Krzemieńcu. Członkami towarzystwa zostali m.in. A. Berger, Z. Celarski, L. Gronowski i E. Smerecki. W 1931 został przyjęty do Fotoklubu Polskiego – był jednym z 44 członków przyjętych w latach 1931–1939. W 1932 był współtwórcą oraz redaktorem miesięcznika „Życie Krzemienieckie” wydawanego przez Liceum Krzemienieckie, Wydział Powiatowy w Krzemieńcu oraz Zjednoczenie Organizacyj Społecznych Powiatu Krzemienieckiego. W 1936 Królewskie Towarzystwo Fotograficzne w Londynie, zaliczyło Sheybala w poczet dziesięciu najlepszych fotografujących techniką gumy. W latach 1936–1939 pełnił w Izbie Rzemieślniczej Wołyńskiej funkcję Przewodniczącego Komisji Egzaminacyjnej dla zawodu fotografa.
Fotografia Stanisława Sheybala z 1938 – „Legenda o Górze Królowej Bony” to jedna z najbardziej znanych prac autora, wielokrotnie publikowana, m.in. w Stanach Zjednoczonych i Japonii.
Po zajęciu Krzemieńca przez Armię Czerwoną w 1939 pracował (przez dwa lata) jako nauczyciel w Pełnej Polskiej Szkole Dziesięcioletniej, a w czasie okupacji niemieckiej, wraz z Henrykiem Hermanowiczem, prowadził Zakład Fotograficzny „Sztuka”. W 1942 przeprowadził się nielegalnie do Warszawy, gdzie pracował w zakładzie fotograficznym „BiS”, Bieńkowskiego i Szporka. W tym samym czasie, zdał egzamin na mistrza zawodu fotograficznego, w Izbie Rzemieślniczej w Warszawie. Od 1945 współpracował przy organizacji Wydziału Kultury Urzędu Wojewódzkiego w Krakowie. Od 1946 pracował w Ministerstwie Kultury i Sztuki, gdzie pełnił najpierw funkcję wizytatora a później naczelnika Wydziału Szkolnictwa Plastycznego. W 1947 został członkiem ówczesnego, nowo powstałego Polskiego Związku Artystów Fotografów – obecnego (od 1951) Związku Polskich Artystów Fotografików. W 1949 pracował na stanowisku profesora Państwowej Wyższej Szkoły Sztuk Plastycznych w Warszawie, a następnie w Łodzi. Stosował techniki fotograficzne: technikę bromosrebrową, tonorozdzielczość, pigment, bromolej, przetłok, guma.
Zmarł 15 marca 1976 w Warszawie. Został pochowany na cmentarzu parafialnym w Marysinie Wawerskim. W 1984 Wydawnictwo Literackie Kraków przygotowało do druku jego wspomnienia – "Wspomnienia 1891–1970", druk ukończono w 1986.

</doc>
<doc id="3973524" url="https://pl.wikipedia.org/wiki?curid=3973524" title="Superliga polska w piłce ręcznej mężczyzn (2016/2017) – wyniki">
Superliga polska w piłce ręcznej mężczyzn (2016/2017) – wyniki



</doc>
<doc id="3973539" url="https://pl.wikipedia.org/wiki?curid=3973539" title="Nowa ekonomia instytucjonalna">
Nowa ekonomia instytucjonalna

Nowa ekonomia instytucjonalna (NEI) – element nauki ekonomicznej, który dąży do poznania i wyjaśnienia procesów gospodarczych poprzez instytucje (ang. "institutions"). Ukazuje ona relacje czynników pozaekonomicznych (historycznych, prawnych, społecznych, politycznych) z sytuacją rynków, dokonując jednocześnie analizy ekonomicznej powyższych zjawisk. Pojęcie instytucji w NEI należy interpretować szerzej, tzn. nie tylko pod kątem ekonomicznym, ale również ze zwróceniem uwagi na dorobek prawa, politologię, socjologię oraz teorię organizacji.
Historia.
Ekonomia instytucjonalna wywodzi się ze Stanów Zjednoczonych. Ponad sto lat temu ekonomiści amerykańscy, w przeciwieństwie do europejskich, skupiali się mniej na teoretycznych rozwiązaniach a więcej na praktycznych wnioskach, które miałyby wpływ na politykę gospodarczą. Za twórców tego nurtu uznaje się Thorsteina Veblena, Wesleya C. Mitchella oraz Johna R. Commonsa, którzy zajęli się badaniem wpływu instytucji i zmian instytucjonalnych na funkcjonowanie gospodarki państwa. Amerykański instytucjonalizm osiągnął apogeum na przełomie lat dwudziestych i trzydziestych XX wieku, ale po kilku latach nastąpił jego zanik. Dopiero mniej więcej ćwierćwiecze temu nastąpiło odrodzenie powyższego pod mianem Nowej Ekonomii Instytucjonalnej. Termin ten pojawił się po raz pierwszy w literaturze przedmiotu dzięki amerykańskiemu ekonomiście – Oliverowi E. Williamsonowi. Jego głównym celem było przedstawienie różnic pomiędzy pojęciem ekonomii instytucjonalnej sprzed lat a nowoczesnego wtedy zjawiska Nowej Ekonomii Instytucjonalnej (NEI). Do popularyzacji NEI przyczyniła się Nagroda Banku Szwecji im. Alfreda Nobla, wręczona dwóm instytucjonalistom - wspomnianemu Oliverowi E. Williamsonowi oraz Elinor Ostrom, której prace stanowią inspirację do dalszych badań instytucjonalnych nad dobrami wspólnymi. Ukierunkowania badań empirycznych i teoretycznych w ramach NEI są wyjątkowo rozległe. To wciąż rozwijający się nurt teoretyczny, wykorzystywany w praktyce, a tym samym ulegający procesom transformacji przez przedstawicieli różnorodnych nauk. Oprócz ekonomistów – prawnicy, socjolodzy, psycholodzy, politycy -powołują się na to nowoczesne zjawisko w dziedzinie ekonomii. Powoduje to niejednokrotnie trudności w systematyzacji czego wynikiem jest niejednoznacznie określona metodologia oraz zakres powyższego. Pomimo tego wartość i znaczenie badań analizy zjawisk ekonomicznych gospodarki współczesnej nie ulega umniejszeniu z tego powodu.
Teoria instytucji.
W ekonomii instytucjonalnej jako podstawową jednostkę analizy systemów zjawisk społeczno-gospodarczych przyjęto instytucję, czyli element myśli naukowej i pewien wycinek rzeczywistości. Instytucja charakteryzuje się kilkoma cechami:
1. Instytucje wnoszą do działalności gospodarczej czynnik trwałości, ciągłości i stabilności, dzięki tworzeniu warunków zapewniających przewidywalność rezultatów określonego zbioru działań.
2. Instytucje są dziedziczone drogą uczenia się jednostek ludzkich i ich grup w różnych formach edukacji.
3. Instytucje zawierają system bodźców pozytywnych i negatywnych.
4. Instytucje zapewniają swobodę i bezpieczeństwo działaniom jednostki w określonych granicach, co ma ogromne znaczenie dla podmiotów gospodarczych.
5. Instytucje społeczne redukują niepewność i tym samym koszty transakcji.

</doc>
<doc id="3973541" url="https://pl.wikipedia.org/wiki?curid=3973541" title="Prefektura apostolska Guilin">
Prefektura apostolska Guilin

Prefektura apostolska Guilin (łac. "Praefectura Apostolica Kveilinensis", chiń. 天主教桂林监牧区) – rzymskokatolicka prefektura apostolska ze stolicą w Guilin, w regionie autonomicznym Kuangsi-Czuang, w Chińskiej Republice Ludowej.
Historia.
9 lutego 1938 z mocy decyzji Piusa XI wyrażonej w bulli "Quo Christi" erygowano prefekturę apostolską Guilin. Dotychczas wierni z tych terenów należeli do prefektury apostolskiej Wuzhou (obecnie diecezja Wuzhou).
Z 1950 pochodzą ostatnie pełne, oficjalne kościelne statystyki. Prefektura apostolska Guilin liczyła wtedy:
Od zwycięstwa komunistów w chińskiej wojnie domowej w 1949 prefektura apostolska, podobnie jak cały prześladowany Kościół katolicki w Chinach, nie może normalnie działać. Prefekt apostolski o. John Angel Romaniello MM został wydalony z kraju w 1951. Brak jest informacji o jego następcy.
Patriotyczne Stowarzyszenie Katolików Chińskich nigdy nie mianowało swojego ordynariusza w Guilin.
W 2003 PSKCh połączyło w jedną diecezję wszystkie kościelne jednostki w regionie autonomicznym Kuangsi-Czuang. Została ona nazwana "diecezja Kuangsi". W jej skład włączono również prefekturę apostolską Guilin. Zostało to dokonane bez mandatu Stolicy Świętej, więc z kościelnego punktu widzenia działania te były nielegalne.

</doc>
<doc id="3973544" url="https://pl.wikipedia.org/wiki?curid=3973544" title="Minuskuł 578">
Minuskuł 578



</doc>
<doc id="3973567" url="https://pl.wikipedia.org/wiki?curid=3973567" title="Dún Ailinne">
Dún Ailinne

Dún Ailinne – starożytna warownia wznosząca się na wzgórzu Knockaulin w hrabstwie Kildare w Irlandii, dawna ceremonialna stolica królów Leinsteru.
Wzgórze zostało zidentyfikowane jako znane ze źródeł Dún Ailinne przez Johna O’Donovana (1806–1861). W latach 1968–1975 na stanowisku przeprowadzono prace archeologiczne. Miejsce to było użytkowane już w okresie neolitu, o czym świadczą znaleziska w postaci ceramiki i wyrobów krzemiennych. Kolejna faza zasiedlenia przypada na epokę brązu. Apogeum rozwoju przypada jednak na epokę żelaza, kiedy to Irlandia została zasiedlona przez Celtów. Na szczycie wzgórza wzniesiono wówczas obwałowanie o charakterze kultowym, zamykające obszar o powierzchni 16 hektarów. 
Sekwencja rozwojowa obiektu datowana jest na okres od III wieku p.n.e. do II wieku n.e. W jego centrum znajdowała się drewniana konstrukcja, powstająca w trzech etapach. W pierwszym etapie wzniesiono palisadę o średnicy 22 m, zastąpioną w etapie drugim przez złożoną drewnianą konstrukcję na planie koła, w obrębie której pionowe słupy tworzyły koncentryczne kręgi. Przylegała do niej mniejsza konstrukcja, również na planie koła, zaś rozchodząca się na boki palisada tworzyła rodzaj długiego, lejkowatego wejścia. Na trzecim etapie koncentryczne linie palisady, o średnicy 42 m, otaczały wzniesiony z drewna kolisty budynek o średnicy 5 i wysokości 9 m, otoczony słupami z bali o wysokości 3–4 metrów.
W 2010 roku pięć siedzib królewskich, w tym "Dún Ailinne", zostało wpisanych na irlandzką listę informacyjną UNESCO – listę obiektów, które Irlandia zamierza rozpatrzyć do zgłoszenia do wpisu na listę światowego dziedzictwa UNESCO.

</doc>
<doc id="3973569" url="https://pl.wikipedia.org/wiki?curid=3973569" title="Robin Gubser">
Robin Gubser

Robin Gubser (ur. 17 kwietnia 1991) – liechtensteiński piłkarz, grający na pozycji pomocnika. Reprezentant kraju, od 2013 roku zawodnik FC Balzers.
Kariera.
Seniorską karierę rozpoczynał w 2011 roku w szwajcarskim FC Mels. W sezonie 2011/2012 spadł z klubem z 1. Liga Classic (4. poziom rozgrywkowy). W 2013 roku został zawodnikiem FC Balzers.
4 czerwca 2013 roku zadebiutował w reprezentacji Liechtensteinu w przegranym 0:2 towarzyskim meczu z Polską.

</doc>
<doc id="3973574" url="https://pl.wikipedia.org/wiki?curid=3973574" title="Michelle Snow">
Michelle Snow

Donnette Jé-Michelle Snow (ur. 20 marca 1980 w Pensacola) – amerykańska koszykarka występująca na pozycji silnej skrzydłowej oraz środkowej.

</doc>
<doc id="3973575" url="https://pl.wikipedia.org/wiki?curid=3973575" title="Starting Now!">
Starting Now!

„STARTING NOW!” – trzydziesty czwarty singel japońskiej piosenkarki Nany Mizuki, wydany 13 lipca 2016 roku.
Utwór tytułowy został użyty jako opening anime "Kono bijutsu-bu ni wa mondai ga aru!", „Antiphona” jako piosenka przewodnia gry na iOS/Android – "The Tower of Princess", a „Rensō hanabi” użyto w reklamach sieci restauracji Nakau. Singel osiągnął 3 pozycję w rankingu Oricon i pozostał na liście przez 11 tygodnie, sprzedał się w nakładzie egzemplarzy.

</doc>
<doc id="3973577" url="https://pl.wikipedia.org/wiki?curid=3973577" title="Adam Malina">
Adam Malina

Adam Malina (ur. 9 września 1966 w Cieszynie) – polski duchowny luterański, od 1997 proboszcz Parafii Ewangelicko-Augsburskiej w Katowicach-Szopienicach, doktor nauk teologicznych, od 2017 prezes XIV Synodu Kościoła Ewangelicko-Augsburskiego w RP.
Życiorys.
Ukończył Chrześcijańską Akademię Teologiczną w Warszawie w 1991, następnie zostaje skierowany do pracy w parafii ewangelickiej w Katowicach-Szopienicach. 26 lipca 1992 został ordynowany przez ks. bpa Jana Szarka na duchownego Kościoła Ewangelicko-Augburskiego. Po przejściu na emeryturę dotychczasowego proboszcza parafii w Katowicach-Szopienicach, zostaje proboszczem tejże parafii oraz proboszczem administratorem „Szopienickiego Ośrodka Parafialnego”, w skład którego wchodzą: Parafia Ewangelicko-Augsburska w Lędzinach, Parafia Ewangelicko-Augsburska w Mysłowicach oraz Parafia Ewangelicko-Augsburska w Sosnowcu.
Od 2001 jest delegatem duchownych do Synodu Kościoła, gdzie od 2008 jest przewodniczącym Komisji ds. Liturgii i Muzyki Kościelnej oraz od 2014 był członkiem Rady Synodalnej Synodu Kościoła XIII kadencji. 22 kwietnia 2017 w Warszawie na I sesji Synod Kościoła XIV kadencji wybrał go na Prezesa Synodu.
Przewodniczy Redakcji Programów Religijnych, Komisji Mediów Polskiej Rady Ekumenicznej, Zarządowi Oddziału Krajowego Światowej Federacji Luterańskiej. Redaktor naczelny portalu luteranie.pl do 30 czerwca 2018.
18 grudnia 2014 obronił na Wydziale Teologicznym ChAT pracę doktorską pt. „Pieśń kościelna w ewangelickiej edukacji religijnej”. Jej promotorem był ks. bp Marcin Hintz, zaś recenzentami ks. dr hab. Jacek Bramorski, prof. Akademii Muzycznej w Gdańsku i prof. dr hab. Włodzimierz Wołosiuk (ChAT).
Żonaty z Barbarą z domu Sztyper, ma trójkę dzieci.

</doc>
<doc id="3973578" url="https://pl.wikipedia.org/wiki?curid=3973578" title="Stanisław Złotnicki">
Stanisław Złotnicki

Stanisław Złotnicki herbu Nowina (zm. w 1635 roku) – sędzia ziemski sanocki w latach 1624-1629, pisarz ziemski sanocki w latach 1612-1624.
Poseł na sejm nadzwyczajny 1613 roku z województwa ruskiego. Był marszałkiem deputackiego sejmiku generalnego województwa ruskiego w 1629 roku.
Bibliografia.
 

</doc>
<doc id="3973581" url="https://pl.wikipedia.org/wiki?curid=3973581" title="Izabela Skierska">
Izabela Skierska

Izabela Skierska (ur. 4 grudnia 1967 w Szczecinku, zm. 2 kwietnia 2014 w Poznaniu) – historyk, mediewista, doktor habilitowany nauk humanistycznych, profesor nadzwyczajny w Polskiej Akademii Nauk. 
Życiorys.
Absolwentka historii na Uniwersytecie im. Adama Mickiewicza w Poznaniu (1991). W 2002 roku obroniła doktorat w Instytucie Historii PAN ("Obowiązek mszalny w średniowiecznej Polsce", promotor: Antoni Gąsiorowski). Habilitacja w 2009 tamże ("Sabbatha sanctifices. Dzień święty w średniowiecznej Polsce"). Od 1991 pracownik Instytutu Historii Polskiej Akademii Nauk w Poznaniu w Zakładzie Słownika Historyczno-Geograficznego Ziem Polskich w Średniowieczu. Od 2003 roku kierownik pracowni poznańskiej Słownika historyczno-geograficznego województwa poznańskiego w średniowieczu. Od roku 1999 sekretarz redakcji "Roczników Historycznych". Zajmowała się historią Kościoła w późnośredniowiecznej Polsce, a zwłaszcza jego administracją i sądownictwem.

</doc>
<doc id="3973582" url="https://pl.wikipedia.org/wiki?curid=3973582" title="Kalendarz z Coligny">
Kalendarz z Coligny

Kalendarz z Coligny – pochodzący z końca I wieku p.n.e. starożytny celtycki kalendarz, odnaleziony w 1897 roku w pobliżu Coligny w departamencie Ain we Francji. Obecnie znajduje się w zbiorach Musée gallo-romain w Lyonie.
Zabytek, wykonany z brązowej płyty, został odnaleziony w 153 fragmentach, które po złożeniu dają około połowy oryginału. Kalendarz przedstawia pięcioletni cykl lunarno-słoneczny. Podzielony jest na szesnaście kolumn obejmujących po cztery miesiące, z wyjątkiem kolumn 5 i 9, które zawierają dodatkowo miesiące przestępne konieczne do wyrównania roku księżycowego z rokiem słonecznym. Miesiące mają po 29 lub 30 dni i tworzą lata liczące 354 dni. Każdy miesiąc składa się z części „jasnej” i „ciemnej”, rozdzielonych słowem "atenoux" ("powracająca noc"). Ponadto miesiące podzielono na pomyślne i niepomyślne, oznaczając je skrótami MAT i ANM (od "matus" i "anmatus"). Dni są ponumerowane, a niektóre także dodatkowo oznaczone skrótami, którymi zaznaczono m.in. święta Beltane i Lughnasadh.
Kalendarz jest też cennym źródłem językowym, zapisano bowiem na nim pismem łacińskim słowa i liczebniki galijskie, chociaż znaczenia większości skrótów nie udało się rozszyfrować. Miesiące noszą nazwy kolejno: Samoni, Dumann, Riuros, Anagantio, Ogronn, Cutios, Giamoni, Simiuisonna, Equos, Elembiu, Edrini i Cantlos.

</doc>
<doc id="3973583" url="https://pl.wikipedia.org/wiki?curid=3973583" title="Krotynga">
Krotynga



</doc>
<doc id="3973588" url="https://pl.wikipedia.org/wiki?curid=3973588" title="Mikołaj Kozłowski">
Mikołaj Kozłowski

Mikołaj Kozłowski z Kurozwęk herbu Poraj – sędzia ziemski sanocki w latach 1620-1623, podsędek sanocki w latach 1616-1620.
Życiorys.
Był marszałkiem deputackiego sejmiku generalnego województwa ruskiego w 1619 roku. Poseł na sejm 1620 roku i deputat na Trybunał Skarbowy Koronny w 1620 roku.

</doc>
<doc id="3973589" url="https://pl.wikipedia.org/wiki?curid=3973589" title="Praska wiosna">
Praska wiosna



</doc>
<doc id="3973593" url="https://pl.wikipedia.org/wiki?curid=3973593" title="Zsófia Erdélyi">
Zsófia Erdélyi

Zsófia Erdélyi (ur. 10 stycznia 1987 roku w Budapeszcie) – węgierska biegaczka długodystansowa, uczestniczka Letnich Igrzysk Olimpijskich w Londynie i Rio de Janeiro.
Kariera.
Igrzyska Olimpijskie.
Brała udział w biegu maratońskim na Igrzyskach w Londynie i Rio de Janeiro. W Londynie bieg ukończyła na 91 miejscu (osiągając czas 02:44:45), zaś w Rio de Janeiro do mety dobiegła z czasem 02:39:04, co dało jej 52 miejsce.
Życie prywatne.
Zaczęła biegać w wieku 6 lat. Od czerwca 2015 roku jest matką.

</doc>
<doc id="3973595" url="https://pl.wikipedia.org/wiki?curid=3973595" title="Rafał Wojciechowski">
Rafał Wojciechowski

Rafał Wojciechowski (ur. 5 września 1969 w Warszawie) – polski prawnik, nauczyciel akademicki, prorektor Uniwersytetu Wrocławskiego w kadencji 2016–2020, od 2020 sędzia Trybunału Konstytucyjnego.
Życiorys.
Absolwent XIV Liceum Ogólnokształcącego im. Polonii Belgijskiej we Wrocławiu. W 1993 ukończył studia prawnicze na Uniwersytecie Wrocławskim. Doktoryzował się w 2002 na uczelni macierzystej w oparciu o pracę pt. "Societas w twórczości glosatorów i komentatorów", której promotorem był dr hab. Edward Szymoszek. Stopień doktora habilitowanego uzyskał w 2010 na UWr na podstawie rozprawy zatytułowanej "Arbitraż w doktrynie prawnej średniowiecza".
Jako nauczyciel akademicki związany od ukończenia studiów z Uniwersytetem Wrocławskim. W 2013 objął stanowisko profesora nadzwyczajnego w Zakładzie Prawa Rzymskiego w Instytucie Historii Państwa i Prawa na Wydziale Prawa, Administracji i Ekonomii UWr. W 2014 został kierownikiem Pracowni Europejskiej Kultury Prawnej. W kwietniu 2016 został wybrany na prorektora Uniwersytetu Wrocławskiego na kadencję 2016–2020 (od 1 września 2016).
W 1998 ukończył aplikację radcowską. W 2010 został wpisany na listę arbitrów rekomendowanych Sądu Arbitrażowego przy Krajowej Izbie Gospodarczej. W 2012 otworzył we Wrocławiu kancelarię notarialną.
Specjalizuje się w prawie rzymskim i jego recepcji w średniowieczu i okresie nowożytnym. W 2006 i 2007 był stypendystą Towarzystwa Maxa Plancka w Max-Planck-Institut für ausländisches und internationales Privatrecht. Został członkiem Polskiego Stowarzyszenia Ekonomicznej Analizy Prawa i kolegium redakcyjnego czasopisma „Arbitraż i Mediacja”.
20 grudnia 2019 z rekomendacji partii Prawo i Sprawiedliwość został wybrany przez Sejm RP sędzią Trybunału Konstytucyjnego. Zaprzysiężony został 7 stycznia 2020 przez prezydenta RP Andrzeja Dudę. Pod koniec 2021 wygrał rządowy konkurs na kandydata do Trybunału Sprawiedliwości Unii Europejskiej (w miejsce ustępującego Marka Safjana).
Życie prywatne.
Żonaty z Agatą, ma dwie córki.

</doc>
<doc id="3973597" url="https://pl.wikipedia.org/wiki?curid=3973597" title="Quercus viminea">
Quercus viminea

Quercus viminea Trel. – gatunek rośliny z rodziny bukowatych ("Fagaceae" Dumort.). Występuje naturalnie w północnym Meksyku (w stanach Chihuahua i Sonora) oraz południowo-zachodnich Stanach Zjednoczonych (w Arizonie). 

</doc>
<doc id="3973600" url="https://pl.wikipedia.org/wiki?curid=3973600" title="Ignacy Błeszyński (powstaniec)">
Ignacy Błeszyński (powstaniec)



</doc>
<doc id="3973602" url="https://pl.wikipedia.org/wiki?curid=3973602" title="Ignacy Błeszyński">
Ignacy Błeszyński



</doc>
<doc id="3973603" url="https://pl.wikipedia.org/wiki?curid=3973603" title="Norton F1">
Norton F1

Norton F1 – motocykl sportowy firmy Norton, który oparty został na motocyklu wyścigowym RCW588. Oferowany był jednym tylko wariancie kolorystycznym: czarnym ze złotymi napisami i szaro-złotymi pasami. Silnik napędzany był podwójnym silnikiem wankla chłodzonym cieczą o pojemności 588 ccm. Jednostka ta została opracowana na podstawie silnika z Nortona Commandera.

</doc>
<doc id="3973605" url="https://pl.wikipedia.org/wiki?curid=3973605" title="Piąta pora roku (powieść N.K. Jemisin)">
Piąta pora roku (powieść N.K. Jemisin)

Piąta pora roku (ang. "The Fifth Season") – powieść fantasy amerykańskiej pisarki N.K. Jemisin, wydana w sierpniu 2015. Jest to pierwsza część "Trylogii Pękniętej Ziemi" (ang. "The Broken Earth"). Powieść otrzymała nagrodę Hugo dla najlepszej powieści. Wygrała również Sputnik Award. Ponadto była nominowana do nagród Nebula, Locus i World Fantasy.
W 2016 roku ukazał się drugi tom cyklu, "Wrota Obelisków", zaś w 2017 trzecia część, "Kamienne niebo". W „Clarkesworld Magazine” w lipcu 2014 ukazało się opowiadanie "Stone Hunger" także ulokowane w świecie Krainy Pękniętej Ziemi.
Powstanie powieści.
Jak mówi autorka, wszystko zaczęło się od snu: często zdarza się, że po zapamiętaniu jakiegoś, zaczyna dopasowywać do niego logiczne wyjaśnienia, próbując w ten sposób zbudować świat przedstawiony. W tym śnie w jej stronę zmierzała zdenerwowana kobieta z górą unoszącą się za nią, którą miała zamiar rzucić w śpiącą. Jemisin obudziła się, zalana potem, z pytaniem w głowie: jak zatrzymać górę?
Następnie postanowiła, że rzuci sobie wyzwanie: pisząc, sięgała już do mitologii. Postanowiła więc, że po raz pierwszy spróbuje wymyślić logicznie działający świat, który nie będzie oparty na znanych jej mitologiach i zasadach, ale w dalszym ciągu będzie można go zaliczyć do kategorii fantasy.
Narracja drugoosobowa nie była jednak zaplanowana – wyszła autorce w sposób zupełnie naturalny, bo – jak uznała – najbardziej pasowała jej do samej historii.
Prace przygotowawcze do napisania książki zajęły Jemisin około roku, w trakcie którego zbierała informacje dotyczące geologii i sejsmologii. Odwiedziła także Hawaje, by na własne oczy zobaczyć wulkany.
W trakcie pisania Jemisin przez chwilę chciała porzucić projekt. Przerwała go na pewien czas, w trakcie którego napisała nowelę "The Awakened Kingdom" (wydaną w 2014 roku), po czym wróciła do „Piątej pory roku”.
Fabuła.
Powieść opisuje krainę zwaną przewrotnie Bezruchem (z ang. "Stillness"), który jest jedynym olbrzymim lądem na planecie. Przez dużą intensywność i regularność ruchów płyt tektonicznych jest często nawiedzana przez olbrzymie katastrofy. Bohaterami są górotwory – osoby obdarzone nadnaturalną zdolnością wyczuwania (sejszenie) i wpływania na sejsmikę planety. Zdolność ta sprawia, że inni ludzie odnoszą się do nich z rezerwą lub strachem, a czasami wręcz nienawiścią.
Akcja powieści podzielona jest na trzy wątki: historię dorosłej Essun, która traci swoje dziecko i rusza na jego poszukiwania, dwudziestoletniej Sjen, która wyrusza na daleką misję, oraz dziewczynki, Damayi.
Essun mieszka w Tirimo, gdzie pracuje jako nauczycielka. Ma męża oraz dwójkę dzieci. Pewnego dnia podczas powrotu do domu znajduje swojego martwego syna, który został zabity przez ojca po tym jak ten zorientował się, że dziecko jest górotworem. Mężczyzna porywa córkę i ucieka, Essun zaś na kilka dni pogrąża się w melancholii. Wychodzi z niej z pomocą młodego lekarza, Lerny. Mimo zbliżającej się piątej pory roku wyrusza w pościg za swoim mężem, nie chcąc dopuścić, by ten zabił jej córkę, która również jest górotworem. W trakcie podróży wpada na tajemniczego chłopca, Hoa, który podobno jest w stanie wyczuć jej rodzinę. Poznaje też geolog, Tonkee, która towarzyszy im w podróży.
Sjen jest górotworem z Fulcrum, posiadającym cztery pierścienie. Jej nauczyciel, Feldspar, rozkazuje jej wyruszyć na misję razem z dziesięciopierściennikiem, w trakcie której mają usunąć blokadę w porcie w Allia. Podczas drogi okazuje się, że Alabaster, podobnie jak inne potężne górotwory, jest zmuszany do rozrodu. Te z obdarzonych potężną mocą dzieci-górotworów, które nie potrafią poradzić sobie z własnymi umiejętnościami, są wykorzystywane w stacjach sejsmicznych do kontrolowania trzęsień ziemi, przy czym przez cały czas utrzymywane są w stanie nieprzytomności i traktowane jak narzędzia. W trakcie pobytu w Allia duet odkrywa tajemniczy obelisk, w którym znajduje się zjadacz kamieni.
Damaya zostaje zabrana z rodzinnego domu przez Strażnika, Schaffa, po tym, gdy została odkryta jej umiejętność górotwórstwa. W trakcie drogi do Fulcrum jej nowy opiekun łamię jej rękę, by pokazać jej, że jeśli mu się przeciwstawi, lub komukolwiek zagrozi nie zawaha się jej skrzywdzić. Jednocześnie okazuje względem dziewczynki ciepłe, wręcz ojcowskie ciepło. Gdy docierają na miejsce dziewczynka rozpoczyna swoje szkolenie. W trakcie niego przypadkiem poznaje Binof Przywódczyni Yumenes, dziewczynkę, która wkradła się na teren Fulcrum. Damaya pomaga jej w eksplorowaniu szkoły, jednak zostają przyłapane na gorącym uczynku, co – według panujących w niej zasad – powinno zesłać na młody górotwór śmierć. Schaff wstawia się jednak za nią: jeśli dziewczyna w trybie natychmiastowym przejdzie egzamin, przeżyje go i zdobędzie pierwszy pierścień będzie mogła zostać w Fulcrum.
Bohaterowie.
Fabuła powieści podzielona jest na trzy główne wątki dziejące się w różnym czasie.
Pozostałe postacie to między innymi:

</doc>
<doc id="3973606" url="https://pl.wikipedia.org/wiki?curid=3973606" title="Millyard Viper V10">
Millyard Viper V10

Millyard Viper V10 – motocykl zbudowany przez brytyjskiego inżyniera Allenaa Millyarda wyposażony w ośmiolitrowy benzynowy silnik V10 z Dodge Vipera produkujący moc 500 KM.
Celem Millyarda było stworzenie motocykla, który osiągnie prędkość maksymalną 400 km/h. Początkowe testy pokazały, że motocykl przekroczył 320 km/h.
Na torze w Bruntingthorpe Proving Ground osiągnięto prędkość 331 km/h.

</doc>
<doc id="3973607" url="https://pl.wikipedia.org/wiki?curid=3973607" title="Adam Schmuck">
Adam Schmuck

Adam Schmuck (ur. 29 stycznia 1904 we Lwowie, zm. 20 kwietnia 1971 we Wrocławiu) – polski geograf i meteorolog, wykładowca Uniwersytetu Wrocławskiego i Wyższej Szkoły Rolniczej we Wrocławiu.
Życiorys.
Urodzony 29 stycznia 1904 r. we Lwowie, był synem Wojciecha i Anny z Czernych. Jego ojciec był tokarzem we lwowskich warsztatach kolejowych. W rodzinnym mieście ukończył IX Państwowe Gimnazjum im. Jana Kochanowskiego we Lwowie, po czym od 1924 r. studiował na Wydziale Matematyczno-Przyrodniczym Uniwersytetu Jana Kazimierza we Lwowie meteorologię. Studia ukończył w 1928 r. i na rok został zastępcą asystenta na UJK oraz nauczycielem XI Gimnazjum Państwowego we Lwowie, a od września 1930 uczył w gimnazjum w Kołomyi. W 1932 r. doktoryzował się na UJK w zakresie geofizyki i meteorologii pod kierunkiem Henryka Arctowskiego. Oprócz tego opracował monografię okolic Kołomyi oraz wspomnienia zawierające opisy Polesia i Pojezierza Augustowskiego.
Podczas sowieckiej okupacji pracował jako nauczyciel w szkole średniej w Kołomyi. Po agresji niemieckiej pracował kolejno jako rolnik na Lubelszczyźnie, księgowy we Lwowie i pracownik browaru w Okocimiu.
Po zakończeniu wojny został nauczycielem gimnazjum w Brzesku i dyrektorem Państwowego Gimnazjum i Liceum dla Dorosłych. W lutym 1946 r. wyjechał do Wrocławia, w którym objął posadę w Katedrze Meteorologii i Klimatologii Uniwersytetu Wrocławskiego. 30 marca 1950 habilitował się i w następnym roku objął Katedrę Hydrometeorologii na nowo utworzonym Wydziale Melioracji Wodnych na Wyższej Szkoły Rolniczej we Wrocławiu. Na WSzR był w latach 1954–1956 prorektorem, a w latach 1953–1954 i 1959–1962 – prodziekanem Wydziału Melioracji Wodnych. W 1954 został profesorem nadzwyczajnym, w sześć lat później otrzymał tytuł profesora zwyczajnego.
W 1947 r. znalazł się wśród założycieli Polskiego Towarzystwa Meteorologiczno-Hydrologicznego i jego wrocławskiego oddziału PTMH. W następnych latach był sekretarzem PTMH i przez wiele lat zastępcą przewodniczącego. Należał do Wrocławskiego Towarzystwa Naukowego, Polskiego Towarzystwa Geograficznego i Instytutu Śląskiego w Opolu. Autor 99 publikacji naukowych oraz licznych skryptów i podręczników akademickich.
Odznaczony Złotym Krzyżem Zasługi. Zmarł 20 kwietnia 1971 r. we Wrocławiu i został pochowany na cmentarzu św. Rodziny we Wrocławiu. Żonaty z Marią z Mirowskich (1907–1990). Ich córkami były Helena Dobrucka i Barbara Marszałek.

</doc>
<doc id="3973608" url="https://pl.wikipedia.org/wiki?curid=3973608" title="Antoni Zagożdżon">
Antoni Zagożdżon

Antoni Zagożdżon (ur. 13 maja 1930 w Ćmielowie, zm. 18 listopada 1987 we Wrocławiu) – polski geograf, wykładowca i prorektor Uniwersytetu Wrocławskiego, doktor habilitowany od 1979 roku. Pochowany na cmentarzu św. Rodziny we Wrocławiu.

</doc>
<doc id="3973609" url="https://pl.wikipedia.org/wiki?curid=3973609" title="Lidia Prajer-Janczewska">
Lidia Prajer-Janczewska

Lidia Prajer-Janczewska (ur. 2 czerwca 1925 w Krotoszynie, zm. 26 listopada 1993 we Wrocławiu) – polska chemiczka, wykładowca Uniwersytetu Wrocławskiego, od 1971 do 1979 kierownika zakładu chemii organicznej w Instytucie Chemii UWr. W 1984 otrzymała Odznakę Honorową Polskiego Towarzystwa Chemicznego. Pochowana na cmentarzu św. Rodziny we Wrocławiu.

</doc>
<doc id="3973610" url="https://pl.wikipedia.org/wiki?curid=3973610" title="Pokémon Ranger and the Temple of the Sea">
Pokémon Ranger and the Temple of the Sea



</doc>
<doc id="3973614" url="https://pl.wikipedia.org/wiki?curid=3973614" title="Prefektura apostolska Lixian">
Prefektura apostolska Lixian

Prefektura apostolska Lixian (łac. "Praefectura Apostolica Lichovensis") – rzymskokatolicka prefektura apostolska ze stolicą w Lixian, w prefekturze miejskiej Changde, w prowincji Hunan, w Chińskiej Republice Ludowej.
Prefektura nie istnieje w strukturach Patriotycznego Stowarzyszenia Katolików Chińskich, które połączyło ją i 7 innych jednostek kościelnych w tej prowincji w diecezję Hunan ze stolicą w Changsha. Formalnie nastąpiło to w 1999.
Historia.
6 maja 1931 z mocy decyzji Piusa XI wyrażonej w brewe "Cum anno quintodecimo" erygowano prefekturę apostolską Lixian. Dotychczas wierni z tych terenów należeli do wikariatu apostolskiego Changde (obecnie diecezja Changde).
Z 1950 pochodzą ostatnie pełne, oficjalne kościelne statystyki. Prefektura apostolska Lixian liczyła wtedy:
Od zwycięstwa komunistów w chińskiej wojnie domowej w 1949 prefektura apostolska, podobnie jak cały prześladowany Kościół katolicki w Chinach, nie może normalnie działać. W 1958 Patriotyczne Stowarzyszenie Katolików Chińskich mianowało Li Zhenlina swoim ordynariuszem w Lixian, mimo iż prefekt apostolski Hipolito Martínez y Martínez OESA nie zrzekł się tego urzędu. Li Zhenlin rządził prefekturą do śmierci w czasie rewolucji kulturalnej. Kolejnym biskupem PSKCh był Anthony Wang Zicheng (1987 – 1995). W 1999 PSKCh zlikwidowało prefekturę. Zostało to dokonane bez mandatu Stolicy Świętej, więc z kościelnego punktu widzenia działania te były nielegalne.
Brak jest informacji o jakimkolwiek prefekcie apostolskim z Kościoła podziemnego.
Prefekci apostolscy.
Antybiskupi.
Ordynariusze mianowani przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3973625" url="https://pl.wikipedia.org/wiki?curid=3973625" title="Miklós Srp">
Miklós Srp

Miklós Srp (ur. 6 marca 1993 w Peczu) – węgierski chodziarz, uczestnik igrzysk w Rio de Janeiro.
Kariera.
Początki.
Zaczął trenować w wieku 14 lat pod okiem swojego ojca, Gyuli Srp.
Igrzyska Olimpijskie.
Brał udział w chodzie na 50 km w czasie Igrzysk w Rio de Janeiro, lecz nie został sklasyfikowany z powodu dyskwalifikacji.

</doc>
<doc id="3973629" url="https://pl.wikipedia.org/wiki?curid=3973629" title="Okręty pancerne typu Drache">
Okręty pancerne typu Drache

Okręty pancerne typu Drache – typ dwóch fregat pancernych o drewnianym kadłubie, zbudowanych dla Österreichische Marine w latach 60. XIX wieku, pierwsze okręty pancerne Austro-Węgier. Zostały zamówione w odpowiedzi na budowę dwóch włoskich okrętów pancernych w 1860 roku. Stępki pod SMS „Drache” i SMS „Salamander” zostały położone na początku 1861 roku. Jednostki zostały zwodowane później tego samego roku i ukończone w roku 1862. Wzięły udział w austriackim zwycięstwie nad Włochami w bitwie pod Lissą, w której „Drache” zatopił włoski okręt obrony wybrzeża „Palestro”. Marynarka Wojenna Imperium Austriackiego wycofała obie fregaty ze służby liniowej w 1875 roku. Kadłub „Drache” był w złym stanie i okręt został rozebrany w latach 1883-1884. „Salamander” został najpierw przebudowany na okręt obrony portu, a w 1883 roku na hulk i był używany jako nawodny magazyn min morskich. Został rozebrany w latach 1895-1896.
Geneza.
Budowa francuskiego okrętu „Gloire”, pierwszego okrętu pancernego na świecie, rozpoczęła wyścig zbrojeń pomiędzy marynarkami wojennymi największych europejskich potęg. Marynarka austriacka rozpoczęła ambitny plan budowy jednostek pancernych pod nadzorem arcyksięcia Ferdynanda Maksymiliana, dowódcy marynarki ("Marinekommandant") i brata Franciszka Józefa I, cesarza Austrii. Plan ten był reakcją na podobny program rozbudowy marynarki prowadzony przez zjednoczone niedawno Królestwo Włoch. „Drache” i „Salamander” zostały zamówione w odpowiedzi na dwa okręty pancerne typu "Formidabile", które Włochy kupiły od Francji w 1860 roku. Projekt fregat został stworzony przez Dyrektora Konstrukcji Morskich, Josefa von Romako, który był odpowiedzialny za projekty wszystkich austro-węgierskich okrętów pancernych do SMS „Tegetthoff” pod koniec lat 70. XIX wieku włącznie. Okręty zostały sklasyfikowane jako fregaty pancerne trzeciej klasy.
Konstrukcja.
Okręty typu "Drache" miały 62,78 m długości między pionami i 70,1 m długości całkowitej. Ich szerokość wynosiła 13,94 m, a zanurzenie od 6,3 do 6,8 m. Wyporność standardowa wynosiła 2869 ton, zaś maksymalna 3160 ton. Drewniany kadłub chroniony był nitowanymi żelaznymi płytami pancernymi. Załoga składała się z 346 oficerów i marynarzy.
Okręty miały poziomą 2-cylindrową maszynę parową, która napędzała pojedynczą śrubę za pomocą pary wytwarzanej przez cztery opalane węglem kotły parowe. Spaliny odprowadzane były przez pojedynczy komin. Układ napędowy miał moc 1842-2060 KM i pozwalał na rozwinięcie prędkości 10,5-11 węzłów. Na potrzeby długich rejsów jednostki zostały wyposażone w trzy maszty i takielunek barku. Pomiędzy 1869 a 1872 rokiem zwiększono powierzchnię ożaglowania obu fregat.
Okręty były pancernikami bateryjnymi i były uzbrojone w 10 odprzodowych 48-funtowych armat gładkolufowych i 18 odprzodowych 24-funtowych armat gwintowanych. Działa te umieszczone były w furtach wzdłuż burt okrętu. W 1867 roku uzbrojenie zostało wymienione na 10 ładowanych odprzodowo dział gwintowanych Armstrong kal. 178 mm i 2 brązowe, ładowane odprzodowo gwintowane działa kal. 51 mm. Fregaty były wyposażone w taran. Jednostki pancerne typu "Drache" miały pas opancerzenia o grubości 115 mm, wykonany z kutego żelaza.
Służba.
Dwa lata po wejściu okrętów typu "Drache" do służby Austria dołączyła do Prus w II wojnie o Szlezwik przeciwko Danii. „Drache” i „Salamander” pozostały na Adriatyku w celu obrony wybrzeży Austrii przed ewentualną duńską inwazją, która jednak nigdy nie nastąpiła. W 1866 roku Prusy podpisały z Włochami sojusz skierowany przeciwko Austrii, który rozpoczął wojnę prusko-austriacką. Flota austriacka dowodzona była przez kontradmirała Wilhelma von Tegetthoffa, który zdecydował się zaatakować włoską flotę, kiedy ta próbowała zdobyć wyspę Lissa na środkowym Adriatyku. W czasie bitwy pod Lissą, która wywiązała się w następstwie ataku, oba okręty typu "Drache" były mocno zaangażowane w walkę. „Drache” krytycznie uszkodził okręt obrony wybrzeża „Palestro”, który stanął w płomieniach i ostatecznie zatonął. Jednak „Drache” nie uniknął uszkodzeń, kilka razy będąc trafionym włoskimi pociskami. Na fregacie wybuchł pożar, który udało się ugasić, zniszczony został główny maszt, a dowódca zabity. „Salamander” nawiązał walkę z wiodącymi jednostkami we włoskiej linii, ale żadna ze stron nie zdołała zadać drugiej poważnych uszkodzeń. Utrata „Palestro” i okrętu pancernego „Re d’Italia” spowodowała wycofanie się floty włoskiej do swojej bazy w Ankonie.
Oba okręty zostały zmodernizowane dwa razy po wojnie: pierwszy raz w 1867 roku, gdy otrzymały nowe uzbrojenie i drugi raz pod koniec dekady, gdy powiększono ich takielunek. Jednak przez resztę służby okręty były bezczynne. Do 1875 roku „Drache” zbutwiał i został wykreślony z rejestru marynarki 13 czerwca tego samego roku. Ostatecznie został rozebrany w latach 1883-1884. Będąc przebudowanym na jednostkę obrony portu w 1875 roku, „Salamander” kontynuował służbę aż do 18 marca 1883 roku, kiedy on również został skreślony z rejestru marynarki i ponownie przebudowany, tym razem na hulk. W tej konfiguracji służył jako nawodny magazyn min morskich. W 1895 roku został sprzedany na złom i rozebrany w następnym roku.

</doc>
<doc id="3973632" url="https://pl.wikipedia.org/wiki?curid=3973632" title="Zgodnie z prawem">
Zgodnie z prawem

Zgodnie z prawem – zbiór opowiadań Jacka Bocheńskiego wydany po raz pierwszy w 1952 roku nakładem wydawnictwa Czytelnik. Na zawartość zbioru składają się cztery opowiadania, których akcja osadzona jest w Polsce okresu PRL.

</doc>
<doc id="3973633" url="https://pl.wikipedia.org/wiki?curid=3973633" title="Praktica LTL 3">
Praktica LTL 3

Praktica LTL 3-lustrzanka jednoobiektywowa produkcji kombinatu Pentacon. Wytwarzana była w latach 1975-1978, jako następca modelu LTL. 

</doc>
<doc id="3973638" url="https://pl.wikipedia.org/wiki?curid=3973638" title="Francesco Magnanelli">
Francesco Magnanelli

Francesco Magnanelli (ur. 12 listopada 1984 w Umbertide) – włoski piłkarz grający na pozycji defensywnego pomocnika w US Sassuolo. Jest kapitanem zespołu.
Kariera.
Magnanelli jest wychowankiem AS Gubbio. W 2000 roku został włączony do pierwszej drużyny klubu, grającej w Serie C2. W 2002 roku przeszedł do Chievo Werona, gdzie przez cały sezon nie doczekał się debiutu w pierwszym zespole, podobnie jak w kolejnych rozgrywkach w barwach ACF Fiorentina. Następnie występował w trzecioligowym AS Sangiovannese, a w 2005 roku trafił do US Sassuolo za 7 tysięcy euro.
W US Sassuolo Magnanelli gra nieprzerwanie od ponad dekady. Jest kapitanem zespołu i jednym z dwóch, obok Alberto Pominiego, piłkarzy klubu, którzy grali w tej drużynie odkąd występowała ona w czwartej lidze aż do awansu do Ligi Europy. Obydwaj zostali za to uhonorowani wręczeniem im kluczy do bram miasta i honorowym obywatelstwem Sassuolo.
W sezonie 2015/2016 Magnanelli zaliczył 320 przechwytów - najwięcej w tym sezonie Serie A. Urodzony w Umbertide pomocnik stale był podstawowym graczem zespołu. Na dłużej z gry wyeliminowała go dopiero kontuzja, której doznał 12 grudnia 2016. W meczu ze swoim byłym klubem, Fiorentiną, zerwał więzadła krzyżowe.
Magnanelli jest rekordzistą pod względem liczby meczów rozegranych dla US Sassuolo.
Życie prywatne.
Annalisa, żona Francesco Magnanellego jest inżynierem. Piłkarz jako swój wzór do naśladowania na boisku wymienia Andreę Pirlo. Deklaruje także, iż jest sympatykiem AC Milan.

</doc>
<doc id="3973643" url="https://pl.wikipedia.org/wiki?curid=3973643" title="Wikariat apostolski Mikronezji">
Wikariat apostolski Mikronezji

Wikariat apostolski Mikronezji (łac. "Vicariatus Apostolicus Micronesiensis") – historyczny rzymskokatolicki wikariat apostolski w Mikronezji.
Historia.
W 1844 papież Grzegorz XVI erygował prefekturę apostolską Mikronezji. Dotychczas wierni z tych terenów należeli do wikariatu apostolskiego Nowej Zelandii (obecnie diecezja Auckland).
15 maja 1886 odłączono od niej misję sui iuris Wschodnich Karolinów i misję sui iuris Zachodnich Karolinów (z obu tych jednostek powstała później diecezja Karolinów).
W 1887 prefekturę apostolską Mikronezji podniesiono do rangi wikariatu apostolskiego. 10 maja 1889 wikariat apostolski Mikronezji został zlikwidowany, a jego terytorium zostało włączone do wikariatu apostolskiego Nowej Brytanii (obecnie archidiecezja Rabaul).

</doc>
<doc id="3973644" url="https://pl.wikipedia.org/wiki?curid=3973644" title="Synalpheus pinkfloydi">
Synalpheus pinkfloydi

Synalpheus pinkfloydi – gatunek krewetek z rodzaju "Synalpheus".
Gatunek został odkryty przez Kristin Hultgren (Seattle University), Arthura Ankera (Universidade Federal de Goiás) i Sammy’ego De Grave’a (Oxford University Museum of Natural History).
"Synalpheus pinkfloydi" charakteryzuje się jaskraworóżowymi szczypcami. Przedstawiciele gatunku wydają głośne dźwięki podczas zaciskania szczypiec, co ma na celu ogłuszenie i zdezorientowanie potencjalnej ofiary. Dźwięki te mają głośność do 210 db. "Synalpheus pinkfloydi" żyje w wodach Oceanu Spokojnego u wybrzeży Panamy.

</doc>
<doc id="3973645" url="https://pl.wikipedia.org/wiki?curid=3973645" title="Problem trzech ciał (powieść)">
Problem trzech ciał (powieść)

Problem trzech ciał – powieść fantastycznonaukowa chińskiego pisarza Liu Cixina, wydana w 2006 roku. Jest to pierwsza część cyklu „Wspomnienie o przeszłości Ziemi”. Powieść otrzymała nagrodę Hugo dla najlepszej powieści, pierwszy raz w historii przyznaną utworowi tłumaczonemu na język angielski, a nie napisanemu po angielsku oraz Nagrodę im. Kurda Lasswitza. Ponadto była nominowana do nagród: Nebula, Locus i Prometeusza i Campbella.
Powieść stała się bestsellerem w Chinach, zaś po przetłumaczeniu na angielski zdobyła popularność także w krajach anglojęzycznych. Na okładce wydawca przytacza polecające opinie m.in. Baracka Obamy oraz Marka Zuckerberga.
W 2008 roku ukazał się drugi tom cyklu, "Ciemny las", natomiast w 2010 trzecia część, "Koniec śmierci".
Powieść została zekranizowana przez chińską wytwórnię Yoozoo Pictures, obecnie jest w fazie postprodukcji.
Fabuła.
Rewolucja kulturalna w Chinach. Ye Wenjie, córka wybitnego fizyka jest świadkiem śmierci swego ojca z rąk hunwejbinów. Sama zostaje zesłana do tajnej bazy wojskowej Czerwony Brzeg, gdzie uczestniczy w programie wysyłania sygnałów w kosmos w poszukiwaniu obcych cywilizacji. Niespodziewanie to ona w końcu nawiązuje pierwszy kontakt. Czasy współczesne, naukowiec Wang Miao zostaje powołany w skład komisji badającej przyczyny samobójstw czołowych fizyków. W trakcie dochodzenia natyka się na grę komputerową o niestabilnym świecie Trzech Ciał. Okazuje się, że świat tej gry wcale nie jest fikcją, a projekcją rzeczywistości obcej cywilizacji, która wysłała ku Ziemi armadę, wezwaną przez Ye Wenjie.

</doc>
<doc id="3973649" url="https://pl.wikipedia.org/wiki?curid=3973649" title="Motocykl policyjny">
Motocykl policyjny

Motocykl policyjny – motocykl używany przez jednostki policji, często indywidualnie projektowany aby spełniać wymagania specjalnego użytku.
Historia.
Policjanci używają motocykli głównie do patrolowania ulic i podczas eskortowania pojazdów od początku XX wieku. August Vollmer szef wydziału policji w Berkeley w stanie Kalifornia uznawany jest za organizatora pierwszego oficjalnego policyjnego patrolu motocyklowego w Stanach Zjednoczonych w 1911 jednakże kilka oddziałów policji z USA raportowało używanie motocykli jako pojazdów patrolowych już wcześniej. Harley-Davidson uważa Detroit w stanie Michigan za pierwszego nabywcę motocykli dla policji w roku 1908. Oddział policji w Evanston w stanie Illinois także zakupił motocykl dla swojego oficera w 1908. Także w Portland w stanie Oregon jeden z oficerów używał prywatnego motocykla do patrolowania miasta w 1909.
Rola motocykla jako taniego publicznego środka transportu rozwinęła się w latach trzydziestych XX wieku a ich użycie przez policję oraz wojsko wzrosło.
Motocykle policyjne w Polsce.
Według stanu na dzień 1. stycznia 2018 Policja w Polsce dysponowała 1008 motocyklami, między innymi: BMW K1200R, BMW R1250RT, Honda CB 1000, Honda CBF 1000, Kawasaki Versys, Kawasaki Z800, Triumph Tiger 1050, Yamaha Diversion czy Yamaha FJR 1300.

</doc>
<doc id="3973650" url="https://pl.wikipedia.org/wiki?curid=3973650" title="Henryk Rutkowski (polityk)">
Henryk Rutkowski (polityk)

Henryk Rutkowski (ur. 18 czerwca 1914 w Warszawie, zm. 12 października 1993) – polski ślusarz, racjonalizator, poseł na Sejm PRL IV i V kadencji.
Życiorys.
Uzyskał wykształcenie średnie niepełne, z zawodu ślusarz mechanik. W 1948 wstąpił do Polskiej Zjednoczonej Partii Robotniczej. Długoletni pracownik Fabryki Wyrobów Precyzyjnych im. Karola Świerczewskiego (był nadmistrzem i starszym mistrzem w wydziale remontowym). Specjalizował się w obsłudze obrabiarek. Racjonalizator, złożył ponad 80 samodzielnych wniosków racjonalizatorskich. 
Radny Rady Narodowej miasta stołecznego Warszawy. W 1965 i 1969 uzyskiwał mandat posła na Sejm PRL w okręgu Warszawa-Wola. Przez dwie kadencje zasiadał w Komisji Handlu Wewnętrznego oraz w Komisji Przemysłu Ciężkiego, Chemicznego i Górnictwa.
Pochowany na cmentarzu Komunalnym Północnym w Warszawie.

</doc>
<doc id="3973651" url="https://pl.wikipedia.org/wiki?curid=3973651" title="Alberto Pomini">
Alberto Pomini

Alberto Pomini (ur. 17 marca 1981 w Isola della Scala) – włoski piłkarz występujący na pozycji bramkarza w SPAL.
Kariera klubowa.
Grę w piłkę nożną rozpoczął w klubie AC Cadidavid z Werony. Następnie trenował w Hellasie Werona. W 1999 roku został włączony do składu drużyny seniorów, jednak nigdy nie zadebiutował w oficjalnym meczu pierwszego zespołu. W 2001 roku został wypożyczony do czwartoligowego San Marino Calcio, a następnie grał w klubach występujących na tym samym poziomie rozgrywkowym – AC Bellaria Igea Marina i US Sassuolo Calcio. Z tym ostatnim klubem awansował do Serie A i następnie do Ligi Europy UEFA. Jest jednym z dwóch piłkarzy, obok Francesco Magnanelliego, którzy przebyli z klubem drogę z Serie C2 do europejskich pucharów. Został za to nagrodzony honorowym obywatelstwem miasta Sassuolo. W Serie A Pomini zadebiutował 15 września 2013 w przegranym 0:2 meczu przeciwko Hellasowi Verona. Latem 2017 roku opuścił klub i występował w zespołach grających w Serie B: US Città di Palermo, Venezia FC oraz SPAL.

</doc>
<doc id="3973653" url="https://pl.wikipedia.org/wiki?curid=3973653" title="Diecezja Bengbu">
Diecezja Bengbu

Diecezja Bengbu (łac. "Dioecesis Pampuvensis", chiń. 天主教蚌埠教区) – rzymskokatolicka diecezja ze stolicą w Bengbu, w prowincji Anhui, w Chińskiej Republice Ludowej. Biskupstwo jest sufraganią archidiecezji Anqing.
W Kościele oficjalnym na 70 000 katolików w prowincji Anhui 50 000 mieszka w Bengbu lub w okolicach.
Historia.
21 lutego 1929 papież Pius XI brewe "Ea quae catholicae" erygował wikariat apostolski Bengbu. Dotychczas wierni z tych terenów należeli do wikariatu apostolskiego Wuhu (obecnie diecezja Wuhu).
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Bengbu został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Bengbu liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. W 1958 Patriotyczne Stowarzyszenie Katolików Chińskich mianowało w Bengbu swojego ordynariusza. Przyjął on sakrę bez zgody papieża zaciągając na siebie ekskomunikę latae sententiae.
Kolejnym biskupem został w 1986 Joseph Zhu Huayu. Był on uznawany przez rząd w Pekinie. Brak informacji czy za legalnego ordynariusza uznawała go Stolica Apostolska.
W 2001 Patriotyczne Stowarzyszenie Katolików Chińskich połączyło wszystkie jednostki kościelne w prowincji Anhui (czyli archidiecezję Anqing, jej sufraganie diecezje Bengbu i Wuhu oraz prefekturę apostolską Tunxi). W ich miejsce powstała diecezja Anhui obejmująca swym zasięgiem całą prowincję. Stolica Apostolska nie uznała tej decyzji. Dokonany przez papieży podział administracyjny zachowuje Kościół podziemny.
Ordynariusze.
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3973656" url="https://pl.wikipedia.org/wiki?curid=3973656" title="Igor Łopatyński">
Igor Łopatyński

Igor Łopatyński (ur. 23 lipca 1927 w Rypiance, zm. 2 listopada 1993) – polski historyk, poseł na Sejm PRL IV i V kadencji.
Życiorys.
Syn Eugeniusza i Antoniny. Uzyskał wykształcenie wyższe, z zawodu historyk. Należał do Polskiej Zjednoczonej Partii Robotniczej. W strukturach partii był instruktorem Warszawskiego Komitetu Wojewódzkiego (1953–1955), sekretarzem Komitetu Powiatowego w Pruszkowie (1955–1956), kierownikiem w Warszawskim Komitecie Wojewódzkim (1956–1962), sekretarzem Komitetu Miejskiego w Płocku (1962–1968) oraz Komitetu Miejskiego i Powiatowego w Pruszkowie (1968–1971), a także zastępcą kierownika w Wydziale Organizacyjnym Komitetu Centralnego PZPR (1971–1973). W 1965 i 1969 uzyskiwał mandat posła na Sejm PRL z okręgów kolejno Płock i Pruszków, przez dwie kadencje zasiadał w Komisji Planu Gospodarczego, Budżetu i Finansów.
28 listopada 1988 wszedł w skład Honorowego Komitetu Obchodów 40-lecia Kongresu Zjednoczeniowego PPR-PPS – powstania PZPR.
Pochowany na cmentarzu komunalnym północnym w Warszawie.

</doc>
<doc id="3973661" url="https://pl.wikipedia.org/wiki?curid=3973661" title="Podrzyce">
Podrzyce



</doc>
<doc id="3973663" url="https://pl.wikipedia.org/wiki?curid=3973663" title="Władysław Kądziołka">
Władysław Kądziołka

Władysław Kazimierz Kądziołka (ur. 28 kwietnia 1925 w Klęczanach, zm. 22 kwietnia 1999 w Boguszowie-Gorcach) – polski górnik, poseł na Sejm PRL IV i V kadencji.
Życiorys.
Syn Józefa i Ludwiki z domu Kmiecik. Uzyskał wykształcenie średnie, z zawodu górnik. Pracował jako górnik-rębacz w Kopalni Węgla Kamiennego „Victoria” w Wałbrzychu. Wstąpił do Polskiej Zjednoczonej Partii Robotniczej. W 1965 i 1969 uzyskiwał mandat posła na Sejm PRL w okręgu Wałbrzych, przez dwie kadencje zasiadał w Komisji Przemysłu Ciężkiego, Chemicznego i Górnictwa.

</doc>
<doc id="3973666" url="https://pl.wikipedia.org/wiki?curid=3973666" title="Krwawe specjały włoskie">
Krwawe specjały włoskie

Krwawe specjały włoskie – zbiór opowiadań Jacka Bocheńskiego wydany po raz pierwszy w 1982 roku nakładem wydawnictwa Czytelnik. Bocheński rozpoczął pisanie tych opowiadań podczas swojego drugiego pobytu we Włoszech w 1974 roku (we Włoszech przebywał w latach 1973-1974) i zakończył w 1976.
Opisane historie traktują o problemie terroryzmu włoskiego oraz o jego powiązaniach ideowych i politycznych. Oparte na faktach, sprawozdania historyczne przeplatane osobistymi refleksjami i dygresjami. Kluczowe kwestie, które autor porusza w tym zbiorze: pytania o sens demokracji, o odpowiedzialność człowieka przed drugim człowiekiem i społeczeństwem, oraz o problem manipulacji politycznej i ideowej.
Tłumaczenia.
Jedno z opowiadań ze zbioru, "Mechaniczna pomarańcza", zostało przetłumaczone na język niemiecki i ukazało się jako książka pt. "Clockwork orange" (LCB Editionen Literarisches Colloquium, Berlin 1983).

</doc>
<doc id="3973667" url="https://pl.wikipedia.org/wiki?curid=3973667" title="Władysław Klamra">
Władysław Klamra

Władysław Klamra (ur. 13 kwietnia 1923 w Dąbrowie Górniczej) – polski elektromechanik, poseł na Sejm PRL V kadencji.
Życiorys.
Uzyskał wykształcenie średnie niepełne. Zatrudniony jako elektromechanik w Hucie im. Feliksa Dzierżyńskiego w Dąbrowie Górniczej. W 1969 uzyskał mandat posła na Sejm PRL w okręgu Zawiercie z ramienia Polskiej Zjednoczonej Partii Robotniczej. W parlamencie zasiadał w Komisji Komisja Gospodarki Morskiej i Żeglugi.

</doc>
<doc id="3973672" url="https://pl.wikipedia.org/wiki?curid=3973672" title="Czerwone koszule">
Czerwone koszule

Czerwone koszule – postmodernistyczna powieść fantastycznonaukowa amerykańskiego pisarza Johna Scalziego. Powieść zdobyła w 2013 nagrody Hugo dla najlepszej powieści i Locus dla najlepszej powieści s-f.
Fabuła.
Podporucznik Andrew Dahl trafia na służbę na pokładzie flagowego okrętu Unii Galaktycznej „Nieustraszony”. Oficer szybko odkrywa, że na pokładzie statku dzieją się dziwne rzeczy. Część załogi robi wszystko by uniknąć przydziału na misję zwiadowczą. Kto tego nie dopilnuje, ginie. Prawda okazje się zaskakująca – ich rzeczywistość jest w niezrozumiały sposób kształtowana przez drugorzędny serial s-f, którego scenarzysta chroni "głównych bohaterów", a zabija "czerwone koszule". Misją bohatera i jego przyjaciół staje się od tej pory wyjście poza swoje role i zmiana fatum ciążącego nad załogą. 
Powieść jest swoistym pastiszem seriali s-f typu "Star Trek".

</doc>
<doc id="3973673" url="https://pl.wikipedia.org/wiki?curid=3973673" title="Podsosna">
Podsosna



</doc>
<doc id="3973675" url="https://pl.wikipedia.org/wiki?curid=3973675" title="Fred Claus - Brat Świętego Mikołaja">
Fred Claus - Brat Świętego Mikołaja



</doc>
<doc id="3973678" url="https://pl.wikipedia.org/wiki?curid=3973678" title="Jan Kulas (1908–1983)">
Jan Kulas (1908–1983)

Jan Kulas (ur. 15 marca 1908 w Łubnej, zm. 6 lutego 1983) – polski nauczyciel, poseł na Sejm PRL III, IV i V kadencji.
Życiorys.
Uzyskał wykształcenie średnie niepełne, z zawodu nauczyciel. Pracował na stanowisku kierownika szkoły podstawowej w Malachinie. W 1961, 1965 i 1969 uzyskiwał mandat posła na Sejm PRL w okręgu Tuchola z ramienia Polskiej Zjednoczonej Partii Robotniczej. Przez trzy kadencje zasiadał w Komisji Oświaty i Nauki.
Został pochowany na cmentarzu w Czersku.

</doc>
<doc id="3973684" url="https://pl.wikipedia.org/wiki?curid=3973684" title="Barcelona Open Banc Sabadell 2017">
Barcelona Open Banc Sabadell 2017

Barcelona Open Banc Sabadell 2017 – tenisowy turniej ATP kategorii ATP World Tour 500 w sezonie 2017 z cyklu Barcelona Open Banc Sabadell rozgrywany w dniach 24–30 kwietnia 2017 roku w Barcelonie na kortach ceglanych o puli nagród wynoszącej 2 373 330 euro.

</doc>
<doc id="3973685" url="https://pl.wikipedia.org/wiki?curid=3973685" title="Spadochron ratowniczy ATL-88/90">
Spadochron ratowniczy ATL-88/90

Spadochron ratowniczy ATL-88/90 – spadochron produkcji czeskiego przedsiębiorstwa MarS a.s., przeznaczony do wykonywania skoków ratowniczych przez pilotów ze statków powietrznych, szczególnie z szybowców i małych samolotów.
Parametry techniczne.
Podstawowe parametry.
Producent deklaruje w dokumentacji technicznej następujące parametry swojego wyrobu:
Działanie spadochronu.
Zgodnie z instrukcją użytkowania spadochronu, po opuszczeniu statku powietrznego użytkownik uruchamia go ciągnąc w stronę swojego pasa uchwyt wyzwalający, w pozycji spoczynkowej znajdujący się na wysokości jego piersi, w lewym pasie nośnym. Powoduje to otwarcie pokrowca spadochronu. Uwolniony pilocik wyciągający, wypełniony i hamowany przez opływające go powietrze, wyciąga z pokrowca czaszę z linkami. W efekcie linki naprężają się a czasza napełnia powietrzem, zapewniając spokojne opadanie i bezpieczne lądowanie.
Elementy spadochronu.
Wedle dokumentacji producenta, spadochron składa się z następujących głównych elementów:

</doc>
<doc id="3973691" url="https://pl.wikipedia.org/wiki?curid=3973691" title="Retro (opowiadania)">
Retro (opowiadania)

Retro – zbiór opowiadań Jacka Bocheńskiego wydany w roku 1990 nakładem wydawnictwa Verba. Są to historie napisane w latach 1947–1962. Bocheński długo zwlekał z wydaniem ich w jednym zbiorze, gdyż uważał, że nie mogą one stanowić jednej, wspólnej całości. 

</doc>
<doc id="3973698" url="https://pl.wikipedia.org/wiki?curid=3973698" title="Porsche Tennis Grand Prix 2017">
Porsche Tennis Grand Prix 2017

Porsche Tennis Grand Prix 2017 – tenisowy turniej WTA kategorii WTA Premier Series rangi WTA Premier w sezonie 2017 z cyklu Porsche Tennis Grand Prix rozgrywany w dniach 24–30 kwietnia 2017 roku w Stuttgarcie na kortach ceglanych w hali o puli nagród wynoszącej 776 000 dolarów amerykańskich.

</doc>
<doc id="3973701" url="https://pl.wikipedia.org/wiki?curid=3973701" title="Abu al-Kasim Babur">
Abu al-Kasim Babur

Abu al-Kasim Babur (w formie perskiej Abol Ghasem Babor, ابوالقاسم بابر; ur. 7 lipca 1422, zm. 22 marca 1457 w Meszhedzie) – władca z dynastii Timurydów, panujący w Mazandaranie i Chorasanie w latach 1447–1457.
Życiorys.
Był najmłodszym synem Bajsunkura. Jego matką była konkubina o imieniu Gouhar-nasab. Według Chondemira za życia swojego dziadka Szahrucha (1405–1447) Babur nie cieszył się takim poważaniem jak jego przyrodni bracia, Ala ad-Daula (1447–1448) i Sultan Muhammad (1447–1452), i po śmierci swojego ojca musiał się zadowolić życiem za przyznane mu stypendium. Babur towarzyszył Szahruchowi w kampanii przeciwko jego zbuntowanemu bratu, Sultanowi Muhammadowi, podczas której jego dziadek zmarł 13 marca 1447 roku w Reju. Według niektórych źródeł po śmierci Szahrucha Babur i jego kuzyn Chalil Sultan mieli splądrować obóz i następnie opuścić armię i udać się w kierunku Chorasanu (według innych źródeł dzieła splądrowania obozu dokonali zwykli żołnierze). W Bastamie do Babura dotarła wiadomość od emira Hinduki z Astarabadu, który zapraszał go do objęcia władzy w regionie. To zaproszenie było prawdopodobnie wcześniej uzgodnione, zaś Astarabad stanowił niegdyś część dominium Bajsunkura, tak że mogło się wydawać, iż Babur po prostu obejmuje należną mu część schedy po swoim ojcu.
Po zainstalowaniu się w Mazandaranie Babur wyruszył przeciwko swojemu bratu Ala ad-Dauli, który w międzyczasie objął władzę w Heracie. Armie obu braci spotkały się w pobliżu Meszhedu, jednak ich emirowie nalegali by ci zawarli pokój, wskazując iż obu zagraża jedyny żyjący syn Szahrucha, panujący w Mawarannahrze Uług Beg (1409–1449), któremu mogą się przeciwstawić tylko zawierając sojusz. Babur i Ala ad-Daula zgodzili się zatem na granice w rejonie Chabuszanu i udali się do swoich stolic. Na wiosnę 1448 roku Uług Beg zaatakował Chorasan i pokonał Ala ad-Daulę, zajmując Herat, ten ostatni zaś uciekł do Babura. Kiedy Uług Beg wycofał się do Mawarannahru to Babur zaatakował Chorasan, z Ala ad-Daulą u swego boku, i w lutym 1449 roku zajął Herat, który w międzyczasie znalazł się pod krótkotrwałą okupacją turkmeńskiego księcia Jar Alego. Początkowo Babur przyznał Ala ad-Dauli "sojurghal" w Tun (dzis. Ferdous), obawiając się jednak jego popularności w Chorasanie wkrótce go uwięził. Kilka miesięcy później Ala ad-Dauli udało się uciec z więzienia i udał się on do panującego w Iraku Perskim, Farsie i Kermanie Sultana Muhammada.
W kwietniu/maju 1449 roku Babur uznał nominalną zwierzchność Sultana Muhammada, chcąc zabezpieczyć się przed atakiem z jego strony. Teraz jednak Sultan Muhammad podjął próbę bezpośredniego zajęcia Chorasanu, do czego prawdopodobnie zachęcali go Ala ad-Daula i babka wszystkich trzech braci, Gouharszad Agha. Wyruszył on na północny wschód jesienią 1449 roku i kiedy Babur odrzucił jego wezwanie podporządkowania się pokonał go nieopodal Dżamu 30 października 1449 roku, po czym zajął Herat. Podobnie jak Babur Sultan Muhammad obawiał się popularności Ala ad-Dauli w regionie i wysłał go jako swojego namiestnika do Kabulu. Tymczasem niekompetentne rządy głównego emira Sultana Muhammada, Hadżdżi Muhammada, sprawiły, iż niezadowolenie mieszkańców z nowych rządów zaczęło narastać. Na wiosnę 1450 roku Sultan Muhammad wyruszył przeciwko Baburowi, który jednak pokonał jego straż przednią 16 maja 1450 roku, w bitwie w której zginął dowodzący nią Hadżdżi Muhammad. Kiedy Sultan Muhammad zaatakował go z resztą swojej armii Babur zarządził odwrót. Pomimo to Sultan Muhammad był niechętny ściganiu przeciwnika, szczególnie kiedy dowiedział się, iż wykorzystując jego nieobecność Ala ad-Daula zajął Herat. Kiedy dodatkowo ujawnił się spisek krewnych Gouharszad w jego armii zmierzający do wydania go jego przeciwnikom Sultan Muhammad opuścił swoje wojsko i z grupą zwolenników uciekł do Jazdu.
W sytuacji gdy zagrożenie ze strony Sultana Muhammada znikło Babur ponownie zaatakował Herat. Ala ad-Daula wycofał się do Balchu, pomimo tego Babur jednak musiał oblegać miasto i został do niego wpuszczony przez jego ludność, dopiero gdy przysiągł, że nie pozwoli na jej pokrzywdzenie. Już w roku 1451 Ala ad-Daula ponownie próbował zdobyć Herat, tym razem jednak jego starania poniosły całkowite fiasko, zaś Babur w odwecie zarządził oślepienie pojmanego brata. Zamiast pozostać w Heracie Babur udał się do Astarabadu, gdzie najwidoczniej znajdował się jego dwór. Pomimo tego że wydaje się, iż Babur był gotów rządzić w jego imieniu Sultan Muhammad jeszcze raz wyruszył przeciwko niemu, jednak 9 stycznia 1452 roku został pokonany w bitwie nieopodal Astarabadu. Według Daulatszaha jego emirowie przyrzekli mu lojalność przed bitwą jednak większość przeszła na stronę Babura w jej trakcie. Sultan Muhammad dostał się do niewoli swojego brata, który zdecydował o jego śmierci. Niedługo potem Ala ad-Daula ponownie próbował zdobyć Herat, by następnie po kolejnym niepowodzeniu uciec do władcy Kara Kojunlu Dżahanszaha (1438–1467). 
To właśnie Dżahanszah stał się teraz głównym przeciwnikiem Babura. Babur poinformował władcę Kara Kojunlu o swoim zwycięstwie nad bratem w liście opatrzonym królewską pieczęcią ("mohr-e humajun"), zamiast wydać adresowany do niego dekret ("farman"), zawierający żądanie trybutu ("badż") i podatków ("charadż") z Azerbejdżanu, oraz przypomnienie o obowiązku umieszczenia jego imienia na monetach oraz wymieniania go w chutbie. Tym samym zdawał się rezygnować ze zwierzchności nad Kara Kojunlu, co Dżahanszah miał odebrać jako oznakę słabości. Po zabiciu Sultana Muhammada Babur zmierzał do opanowania niegdyś należących do niego terytoriów, jednak były one zagrożone najazdem Turkmenów. Początkowo Baburowi udało się zająć Jazd i Sziraz oraz uzyskać uznanie swojej władzy w Kermanie. Zniechęceni twardymi rządami jego namiestników mieszkańcy Sawe i Komu poddali się Kara Kojunlu, chociaż Kom przez pewien czas stawiał opór. Babur chciał przybyć z odsieczą dla Komu jednak mieszkańcy Isfahanu nie wpuścili go do miasta i czekali na przybycie Turkmenów. W trakcie całej tej kampanii Babur był zmuszony do bezlitosnych rekwizycji w celu zaopatrzenia swojego wojska, co dodatkowo sprawiało, że mieszkańcy zachodniego Iranu odwracali się od niego. W związku z dotychczasowymi niepowodzeniami udał się on do Chorasanu, pozostawiając jako swojego namiestnika w Jazdzie prawnuka Timura Chalila Sultana. Ten najpierw wymusił na mieszkańcach Jazdu ogromną sumę w podatkach, następnie zaś wyruszył na podbój Farsu. Namiestnik Babura uciekł z Szirazu i Chalil Sultan wkroczył do miasta we wrześniu 1452 roku. W obliczu nadciągających Kara Kojunlu Chalil Sultan uciekł jednak wkrótce do Kermanu, zaś ostatecznym rezultatem jego działań było to, że zniechęceni do Timurydów mieszkańcy Jazdu i Szirazu poddali się Turkmenom bez walki.
Wiosną 1454 roku rządzący w Mawarannahrze Abu Sa’id (1451–1469) przekroczył Dżejhun i zajął Balch. W odpowiedzi na ten atak Babur dokonał inwazji Mawarannahru i w październiku/listopadzie 1454 roku oblegał Samarkandę. Miasto jednak obroniło się, głównie dzięki postawie szejcha tarikatu nakszbandijja Chodży Ahrara, i ostatecznie Abu Sa’id i Babur zawarli pokój potwierdzający granicę na rzece Dżejhun. Stosunki pomiędzy oboma władcami miały odtąd aż do śmierci Babura pozostawać serdeczne. Po tym jak wyzdrowiał po poważnej chorobie na początku 1455 roku Babur zdecydował się udać na pielgrzymkę do Meszhedu, dokąd dotarł w październiku 1456 roku. Spędził tam zimę i zmarł 22 marca 1457 roku, prawdopodobnie w wyniku otrucia. Został pochowany w Meszhedzie w pobliżu grobu Imama Rezy.
Według Chondemira Babur miał być osobą skromną i bezpretensjonalną, o przyjemnym usposobieniu. Podobnie jak inni Timurydzi Babur był patronem sztuk, a także bibliofilem. Sam pisał wiersze (których fragmenty zachowały się do dzisiaj) i miał interesować się sufizmem, w tym studiować klasyczne sufickie teksty. Jego następcą został jego 11-letni syn, Szah Mahmud (1457).

</doc>
<doc id="3973704" url="https://pl.wikipedia.org/wiki?curid=3973704" title="Matteo Politano">
Matteo Politano

Matteo Politano (ur. 3 sierpnia 1993 w Rzymie) – włoski piłkarz występujący na pozycji pomocnika we włoskim klubie SSC Napoli oraz w reprezentacji Włoch.
Kariera klubowa.
Politano jest wychowankiem AS Romy. Z młodzieżowym zespołem tego klubu w sezonie 2010/2011 został młodzieżowym mistrzem Włoch, a rok później wywalczył młodzieżowy Puchar Włoch.
Na sezon 2012/2013 Politano został wypożyczony do trzecioligowego Peruggi Calcio. Latem 2013 za 500 tysięcy euro na zasadzie współwłasności trafił do Pescary Calcio z Serie B. Dwa lata potem AS Roma odkupiła połowę jego karty zawodniczej za 600 tysięcy euro.
W macierzystym klubie Politano jednak nie pozostał, ponieważ został wypożyczony do US Sassuolo, które po roku go wykupiło. W Serie A zadebiutował 23 sierpnia 2015 w wygranym 2:1 meczu z SSC Napoli. Pierwszego gola we włoskiej ekstraklasie rzymianin strzelił w spotkaniu przeciwko swojej byłej drużynie – Romie, gdy Sassuolo zremisowało z nią 2:2. Politano asystował także przy drugim golu.
W lipcu 2018 roku został wypożyczony z US Sassuolo do Interu Mediolan z opcją wykupu po zakończeniu sezonu. Debiut w barwach "Nerazzurich" zanotował 19 sierpnia 2018 roku w przegranym 1:0 spotkaniu ze swoim poprzednim klubem, Sassuolo. Pierwszego gola w Serie A dla Interu strzelił ponad miesiąc później, 29 września, w wygranym 2:0 spotkaniu z Cagliari. Politano wpisał się na listę strzelców w 89. minucie.
Kariera reprezentacyjna.
5 listopada 2016 Politano po raz pierwszy został powołany do reprezentacji Włoch, jednak nie zadebiutował w kadrze. Podobnie było w marcu 2017. Debiut w pierwszej reprezentacji zaliczył w kolejnym roku: 28 maja 2018 roku zagrał w towarzyskim spotkaniu z reprezentacją Arabii Saudyjskiej. Włosi wygrali to spotkanie, a Politano przebywał na boisku przez 76 minut. Już w drugim meczu w reprezentacji, przeciwko USA, strzelił swojego pierwszego gola w dorosłej kadrze. Miało to miejsce 20 listopada 2018 roku. Gol Politano ustalił wynik spotkania na 1:0.

</doc>
<doc id="3973705" url="https://pl.wikipedia.org/wiki?curid=3973705" title="Lista typów krążowników Royal Navy">
Lista typów krążowników Royal Navy



</doc>
<doc id="3973708" url="https://pl.wikipedia.org/wiki?curid=3973708" title="Biblioteka Narodowa Kosowa">
Biblioteka Narodowa Kosowa

Biblioteka Narodowa Kosowa (, BKK) – kosowska biblioteka narodowa, znajdująca się w Prisztinie. Nosi imię Pjetëra Bogdaniego. Obecnym dyrektorem Biblioteki jest Fazli Gajraku.
Historia.
Bibliotekę powołano do życia 25 listopada 1944 w Prizrenie, który w tym czasie pełnił funkcję stolicy Kosowa. W tym czasie nosiła nazwę Regionalnej Biblioteki Kosowa. W 1946 została przeniesiona do Prisztiny. W latach 1953-1962 jej działalność została zawieszona, a zbiory przeniesiono do Biblioteki im. Miladina Popovicia. We wrześniu 1962 wznowiono działalność Biblioteki w budynku, który obecnie stanowi siedzibę Narodowej Galerii Sztuki Kosowa. We wrześniu 1981 Biblioteka (nosząca wówczas nazwę Biblioteka Uniwersytecka Kosowa) została przeniesiona do siedmiokondygnacyjnego budynku o powierzchni 16500 m.kw., który do dziś stanowi jej siedzibę. W latach 1990-1999 znalazła się pod kontrolą władz serbskich i przyjęła imię Ivo Andricia. W tym czasie zniszczono część albańskojęzycznych zasobów Biblioteki. Pod nazwą Biblioteka Narodowa Kosowa działa od 1999.
Budynek.
Siedzibą Biblioteki jest budynek o powierzchni 16 500 m.kw., zlokalizowany przy Placu Hasana Prishtiny, wzniesiony według projektu chorwackiego architekta Andriji Mutnjakovicia. Dach budynku pokrywa 99 kopuł stylizowanych na qeleshe (tradycyjne albańskie nakrycie głowy), ściany budynku pokrywa metalowa siatka. Budynek ma sześć kondygnacji, z czego cztery znajdują się pod ziemią. W budynku znajdują się dwie sale amfiteatralne, jedna na 150 miejsc i druga na 75 miejsc. Do dyspozycji czytelników oddano czytelnię na 600 miejsc, a także osobną czytelnię czasopism i pokoje do pracy dla naukowców.
Zbiory biblioteczne i muzealne.
Biblioteka gromadzi książki, czasopisma, mapy, atlasy, a także zbiory muzyczne. Zasoby biblioteki sięgają 2 mln woluminów (w tym około 200 tys. tytułów książek).
Działalność kulturalna i wydawnicza.
Zgodnie ze statutem Biblioteka zajmuje się organizacją przedsięwzięć o charakterze naukowym, kulturalnym i edukacyjnym. Biblioteka wydaje własne czasopismo "Biblioletra", a także bibliografie druków kosowskich i publikacje poświęcone tematyce biblioznawczej.

</doc>
<doc id="3973713" url="https://pl.wikipedia.org/wiki?curid=3973713" title="András Sallay">
András Sallay

András Sallay (ur. 15 grudnia 1953 w Budapeszcie) – węgierski łyżwiarz figurowy, wicemistrz olimpijski w parach tanecznych z Lake Placid, trzykrotny medalista mistrzostw świata, czterokrotny medalista mistrzostw Europy, dziewięciokrotny mistrz Węgier.
Jego partnerką w zawodach łyżwiarskich par tanecznych była Krisztina Regőczy.
Dwukrotnie uczestniczył w zimowych igrzyskach olimpijskich. W 1976 roku, na igrzyskach w Innsbrucku, zajął piąte miejsce w konkursie par tanecznych. Cztery lata później, w Lake Placid zdobył srebrny medal. Węgierska para przegrała wówczas złoto olimpijskie z parą radziecką Natalja Liniczuk i Giennadij Karponosow.
W latach 1973–1980 startował w mistrzostwach świata. W pierwszych pięciu występach para Regőczy-Sallay zajmowała kolejno: trzynaste, dwukrotnie szóste i dwukrotnie czwarte miejsca. W kolejnych trzech czempionatach para zdobyła trzy medale – po jednym z każdego koloru. W 1978 roku w Ottawie był to medal brązowy, rok później w Wiedmiu srebrny, a w 1980 roku w Dortmundzie złoty.
W latach 1970–1980 jedenastokrotnie wziął udział w mistrzostwach Europy. Jego pierwsze występy w tych zawodach, począwszy od 1970 roku, zakończyły się kolejno miejscami: trzynastym, czternastym, jedenastym, dziesiątym, siódmym, szóstym i czwartym (w 1976 roku). Kolejne cztery występy w mistrzostwach Europy dały mu cztery medale – dwa srebrne (w 1977 roku w Helsinkach i w 1980 roku w Göteborgu) oraz dwa brązowe (w 1978 roku w Strasburgu i rok później w Zagrzebiu).
Od 1972 do 1980 roku para Regőczy-Sallay była niepokonana w mistrzostwach Węgier, zdobywając łącznie dziewięć tytułów mistrza kraju.

</doc>
<doc id="3973714" url="https://pl.wikipedia.org/wiki?curid=3973714" title="Andras Sallay">
Andras Sallay



</doc>
<doc id="3973720" url="https://pl.wikipedia.org/wiki?curid=3973720" title="Janusz Kowalski (lekkoatleta)">
Janusz Kowalski (lekkoatleta)

Janusz Bogdan Kowalski (ur. 15 maja 1929, zm. 24 kwietnia 2011 w Warszawie) – polski lekkoatleta, wieloboista.
Życiorys.
W 1953 ukończył Akademię Wychowania Fizycznego w Warszawie.
Był mistrzem Polski w pięcioboju w 1955 oraz wicemistrzem w dziesięcioboju w 1954.

</doc>
<doc id="3973722" url="https://pl.wikipedia.org/wiki?curid=3973722" title="Annamária Bónis">
Annamária Bónis

Annamária Bónis (ur. 5 lutego 1974 w Miercurea-Ciuc) – węgierska narciarka alpejska, uczestniczka Zimowych Igrzysk Olimpijskich 1992.
Na igrzyskach w Albertville wzięła udział w trzech konkurencjach narciarstwa alpejskiego – w supergigancie zajęła 43. miejsce, w slalomie gigancie uplasowała się na 34. pozycji, a slalomu nie ukończyła i nie została sklasyfikowana.
Jej bratem jest Attila Bónis – również narciarz alpejski, olimpijczyk z Albertville i Lillehammer.

</doc>
<doc id="3973723" url="https://pl.wikipedia.org/wiki?curid=3973723" title="Annamaria Bonis">
Annamaria Bonis



</doc>
<doc id="3973726" url="https://pl.wikipedia.org/wiki?curid=3973726" title="Ryszard Janusz Baj">
Ryszard Janusz Baj

Ryszard Janusz Baj (ur. 1947, zm. 20 kwietnia 2017) – polski działacz samorządowy i dziennikarz. 
Życiorys.
Jako dziennikarz był pracownikiem między innymi „Słowa Powszechnego”, „Zielonego Sztandaru” (którego w latach 2005-2006 był redaktorem naczelnym) oraz „Rzeczpospolitej”. W 1990 bezskutecznie ubiegał się o urząd burmistrza Góry Kalwarii. W 1994 założył gazetę lokalną „Nad Wisłą”, której był również redaktorem naczelnym. W latach 1998–2002 sprawował urząd burmistrza Góry Kalwarii.
Zmarł na atak serca 20 kwietnia 2017. 24 kwietnia po mszy w Kościele Niepokalanego Poczęcia Najświętszej Maryi Panny został pochowany na cmentarzu katolickim w Górze Kalwarii.

</doc>
<doc id="3973735" url="https://pl.wikipedia.org/wiki?curid=3973735" title="Yuka Ebihara">
Yuka Ebihara

 – japońska tancerka warszawskiej sceny baletowej. Od września 2011 roku związana z Teatrem Wielkim – Operą Narodową, od września 2013 roku jako pierwsza solistka, a od stycznia 2020 pierwsza tancerka Polskiego Baletu Narodowego.
Kariera artystyczna.
Wcześniejsze lata.
Naukę tańca rozpoczęła siódmym roku życia w Pekinie, gdzie pracował czasowo jej ojciec, więc przebywała tam z rodziną. Od 1997 roku kontynuowała naukę w Iwata Ballet School w Jokohamie, a od 2005 roku w kanadyjskiej Goh Ballet Academy w Vancouver. Zaraz po jej ukończeniu, w 2008 roku została tam solistką młodzieżowego zespołu Goh Ballet Youth Company. Po roku zaczęła poszukiwać swojego miejsca na scenie baletowej wędrując po świecie. Najpierw związała się z Norweskim Baletem Narodowym w Oslo (2008-2009), występowała gościnnie jako pierwsza solistka z zespołem objazdowym w Wielkiej Brytanii (2008), była solistką Compagnie Mezzo Ballet we Francji (2009), tańczyła krótko z w Stanach Zjednoczonych (2009) i przez dwa sezony była solistką baletu Chorwackiego Teatru Narodowego w Zagrzebiu (2009-2011). Tam dowiedziała się, że w Warszawie poszukują tancerzy w utworzonym niedawno Polskim Balecie Narodowym pod dyrekcją Krzysztofa Pastora.
W Polsce.
W 2011 wystartowała w międzynarodowym przeglądzie (w tzw. audycji) chętnych tancerzy do pracy w Polskim Balecie Narodowym i została przyjęta. Rozpoczynała tu jako tancerka zespołu baletowego, by następnie w krótkim czasie awansować na kolejne szczeble zawodowe. W 2012 była już koryfejką, zaś w 2013 awansowała dwukrotnie – w styczniu na stanowisko solistki, a we wrześniu została pierwszą solistką. Osiągając najwyższą pozycję w strukturze artystycznej zespołu miała już w dorobku kilka czołowych partii w repertuarze Polskiego Baletu Narodowego. W 2014 została uznana za najlepszą tancerkę na polskiej scenie i wyróżniona Teatralną Nagrodą Muzyczną im. Jana Kiepury. W krótkim czasie wysunęła się na czoło zespołu, o czym świadczą jej liczne angaże i propozycje ról na scenie Teatru Wielkiego – Opery Narodowej oraz pochodzące z zewnątrz. Jej taniec wzbudza żywe zainteresowanie publiczności oraz spotyka się z pozytywnymi opiniami krytyków i dziennikarzy.
Jako gwiazda Polskiego Baletu Narodowego tańczyła na scenach USA, Kanady, Rosji, Japonii, Hiszpanii, Holandii, Szwecji, Norwegii, Czech, Litwy, Łotwy i Mołdawii. Rok 2017 przyniósł jej tytuł najlepszej tancerki klasycznej w Polsce, przypieczętowany ponowną Teatralną Nagrodę Muzyczną im. Jana Kiepury. W styczniu 2020 została podniesiona do rangi pierwszej tancerki Polskiego Baletu Narodowego.
Życie prywatne.
Yuka Ebihara jest żoną Carlosa Martína Péreza, hiszpańskiego solisty Polskiego Baletu Narodowego. W 2022 roku przerwała występy na kilka miesięcy i urodziła córeczkę.

</doc>
<doc id="3973736" url="https://pl.wikipedia.org/wiki?curid=3973736" title="Australijskie trałowce pomocnicze">
Australijskie trałowce pomocnicze



</doc>
<doc id="3973737" url="https://pl.wikipedia.org/wiki?curid=3973737" title="Michał Daszykowski">
Michał Daszykowski

Michał Szymon Daszykowski (ur. 21 maja 1976 w Katowicach) – polski chemik, profesor nauk chemicznych, profesor Uniwersytetu Śląskiego w Katowicach i jego prorektor w kadencjach 2016–2020 i 2020–2024.
Życiorys.
W 2000 ukończył studia z zakresu chemii na Wydziale Matematyki, Fizyki i Chemii Uniwersytetu Śląskiego w Katowicach. Doktoryzował się tamże w 2003 w oparciu o rozprawę pt. "Eksploracja wielowymiarowych danych chemicznych; metody kompresji i wizualizacji", której promotorem była dr hab. Beata Walczak. Stopień naukowy doktora habilitowanego uzyskał w 2009 na Uniwersytecie Jagiellońskim na podstawie pracy: "Chemometria w badaniach porównawczych danych chromatograficznych". Tytuł profesora nauk chemicznych otrzymał 29 stycznia 2018.
Podczas studiów doktoranckich odbył trzyletni staż naukowy w Zakładzie Analiz Farmaceutycznych i Biomedycznych na Wolnym Uniwersytecie Brukselskim. W 2003 podjął pracę w Instytucie Chemii Uniwersytetu Śląskiego w Katowicach, na którym od 2011 zajmował stanowisko profesora nadzwyczajnego, a później profesora. W latach 2010–2012 był zastępcą dyrektora Instytutu Chemii UŚ, zaś w latach 2012–2016 pełnił funkcję dyrektora tej jednostki. W 2016 został wybrany na prorektora Uniwersytetu Śląskiego w Katowicach do spraw finansów i rozwoju w kadencji 2016–2020. W 2020 został prorektorem UŚ do spraw nauki i finansów w kadencji 2020–2024.
Specjalizuje się w chemometrii, chemii analitycznej i chemii teoretycznej. Opublikował ponad 60 artykułów w czasopismach z listy filadelfijskiej, wypromował trzech doktorów. W 2010 został stypendystą Ministerstwa Nauki i Szkolnictwa Wyższego.

</doc>
<doc id="3973738" url="https://pl.wikipedia.org/wiki?curid=3973738" title="Pajączek (serial animowany)">
Pajączek (serial animowany)

Pajączek (ang. "Spider!", 1991) – angielski serial animowany.
W Polsce serial był emitowany z polskim dubbingiem na kanale TVP1 w latach 90. w Wieczorynce. Odcinek 12. nie został wyemitowany w Polsce.
Wersja polska.
Wersja polska: TELEWIZYJNE STUDIA DŹWIĘKU – WARSZAWA
Operator dźwięku: Agnieszka Stankowska
Montaż: Danuta Rajewska
Kierownik produkcji: Krzysztof Mitura
Reżyseria: Dorota Kawęcka
Tekst piosenki: Filip Łobodziński
Opracowanie muzyczne: Jacek Bończyk
Śpiewali: Marcin Kruk oraz Ania Stark i Beatka Broniszewska

</doc>
<doc id="3973740" url="https://pl.wikipedia.org/wiki?curid=3973740" title="Pożegnanie z panną Syngilu">
Pożegnanie z panną Syngilu

Pożegnanie z panną Syngilu – książka Jacka Bocheńskiego, pisana w latach 1958-1959, wydana po raz pierwszy w 1960 roku nakładem wydawnictwa „Iskry”. Powieść ubrana w formę reportażu z podróży autora do Afryki (1957). Pierwotnie drukowana w odcinkach w „Przeglądzie Kulturalnym” pod tytułem "Słoń a sprawa polska". Cenzura zgodziła się na ten tytuł w wydaniu książkowym pod warunkiem poprzedzenia go zaproponowanym przez wydawcę tytułem "afrykańskim" – "Pożegnanie z panną Syngilu". 
Treść.
Autor był m.in. w Południowym Sudanie i opisał początek I-ej wojny domowej.
Narrator powieści to podróżnik z Polski, który od władz w Chartumie dostał prawo wjazdu do tzw. Obszaru Zamkniętego na Południu. Przedtem razem z nim zwiedzamy kolejno dzielnicę nędzy w Kairze (gdzie bohater spotyka nędzarzy, którzy oczekują od niego pomocy), świątynię Amona-Re w Karnaku (co daje sposobność do przytoczenia historii przewrotu w Tebach, dokonanego przez Amenhotepa IV-ego). Przybywszy do Sudanu narrator przedstawia wybuch wojny domowej, po czym dalsza droga prowadzi go przez Etiopię, Nigerię i Ghanę.
W trakcie podróży mimowolnie przybiera rolę milionera wśród biednych, reprezentanta idei rewolucyjnych, lojalisty wobec rządu, a nawet księdza, czy delegata południowo-sudańskich plemion do Organizacji Narodów Zjednoczonych.
Równolegle do wątku społeczno-politycznego toczy się wątek erotyczny. Tytułowa bohaterka, panna Syngilu, pół-Greczynka, pół-Sudanka, to stewardesa, którą narrator spotyka po raz pierwszy w samolocie lecącym z Egiptu do Sudanu i potem w Chartumie. Staje się ona dla bohatera abstrakcyjnym ideałem, niejako obsesją, do której w trakcie rozwoju akcji wielokrotnie powraca poprzez symboliczne skojarzenia.
Tłumaczenia.
Powieść została przetłumaczona na język słowacki: "Rozlučka so slečnov Syngilu," Bratislava: Vydavatelstvo Politickej Literatury, 1967.

</doc>
<doc id="3973741" url="https://pl.wikipedia.org/wiki?curid=3973741" title="Szybcy i wściekli 8">
Szybcy i wściekli 8

Szybcy i wściekli 8 (ang. "The Fate of the Furious") – amerykański film akcji z 2017 roku w reżyserii F. Gary’ego Graya z Vinem Dieselem w roli głównej. To ósmy film z serii "Szybcy i wściekli".
Fabuła.
Dominic i Letty spędzają miesiąc miodowy na Kubie, gdy nagle pojawia się Cipher (Charlize Theron). Kobieta okazuje się być cyberterrorystką, która wciąga Toretta w pracę dla niej. Przyszłość „szybkiej rodziny” zostaje wystawiona na próbę, dlatego w pomoc przyjaciołom Toretta zostaje zaangażowany Deckard Shaw – były wróg szybkiej rodziny.
Produkcja.
W marcu 2015 roku w programie "Jimmy Kimmel Live!" Vin Diesel ujawnił plany realizacji ósmej części Szybkich i wściekłych, których produkcja miała rozpocząć się zaraz po premierze części siódmej. Ponieważ w trakcie jej realizacji zginął Paul Walker, postanowiono zmienić scenariusz i zakończyć wątek odgrywanej przez niego postaci. Producent Neal H. Moritz potwierdził również, że nie ma planów przywrócenia tego bohatera za pomocą techniki CGI. Wraz z nim zakończono także historię Mii Toretto, w którą wcielała się Jordana Brewster.
Nowy scenariusz napisał Chris Morgan, a reżyserią miał się zająć James Wan lub Rob Cohen, lecz w październiku 2015 roku ogłoszono, że będzie to F. Gary Gray.
Swój udział w produkcji jako pierwsi potwierdzili Vin Diesel, Michelle Rodriguez i Kurt Russell. Niedługo potem zrobili to także Tyrese Gibson i Chris „Ludacris” Bridges. W 2013 roku Lucas Black, który pojawił się w i siódmej części, podpisał kontrakt na dwa kolejne filmy z serii, lecz w części ósmej nie wystąpił. W maju 2015 roku swój udział potwierdził Dwayne Johnson, który dodatkowo wspomniał o możliwym powstaniu spin-offu z udziałem jego bohatera. Później do obsady dołączyli jeszcze m.in. Jason Statham, Charlize Theron, Tego Calderón, Don Omar i Helen Mirren.
Główne zdjęcia rozpoczęły się 14 marca 2016 roku w Mývatn na Islandii. Pod koniec kwietnia ekipa filmowa przeniosła się do Hawany, gdzie po wcześniejszym uzyskaniu zgody rządu Kuby i USA mogła nakręcić potrzebne ujęcia. W maju rozpoczęto realizację zdjęć w Cleveland w stanie Ohio oraz w Atlancie i w Nowym Jorku.
Początkowo film miał nosić tytuł "Fast 8", ale w grudniu 2016 roku ostatecznie zmieniono go na "The Fate of the Furious". Światowa premiera filmu odbyła się 4 kwietnia 2017 roku w Berlinie.

</doc>
<doc id="3973743" url="https://pl.wikipedia.org/wiki?curid=3973743" title="Petyr Iliew">
Petyr Iliew

Petyr Aleksandrow Iliew, bułg. Петър Александров Илиев (ur. 11 czerwca 1984 w Sofii) – bułgarski saneczkarz startujący w konkurencji jedynek, dwukrotny uczestnik zimowych igrzysk olimpijskich.
Jego debiutem olimpijskim był występ na igrzyskach w Turynie – był wówczas 31. w jedynkach mężczyzn. Podczas kolejnych igrzysk, rozegranych w 2010 roku w Vancouver, uplasował się na 35. pozycji w tej konkurencji.
W latach 2006–2010 trzykrotnie wystartował w saneczkarskich mistrzostwach Europy. W 2006 roku w Winterbergu zajął w tych zawodach 29. miejsce, dwa lata później w Cesanie był 27., a w 2010 roku w Siguldzie został sklasyfikowany na 31. lokacie.
Występował również w zawodach Pucharze Świata. W sezonie 2004/2005 zajął 58. miejsce w klasyfikacji generalnej tego cyklu, w kolejnych był 50., 47., 44., 42. i 47.
W lutym 2003 roku zajął 32. miejsce w mistrzostwach świata juniorów w Königssee.

</doc>
<doc id="3973745" url="https://pl.wikipedia.org/wiki?curid=3973745" title="Peter Iliew">
Peter Iliew



</doc>
<doc id="3973746" url="https://pl.wikipedia.org/wiki?curid=3973746" title="Petar Iliew">
Petar Iliew



</doc>
<doc id="3973756" url="https://pl.wikipedia.org/wiki?curid=3973756" title="Ariel (tomik Sylvii Plath)">
Ariel (tomik Sylvii Plath)

Ariel – tomik amerykańskiej poetki Sylvii Plath, opublikowany pośmiertnie w 1965. Zawiera głównie wiersze powstałe w ciągu pięciu ostatnich miesięcy życia autorki. Stanowi zapis postępującej depresji poetki, która doprowadziła ją do samobójstwa. Motyw samobójstwa pojawia się w tytułowym wierszu ze zbiorku, w którym pojawia się sformułowanie "The dew that flies/Suicidal". Poetka porusza też kwestie kobiecej seksualności, małżeństwa i macierzyństwa. W tomiku znalazł się jeden z najbardziej znanych wierszy Plath, "Daddy". Sława zbiorku wynika nie tylko z wartości artystycznej składających się na niego liryków, ale także z okoliczności jego publikacji. Rękopis tomiku znaleziono na kuchennym stole obok martwego ciała poetki w jej londyńskim mieszkaniu. "Ariel" jest często nazywany jednym z najważniejszych tomików poetyckich XX wieku.

</doc>
<doc id="3973757" url="https://pl.wikipedia.org/wiki?curid=3973757" title="Brittany Crew">
Brittany Crew

Brittany Crew (ur. 6 marca 1994 w Toronto) – kanadyjska lekkoatletka, specjalizująca się w pchnięciu kulą.
Brązowa medalistka młodzieżowych mistrzostw NACAC (2014). W 2015 stanęła na najniższym stopniu podium uniwersjady. W 2016 reprezentowała Kanadę na igrzyskach olimpijskich w Rio de Janeiro, podczas których zajęła 18. miejsce w eliminacjach i nie awansowała do finału. Rok później uplasowała się na szóstej pozycji w mistrzostwach świata w Londynie.
Startuje także w rzucie dyskiem. Ma na swoim koncie brąz młodzieżowego czempionatu NACAC w tej konkurencji.
Złota medalistka mistrzostw Kanady.
Rekordy życiowe: stadion – 19,28 (1 września 2019, Berlin) były rekord Kanady; hala – 18,81 (8 lutego 2020, Toronto) były rekord Kanady.

</doc>
<doc id="3973761" url="https://pl.wikipedia.org/wiki?curid=3973761" title="Majel Barrett">
Majel Barrett

Majel Barrett (właśc. Majel Barrett-Roddenberry, prawdziwe nazwisko panieńskie Hudec; ur. 23 lutego 1932 w Cleveland, zm. 18 grudnia 2008 w Los Angeles) – amerykańska aktorka i producentka telewizyjna, najszerzej znana ze swojego zaangażowania w seriale i filmy z uniwersum "Star Trek", którego twórcą był jej mąż, Gene Roddenberry. Wielu fanów i dziennikarzy określało ją mianem „Pierwszej Damy Star Trek”.
Życiorys.
Początki kariery.
Studiowała prawo na University of Miami, jednak nie udało jej się ukończyć tych studiów, wobec czego postanowiła podjąć karierę aktorską. Początkowo starała się zaistnieć na nowojorskich scenach teatralnych, po czym przeniosła się do Hollywood. Zagrała kilka niewielkich ról filmowych, a także gościnne role w takich serialach jak "Bonanza", "Nietykalni" czy "The Lieutenant." Na planie tej ostatniej produkcji poznała Gene’a Roddenberry’ego, który był głównym scenarzystą tego serialu. Roddenberry był wówczas żonaty i miał dwoje dzieci, ale mimo to nawiązała się między nimi intymna relacja.
Star Trek.
Lata 60., 70. i 80..
W 1964 wystąpiła w pierwszym pilocie serialu "Star Trek" (znanego dziś jako "") w roli nieznanej z imienia czy nazwiska, określanej po prostu jako Numer Jeden, pierwszej oficer statku kosmicznego "USS Enterprise". Telewizja NBC nie zdecydowała się na emisję serialu w tej postaci i choć dała mu jeszcze jedną szansę, zamawiając drugiego pilota, jednocześnie zażądała zmiany całej obsady, z której ostatecznie zachowany został tylko Leonard Nimoy jako Spock. Mimo to Barrett znalazła się wśród aktorów występujących we wszystkich trzech sezonach "Serii oryginalnej", jednak otrzymała zupełnie nową rolę – siostry Christine Chapel, głównej pielęgniarki statku. Aby ukryć podobieństwo z postacią z nieudanego pilota, Barrett, naturalnie będącą brunetką, jako Chapel występowała w peruce blond. Oprócz tego użyczała także głosu komputerowi pokładowemu. Dwa miesiące po zakończeniu emisji "Serii oryginalnej", której telewizja NBC postanowiła nie kontynuować po trzecim sezonie, rozwiedziony już wówczas Roddenberry oraz Barrett wzięli ślub. W 1974 przyszło na świat ich jedyne wspólne dziecko, syn Rod.
W latach 1973-1974 Barrett brała udział w dubbingu serialu ', gdzie oprócz siostry Chapel i komputera grała jeszcze szereg postaci epizodycznych. Dwukrotnie wcielała się także w postać Chapel, wówczas już samodzielnej lekarki, w filmach kinowych. Były to "Star Trek" (1979) oraz ' (1986).
Późniejsze lata.
Od 1987 Barrett występowała gościnnie w serialu ' w nowej roli Lwaxany Troi, matki jednej z głównych bohaterek, Deanny Troi (granej przez Marinę Sirtis). Łącznie pojawiła się w sześciu odcinkach "Następnego pokolenia", a dodatkowo, w tej samej roli, w trzech odcinkach serialu . Ponadto zarówno w tych dwóch serialach, jak w i ', a gościnnie również w "", nadal użyczała głosu komputerom pokładowym. Po raz ostatni nagrała kwestie wypowiadane przez komputer do pierwszego z filmów nowej odsłony "Star Trek", rozgrywającej się w alternatywnej rzeczywistości. W 1996 wystąpiła gościnnie w jednym z odcinków serialu "Babylon 5", co miało stanowić symbol dobrych relacji między oboma najważniejszymi telewizyjnymi uniwersami science fiction lat 90., często uważanymi za konkurencyjne. W 2001 sparodiowała swoją rolę komputerowego głosu, występując w podobnym charakterze w jednym z odcinków serialu "Family Guy".
Producentka.
Po śmierci Gene’a Roddenberry’ego w 1991 roku faktycznym szefem serii "Star Trek" został Rick Berman, odgrywający kluczową rolę już w ostatnich latach życia twórcy uniwersum. Barrett przejęła jednak prawa do niezrealizowanych wcześniej pomysłów i koncepcji scenariuszowych jej męża. Na podstawie materiałów z jego archiwum stworzone zostały seriale "" oraz "Andromeda". Barrett była producentką obu tych seriali.
Zmarła w 2008 po krótkiej walce z białaczką, w wieku 76 lat.

</doc>
<doc id="3973762" url="https://pl.wikipedia.org/wiki?curid=3973762" title="Emmanuel Matadi">
Emmanuel Matadi

Emmanuel Matadi (ur. 15 kwietnia 1991 w Monrovii) – liberyjski lekkoatleta specjalizujący się w biegach sprinterskich.
Brązowy medalista mistrzostw Afryki w biegu na 200 metrów (2016). W tym samym roku reprezentował Liberię na igrzyskach olimpijskich w Rio de Janeiro, podczas których odpadł w eliminacjach biegów na 100 i 200 metrów.

</doc>
<doc id="3973773" url="https://pl.wikipedia.org/wiki?curid=3973773" title="Jolanta Dąbkowska-Zydroń">
Jolanta Dąbkowska-Zydroń

Jolanta Dąbkowska-Zydroń (ur. 1954, zm. 16 kwietnia 2017) – polska teoretyczka kultury i sztuki, doktor habilitowany nauk humanistycznych, profesor nadzwyczajny Uniwersytetu Artystycznego w Poznaniu.
Życiorys.
Ukończyła studia na Wydziale Nauk Społecznych Uniwersytetu im. Adama Mickiewicza w Poznaniu i 15 grudnia 1986 otrzymała stopień naukowy doktora nauk humanistycznych na podstawie pracy pt. "Ruch Phases - jego historia i formy działania". 14 grudnia 1999 habilitowała się na podstawie dorobku naukowego i rozprawy pt. "Kulturotwórcza rola surrealizmu".
Została profesorem nadzwyczajnym Uniwersytetu Artystycznego w Poznaniu. 
Była członkinią Międzynarodowego Towarzystwa Estetycznego, Polskiego Stowarzyszenia Edukacji Plastycznej, Ogólnopolskiego Towarzystwa Estetyki, Naukowego Towarzystwa Fotografii. 
Odznaczoną została Złotym Medalem za Długoletnią Służbę. 
Prof. Jolanta Dąbkowska-Zydroń zmarła 16 kwietnia 2017.

</doc>
<doc id="3973774" url="https://pl.wikipedia.org/wiki?curid=3973774" title="Nosorożec biały północny">
Nosorożec biały północny



</doc>
<doc id="3973776" url="https://pl.wikipedia.org/wiki?curid=3973776" title="Robert Smolańczuk">
Robert Smolańczuk

Robert Smolańczuk (ur. 17 kwietnia 1962 w Olecku) – polski fizyk teoretyk, doktor habilitowany nauk fizycznych, pracownik naukowy w Narodowym Centrum Badań Jądrowych.
Życiorys.
W roku 1988 ukończył studia magisterskie na kierunku fizyka na Uniwersytecie Warszawskim, doktorat uzyskał w roku 1996 w Instytucie Problemów Jądrowych im. Andrzeja Sołtana na podstawie rozprawy pt. "Properties of Heaviest Atomic Nuclei". Stopień doktora habilitowanego nauk fizycznych (specjalność: teoretyczna fizyka jądrowa), uzyskał w tym samym instytucie za rozprawę "Stabilność i synteza kulistych jąder superciężkich". W latach 1998–1999 przebywał na stażu w "Lawrence Berkeley National Laboratory" jako stypendysta Fulbrighta.
W swoich pracach pod koniec 1998 roku przewidział możliwość wytworzenia atomów pierwiastka o liczbie atomowej 118 przez zderzanie atomów kryptonu z atomami ołowiu, co wówczas było uznawane za niemożliwe przez większość naukowców zaangażowanych w prace badawcze nad ciężkimi pierwiastkami (pierwiastek ten, oganeson, został otrzymany w 2002 roku, jednak inną metodą). W 2000 roku otrzymał Nagrodę Nitchkego za wkład w rozwój fenomenologicznego modelu syntezy ciężkich jąder. Pracuje w Narodowym Centrum Badań Jądrowych w Otwocku.

</doc>
<doc id="3973777" url="https://pl.wikipedia.org/wiki?curid=3973777" title="Land of Unlikeness (tomik Roberta Lowella)">
Land of Unlikeness (tomik Roberta Lowella)

Land of Unlikeness – pierwszy tomik amerykańskiego poety szkoły konfesyjnej Roberta Lowella, opublikowany w 1944. Tytułowe sformułowanie pochodzi z pism św. Bernarda, jednak jego wybór mógł być podyktowany nawiązaniem do "Ziemi jałowej" T.S. Eliota ("The Waste Land").
Tomik ma kunsztowną formę wersyfikacyjną. Zdaniem autorów "Historii literatury Stanów Zjednoczonych" tomik charakteryzuje się mistrzowskim wykorzystaniem możliwości klasycznego wiersza sylabotonicznego. Wiele wierszy z omawianego tomu weszło w nieco zmienionej formie do drugiego zbiorku poety, zatytułowanego "Lord Weary's Castle", wydanego w 1946, który ugruntował jego popularność i przyniósł mu Nagrodę Pulitzera w dziedzinie poezji za rok 1947. Do najważniejszych liryków Lowella z tego ostatniego zbiorku należy wiersz "The Quaker Graveyard in Nantucket" ("Cmentarz kwakierski w Nantucket").

</doc>
<doc id="3973789" url="https://pl.wikipedia.org/wiki?curid=3973789" title="A jednak się kręci">
A jednak się kręci



</doc>
<doc id="3973790" url="https://pl.wikipedia.org/wiki?curid=3973790" title="Adam Zajączkowski">
Adam Zajączkowski

 
Adam Zajączkowski ps. „Zet” (ur. 1 sierpnia 1877 we Lwowie, zm. 28 stycznia 1942 w Lublinie) – polski malarz, scenograf, redaktor, publicysta, major piechoty Wojska Polskiego.
Życiorys.
Adam Zajączkowski urodził się 1 sierpnia 1877 roku we Lwowie, w rodzinie mieszczańskiej o dużych tradycjach patriotycznych. Był absolwentem malarstwa Akademii Sztuk Pięknych w Krakowie. 
3 stycznia 1919 roku jako oficer Polskiej Organizacji Wojskowej został przyjęty z dniem 2 grudnia 1918 roku do Wojska Polskiego i mianowany podporucznikiem w żandarmerii.
1 czerwca 1921 roku pełnił służbę w dywizjonie żandarmerii wojskowej nr 9. W 1922 roku był porucznikiem rezerwowym 9 dywizjonu żandarmerii. Na początku 1922 roku został zdemobilizowany. W latach 1923–1924 był oficerem rezerwowym 36 pułku piechoty Legii Akademickiej w Warszawie. Został zweryfikowany w stopniu kapitana ze starszeństwem z dniem 1 czerwca 1919 roku i 1699. lokatą w korpusie oficerów rezerwowych piechoty. W 1934 roku, jako kapitan pospolitego ruszenia piechoty pozostawał w ewidencji Powiatowej Komendy Uzupełnień Lublin Miasto. Posiadał przydział do Oficerskiej Kadry Okręgowej Nr II. Był wówczas „przewidziany do użycia w czasie wojny”.
Z Krakowa przeniósł się do Lublina wraz z Ludwiką Mehofferową (1883–1930), bratową Józefa Mehoffera. Tam w 1927 roku pomógł jej zorganizować Wolną Szkołę Malarstwa i Rysunku. Po śmierci Ludwiki pomagał Janinie Miłosiowej (1896–1983) w kierowaniu szkołą. W 1935 roku został desygnowany przez Związek Artystów Plastyków „Krąg” do Rady Artystycznej miasta Lublina. Był założycielem, wydawcą i redaktorem czasopisma „Nowa Ziemia Lubelska”, a także prezesem Syndykatu Dziennikarzy Lubelskich oraz członkiem Związku Legionistów Polskich.
W czasie kampanii wrześniowej 1939 roku nie został zmobilizowany, lecz wyruszył z Lublina w kierunku Warszawy z zamiarem uzyskania przydziału służbowego. 17 września znajdował się w transporcie zmierzającym do Kowla. W czasie okupacji niemieckiej działał w konspiracji. Zmarł 28 stycznia 1942 roku w Lublinie po ciężkiej grypie. Został pochowany na tamtejszym cmentarzu rzymskokatolickim przy ul. Lipowej.

</doc>
<doc id="3973796" url="https://pl.wikipedia.org/wiki?curid=3973796" title="Paul Hamy">
Paul Hamy

Paul Hamy (ur. 1982) – francuski aktor filmowy i telewizyjny, model. Nominowany w 2014 roku do Césara za drugoplanową rolę Juliena Berteleaua w dramacie "Suzanne" (2013).
Życiorys.
Syn montażystki filmowej i murarza, w wieku szesnastu lat został odkryty przez fotografa Paolo Roversi i rozpoczął pracę jako model. Następnie podpisał kontrakt z agencją Elite Model Management w Paryżu, wziął udział w kilku sesjach zdjęciowych i kampaniach reklamowych dla takich marek jak Diesel, Lacoste i L’Oréal. Studiował na wydziale rysunku i rzeźby i założył stowarzyszenie fotografów, projektantów i twórców "POK - Pain O choKolat".
Przez krótki czas przebywał w USA i powrócił do Francji. Na dużym ekranie pojawił się po raz pierwszy w komediodramacie "Bettie wyrusza w drogę" ("Elle s'en va", 2013) z Catherine Deneuve. Za rolę Juliena w dramacie "Suzanne" (2013) otrzymał nominację do Césara i nagrody Lumière 2014. Pojawił się także w teledysku Vitalica "Fade Away" (2013). W jednym z odcinków serialu "Prawdziwa historia rodu Borgiów" ("Borgia", 2014) wystąpił w roli Szymona z Auxerre.

</doc>
<doc id="3973799" url="https://pl.wikipedia.org/wiki?curid=3973799" title="Klub Miłośników Komunikacji Miejskiej w Warszawie">
Klub Miłośników Komunikacji Miejskiej w Warszawie

Klub Miłośników Komunikacji Miejskiej w Warszawie (KMKM Warszawa) – stowarzyszenie działające w Warszawie, zrzeszające miłośników komunikacji miejskiej. Klub jest posiadaczem licznej kolekcji pojazdów komunikacji miejskiej, a także pamiątek związanych z transportem. Klub mieści się w siedzibie Zarządu Transportu Miejskiego przy ulicy Grochowskiej 316/320 w Warszawie.
Klub w zakresie tworzenia taboru zabytkowego współpracuje z Miejskimi Zakładami Autobusowymi oraz Tramwajami Warszawskimi.
Historia.
Początki działalności.
Początki istnienia Klubu sięgają 1980. Po liście Leszka Pohorylesa, późniejszego pierwszego nieformalnego lidera klubu, zamieszczonego na łamach kolejowego pisma „Sygnały” zebrała się niewielka grupa pasjonatów komunikacji. Pierwsze spotkanie miało miejsce 11 kwietnia 1980 r. na terenie Ośrodka Społeczno-Wychowawczego na Ochocie. Data ta jest uznawana za początek istnienia Klubu Miłośników Komunikacji Miejskiej w Warszawie.
W styczniu 1981 patronat nad Klubem objęło Muzeum Techniki. Spotkania odbywały się w jednej z sal Pałacu Kultury i Nauki, gdzie po raz pierwszy powołano zarząd, na czele którego stanął Witold Jeleń. Po szybkim rozwoju do Klubu zaczęło należeć około 60 członków – w tym wielu miłośników z Łodzi. Tak też w październiku 1981 roku powstał odłam w Łodzi – najpierw jako Klub Miłośników Komunikacji Miejskiej w Łodzi – aktualnie jako Klub Miłośników Starych Tramwajów w Łodzi.
Wybuch stanu wojennego w grudniu 1981 zatrzymał działalność grupy pasjonatów na dwa miesiące. Później Klub działał mając ograniczone możliwości. Dopiero po zniesieniu sankcji stanu wojennego udało się wznowić działalność.
Okres zmian.
Po zerwaniu współpracy z Muzeum Techniki i Motoryzacji w 1995, patronat nad Klubem objął nowo powstały Zarząd Transportu Miejskiego w Warszawie, w którego siedzibie przez kolejne lata odbywały się spotkania. Z inicjatywy sekretarza Jacka Piotra Cegiełki, Klub pod przewodnictwem prezesa Dariusza Walczaka, rozpoczął formalizację istnienia. 26 kwietnia 2002 r. Klub został wpisany do rejestru stowarzyszeń.
Zabytkowy tabor.
Kontakt z Zarządem Transportu Miejskiego i coraz większe możliwości rozrastającej się grupy pasjonatów skłoniły Klub do stworzenia kolekcji zabytkowego taboru. Wraz z Tramwajami Warszawskimi doprowadzono o odrestaurowania wagon A nr tab. 43 z 1908 oraz wagon C nr tab. 257.
Nagroda otrzymana w 2001 od m.st. Warszawy umożliwiła zakup i odremontowanie autobusu miejskiego Jelcz 272 MEX. W kolejnych latach kolekcja zabytkowych autobusów intensywnie rozrastała się – w 2019 liczyła 22 autobusy, a w 2020 zaczęła liczyć 32 autobusy.
Jednym z najbardziej przełomowych wydarzeń był premierowy wyjazd odremontowanego autobusu Chausson AH48 nr tab. 395 z 1950, 16 września 2013 roku. Pojazd został najpierw odkupiony od miłośników z Belgii, a następnie odrestaurowany. Autobus aktualnie stanowi jeden z najbardziej cennych zabytków motoryzacji w Polsce i jest unikatowy nawet w skali Europy.
Zabytkowy tabor zarówno autobusowy, jak i tramwajowy na dobre wpisał się w karty historii i promocji m.st. Warszawy.
Cele i dalszy rozwój Klubu.
Celem KMKM jest promocja publicznej komunikacji miejskiej, kolekcjonowanie pamiątek i zabytków związanych z publiczną komunikacją miejską, współdziałanie z instytucjami, towarzystwami oraz klubami zajmującymi się publiczną komunikacją miejską w kraju i zagranicą.
Klub działa również na rzecz utworzenia Muzeum Komunikacji Miejskiej. W niedalekich planach jest remont Ikarusa 620, wskrzeszenie trolejbusu Saurer 4TIILM wraz z przyczepą, ale także remont jednego z wagonów typu K.
Wydarzenia.
Linie turystyczne i okolicznościowe.
Linia tramwajowa „T”.
Z inicjatywy Klubowiczów linia tramwajowa „T” została uruchomiona w kwietniu 1996 z okazji obchodów czterystu lat stołeczności Warszawy. Na torowisko wyjechał wagon typu A oraz wagon typu C, które kursowały z Placu Narutowicza. Początkowo linia miała być jednorazowym wydarzeniem, jednak wysokie zainteresowanie pasażerów, skłoniły władze miasta do przedłużenia funkcjonowania tramwaju.
W późniejszych latach linia zaczynała trasę z Placu Narutowicza, z wyjątkiem 1997 i 2003, gdy krańcowała na Placu Starynkiewicza. Do obsługi linii w 1997 dołączył wagon typu K. Aktualnie linia obsługiwana jest przez większość taboru zabytkowego Tramwajów Warszawskich w trybie rotacji.
Linia jest jednym z symboli turystycznej mapy Warszawy, dzięki czemu w ciągu corocznych sezonów przewozi ogromną liczbę pasażerów.
Linia autobusowa 100.
W czerwcu 2018 dzięki współpracy Klubu z Zarządem Transportu Miejskiego na ulice, po 9 latach zawieszenia, wyjechała linia "100". Obsługiwał ją Jelcz 043 i Ikarus 260 z floty stowarzyszenia. Reaktywacja była niezwykle udana.
Linię uruchomiono również w kolejnym sezonie w 2019. Do obsługi skierowano autobusy Jelcz 272 MEX oraz Jelcz PR110.
Inne linie okolicznościowe.
Oprócz sezonowych linii turystycznych Klub uruchamia linie specjalne na różne okoliczności, rocznice, czy wydarzenia.
Zloty i inne wydarzenia.
Noc Muzeów.
Pierwsza Noc Muzeów została zorganizowana w 2004 z inicjatywy Klubu Miłośników Komunikacji Miejskiej. Pętla autobusowej linii muzealnej „M” znajdowała się na Starym Mieście, której obsługę zapewniały Jelcz 272 MEX nr tab. 1983 oraz Jelcz 043 nr tab. 8081. Od kolejnego roku pętla znajdowała się na Placu Bankowym. W 2006 Noc Muzeów została połączona z poprzedzającym imprezę "Zlotem Ogórków", aktualnie "Międzynarodowym Zlotem Zabytkowych Autobusów". Podczas kolejnej edycji w 2007 do imprezy dołączyła muzealna linia tramwajowa, która również nosiła oznaczenia „M”. Właśnie podczas tej edycji Tramwaje Warszawskie zorganizowały pierwsze "Muzeum Na Szynach" na pętli tramwajowej Plac Narutowicza. Od 2012 pętla autobusowych linii muzealnych znajduje się na Placu Defilad.
Podczas edycji w 2018 linie A, K i P obsługiwało łącznie 38 autobusów z różnych zakątków Polski, a sama impreza cieszyła się rekordową ilością odwiedzających i pasażerów.
Międzynarodowy Zlot Zabytkowych Autobusów.
W 2006 we współpracy z firmą Mobilis Klub zorganizował "I Zlot Ogórków", gdzie wystawione zostało czternaście autobusów marki Jelcz z całej Polski, czyli tzw. "Ogórków".
W kolejnych latach zaczęły pojawiać się również inne autobusy niż tylko "Ogórki". W 2012 skłoniło to organizatorów do zmiany nazwy ze "Zlotu Ogórków" na "Międzynarodowy Zlot Zabytkowych Autobusów".
W 2018 w zlocie uczestniczyły 42 zabytkowe autobusy różnych marek.
Dni Transportu Publicznego.
Pierwsze "Dni Transportu Publicznego" odbyły się w 2002 z inicjatywy Stowarzyszenia Sympatyków Komunikacji Szynowej. KMKM zajął się organizacją części miejskiej, która odbywała się w sobotę w Zajezdni Wola. W kolejnych latach DTP odbywały się we współpracy z Zarządem Transportu Miejskiego, Miejskimi Zakładami Autobusowymi oraz Tramwajami Warszawskimi. W późniejszych latach edycje odbywały się na innych węzłach komunikacyjnych (w 2010 i w 2011 w węźle Metro Młociny), a dopiero od 2012 w zajezdniach.
Inne aktywności.
Autobusy należące do stowarzyszenia wielokrotnie były użyczane do udziału w teledyskach ("Radiohead", "The Dumplings", "Linia Nocna", "Kuba Sienkiewicz", "Niebieskie Migdały", "Young Stars Team", "Strachy na Lachy", "Ten Typ Mes", "Dawid Podsiadło") czy produkcjach filmowych ("Mistrz", "Ile waży koń trojański?", "Popiełuszko. Wolność jest w nas", "Różyczka", "Być jak Kazimierz Deyna", "Ida", "Jack Strong", "Obywatel", "Czerwony Pająk", "Sztuka Kochania. Historia Michaliny Wisłockiej", "Zimna Wojna", "Alicja i Żabka", "Mowa Ptaków", "Klecha", "Jesienna Dziewczyna", "Jak zostałem gangsterem. Historia prawdziwa", "Listy do M. 4"). Pojazdy występowały także w kampaniach społecznych (TVP2, Heyah) oraz reklamach telewizyjnych.

</doc>
<doc id="3973801" url="https://pl.wikipedia.org/wiki?curid=3973801" title="Gintautas Paluckas">
Gintautas Paluckas

Gintautas Paluckas (ur. 19 sierpnia 1979 w Poniewieżu) – litewski polityk i samorządowiec, zastępca mera Wilna, od 2017 do 2021 przewodniczący Litewskiej Partii Socjaldemokratycznej (LSDP), poseł na Sejm Republiki Litewskiej.
Życiorys.
Z wykształcenia informatyk, w 2003 ukończył studia na Uniwersytecie Wileńskim. Zaangażował się w działalność polityczną w ramach Litewskiej Partii Socjaldemokratycznej. Pracował w państwowym funduszu ubezpieczeniowym, w latach 2005–2007 był asystentem europosła Justasa Vincasa Paleckisa, następnie do 2009 dyrektorem administracji rejonu miejskiego Wilno. Od 2009 pracował w spółkach prawa handlowego.
W 2013 dołączył do zarządu LSDP. W 2015 wybrany do rady miejskiej Wilna, objął stanowisko zastępcy mera tego miasta. Bez powodzenia kandydował do litewskiego parlamentu. W kwietniu 2017 zastąpił Algirdasa Butkevičiusa na stanowisku przewodniczącego socjaldemokratów.
W wyborach w 2020 uzyskał mandat posła na Sejm Republiki Litewskiej. W styczniu 2021 ogłosił swoją rezygnację z funkcji przewodniczącego LSDP.

</doc>
<doc id="3973803" url="https://pl.wikipedia.org/wiki?curid=3973803" title="Muzeum i Instytut Zoologii PAN w Warszawie">
Muzeum i Instytut Zoologii PAN w Warszawie



</doc>
<doc id="3973804" url="https://pl.wikipedia.org/wiki?curid=3973804" title="Jan Łuszczyński">
Jan Łuszczyński



</doc>
<doc id="3973806" url="https://pl.wikipedia.org/wiki?curid=3973806" title="PKS Tarnów">
PKS Tarnów

PKS Tarnów Sp. z o.o. – powstało w 2001 r. w wyniku przekształcenia Przedsiębiorstwa Państwowej Komunikacji Samochodowej w Tarnowie. W latach 2002 – 2012 przedsiębiorstwo świadczyło usługi dla Zarządu Komunikacji Miejskiej w Tarnowie obsługując część linii komunikacji miejskiej. PKS Tarnów świadczył następujące usługi: wynajem autobusów, Stacja Kontroli Pojazdów, Ośrodek Szkolenia Kierowców, serwis samochodowy.
Spółka jest w upadłości likwidacyjnej. 
Tabor.
Historyczny tabor spółki.

</doc>
<doc id="3973808" url="https://pl.wikipedia.org/wiki?curid=3973808" title="Legia Warszawa (piłka nożna) w sezonie 2017/2018">
Legia Warszawa (piłka nożna) w sezonie 2017/2018

Sezon 2017/2018 był 81. sezonem Legii Warszawa w Ekstraklasie i 101. rokiem w historii klubu.
Rozgrywki.
Ekstraklasa.
Runda zasadnicza.
Mecze.
"* Pierwotnie mecz został zaplanowany na 18 lutego 2018 na godz. 18:00."
Runda finałowa.
Mecze.
"Druga żółta kartka dla Jarosława Niezgody nie jest wliczana do rejestru kartek jako pokazana niesłusznie".
"*Mecz został przerwany w 76. minucie przy stanie 0:2 z powodu obrzucenia murawy przedmiotami przez kibiców gospodarzy."
Puchar Polski.
"* Pierwotnie sędzią spotkania miał być Piotr Lasyk (Bytom)."
"Mecz został przerwany w 66. minucie na 18 minut z powodu awarii oświetlenia."
"Legia wygrała 7:3 w dwumeczu."
"Legia wygrała 3:2 w dwumeczu."
"*Pierwotnie sędzią meczu miał być Bartosz Frankowski (Toruń)."
Liga Mistrzów UEFA.
II runda kwalifikacyjna.
"Legia wygrała 9:0 w dwumeczu."
III runda kwalifikacyjna.
"Astana wygrała 3:2 w dwumeczu."
Liga Europy UEFA.
Runda play-off.
"1:1 w dwumeczu. Sheriff awansował dzięki bramce na wyjeździe."
Statystyki.
Strzelcy.
"Lista jest uporządkowana według numeru na koszulce, gdy liczba goli jest taka sama."

</doc>
<doc id="3973811" url="https://pl.wikipedia.org/wiki?curid=3973811" title="Hungarian Open 2017">
Hungarian Open 2017

Hungarian Open 2017 właśc. Gazprom Hungarian Open 2017 – tenisowy turniej ATP kategorii ATP World Tour 250 w sezonie 2017 z cyklu Hungarian Open rozgrywany w dniach 24–30 kwietnia 2017 roku w Budapeszcie na kortach ceglanych o puli nagród wynoszącej 540 310 dolarów amerykańskich.

</doc>
<doc id="3973812" url="https://pl.wikipedia.org/wiki?curid=3973812" title="O naturze rzeczy">
O naturze rzeczy



</doc>
<doc id="3973822" url="https://pl.wikipedia.org/wiki?curid=3973822" title="Zamek Rakowiec">
Zamek Rakowiec



</doc>
<doc id="3973823" url="https://pl.wikipedia.org/wiki?curid=3973823" title="Aleksander Tobis">
Aleksander Tobis

Aleksander Tobis (ur. 6 lutego 1932 r. w Kaźmierzu Wielkopolskim, zm. 27 grudnia 2012 r. w Poznaniu) – polski prawnik specjalizujący się w materialnym oraz wykonawczym prawie karnym, profesor zwyczajny nauk prawnych, absolwent Wydziału Prawa Uniwersytetu Poznańskiego (1960) i następnie wieloletni pracownik Wydziału Prawa i Administracji Uniwersytetu im. Adama Mickiewicza, kierownik Katedry Prawa Karnego tego Wydziału w latach 1981–1984 oraz w okresie 1998–2002.
Stopień naukowy doktora nauk prawnych uzyskał w 1967 na podstawie rozprawy doktorskiej pt. "Podstawy faktyczne orzeczeń o warunkowych zwolnieniach w świetle badań praktyki i teorii". Promotorem tej rozprawy był prof. dr Tadeusz Cyprian. Stopień naukowy doktora habilitowanego nauk prawnych uzyskał w 1971 na podstawie dorobku naukowego i pracy habilitacyjnej pt. "Zasady orzekania w sprawach o warunkowe zwolnienie". W 1982 Rada Państwa nadała mu tytuł naukowy profesora nadzwyczajnego. Tytuł naukowy profesora zwyczajnego uzyskał na mocy postanowienia Prezydenta RP z dnia 12 grudnia 1989.
Pod jego kierunkiem naukowym stopień doktora nauk prawnych uzyskały trzy osoby, w tym Bogusław Janiszewski oraz Łukasz Pohl.
Za swoje zasługi został m.in. odznaczony Złotym Krzyżem Zasługi i Krzyżem Kawalerskim Orderu Odrodzenia Polski.

</doc>
<doc id="3973829" url="https://pl.wikipedia.org/wiki?curid=3973829" title="Poems by Wilfred Owen">
Poems by Wilfred Owen

Poems by Wilfred Owen – wydany pośmiertnie tomik wierszy angielskiego poety poległego w czasie I wojny światowej, Wilfreda Owena, jednego z najważniejszych przedstawicieli wojennego pokolenia. Tom został wydany w grudniu 1920 i wznowiony w marcu 1921 przez londyńską oficynę Chatto &amp; Windus. Wprowadzenie napisał przyjaciel Owena, również poeta Siegfried Sassoon. W 1933 ukazało się kolejne wydanie ze wspomnieniem o Owenie pióra Edmunda Blundena pod tytułem "The Poems of Wilfred Owen". W tomiku z 1920 znalazło się 25 utworów. Były to "Preface", "Strange Meeting", "Greater Love", "Apologia pro Poemate Meo", "The Show", "Mental Cases", "Parable of the Old Men and the Young", "Arms and the Boy", "Anthem for Doomed Youth", "The Send-off", "Insensibility", "Dulce et Decorum est", "The Sentry", "The Dead-Beat", "Exposure", "Spring Offensive", "The Chances", "S.I.W.", "Futility", "Smile, Smile, Smile", "Conscious", "A Terre", "Wild with All Regrets", "Disabled" i "The End". Wiersze Owena ukazują grozę nowoczesnej wojny i tragedię pokolenia, któremu odebrała ona albo zmarnowała życie. Pod względem stylistycznym charakteryzują się użyciem pomysłowych, aczkolwiek często niedokładnych rymów, jak shell/shall, brutes/brats, fronds/friends, chest/chased ("A Terre"). Są uważane za jedne z najważniejszych literackich dokumentów I wojny światowej.

</doc>
<doc id="3973830" url="https://pl.wikipedia.org/wiki?curid=3973830" title="Michael Anderson Jr.">
Michael Anderson Jr.

Michael Joseph Anderson Jr. (ur. 6 sierpnia 1943 w Hillingdon) – brytyjski aktor filmowy i telewizyjny.
Życiorys.
Wczesne lata.
Urodził się w Hillingdon w hrabstwie Middlesex jako syn reżysera Michaela Andersona i Betty Jordan. Jego brat David Anderson został producentem filmowym. W 1977 roku jego ojciec ożenił się z aktorką Adrienne Ellis, której córka Laurie Holden to także aktorka. Studiował dramat i balet w Arts Educational School.
Kariera.
Początkowo grywał gościnnie w brytyjskich serialach telewizyjnych, w tym "Hrabia Monte Cristo" ("The Count of Monte Cristo", 1956) jako porucznik Lenz czy "Ivanhoe" (1958) jako książę Artur z Rogerem Moore’em. Po występie w dramacie przygodowym Freda Zinnemanna "Przybysze o zmierzchu" ("The Sundowners", 1960) z Robertem Mitchumem, wystąpił jako John Glenarvan w telewizyjnej ekranizacji powieści Jules’a Verne’a "Dzieci kapitana Granta" ("In Search of the Castaways", 1962). Popularność przyniosła mu rola Buda Eldera w westernie "Synowie Katie Elder" ("The Sons of Katie Elder", 1965) z Johnem Wayne’em i Deanem Martinem oraz postać Claytona Monroe w serialu ABC "Rodzina Monroe" ("The Monroes", 1966-67), za którą wraz z ekipą filmową w 1967 roku otrzymał nagrodę Brązowego Kowboja.

</doc>
<doc id="3973833" url="https://pl.wikipedia.org/wiki?curid=3973833" title="Waldemar Szajthauer">
Waldemar Szajthauer

Waldemar Szajthauer (ur. 18 sierpnia 1961) – polski duchowny luterański, radca duchowny Rady Synodalnej Kościoła Ewangelicko-Augsburskiego w RP.
Życiorys.
Pochodzi z ziemi rybnickiej. Został ordynowany 13 grudnia 1987. Był wikariuszem w parafiach ewangelickich w Rybniku, Czerwionce, Raciborzu i Ściborzycach. Był również duszpasterzem parafii w Lasowicach Wielkich, a obecnie jest proboszczem parafii w Wiśle z którą związany jest od 1997. Był między innymi inicjatorem reaktywowania księgarni parafialnej, a w 2003 reaktywowania Wydawnictwa Luteranin, będącego wydawcą kwartalnika "„Luteranin”" oraz "„Rocznika Wiślańskiego”". Ks. Szajthauer doprowadził również do remontu kościoła ewangelicko-augsburskiego apostołów Piotra i Pawła w Wiśle. W 2016 został laureatem „Srebrnej Cieszynianki”. W kwietniu 2017 został zgłoszony jako kandydat na Prezesa Synodu Kościoła Ewangelicko-Augsburskiego w RP. Ostatecznie Prezesem Synod Kościoła XIV kadencji został wybrany ks. Adam Malina, zaś ks. Waldemar Szajthauer został wybrany radcą duchownym Rady Synodalnej.

</doc>
<doc id="3973836" url="https://pl.wikipedia.org/wiki?curid=3973836" title="Leyla Məmmədbəyova">
Leyla Məmmədbəyova



</doc>
<doc id="3973838" url="https://pl.wikipedia.org/wiki?curid=3973838" title="Bagno Čepkeliai">
Bagno Čepkeliai



</doc>
<doc id="3973840" url="https://pl.wikipedia.org/wiki?curid=3973840" title="Sonet 106 (William Szekspir)">
Sonet 106 (William Szekspir)

Sonet 106 (incipit "WHen in the Chronicle of waſted time") – jeden z cyklu 154 sonetów autorstwa Williama Szekspira. Po raz pierwszy został opublikowany w 1609 roku.
Sonet 106 sięga w przeszłość, w przeciwieństwie do sonetów 17 oraz 55, które szukają w przyszłości recepcji ukochanego jako osoby, jak i jego piękna.
Treść.
W sonecie tym podmiot liryczny, przez niektórych badaczy utożsamiany z autorem, sięga do starych ksiąg szukając tam zapowiedzi zwiastowania piękna ukochanego i odkrywa, że wszystkie opisy piękna tam przedstawione dotyczą właśnie jego, tak jak gdyby ich autorzy posiadali dar widzenia przyszłości.
Wersy 1-4 są zainspirowane poezją Edmunda Spensera najprawdopodobniej "Królową wieszczek" (). Wersy 3 i 4 są nawiązaniem do sonetu XLVI (wyd. 1592) (LII wg wyd. z 1896)) z cyklu "Sonetów do Delii" Samuela Daniela (). W wersie 11 metafora (jasnowidzące oczy) zawiera odniesienie do starotestamentowych proroków, przepowiadających nadejście Jezusa Chrystusa, pozwalając na podwójną interpretację wersów 11 i 12 zarówno taką, iż ponieważ przeszłe pokolenia nie posiadały prawdziwie jasnowidzących oczu, nie posiadały również daru opisania obecnej piękności ukochanego lub też inną – ponieważ ich oczy mogły tylko zgadywać, nie mogli posiadać odpowiednich w tym celu umiejętności (użyte w wersie 12 słowo , zostało poprawione podczas redakcji ze słowa (użyte w znaczeniu „na razie”) co pozwala na jeszcze szerszą interpretację). 
Parafraza ostatniego wersu sonetu , posłużyła za tytuł książki będącej uhonorowaniem polskiej szekspirolog prof. dr hab. Marty Gibińskiej.

</doc>
<doc id="3973845" url="https://pl.wikipedia.org/wiki?curid=3973845" title="Stypendium Fulbrighta">
Stypendium Fulbrighta



</doc>
<doc id="3973847" url="https://pl.wikipedia.org/wiki?curid=3973847" title="Eddie Gorodetsky">
Eddie Gorodetsky

Eddie Gorodetsky "(wł. Edward Gordon Gorodetsky)" (ur. 6 listopada 1956 w Providence) – amerykański scenarzysta i producent filmowy.
Kariera zawodowa.
Dorobek zawodowy Eddiego Gorodestsky’ego obejmuje takie produkcje telewizyjne jak "„Penn &amp; Teller’s Smoke and Mirrors”", "„Mamuśka” (ang. Mom)", "„Dwóch i pół” (ang. Two and Half Men)", "„Dharma i Greg” (ang. Dharma &amp; Greg)", "„Bajer z Bel-Air” (ang. The Fresh Prince of Bel-Air)", "„Mike i Molly” (ang. Mike &amp; Molly)", "„Saturday Night Live”", "„SCTV Network 90"", "„Late Night with David Letterman”". Od 2010 jest producentem serialu komediowego "„Teoria wielkiego podrywu” (ang. The Big Bang Theory)". Eddie Gorodetsky był sześciokrotnie nominowany do Nagrody Emmy, w 1984 nagroda została mu przyznana.
Poza działalnością filmową od ponad dwudziestu lat tworzy składanki piosenek składające się z mało znanych utworów z różnych gatunków muzyki, które rozsyła rodzinie i znajomym z okazji Bożego Narodzenia. W 1990 jedna z takich składanek ukazała się na rynku muzycznym pod tytułem „Christmas Party with Eddie G.”.
Poza serialami pomiędzy majem 2006 a kwietniem 2009 był producentem serii audycji radiowych z Bobem Dylanem noszących nazwę "„Theme Time Radio Hour”".
Życie prywatne.
Syn Myrona i Dorothy z domu Sherman. Razem z żoną Coco mieszka w Los Angeles.

</doc>
<doc id="3973848" url="https://pl.wikipedia.org/wiki?curid=3973848" title="Podzisna">
Podzisna



</doc>
<doc id="3973851" url="https://pl.wikipedia.org/wiki?curid=3973851" title="Kazimieras Antanavičius">
Kazimieras Antanavičius

Kazimieras Antanavičius (ur. 25 listopada 1937 w miejscowości Balsėnai w rejonie kretyngańskim, zm. 16 kwietnia 1998 w Wilnie) – litewski polityk, inżynier, ekonomista i nauczyciel akademicki, profesor, poseł na Sejm, założyciel i w latach 1989–1991 przewodniczący Litewskiej Partii Socjaldemokratycznej.
Życiorys.
Ukończył szkołę średnią w Szyłelach, a w 1959 studia z zakresu budownictwa w Kowieńskim Instytucie Politechnicznym. Uzyskiwał kolejne stopnie akademickie, w tym doktoryzował się w zakresie nauk ekonomicznych. Pracował głównie jako nauczyciel akademicki w Wileńskim Instytucie Inżynierii Budownictwa. W 1982 objął stanowisko profesora i kierownika jednej z katedr. Od 1986 zatrudniony w instytucie nauk ekonomicznych Litewskiej Akademii Nauk, gdzie zajmował się m.in. opracowaniem planów gospodarczych dla Litwy.
Był aktywnym działaczem niepodległościowego Sąjūdisu. W 1989 wziął udział w powołaniu Litewskiej Partii Socjaldemokratycznej, po czym do 1990 stał na czele tego ugrupowania. W 1989 wybrany na deputowanego do Rady Najwyższej ZSRR, a w 1990 został członkiem Rady Najwyższej Litewskiej SRR (przekształconej następnie w Sejm). 11 marca 1990 znalazł się wśród sygnatariuszy Aktu Przywrócenia Państwa Litewskiego. Mandat poselski wykonywał również w kolejnej kadencji litewskiego parlamentu w latach 1992–1996. W ostatnich latach życia wykładał na Uniwersytecie Witolda Wielkiego w Kownie i kontynuował pracę w Litewskiej Akademii Nauk.

</doc>
<doc id="3973852" url="https://pl.wikipedia.org/wiki?curid=3973852" title="Prasa krawędziowa">
Prasa krawędziowa

Prasa krawędziowa (krawędziarka) to rodzaj prasy służącej do gięcia arkuszy blachy.
Prasy krawędziowe przy zastosowaniu odpowiednich stempli i matryc pozwalają na wyginanie blach pod dowolnym kątem a także ich zagniatania czy karbowania.
Budowa.
Zazwyczaj prasa krawędziowa zbudowana jest z ramy w kształcie litery C z belką dolną czasem ruchomą w płaszczyźnie poziomej, na której osadzona jest matryca oraz ruchomą w płaszczyźnie pionowej belką górną z osadzonym w niej stemplem poruszaną za pomocą dwóch zsynchronizowanych cylindrów hydraulicznych.
Podstawowe parametry określające prasy krawędziowe to siła nacisku wyrażana w tonach oraz maksymalna długość gięcia wyrażana w milimetrach. Inne główne parametry to prędkość gięcia oraz liczba osi.
Rodzaje.
Prasy krawędziowe spotykane są w wersjach hydraulicznych, elektrycznych, pneumatycznych a także mechanicznych.
Prasy hydrauliczne wykazują się największą siłą nacisku rzędu kilkudziesięciu czy kilkuset ton i wykorzystywane są do gięcia grubych i długich blach, których długość to kilka metrów.
Prasy pneumatyczne czy elektryczne nie posiadają tak dużej siły nacisku często są jednak dużo szybsze od pras hydraulicznych i wykorzystywane są do wielkoseriowego gięcia małych elementów.
W prasie mechanicznej energia jest dostarczana do koła zamachowego za pomocą silnika elektrycznego. Sprzęgło sprzęga się z kołem zamachowym w celu napędzania mechanizmu korbowego, który przemieszcza ramię w pionie. Dokładność i szybkość to dwie zalety prasy mechanicznej.
Aktualnie większość wykorzystywanych w przemyśle pras to prasy sterowane komputerowo CNC, co gwarantuje wysoką precyzję oraz powtarzalność procesu gięcia.
Przykładowi producenci pras krawędziowych to Trumpf, Ermaksan, Durma, Amada i LVD.

</doc>
<doc id="3973853" url="https://pl.wikipedia.org/wiki?curid=3973853" title="Muzeum Ewolucji PAN w Warszawie">
Muzeum Ewolucji PAN w Warszawie



</doc>
<doc id="3973861" url="https://pl.wikipedia.org/wiki?curid=3973861" title="Cuba Gooding Sr.">
Cuba Gooding Sr.

Cuba Gooding Sr. (ur. 27 kwietnia 1944 w Nowym Jorku, zm. 20 kwietnia 2017 w Los Angeles) – amerykański piosenkarz soulowy, aktor; ojciec Cuby Goodinga Jr.
Życiorys.
Urodził się 27 kwietnia 1944 w Nowym Jorku, jako syn Dudleya MacDonalda Goodinga i jego żony Addie Alston. Karierę zaczynał w grupie The Main Ingredient, początkowo występując w chórkach jednak po śmierci lidera i głównego wokalisty zespołu Donalda McPhersona w 1971, to właśnie Cuba Gooding Sr. przejął jego rolę w zespole. Wylansował wówczas z The Main Ingredient takie przeboje jak „Just Do Not Wanna Be Lonely”, „Happiness Is Just Around the Bend” oraz singiel „Everybody Plays the Fool”, który uplasował się na trzecim miejsca listy Billboard pop singles chart and No. 2. W 1977 podpisał kontrakt z wytwórnią fonograficzną Motown Records i rozpoczął karierę solową.
Jego dwaj synowie Cuba Gooding Jr. i Omar Gooding oraz córka April Gooding są aktorami, zaś syn Tommy jest muzykiem. Zmarł 20 kwietnia 2017 w Los Angeles.

</doc>
<doc id="3973864" url="https://pl.wikipedia.org/wiki?curid=3973864" title="Liszkawa">
Liszkawa



</doc>
<doc id="3973866" url="https://pl.wikipedia.org/wiki?curid=3973866" title="Kuciany">
Kuciany



</doc>
<doc id="3973867" url="https://pl.wikipedia.org/wiki?curid=3973867" title="Ostra Kirsna">
Ostra Kirsna



</doc>
<doc id="3973869" url="https://pl.wikipedia.org/wiki?curid=3973869" title="Jakańce (gmina Matuzy)">
Jakańce (gmina Matuzy)



</doc>
<doc id="3973871" url="https://pl.wikipedia.org/wiki?curid=3973871" title="Jakańce (okręg uciański)">
Jakańce (okręg uciański)



</doc>
<doc id="3973872" url="https://pl.wikipedia.org/wiki?curid=3973872" title="Szah Mahmud">
Szah Mahmud

Szah Mahmud, pers. شاه محمود, (zm. w październiku 1459 roku) – efemeryczny władca z dynastii Timurydów, panujący w Chorasanie przez kilka miesięcy roku 1457.
Był synem Babura (1447 - 1457). W chwili śmierci ojca 22 marca 1457 roku miał zaledwie 11 lat i jego emirowie i urzędnicy natychmiast przystąpili do wykorzystywania sytuacji panowania małoletniego władcy na swoją korzyść. Potężny emir Szejch Abu Sa'id Kara Arslan nałożył podatek pogłówny ("sarszumar") na mieszkańców Heratu. W ciągu kilku dni udało mu się zebrać dużą sumę pieniędzy, którą podzielił pomiędzy siebie i Amira Szir Hadżdżiego. Jednocześnie wezyr Kulal Barkasz, współdziałając z nadzorcą urzędów religijnych ("sadr") Ali Amirem Chodżą i przy poparciu Szejcha Abu Sa'ida najpierw przejął kontrolę nad dochodami fundacji religijnych, a następnie powiększył pogłówne dziesięciokrotnie. Próby wyegzekwowania tych nowych podatków doprowadziły do ruiny wiele rodzin i ucieczki ludzi z miasta. W tej sytuacji Amir Szir Hadżdżi zebrał znaczne siły, składające się także z kupców i plebsu Heratu, które w bitwie poza murami miasta pokonała oddziały Szejcha Abu Sa'ida i zabiły jego samego.
Po śmierci Szejcha Abu Sa'ida roszczenia do Heratu wysunął Sultan Ibrahim (1457 - 1458), syn Ala ad-Dauli (1447 - 1448). Obawiając się, że Sultan Ibrahim uzyska przewagę korzystając z kontaktu z potężną wdową po Szahruchu (1405 - 1447), Gouharszad, Amir Szir Hadżdżi uwięził ją. Ten sam los spotkał także Szaha Mahmuda, nad którym Amir Szir Hadżdżi chciał sprawować całkowitą kontrolę. Pomimo tego kiedy Sultan Ibrahim nadciągnął wraz ze znacznymi siłami, które udało mu się zebrać, Amir Szir Hadżdżi uciekł z Heratu wraz z Szahem Mahmudem. 31 maja 1457 roku do miasta wkroczył Sultan Ibrahim. Szah Mahmud przez pewien czas utrzymywał się w okolicach Tusu, by następnie znaleźć się w Gorganie, skąd został przepędzony przez władcę Kara Kojunlu Dżahanszaha (1438 - 1467). Zginął w Sistanie w październiku 1459 roku.

</doc>
<doc id="3973873" url="https://pl.wikipedia.org/wiki?curid=3973873" title="Jakańce (gmina Jakańce)">
Jakańce (gmina Jakańce)



</doc>
<doc id="3973874" url="https://pl.wikipedia.org/wiki?curid=3973874" title="Matuzy">
Matuzy



</doc>
<doc id="3973885" url="https://pl.wikipedia.org/wiki?curid=3973885" title="Czas na miłość (film 2013)">
Czas na miłość (film 2013)

Czas na miłość () – brytyjski komediodramat z 2013 roku w reżyserii Richarda Curtisa.
Film realizowano w Londynie i Los Angeles.
Fabuła.
Film opowiada o młodym człowieku (Domhnall Gleeson), który posiada zdolność podróżowania w czasie. Dowiedział się o tym od swojego ojca (Bill Nighy), który wyjawił mu, że mężczyźni w jego rodzinie zawsze posiadali tę możliwość. Tim w związku z tym może zmienić wydarzenia w swoim życiu, które zdarzyły się w przeszłości.
Opinie.
Catherine Shoard ("The Guardian") porównała film do "Dnia świstaka", a Domhnalla Gleesona nazwała „rudowłosym Hugh Grantem”. Albert Nowicki ("We'll Always Have the Movies") pisał: „W finalnych minutach brakuje (...) zadowalającej konkluzji, emocjonującej kulminacji. Wadą scenariusza są miałki przekaz oraz kiepsko zarysowane, nieforemne postacie. Duża to szkoda: zarówno Gleeson, jak i McAdams trzymają aktorski rytm, wykazując choćby idealne wyczucie gagu. Jest "Czas na miłość" przedsięwzięciem, nad którym tyrał cały sztab artystów 'lepszych' niż sam cel ich pracy”.
Serwis Rotten Tomatoes przyznał mu wynik 68%.

</doc>
<doc id="3973886" url="https://pl.wikipedia.org/wiki?curid=3973886" title="Daniel Deronda">
Daniel Deronda

Daniel Deronda – powieść angielskiej pisarki George Eliot, opublikowana w 1876.
Treść.
Powieść zajmuje w twórczości George Eliot miejsce szczególne. Była ona ostatnim i zarazem najbardziej kontrowersyjnym dziełem autorki. Była także jej jedynym utworem o akcji osadzonej w jej czasach. Tematem jest pozycja Żydów w Wielkiej Brytanii i Europie, jak też perspektywy ich dalszego narodowego rozwoju&lt;ref name="theguardian.com/books"&gt;&lt;/ref&gt;. Powieść porusza problem antysemityzmu. Tytułowy bohater, który odkrywa, że jest z pochodzenia Żydem, żeni się z biedną żydowską dziewczyną Mirą (Mirah) Cohen i wyjeżdża do Palestyny budować izraelskie państwo.
Wpływ.
Powieść odegrała ważną rolę w żydowskim odrodzeniu narodowym. Lektura utworu była ważnym doświadczeniem dla amerykańskiej poetki Emmy Lazarus, która dzięki niej poświęciła się odkrywaniu tradycji żydowskich przodków. 
Ekranizacja.
Powieść została sfilmowana przez BBC. Rolę tytułową zagrał Hugh Dancy.

</doc>
<doc id="3973891" url="https://pl.wikipedia.org/wiki?curid=3973891" title="Święcenie pokarmów">
Święcenie pokarmów



</doc>
<doc id="3973892" url="https://pl.wikipedia.org/wiki?curid=3973892" title="Minakowski">
Minakowski



</doc>
<doc id="3973893" url="https://pl.wikipedia.org/wiki?curid=3973893" title="Julius Caesar Scaliger">
Julius Caesar Scaliger



</doc>
<doc id="3973894" url="https://pl.wikipedia.org/wiki?curid=3973894" title="Mistrzostwa Oceanii w Zapasach 1995">
Mistrzostwa Oceanii w Zapasach 1995

Mistrzostwa Oceanii w zapasach w 1995, odbywały się w dniach 15–16 kwietnia w Melbourne w Australii. W tabeli medalowej tryumfowali zapaśnicy z Australii.

</doc>
<doc id="3973896" url="https://pl.wikipedia.org/wiki?curid=3973896" title="Helena Modjeska (monografia)">
Helena Modjeska (monografia)

Helena Modjeska – monografia autorstwa amerykańskiego pisarza (znanego głównie jako twórca powieści detektywistycznych) Jamesona Torra Altemusa (ok. 1860-1906), poświęcona polskiej aktorce Helenie Modrzejewskiej, opublikowana w Nowym Jorku w 1883 nakładem oficyny J.S. Ogilvie and Company. W charakterze motta został wykorzystany sonet Richarda Watsona Gildera "Modjeska" ("There are four sisters known to mortals well") dedykowany artystce.

</doc>
<doc id="3973897" url="https://pl.wikipedia.org/wiki?curid=3973897" title="Post-Laureate Idyls, and Other Poems">
Post-Laureate Idyls, and Other Poems

Post-Laureate Idyls, and Other Poems – tomik wierszy amerykańskiego poety Oscara Faya Adamsa (1855-1919), opublikowany w 1886 w Bostonie nakładem oficyny D. Lothrop and Company. Zbiorek dzieli się na cykle "Post-Laureate Idyls", "lyrics, etc." i "Sonnets". Zawiera też poematy "A Tale of Tuscany" i "The Legend of the Golden Lotus". Z polskiego punktu widzenia jest interesujący z powodu dwóch wierszy poświęconych Helenie Modrzejewskiej, aktorce, która za oceanem zdobyła sławę: "To Modjeska as Rosalind" i "To Modjeska as Julia of Verona". Oba są sonetami.

</doc>
<doc id="3973899" url="https://pl.wikipedia.org/wiki?curid=3973899" title="Rostkowski">
Rostkowski

Osoby o tym nazwisku:

</doc>
<doc id="3973901" url="https://pl.wikipedia.org/wiki?curid=3973901" title="Antoni Głogowski">
Antoni Głogowski

Antoni Głogowski z Głogowca herbu Grzymała (ur. ok. 1730) – marszałek województwa bełskiego w konfederacji radomskiej 1767 roku, deputat na Trybunał Koronny, skarbnik grabowiecki, chorąży horodelski 1762, kawaler Orderu Świętego Stanisława 1790, członek Stanów Galicyjskich.
W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wrogiego realizacji rosyjskich planów na sejmie 1767 roku, poseł województwa bełskiego na sejm 1767 roku.
Rodzina.
Syn Samuela Głogowskiego herbu Grzymała i Zofii Rozwadowskiej, mąż Ludwiki Dulskiej herbu Przeginia, miecznikówny warszawskiej, ojciec Wincentego i Andrzeja.

</doc>
<doc id="3973907" url="https://pl.wikipedia.org/wiki?curid=3973907" title="Brettanomyces">
Brettanomyces



</doc>
<doc id="3973908" url="https://pl.wikipedia.org/wiki?curid=3973908" title="Ali Kamé">
Ali Kamé



</doc>
<doc id="3973927" url="https://pl.wikipedia.org/wiki?curid=3973927" title="Marija Dimowa">
Marija Dimowa

Marija Dimowa, bułg. Мария Димова (ur. 12 kwietnia 1929) – bułgarska biegaczka narciarska, uczestniczka igrzysk w Cortina d’Ampezzo, pierwsza w historii Bułgarka startująca w zimowych igrzyskach olimpijskich, działaczka sportowa.
W 1956 roku uczestniczyła w rywalizacji olimpijskiej w Cortina d’Ampezzo. Została tym samym pierwszą kobietą, która reprezentowała Bułgarię w zimowych igrzyskach olimpijskich. Wzięła udział w jednej konkurencji w biegach narciarskich – w biegu na 10 km techniką klasyczną i zajęła w nim 34. miejsce w gronie 39 zawodniczek.
W 1964 roku została członkinią komitetu narciarstwa biegowego w Bułgarskim Związku Narciarskim.
Jej siostrą była Roza Dimowa – biegaczka narciarska, olimpijka ze Squaw Valley, Innsbrucka i Grenoble.

</doc>
<doc id="3973932" url="https://pl.wikipedia.org/wiki?curid=3973932" title="Luiz Mattar">
Luiz Mattar

Luiz Mattar (ur. 18 sierpnia 1963 w São Paulo) – brazylijski tenisista, reprezentant w Pucharze Davisa, olimpijczyk z Seulu (1988) i Barcelony (1992).
Kariera tenisowa.
Jako zawodowy tenisista występował w latach 1985–1995.
W grze pojedynczej Mattar wygrał 7 turniejów rangi ATP World Tour oraz uczestniczył w 4 finałach.
W grze podwójnej Brazylijczyk zwyciężył w 5 zawodach rangi ATP World Tour i był finalistą 6 kolejnych imprez.
Mattar w latach 1986–1995 reprezentował Brazylię w Pucharze Davisa. Bilans zawodnika w turnieju wynosi 16 zwycięstw w 15 porażek w singlu oraz 4 wygrane mecze przy 3 przegranych deblu.
Reprezentował swój kraj na igrzyskach olimpijskich w Seulu (1988) i Barcelonie (1992). Za każdym razem odpadał w 1 rundzie w konkurencji gry pojedynczej, z kolei w turnieju gry podwójnej osiągnął 2 rundę w Seulu, a w Barcelonie 1 rundę.
W rankingu gry pojedynczej najwyżej był na 29. miejscu (1 maja 1989), a w klasyfikacji gry podwójnej na 55. pozycji (7 stycznia 1991).

</doc>
<doc id="3973941" url="https://pl.wikipedia.org/wiki?curid=3973941" title="Pará (1908)">
Pará (1908)

Pará (CT-2) – brazylijski niszczyciel z początku XX wieku i okresu I wojny światowej, jednostka prototypowa swojego typu. Okręt został zwodowany 14 lipca 1908 roku w brytyjskiej stoczni Yarrow w Glasgow, a do służby w Marinha do Brasil wszedł w 1909 roku. Jednostka została skreślona z listy floty w 1933 roku.
Projekt i budowa.
„Pará” był pierwszym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Pará” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 14 lipca 1908 roku, a do służby w Marinha do Brasil przyjęto go w 1909 roku. Jednostka otrzymała numer taktyczny 2.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Niszczyciel znajdował się wtedy w złym stanie technicznym. Jednostka służyła do 1933 roku, kiedy została skreślona z listy floty.

</doc>
<doc id="3973946" url="https://pl.wikipedia.org/wiki?curid=3973946" title="Roza Dimowa">
Roza Dimowa

Roza Dimowa, bułg. Роза Димова (ur. 18 kwietnia 1936 w Stanke Dimitrow, zm. 31 stycznia 2012) – bułgarska biegaczka narciarska, trzykrotna uczestniczka zimowych igrzysk olimpijskich.
Jej debiutem olimpijskim był występ na igrzyskach w Squaw Valley w 1960 roku. Wzięła wówczas udział w jednej konkurencji w biegach narciarskich – w biegu na 10 km techniką klasyczną i zajęła w nim 22. miejsce, wyprzedzając Węgierkę Magdolnę Barthę. Cztery lata później, na igrzyskach w Innsbrucku, wystąpiła w dwóch konkurencjach biegowych. W biegu na 10 km uplasowała się na 22. miejscu, a w sztafecie zajęła piąte miejsce, wspólnie z Krystaną Stojewą i Nadeżdą Wasilewą. Był to wówczas najlepszy występ w historii bułgarskich startów w zimowych igrzyskach olimpijskich i pierwsza pozycja punktowana. Dimowa wystąpiła także podczas kolejnych zimowych igrzysk, w 1968 roku w Grenoble. Zajęła 33. miejsce w biegu na 5 km i 29. w biegu na 10 km.
Jej siostrą była Marija Dimowa – biegaczka narciarska, olimpijka z Cortina d’Ampezzo.

</doc>
<doc id="3973948" url="https://pl.wikipedia.org/wiki?curid=3973948" title="Amazonas (1908)">
Amazonas (1908)

Amazonas (CT-1) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 21 listopada 1908 roku w brytyjskiej stoczni Yarrow w Glasgow, a do służby w Marinha do Brasil wszedł w 1909 roku. Jednostka została skreślona z listy floty w 1931 roku.
Projekt i budowa.
„Amazonas” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Amazonas” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 21 listopada 1908 roku, a do służby w Marinha do Brasil przyjęto go w 1909 roku. Jednostka otrzymała numer taktyczny 1.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Niszczyciel znajdował się wtedy w złym stanie technicznym. Jednostka służyła do 1931 roku, kiedy została skreślona z listy floty.

</doc>
<doc id="3973949" url="https://pl.wikipedia.org/wiki?curid=3973949" title="Etapy montażu ISS">
Etapy montażu ISS



</doc>
<doc id="3973950" url="https://pl.wikipedia.org/wiki?curid=3973950" title="Lista załogowych lotów kosmicznych do ISS">
Lista załogowych lotów kosmicznych do ISS



</doc>
<doc id="3973952" url="https://pl.wikipedia.org/wiki?curid=3973952" title="Lista bezzałogowych lotów kosmicznych do ISS">
Lista bezzałogowych lotów kosmicznych do ISS



</doc>
<doc id="3973955" url="https://pl.wikipedia.org/wiki?curid=3973955" title="Lista spacerów kosmicznych na stacji ISS">
Lista spacerów kosmicznych na stacji ISS



</doc>
<doc id="3973957" url="https://pl.wikipedia.org/wiki?curid=3973957" title="Partia Lewicy">
Partia Lewicy



</doc>
<doc id="3973960" url="https://pl.wikipedia.org/wiki?curid=3973960" title="Maria Helena Miączyńska">
Maria Helena Miączyńska

Maria Helena Miączyńska z domu Strzelecka (ur. 5 kwietnia 1870 w Wieliczce, zm. ok. 1932) – polska śpiewaczka (sopran dramatyczny), ceniona nauczycielka śpiewu.
Życie rodzinne.
Urodziła się 5 kwietnia 1870 w Wieliczce jako córka Stanisława Okszy-Strzeleckiego, starszego radcy górniczego (ur. 29 sierpnia 1833 w Bochni) oraz Marii Heleny z Żuk-Skarszewskich (ur. 6 września 1839 w Siedlcach). Około 1902 wyszła za mąż za hr. Władysława Miączyńskiego, po roku owdowiała. Była ciotką aktora i reżysera Czesława Strzeleckiego-Krugera (ur. 11.09.1897 Zagórz Stary k. Sanoka).
Kariera artystyczna w Małopolsce.
Odbywała naukę śpiewu we Lwowie u Adeliny Paschalis-Souvester, ukończyła wiedeńską szkołę u Pauliny Lucca, kolejno kształciła się u najlepszych mistrzów w Mediolanie, u Ricci-Sabatelli. Występowała w operze Rossiniego w Wenecji jako primadonna m.in. w „Tosce”, „Damie Pikowej”. W Polsce początkowo koncertowała jako Helena Strzelecka, wykonywała arie operowe i pieśni podczas koncertów w Krakowie (4.05.1895 i 10.11.1898) oraz Zakopanem (11.01.1903). Powróciła do Polski w 1906 dając koncerty solowe, a także współpracując z Krakowskim Chórem Akademickim (18.05.1906 i 8.04.1908). Występowała też w Tarnowie (9.10.1907), w Warszawie (17.01.1909), Krakowie (31.10.1909). Wkrótce rozpoczęła pracę pedagogiczną i prowadziła klasę śpiewu solowego najpierw w Krakowie w 1909, a później w Przemyślu w latach 1910-1914.
Pobyt w Poznaniu.
Po zakończeniu I wojny światowej przeniosła się do Poznania. W tym czasie artystka posługiwała się dwoma imionami: Maria Helena, co być może związane było z chęcią odróżnienia się od hr. Heleny Miączyńskiej z Będlewa koło Poznania. Na programach popisów jej uczniów i uczennic z lat 1923–1928 widnieją dwa imiona: Maria Helena. Była profesorem śpiewu w Państwowym Konserwatorium Muzycznym w Poznaniu od 1920 do 1922, opuściwszy to stanowisko założyła prywatną szkołę śpiewu w Poznaniu i prowadziła ją od 1923 do 1929 przyciągając dużą liczbę studentów. Coroczne popisy jej uczniów i uczennic cieszyły się zainteresowaniem miłośników śpiewu, były rodzajem publicznego egzaminu, zdobywały pochlebne recenzje w prasie. W repertuarze wokalnym uczniów wykorzystywała utwory mistrzów europejskich oraz współczesnych kompozytorów polskich. Jako profesorka śpiewu korzystała z niezbędnego akompaniamentu fortepianowego wielu wybitnych pianistów: prof. Feliksa Nowowiejskiego, prof. Stanisława Sauera, Olgi Karpackiej, którzy występowali też z własnym repertuarem podczas koncertów jej uczniów. Była ciotką aktora i reżysera Czesława Strzeleckiego-Krugera, kształciła jego piękny głos barytonowy w okresie, kiedy występował w Teatrze Nowym w Poznaniu i dwukrotnie uczestniczył w popisach uczniów jej szkoły w 1924 i 1925. Od października 1929 Maria Helena Miączyńska prowadziła klasę śpiewu przy Poznańskim Instytucie Muzycznym Eugeniusza Sokołowskiego. Maria Helena Miączyńska była zaprzyjaźniona z rodziną Feliksa Nowowiejskiego (ur. 1877, zm. 1946), znajomość ta zapewne powstała jeszcze w okresie jej pobytu w Krakowie. W Poznaniu była zapraszana na okolicznościowe przyjęcia rodzinne, spotykała się tam z elitą ówczesnego świata muzycznego, dziennikarskiego i artystycznego. Pisze o tym Kazimierz Nowowiejski w książce pt. "Pod zielonym Pegazem", 1971.
Ocena dokonań artystycznych.
Według oceny krytyka muzycznego Michała Toepfera, Miączyńska umiała przekazać swoim uczniom wiadomości oraz metodę włoskiego bel canta, którą sama nabyła w trakcie kształcenia. Jej uczennice, wkrótce po ukończeniu nauki z powodzeniem koncertowały, a w późniejszym okresie udzielały lekcji muzyki bądź śpiewu w szkołach muzycznych w Poznaniu.

</doc>
<doc id="3973961" url="https://pl.wikipedia.org/wiki?curid=3973961" title="Park of Poland">
Park of Poland

Park of Poland – park rozrywki i wypoczynku w Polsce, w miejscowości Wręcza na terenie gminy Mszczonów w powiecie żyrardowskim, otwarty dla gości od 20 lutego 2020 roku. Pierwsza część inwestycji, tropikalny park wodny Suntago, kosztowała 150 milionów euro i zapewnia 600 miejsc pracy. 
Historia.
Plany wybudowania takiego obiektu pojawiły się już w 2011 roku. Zapowiedziano wtedy, że budowa ruszy w 2013 roku. Od tego czasu kilkukrotnie rozpoczęcie budowy przekładano. Ostatecznie nastąpiło to w maju 2017 roku. Prace konstrukcyjne pierwszego etapu parku, „Suntago Wodny Świat”, zakończyły się w sierpniu 2019 roku. Otwarcie parku nastąpiło 20 lutego 2020 r.
Kompleks.
Docelowo Park of Poland ma zająć blisko 400 ha gruntów, które zakupił w okolicy inwestor Global City Holdings. Aktualnie działa pierwsza część obiektu, Suntago Wodny Świat, na powierzchni 20 ha (infrastruktura wraz z parkingiem) i kompleks „Suntago Village” (kompleks w pełni wyposażonych bungalowów). W planach jest także budowa czterogwiazdkowego hotelu w sąsiedztwie. 
Suntago Wodny Świat.
Jest to największy zadaszony park wodny w Polsce i Europie, mogący pomieścić do 15 000 osób. Zajął 10. miejsce w rankingu najlepszych parków wodnych Europy według European Star Award. Podzielony jest na 3 strefy tematyczne: „Jamango”, „Relax” i „Saunaria”. 
Miejsce w rankingach.
Park of Poland zajął w 2020 roku 10. miejsce w rankingu „European Star Award” dla najlepszych parków wodnych w Europie.
Dojazd.
Kompleks zlokalizowany jest w pobliżu Mszczonowa i Żyrardowa, około 50 kilometrów od centrum Warszawy i ponad 100 kilometrów od Łodzi. Park of Poland znajduje się pomiędzy drogą ekspresową S8 i autostradą A2. W 2018 gminy Mszczonów i Radziejowice, dzięki dotacji ze środków województwa mazowieckiego, wybudowały drogę dojazdową łączącą obiekt z drogą krajową nr 50 w Słabomierzu. Park posiada połączenia autobusowe z Warszawą i Żyrardowem.

</doc>
<doc id="3973962" url="https://pl.wikipedia.org/wiki?curid=3973962" title="Suntago">
Suntago



</doc>
<doc id="3973965" url="https://pl.wikipedia.org/wiki?curid=3973965" title="Piauí (1908)">
Piauí (1908)

Piauí (CT-3) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 7 września 1908 roku w brytyjskiej stoczni Yarrow w Glasgow, a do służby w Marinha do Brasil wszedł w grudniu 1909 roku. Jednostka została skreślona z listy floty w lipcu 1944 roku.
Projekt i budowa.
„Piauí” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Piauí” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 7 września 1908 roku, a do służby w Marinha do Brasil przyjęto go w grudniu 1909 roku. Jednostka otrzymała numer taktyczny 3.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, uczestnicząc w latach 1917–1918 w patrolach u wybrzeży Afryki Zachodniej. Niszczyciel znajdował się wtedy w złym stanie technicznym. Podczas II wojny światowej okręt był klasyfikowany jako torpedowiec. Jednostka służyła do lipca 1944 roku, kiedy została skreślona z listy floty.

</doc>
<doc id="3973967" url="https://pl.wikipedia.org/wiki?curid=3973967" title="Brettanomyces nanus">
Brettanomyces nanus

Brettanomyces nanus (Kroemer &amp; Krumbholz) S.A. Mey. &amp; Yarrow – gatunek grzybów należący do rzędu "Saccharomycetales".
Systematyka i nazewnictwo.
Pozycja w klasyfikacji według Index Fungorum: "Brettanomyces, Pichiaceae, Saccharomycetales, Saccharomycetidae, Saccharomycetes, Saccharomycotina, Ascomycota, Fungi".
Pierwotnie opisany przez M.T. Sm., Bat. Vegte i Scheffersa w 1981 roku jako "Eeniella nana". Jego obecną systematykę ustalili w 1994 roku M.T. Sm., Boekhout, Kurtzman &amp; O'Donnell.
Synonim: "Eeniella nana" M.T. Sm., Bat. Vegte &amp; Scheffers.

</doc>
<doc id="3973969" url="https://pl.wikipedia.org/wiki?curid=3973969" title="Zwykłe śródmiąższowe zapalenie płuc">
Zwykłe śródmiąższowe zapalenie płuc



</doc>
<doc id="3973973" url="https://pl.wikipedia.org/wiki?curid=3973973" title="Stosunek korelacyjny eta">
Stosunek korelacyjny eta

Stosunek korelacyjny eta (η) – jedna z miar zależności, współczynnik określający poziom zależności pomiędzy dwiema zmiennymi liczbowymi (ze skali przedziałowej lub ilorazowej) o których wiadomo, że zmienne są powiązane krzywoliniowo. 
Stosunek korelacyjny eta stosuje się w przypadku zmiennych powiązanych krzywoliniowo, ponieważ współczynnik korelacji liniowej Pearsona zaniża oszacowanie siły tego typu związku i nie powinien być stosowany. Z kolei stosunek korelacyjny eta też posiada pewne ograniczenia i w związku z tym nie powinien być stosowany do pomiaru siły związku dwóch zmiennych powiązanych liniowo.
Przykład zastosowania: związek pomiędzy wiekiem i umiejętnościami motorycznymi w populacji całego kraju. Zakładamy, że związek ten będzie krzywoliniowy, ponieważ umiejętności motoryczne będą najwyższe w środkowej części życia, natomiast osoby najmłodsze (dzieci) i osoby najstarsze (emeryci) będą miały niższy poziom tych umiejętności.

</doc>
<doc id="3973977" url="https://pl.wikipedia.org/wiki?curid=3973977" title="Simoneta Raczewa">
Simoneta Raczewa

Simoneta Raczewa, bułg. Симонета Рачева (ur. 1 marca 1961) – bułgarska saneczkarka, uczestniczka Zimowych Igrzysk Olimpijskich 1988.
W 1988 roku wystartowała na igrzyskach w Calgary, podczas których wzięła udział w rywalizacji kobiet w saneczkarskich jedynkach. Zajęła 23. miejsce ze stratą 10,884 s do zwyciężczyni – Steffi Martin. We wszystkich ślizgach Raczewa zajęła 23. miejsce. Występ Raczewej oraz Krasimira Kamenowa i Mitko Baczewa w dwójkach mężczyzn był debiutem Bułgarów w rywalizacji olimpijskiej w saneczkarstwie.

</doc>
<doc id="3973979" url="https://pl.wikipedia.org/wiki?curid=3973979" title="Rio Grande do Norte (1909)">
Rio Grande do Norte (1909)

Rio Grande do Norte (CT-4) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany w 1909 roku w brytyjskiej stoczni Yarrow w Glasgow i w tym samym roku wszedł do służby w Marinha do Brasil. Jednostka została skreślona z listy floty w lipcu 1944 roku.
Projekt i budowa.
„Rio Grande do Norte” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie – w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Rio Grande do Norte” zbudowana została w stoczni Yarrow w Glasgow. Stępkę okrętu położono w 1908 roku, został zwodowany w 1909 roku i w tym samym roku przyjęto go do służby w Marinha do Brasil. Jednostka otrzymała numer taktyczny 4.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, uczestnicząc w latach 1917–1918 w patrolach u wybrzeży Afryki Zachodniej. Niszczyciel znajdował się wtedy w złym stanie technicznym. Podczas II wojny światowej okręt był klasyfikowany jako torpedowiec. Jednostka służyła do lipca 1944 roku, kiedy została skreślona z listy floty.

</doc>
<doc id="3973983" url="https://pl.wikipedia.org/wiki?curid=3973983" title="Parafia św. Jakuba Mniejszego Apostoła w Dąbrówce Nowej">
Parafia św. Jakuba Mniejszego Apostoła w Dąbrówce Nowej

Parafia św. Jakuba Mniejszego Apostoła w Dąbrówce Nowej – rzymskokatolicka parafia w dekanacie Białe Błota diecezji bydgoskiej. Została utworzona w 1428 roku.
Na obszarze parafii leżą miejscowości z gminy Sicienko: Dąbrówka Nowa, Dąbrówczyn, Mochle, Osówiec, Trzciniec i Wojnowo.

</doc>
<doc id="3973988" url="https://pl.wikipedia.org/wiki?curid=3973988" title="Mitko Baczew">
Mitko Baczew

Mitko Baczew, bułg. Митко Бачев (ur. 25 stycznia 1960) – bułgarski saneczkarz, uczestnik Zimowych Igrzysk Olimpijskich 1988.
W 1988 roku wystartował na igrzyskach w Calgary, podczas których wziął udział w rywalizacji mężczyzn w saneczkarskich dwójkach. Wspólnie z Krasimirem Kamenowem zajął ostatnie, 18. miejsce, ze stratą 8,637 do złotych medalistów – reprezentantów Niemieckiej Republiki Demokratycznej. Bułgarska dwójka w pierwszym przejeździe była osiemnasta, a w drugim szesnasta przed drugimi zespołami Stanów Zjednoczonych i Kanady.
Występ Krasimira Kamenowa i Mitko Baczewa w dwójkach oraz Simonety Raczewej w kobiecych jedynkach był debiutem Bułgarów w rywalizacji olimpijskiej w saneczkarstwie.

</doc>
<doc id="3973989" url="https://pl.wikipedia.org/wiki?curid=3973989" title="Krasimir Kamenow">
Krasimir Kamenow

Krasimir Kamenow, bułg. Красимир Каменов (ur. 25 marca 1962) – bułgarski saneczkarz, uczestnik Zimowych Igrzysk Olimpijskich 1988.
W 1988 roku wystartował na igrzyskach w Calgary, podczas których wziął udział w rywalizacji mężczyzn w saneczkarskich dwójkach. Wspólnie z Mitko Baczewem zajął ostatnie, 18. miejsce, ze stratą 8,637 do złotych medalistów – reprezentantów Niemieckiej Republiki Demokratycznej. Bułgarska dwójka w pierwszym przejeździe była osiemnasta, a w drugim szesnasta przed drugimi zespołami Stanów Zjednoczonych i Kanady.
Występ Krasimira Kamenowa i Mitko Baczewa w dwójkach oraz Simonety Raczewej w kobiecych jedynkach był debiutem Bułgarów w rywalizacji olimpijskiej w saneczkarstwie.

</doc>
<doc id="3973996" url="https://pl.wikipedia.org/wiki?curid=3973996" title="Mikołaj Andruszczenko">
Mikołaj Andruszczenko



</doc>
<doc id="3973997" url="https://pl.wikipedia.org/wiki?curid=3973997" title="Cuba Gooding">
Cuba Gooding



</doc>
<doc id="3974004" url="https://pl.wikipedia.org/wiki?curid=3974004" title="Parafia św. Kazimierza Królewicza w Kruszynie">
Parafia św. Kazimierza Królewicza w Kruszynie

Parafia św. Kazimierza Królewicza w Kruszynie – rzymskokatolicka parafia w dekanacie Białe Błota diecezji bydgoskiej. Została utworzona 29 czerwca 2000 r.
Na obszarze parafii leżą miejscowości z gminy Sicienko: Janin, Kamieniec, Kruszyn, Kruszyniec, Pawłówek (do obwodnicy bydgoskiej), Strzelewo, Zielonczyn.

</doc>
