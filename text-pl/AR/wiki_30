<doc id="3974007" url="https://pl.wikipedia.org/wiki?curid=3974007" title="Andrzej Kaleta (ekonomista)">
Andrzej Kaleta (ekonomista)

Andrzej Stanisław Kaleta (ur. 1956 we Wrocławiu) – polski ekonomista, profesor nauk ekonomicznych, profesor zwyczajny Uniwersytetu Ekonomicznego we Wrocławiu, rektor tej uczelni w kadencjach 2016–2020 oraz 2020–2024.
Życiorys.
W 1979 ukończył studia na Akademii Ekonomicznej we Wrocławiu. Doktoryzował się w 1988 na Wydziale Gospodarki Narodowej uczelni macierzystej w oparciu o rozprawę pt. "Warunki i stymulatory rozwoju przemysłu drobnego na przykładzie województwa wrocławskiego". Stopień naukowy doktora habilitowanego uzyskał w 2000 na podstawie pracy zatytułowanej "Strategia konkurencji w przemyśle". Tytuł naukowy profesora nauk ekonomicznych otrzymał 7 stycznia 2014.
Jako nauczyciel akademicki związany z wrocławską Akademią Ekonomiczną, przekształconą w Uniwersytet Ekonomiczny, na którym objął stanowisko profesora zwyczajnego. W 2002 został kierownikiem Katedry Zarządzania Strategicznego na Wydziale Nauk Ekonomicznych. W kwietniu 2016 został wybrany na rektora Uniwersytetu Ekonomicznego we Wrocławiu na kadencję 2016–2020 (od 1 września 2016). W maju 2020 uzyskał reelekcję na drugą kadencję.
Specjalista w zakresie ekonomiki przemysłu drobnego, polityki przemysłowej, strategii konkurencji i zarządzania strategicznego. Autor około 180 publikacji, organizator konferencji naukowej pn. „Zarządzanie strategiczne w teorii i praktyce”. W 2012 został redaktorem naukowym czasopisma „Nauki o zarządzaniu” (wydawanego przez Uniwersytet Ekonomiczny we Wrocławiu). Członek Komitetu Nauk Organizacji i Zarządzania PAN w kadencji 2015–2018.
Syn Józefa Kalety.

</doc>
<doc id="3974011" url="https://pl.wikipedia.org/wiki?curid=3974011" title="SMS Drache (1861)">
SMS Drache (1861)

SMS Drache – pierwsza z dwóch fregat pancernych typu "Drache" zbudowanych dla Österreichische Marine w latach 60. XIX wieku. Położenie stępki pod okręt odbyło się w lutym 1861 roku, wodowanie we wrześniu, a ukończenie w listopadzie 1862 roku. W czasie II wojny o Szlezwik w 1864 roku fregata pozostała na Adriatyku, podczas gdy pozostałe okręty zostały wysłane na Morze Północne w celu wsparcia Prus. Dwa lata później Prusy i Włochy zaatakowały Austrię w czasie wojny prusko-austriackiej. „Drache” wziął udział w zwycięskiej bitwie pod Lissą, w czasie której ciężko uszkodził włoski okręt obrony wybrzeża „Palestro”, podpalając go i ostatecznie zatapiając. Krótko po wojnie jednostka została zmodernizowana, ale przez resztę służby pozostała bezczynna. Do 1875 roku okręt zbutwiał i został wykreślony z rejestru marynarki 13 czerwca tego samego roku. Ostatecznie został rozebrany w latach 1883-1884.
Konstrukcja.
SMS „Drache” został zamówiony w odpowiedzi na dwa okręty pancerne typu "Formidabile", które Włochy kupiły od Francji w 1860 roku. Miał 62,78 m długości między pionami i 70,1 m długości całkowitej. Jego szerokość wynosiła 13,94 m, a zanurzenie od 6,3 do 6,8 m. Wyporność standardowa wynosiła 2869 ton, zaś maksymalna 3160 ton. Okręt miał poziomą 2-cylindrową maszynę parową, która napędzała pojedynczą śrubę za pomocą pary dostarczanej przez cztery opalane węglem kotły parowe. Dym uchodził przez pojedynczy komin. Układ napędowy miał moc 1842-2060 KM i zapewniał prędkość 10,5-11 węzłów. Na potrzeby długich rejsów okręt został wyposażony w trzy maszty i takielunek barku. Załoga składała się z 346 oficerów i marynarzy.
Okręt był pancernikiem bateryjnym i był uzbrojony w 10 48-funtowych ładowanych odprzodowo armat gładkolufowych i 18 24-funtowych gwintowanych armat ładowanych odprzodowo. Działa te umieszczone były w furtach wzdłuż burt okrętu. W 1867 roku uzbrojenie zostało wymienione na 10 ładowanych odprzodowo dział gwintowanych Armstrong kal. 178 mm i 2 brązowe, ładowane odprzodowo gwintowane działa kal. 51 mm. Fregata była wyposażone w taran. „Drache” posiadał pas opancerzenia o grubości 115 mm, wykonany z kutego żelaza.
Służba.
Stępka pod „Drache” została położona 18 lutego 1861 roku w stoczni Stabilimento Tecnico Triestino w Trieście. Okręt został zwodowany 9 września 1861 roku i ukończony w listopadzie 1862 roku. W trakcie II wojny o Szlezwik „Drache” i jego siostrzany okręt, „Salamander”, pozostały na Adriatyku w celu obrony austriackiego wybrzeża, podczas gdy austriacka eskadra została wysłana na Morze Północne w celu wsparcia Prus. W czerwcu 1866 roku Włochy wypowiedziały wojnę Austrii, rozpoczynając trzecią wojnę o niepodległość. Mniej więcej w tym samym czasie rozpoczęła się również wojna prusko-austriacka. Kontradmirał Wilhelm von Tegetthoff, dowódca austriackiej floty, natychmiast zarządził mobilizację. Kiedy okręty zostały w pełni obsadzone, rozpoczęły się ćwiczenia w Fasanie. 27 czerwca Tegetthoff przeprowadził swoją flotę pod Ankonę w celu wyciągnięcia włoskiej floty z jej bazy, ale włoski dowódca, admirał Carlo di Persano nie zdecydował się podjąć walki.
Bitwa pod Lissą.
16 lipca Persano wyprowadził swoją flotę z Ankony i skierował się w stronę wyspy Lissa, do której dotarł dwa dni później. Razem z główną flotą złożoną z 12 okrętów pancernych, pod wyspę przybyły również transportowce z zaokrętowanymi 3000 żołnierzami. Następne dwa dni Włosi spędzili, bombardując austriackie pozycje i nieskutecznie próbując wysadzić desant. Między 17 a 19 lipca Tegetthoff otrzymał kilka telegramów informujących o włoskim ataku, lecz na początku uważał je za fałszywe, wierząc, że miały one za zadanie wyciągnięcie austriackiej floty z jej baz w Puli i Wenecji. Dopiero rankiem 19 lipca zrozumiał, że Lissa rzeczywiście jest włoskim celem i poprosił o pozwolenie na atak. Gdy flota Tegetthoffa przybyła w okolice Lissy 20 lipca, włoskie okręty ustawione były w szyku do kolejnej próby lądowania. Włosi podzieleni byli na trzy grupy, z których tylko dwie mogły skoncentrować się na czas, by przeciwstawić się Austriakom. Tegetthoff uformował swoje okręty pancerne w szyk klinowy, z „Drache” na prawej flance; drewniane okręty z drugiego i trzeciego dywizjonu podążyły za nimi w takich samych formacjach.
W trakcie formowania szyku swoich okrętów, Persano przeniósł się ze swojego okrętu flagowego, „Re d’Italia”, na „Affondatore”. To spowodowało lukę we włoskiej formacji i Tegetthoff skorzystał z okazji, by rozdzielić włoską flotę, i rozpocząć walkę na bliski dystans. Przepłynął przez wyrwę, ale nie udało mu się staranować żadnego nieprzyjacielskiego okrętu, przez co musiał zawrócić i podjąć jeszcze jedną próbę. „Drache” rozpoczął zmasowany ostrzał burtowy w stronę okrętu obrony wybrzeża „Palestro”, a jego kula ognista zaprószyła poważny pożar na pokładzie włoskiej jednostki, która wycofała się, mogąc osiągnąć większą prędkość niż „Drache”. Pozostawiony bez przypisanego okrętu „Drache”, razem z kilkoma innymi austriackimi okrętami, przeniósł swój ogień na „Re d’Italia”. Jedna z salw „Drache” uszkodziła ster włoskiego okrętu, narażając go na łatwe staranowanie. Tegetthoff skierował swój okręt flagowy na „Re d’Italia” i uzyskał czyste trafienie taranem, poważnie dziurawiąc burtę włoskiej fregaty na wysokości linii wodnej. W tym czasie „Drache” został trafiony kilka razy, a jeden z pocisków zabił dowódcę okrętu, kapitana von Molla, trafiając go w głowę. Na resztę bitwy dowództwo nad okrętem przejął porucznik Karl Weyprecht. Wzniecony został również niewielki pożar, ale załoga szybko go zdusiła. Inny pocisk zniszczył maszt główny. Poza tym okręt nie odniósł poważniejszych uszkodzeń w czasie bitwy.
Po zatonięciu „Re d’Italia” włoska flota zaczęła wycofywać się z walki z płonącym i zostającym z tyłu „Palestro”, który został później zniszczony przez wybuch magazynu amunicji. Persano przerwał bitwę i, mimo że wciąż miał przewagę liczebną nad Austriakami, nie zdecydował się przeprowadzić kontrataku swymi zdemoralizowanymi siłami. Ponadto jego flocie kończyły się amunicja i węgiel. Włosi, a następnie Austriacy, zaczęli się wycofywać; Tegetthoff postanowił oddalić się na bezpieczny dystans, by nie ryzykować utraty swojego sukcesu. Po zapadnięciu zmroku obie floty kierowały się już w stronę swoich baz w Ankonie i Puli.
Dalsza służba.
Po powrocie do Puli, Tegetthoff utrzymywał swoją flotę na północnym Adriatyku, gdzie prowadziły działania rozpoznawcze przeciwko możliwemu włoskiemu atakowi. Jednak włoskie okręty nigdy się nie pojawiły, a 12 sierpnia oba państwa podpisały rozejm w Cormons. To zakończyło walki i doprowadziło do traktatu wiedeńskiego w 1866 roku. Pomimo że Austriacy pokonali Włochów w bitwach pod Lissą i Custozą, sami zostali doszczętnie pobici przez Prusy pod Sadową. W rezultacie Austria, która w 1867 roku na mocy ugody austriacko-węgierskiej stała się Austro-Węgrami, zmuszona była oddać Włochom Wenecję. Każda połowa monarchii dualistycznej mogła zawetować decyzje drugiej, przez co, ze względu na brak zainteresowania Węgrów ekspansją morską, znacząco ograniczono budżet na marynarkę wojenną. Jednym z natychmiastowych skutków wojny było rozbrojenie i wycofanie ze służby znacznej liczby austriackich okrętów.
Przeprowadzono skromną modernizację floty polegającą przede wszystkim na wymianie uzbrojenia na okrętach pancernych na działa gwintowane. Budżet na rok 1867 przewidywał fundusze na modernizację w pierwszej kolejności dwóch najstarszych okrętów we flocie – „Drache” i „Salamandra”. W latach 1867-1868 oba okręty otrzymały nowe uzbrojenie, ładowane odprzodowo gwintowane działa: 10 kal. 178 mm i dwa brązowe kal. 51 mm. 13 czerwca 1875 roku, zniszczony i podupadły „Drache” został skreślony z rejestru floty. Marynarka próbowała odsprzedać okręt Chinom, ale negocjacje zakończyły się fiaskiem i „Drache” został ostatecznie sprzedany na złom w 1883 roku. Jednostka została rozebrana w następnym roku.

</doc>
<doc id="3974012" url="https://pl.wikipedia.org/wiki?curid=3974012" title="Korelacja wielokrotna">
Korelacja wielokrotna

Korelacja wielokrotna – jedna z miar zależności, współczynnik określający poziom zależności pomiędzy zmienną liczbową (ze skali przedziałowej lub ilorazowej) a zmienną będącą połączeniem kilku innych zmiennych. 
Przykład zastosowania: związek pomiędzy "średnią ocen na studiach medycznych" a "wynikami matury" (zmienna "wyniki matury" składa się z trzech komponentów, którym nadano odpowiednie wagi: ocena z biologii, ocena z chemii i ocena z matematyki). Załóżmy, że chcemy przewidywać jak będą radzić sobie na studiach medycznych maturzyści. Każdej części składowej zmiennej "wyniki matury" (czyli każdemu predyktorowi) nadajemy wagę w taki sposób, że mają one jako grupa możliwie najwyższą korelację ze zmienną, którą chcemy przewidywać (w tym przypadku "średnią ocen na studiach medycznych"). Aby policzyć korelację wielokrotną musimy znać wielkość współczynników korelacji liniowej Pearsona pomiędzy wszystkimi parami zmiennych.

</doc>
<doc id="3974015" url="https://pl.wikipedia.org/wiki?curid=3974015" title="Nikola Šainović">
Nikola Šainović

Nikola Šainović, cyr. Никола Шаиновић (ur. 7 grudnia 1948 w Borze) – serbski polityk, jugosłowiański działacz komunistyczny, w latach 90. jeden z najbliższych współpracowników Slobodana Miloševicia, od 1993 do 1994 premier Serbii, następnie do 2000 wicepremier Federalnej Republiki Jugosławii. Skazany przez Międzynarodowy Trybunał Karny dla byłej Jugosławii (ICTY) za zbrodnie przeciwko ludzkości i zbrodnie wojenne w trakcie wojny domowej w Kosowie.
Życiorys.
W 1977 ukończył inżynierię chemiczną na Uniwersytecie Lublańskim. Został etatowym działaczem Związku Komunistów Jugosławii. Był przewodniczącym zgromadzenia miejskiego w Borze i sekretarzem komitetu miejskiego partii komunistycznej. Po przemianach politycznych dołączył do postkomunistycznej Socjalistycznej Partii Serbii, w latach 1996–1997 był jednym z wiceprzewodniczących tego ugrupowania.
W 1989 został sekretarzem do spraw przemysłu, energetyki i inżynierii w administracji Serbii. W 1991 objął stanowisko ministra górnictwa i energii, później w tym samym roku powołany dodatkowo na wicepremiera serbskiego rządu. W 1992 został ministrem gospodarki. W lutym 1993 mianowany premierem Serbii, urząd ten sprawował do marca 1994. Przeszedł wówczas na stanowisko wicepremiera Federalnej Republiki Jugosławii, które zajmował do 2000. Był również deputowanym do federalnego parlamentu.
Należał do najbliższych współpracowników Slobodana Miloševicia. W 1998 został przez niego wyznaczony na specjalnego przedstawiciela w Kosowie, w którym trwała wówczas wojna domowa. Prowadzonego przez niego negocjacje z Albańczykami zakończyły się niepowodzeniem.
Od 1999 Międzynarodowy Trybunał Karny dla byłej Jugosławii prowadził wobec niego postępowanie w sprawie terroru i przemocy wobec kosowskich Albańczyków. W maju 2002 Nikola Šainović, nieprzyznający się do popełnienia zarzucanych mu zbrodni, dobrowolnie poddał się, po czym został przekazany do Hagi. Jako tymczasowo aresztowany oczekiwał na proces, który rozpoczął się w 2006. W 2009 w pierwszej instancji został uznany za winnego zbrodni przeciwko ludzkości i zbrodni wojennych (w tym deportacji i zabójstw) oraz skazany przez ICTY na karę 22 lat pozbawienia wolności. W wyniku apelacji w 2014 karę pozbawienia wolności obniżono do 18 lat.
W 2015 został zwolniony po odbyciu 2/3 kary, po czym powrócił do Belgradu. W tym samym roku dołączył do władz krajowych Socjalistycznej Partii Serbii.

</doc>
<doc id="3974018" url="https://pl.wikipedia.org/wiki?curid=3974018" title="Biuro Polityczne Komitetu Centralnego Polskiej Zjednoczonej Partii Robotniczej">
Biuro Polityczne Komitetu Centralnego Polskiej Zjednoczonej Partii Robotniczej



</doc>
<doc id="3974021" url="https://pl.wikipedia.org/wiki?curid=3974021" title="Paraíba (1909)">
Paraíba (1909)

Paraíba (CT-5) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 18 maja 1909 roku w brytyjskiej stoczni Yarrow w Glasgow i w tym samym roku wszedł do służby w Marinha do Brasil. Jednostka została skreślona z listy floty w 1944 roku.
Projekt i budowa.
„Paraíba” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Paraíba” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 18 maja 1909 roku i w tym samym roku przyjęto go do służby w Marinha do Brasil. Jednostka otrzymała numer taktyczny 5.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, uczestnicząc w latach 1917–1918 w patrolach u wybrzeży Afryki Zachodniej. Niszczyciel znajdował się wtedy w złym stanie technicznym. Podczas II wojny światowej okręt był klasyfikowany jako torpedowiec. Jednostka służyła do 1944 roku, kiedy została skreślona z listy floty.

</doc>
<doc id="3974022" url="https://pl.wikipedia.org/wiki?curid=3974022" title="Jean Baptiste Salaville">
Jean Baptiste Salaville

Jean Baptiste Salaville (ur. 1755, zm. 1820) – polityk i publicysta francuski czasów Wielkiej Rewolucji Francuskiej, zwolennik encyklopedystów, ateista krytykujący nawet Kult Rozumu i Kult Istoty Najwyższej będące formalną religią państwową wprowadzoną we Francji dekretem Konwentu Narodowego z 7 maja 1794 roku (18 floréala roku II).

</doc>
<doc id="3974032" url="https://pl.wikipedia.org/wiki?curid=3974032" title="Alagoas (1909)">
Alagoas (1909)

Alagoas (CT-6) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 29 lipca 1909 roku w brytyjskiej stoczni Yarrow w Glasgow i w tym samym roku wszedł do służby w Marinha do Brasil. Jednostka została rozbrojona w 1939 roku.
Projekt i budowa.
„Alagoas” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Alagoas” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 29 lipca 1909 roku i w tym samym roku przyjęto go do służby w Marinha do Brasil. Jednostka otrzymała numer taktyczny 6.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Niszczyciel znajdował się wtedy w złym stanie technicznym. Jednostka służyła do 1939 roku, kiedy została rozbrojona.

</doc>
<doc id="3974034" url="https://pl.wikipedia.org/wiki?curid=3974034" title="Wilhelm Lexis">
Wilhelm Lexis

Wilhelm Lexis (ur. 1837, zm. 1914) – niemiecki statystyk i ekonomista. Twórca siatki demograficznej (zwanej też "siatką Lexisa" lub "diagramem Lexisa"), czyli stosowanego w demografii narzędzia służącego do analizy losów wybranej zbiorowości ludzi.

</doc>
<doc id="3974035" url="https://pl.wikipedia.org/wiki?curid=3974035" title="Strzyk">
Strzyk

Strzyk – wydłużona brodawka sutkowa o cylindrycznym kształcie i jednakowej grubości na całej długości zakończony stożkowato z ujściem gruczołów mlekowych, którymi zakończone jest wymię. W każdym ze strzyków przebiega kanał strzykowy, zakończony mięśniem zwieraczem powstrzymującym samoczynny wypływ mleka. Mięsień zwieracz stanowi równocześnie barierę ochroną przed wnikaniem do wymienia drobnoustrojów ze środowiska zewnętrznego.
Strzyki stanowią bardzo ważną część wymienia. O skuteczności doju decyduje: wielkość strzyków, ich kształt, wierzchołek, osadzenie i ustawienie.
Strzyki występują u samic ssaków (głównie zwierząt dojnych m.in. krowy, owcy, kozy, kobyły, wielbłądzicy i innych.). Potocznie u zwierząt dojnych brodawki sutkowe-strzyki nazywane są dojkami.

</doc>
<doc id="3974037" url="https://pl.wikipedia.org/wiki?curid=3974037" title="Streatham Hill">
Streatham Hill

Streatham Hill – dzielnica Londynu, w Wielkim Londynie, leżąca w gminie Lambeth. Leży 8,6 km od centrum Londynu. W 2011 roku dzielnica liczyła 14 263 mieszkańców.

</doc>
<doc id="3974038" url="https://pl.wikipedia.org/wiki?curid=3974038" title="Joteyko">
Joteyko



</doc>
<doc id="3974040" url="https://pl.wikipedia.org/wiki?curid=3974040" title="Biuro Polityczne KC PPR">
Biuro Polityczne KC PPR

Biuro Polityczne Komitetu Centralnego Polskiej Partii Robotniczej (Biuro Polityczne KC PPR), „Politbiuro” (), było (razem z Sekretariatem KC PPR) głównym organem kierowniczym Polskiej Partii Robotniczej, faktycznie sprawującym władzę w Polsce, po zajęciu jej terytoriów przez Armię Czerwoną (od lipca 1944) i ustanowieniu 20 lipca 1944 przez Józefa Stalina Polskiego Komitetu Wyzwolenia Narodowego (PKWN) jako marionetkowego, podporządkowanego ZSRR organu władzy w Polsce. Istniało pomiędzy sierpniem 1944, a grudniem 1948 do utworzenia Polskiej Zjednoczonej Partii Robotniczej 16 grudnia 1948. Było zorganizowane na wzór Biura Politycznego KC WKP(b), analogicznie do struktur biur politycznych innych partii komunistycznych.
Utworzone w sierpniu 1944 jako struktura tajna z polityków komunistycznych Polskiej Partii Robotniczej, działających dotąd na terenie okupowanej Polski (sekretarz generalny PPR Władysław Gomułka i Bolesław Bierut) i członków powołanego przez Józefa Stalina (formalnie w trybie decyzji Sekretariatu KC Wszechzwiązkowej Komunistycznej Partii (bolszewików) (WKP(b))) tajnego Centralnego Biura Komunistów Polski przy Komitecie Centralnym WKP (b), których przyjęto do PPR (Jakub Berman, Hilary Minc, Aleksander Zawadzki). 
W jego skład wchodziło początkowo pięciu, następnie od maja 1945 siedmiu, a od I Zjazdu PPR (XII 1945) 9 członków, posiadających pełne prawo głosu. Po I Zjeździe PPR (grudzień 1945) jego istnienie zostało oficjalnie ujawnione. Wzorowane na podobnym organie KC WKP(b) było faktycznym ośrodkiem decyzyjnym władz RP/PRL. Tu zapadały kluczowe decyzje polityczne, a członkowie Biura Politycznego nadzorowali powierzone sobie poszczególne ministerstwa i resorty. Bolesław Bierut przez cały okres istnienia Biura do 1948 był na polecenie Stalina tajnym członkiem Politbiura, oficjalnie występując publicznie (jako przewodniczący, następnie prezydent Krajowej Rady Narodowej (KRN) i prezydent RP) jako osoba bezpartyjna.

</doc>
<doc id="3974044" url="https://pl.wikipedia.org/wiki?curid=3974044" title="Sergipe (1910)">
Sergipe (1910)

Sergipe (CT-7) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 25 maja 1910 roku w brytyjskiej stoczni Yarrow w Glasgow i w tym samym roku wszedł do służby w Marinha do Brasil. Jednostka została skreślona z listy floty w lipcu 1944 roku.
Projekt i budowa.
„Sergipe” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Sergipe” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 25 maja 1910 roku i w tym samym roku przyjęto go do służby w Marinha do Brasil. Jednostka otrzymała numer taktyczny 7.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Niszczyciel znajdował się wtedy w złym stanie technicznym. Podczas II wojny światowej okręt był klasyfikowany jako torpedowiec. Jednostka służyła do lipca 1944 roku, kiedy została skreślona z listy floty.

</doc>
<doc id="3974047" url="https://pl.wikipedia.org/wiki?curid=3974047" title="Belmont (Sutton)">
Belmont (Sutton)

Belmont – dzielnica Londynu, w Wielkim Londynie, leżąca w gminie Sutton. Leży 20 km od centrum Londynu. W 2011 roku dzielnica liczyła 10 048 mieszkańców.

</doc>
<doc id="3974048" url="https://pl.wikipedia.org/wiki?curid=3974048" title="Zasada maksymalizacji">
Zasada maksymalizacji

Zasada maksymalizacji – wynika z zasady racjonalności; polega na podjęciu przez człowieka alternatywnego wyboru, który najpełniej zaspokoi jego potrzeby. Zasada maksymalizacji odgrywa znaczącą rolę zarówno w ekonomicznej analizie prawa, jak i samej nauce prawa, ale również w socjologii behawioralnej.
Użyteczność i dochód.
Zasada maksymalizacji odnosi się do dwóch wartości jakimi są: użyteczność oraz dochód.
Użyteczność polega na generowaniu upodobań ludzi przejawiający się w każdej działalności człowieka, np. spędzanie czasu wolnego, tworzenie urządzeń społecznie użytecznych, praca, miłość, poznawanie nowych ludzi, dostęp do informacji. Upodobania ludzkie traktowane są jako niezmienne, powszechne i powtarzalne. Im bardziej dla danej jednostki dana decyzja jest bardziej preferowana, tym większa jest jej użyteczność. Jedyną możliwością zmierzenia funkcji użyteczności jest obserwacja zachowania w okresie objętym badaniem.
Z uwagi na brak możliwości zmierzenia użyteczności przejawiającej się w preferencjach poszczególnych ludzi, użyteczność mierzy się poprzez miarę pieniężną, a więc poprzez drugą wartość zasady maksymalizacji, jaką jest dochód.
Dochód polega na przyjęciu obiektywnego spojrzenia na użyteczność, dając tym samym możliwość porównywania użyteczności preferowanej przez ludzi, badanej przez pryzmat miary pieniężnej. Takie ujęcie dochodu przyjął m.in. Richard Posner.
Według Posnera do osiągnięcia maksymalizacji dochodzi w wyniku chęci zapłaty najwyższej ceny.
Zasada maksymalizacji w prawie.
Osiągnięcie użyteczności dążące do maksymalizacji występuje również w prawie. W przypadku wprowadzenia zmian legislacyjnych może wystąpić wzrost lub spadek faktycznego wykorzystywania określonych reguł prawnych.
Zasadę maksymalizacji można zaobserwować w przypadku konsumenta, który podejmuje na rynku takie decyzje, aby osiągnąć maksymalną satysfakcję. Maksymalna satysfakcja jest utożsamiana z użytecznością, a więc z przyjemnością oraz zadowoleniem osiągniętym przez człowieka w wyniku konsumpcji określonego dobra bądź skorzystania z danej usługi.

</doc>
<doc id="3974049" url="https://pl.wikipedia.org/wiki?curid=3974049" title="James Lind">
James Lind

James Lind (ur. 4 października 1716 w Edynburgu, zm. 1794 w Gosport) – szkocki lekarz, twórca pierwszego klinicznego badania eksperymentalnego, w którym wykazał lecznicze znaczenie owoców z nieznaną wówczas witaminą C dla chorych na szkorbut.
Życiorys.
Urodził się w rodzinie kupca. W 1731 został uczniem u edynburskiego chirurga. Od 1738 pływał jako chirurg na okrętach Royal Navy, służąc w czasie wojny o sukcesję austriacką pod Georgem Edgcumbe. W 1748 odszedł z Marynarki i rozpoczął prywatną praktykę w rodzinnym mieście. W tym samym roku uzyskał tytuł doktora na Uniwersytecie Edynburskim pracą o chorobach wenerycznych. W 1752 ożenił się z Isabelą Dickie.
W 1753 roku opublikował książkę "Traktat o szkorbucie" () z dedykacją dla adm. Ansona. Książką wznawiana była w 1757 i 1772 oraz tłumaczona na francuski (1756, 1783), włoski (1766) i niemiecki (1775). Trzy lata później opublikował "Esej o najskuteczniejszej metodzie zachowywania zdrowia marynarzy w Marynarce Królewskiej" (), dedykowany Edgcumbe'owi, w którym poszerzał zalecenia z pierwszej książki.
W 1758 został mianowany głównym lekarzem królewskiego szpitala morskiego w Haslar. W 1762 zaproponował metodę zaopatrywania statków w słodką wodę poprzez destylację wody morskiej. Rok później opublikował pracę poświęconą tyfusowi. W opublikowanym w 1768 "Eseju o przypadkowych chorobach Europejczyków w gorących klimatach" () opisał najczęstsze choroby tropików. 
W 1783 odszedł ze szpitala a stanowisko głównego lekarza objął jego syn, John, wcześniej pracujący jako jego asystent. 
Poglądy i znaczenie.
W przeciwieństwie do Jana Fryderyka Bachstroma, który w swej pracy "Observationes circa scorbutum" postulował 19 lat wcześniej, że szkorbut jest chorobą powodowaną przez niedobór świeżych warzyw i owoców w diecie, Lind uważał, że przyczyny szkorbutu są rozliczne (dieta, złe powietrze, brak ćwiczeń), a prowadzą do rozpadu gnilnego ciała.
W jego "Traktacie o szkorbucie" znajduje się 4-stronnicowy opis pierwszego eksperymentu medycznego przeprowadzonego w maju 1747 na pokładzie HMS Salisbury. Na jego potrzeby Lind wybrał 12 chorych na szkorbut marynarzy i podzielił na pary. Wszyscy spożywali tę samą dietę, jednocześnie każda dwójka otrzymywała inne dodatki – pierwsza cydr, druga ocet winny, trzecia pół pinty wody morskiej, czwarta dwie pomarańcze i cytrynę, ostatnia grupa dostała przydział pasty sporządzonej z czosnku, ziaren gorczycy, rzodkwi i mirry. Mimo że cytrusów starczyło jedynie na 6 dni zmianę na lepsze zaobserwował właśnie wśród tej grupy, z której jeden marynarz całkiem wyzdrowiał a drugi na tyle, aby zostać opiekunem pozostałych. Pomimo tak jednoznacznych efektów doświadczenia w swej pracy Lind nie uznał – w przeciwieństwie do Backstroma – owoców za rekomendowany lek na szkorbut.
Obserwacje Linda zostały wykorzystane w Marynarce dopiero w 1795 za sprawą Gilberta Blane'a.

</doc>
<doc id="3974051" url="https://pl.wikipedia.org/wiki?curid=3974051" title="Szarbel Machluf">
Szarbel Machluf



</doc>
<doc id="3974054" url="https://pl.wikipedia.org/wiki?curid=3974054" title="Cheam">
Cheam

Cheam – dzielnica Londynu, w Wielkim Londynie, leżąca w gminie Sutton. Leży 19,5 km od centrum Londynu. W 2011 roku dzielnica liczyła 10 285 mieszkańców. Cheam jest wspomniana w Domesday Book (1086) jako "Ceiham".

</doc>
<doc id="3974055" url="https://pl.wikipedia.org/wiki?curid=3974055" title="Jarcajt">
Jarcajt



</doc>
<doc id="3974056" url="https://pl.wikipedia.org/wiki?curid=3974056" title="Paraná (1910)">
Paraná (1910)

Paraná (CT-8) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 27 marca 1910 roku w brytyjskiej stoczni Yarrow w Glasgow i w tym samym roku wszedł do służby w Marinha do Brasil. Jednostka została rozbrojona 20 października 1933 roku.
Projekt i budowa.
„Paraná” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Paraná” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 27 marca 1910 roku i w tym samym roku przyjęto go do służby w Marinha do Brasil. Jednostka otrzymała numer taktyczny 8.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Niszczyciel znajdował się wtedy w złym stanie technicznym. Jednostka służyła do 20 października 1933 roku, kiedy została rozbrojona.

</doc>
<doc id="3974058" url="https://pl.wikipedia.org/wiki?curid=3974058" title="Pomnik przy szkole na ul. Jarochowskiego w Poznaniu">
Pomnik przy szkole na ul. Jarochowskiego w Poznaniu



</doc>
<doc id="3974061" url="https://pl.wikipedia.org/wiki?curid=3974061" title="The Wrythe">
The Wrythe

The Wrythe – dzielnica Londynu, w Wielkim Londynie, leżąca w gminie Sutton. Leży 16,4 km od centrum Londynu. W 2011 roku dzielnica liczyła 10 163 mieszkańców.

</doc>
<doc id="3974062" url="https://pl.wikipedia.org/wiki?curid=3974062" title="Szczelina pod Smoczą Jamą">
Szczelina pod Smoczą Jamą

Szczelina pod Smoczą Jamą – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej położone jest w Wąwozie Kraków, na lewo od szlaku prowadzącego do Smoczej Jamy, kilkanaście metrów przed drabinką, w pobliżu Dziury pod Smoczą Jamą, na wysokości 1071 metrów n.p.m. Jaskinia jest pozioma, a jej długość wynosi 5,5 metrów.
Opis jaskini.
Jaskinię stanowi sala o wznoszącym się dnie do której prowadzi wysoki, szczelinowy otwór wejściowy.
Przyroda.
Nacieki w jaskini nie występują. Ściany są suche, rosną na nich porosty i glony.
Historia odkryć.
Jaskinia była znana od dawna. Jej pierwszy plan i opis sporządziła I. Luty przy pomocy M. Kropiwnickiej w 1994 roku.

</doc>
<doc id="3974064" url="https://pl.wikipedia.org/wiki?curid=3974064" title="Puma AMV">
Puma AMV

Puma AMV 4.1 – samochód sportowy, wyprodukowany w ilości 150 sztuk przez brazylijski koncern PUMA Veículos e Motores.
Historia pojazdu.
Samochód był modernizacją nadwozia Pumy GTB, technicznie różnice były niewielkie. Główną zmianą we wnętrzu były fotele kubełkowe firmy Recaro, wykonane ze skóry; przeprojektowano też deskę rozdzielczą. Zastosowano felgi ze stopów lekkich i opony 205/60, oraz skrzynię biegów o pięciu przełożeniach, radio z anteną wysuwającą się z nadwozia. Układ hamulcowy działał skuteczniej niż w poprzedniku, poprzez zastosowanie zaworu wyrównującego działanie układu. Karoserię, opartą na konstrukcji rurowej, stworzono z włókna szklanego. Ze względu na konstrukcję przestarzałą już w momencie wprowadzenia do sprzedaży, właścicieli znalazło niewiele tych aut. Produkcję zakończono w 1991 roku, kiedy to koncern GM wstrzymał wytwarzanie silników napędzających Pumy.

</doc>
<doc id="3974066" url="https://pl.wikipedia.org/wiki?curid=3974066" title="Kamienica Nawojowska">
Kamienica Nawojowska



</doc>
<doc id="3974069" url="https://pl.wikipedia.org/wiki?curid=3974069" title="Santa Catarina (1909)">
Santa Catarina (1909)

Santa Catarina (CT-9) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 26 października 1909 roku w brytyjskiej stoczni Yarrow w Glasgow, a do służby w Marinha do Brasil wszedł w 1910 roku. Jednostka została skreślona z listy floty w lipcu 1944 roku.
Projekt i budowa.
„Santa Catarina” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Santa Catarina” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 26 października 1909 roku, a do służby w Marinha do Brasil przyjęto go w 1910 roku. Jednostka otrzymała numer taktyczny 9.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, uczestnicząc w latach 1917–1918 w patrolach u wybrzeży Afryki Zachodniej. Niszczyciel znajdował się wtedy w złym stanie technicznym. Podczas II wojny światowej okręt był klasyfikowany jako torpedowiec. Jednostka służyła do lipca 1944 roku, kiedy została skreślona z listy floty.

</doc>
<doc id="3974071" url="https://pl.wikipedia.org/wiki?curid=3974071" title="Cmentarz ewangelicki w Brodnicy na ul. Karbowskiej">
Cmentarz ewangelicki w Brodnicy na ul. Karbowskiej



</doc>
<doc id="3974072" url="https://pl.wikipedia.org/wiki?curid=3974072" title="Cmentarz ewangelicki w Brodnicy na ul. Sądowej">
Cmentarz ewangelicki w Brodnicy na ul. Sądowej



</doc>
<doc id="3974073" url="https://pl.wikipedia.org/wiki?curid=3974073" title="Parafia św. Rafała Kalinowskiego w Murowańcu">
Parafia św. Rafała Kalinowskiego w Murowańcu

Parafia św. Rafała Kalinowskiego w Murowańcu – rzymskokatolicka parafia w dekanacie Białe Błota diecezji bydgoskiej. Została utworzona 1 listopada 2007 r.
Na obszarze parafii leżą miejscowości z gminy Białe Błota: Drzewce, Jasiniec (część), Kruszyn Krajeński (część), Lipniki i Murowaniec.

</doc>
<doc id="3974074" url="https://pl.wikipedia.org/wiki?curid=3974074" title="Cmentarzysko na ul. Wodnej w Poznaniu">
Cmentarzysko na ul. Wodnej w Poznaniu



</doc>
<doc id="3974076" url="https://pl.wikipedia.org/wiki?curid=3974076" title="Mato Grosso (1909)">
Mato Grosso (1909)

Mato Grosso (CT-10) – brazylijski niszczyciel z początku XX wieku i okresu I wojny światowej, jedna z dziesięciu jednostek typu "Pará". Okręt został zwodowany 23 stycznia 1909 roku w brytyjskiej stoczni Yarrow w Glasgow i w tym samym roku wszedł do służby w Marinha do Brasil. Jednostka została skreślona z listy floty we wrześniu 1946 roku, jako ostatni okręt typu "Pará".
Projekt i budowa.
„Mato Grosso” był jednym z dziesięciu bliźniaczych niszczycieli, zamówionych w Wielkiej Brytanii na podstawie programu rozbudowy floty brazylijskiej z 1907 roku. Projekt jednostki był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Podobnie jak pozostałe okręty typu, przeznaczony był do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostka była bardzo zwrotna i miała doskonałe przyspieszenie - w ciągu 30 sekund uzyskiwała ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręt podzielony był na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
„Mato Grosso” zbudowana została w stoczni Yarrow w Glasgow. Stępkę okrętu położono w 1908 roku, został zwodowany 23 stycznia 1909 roku i w tym samym roku przyjęto go do służby w Marinha do Brasil. Jednostka otrzymała numer taktyczny 10.
Dane taktyczno-techniczne.
Okręt był niewielkim, pełnomorskim niszczycielem o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręt napędzany był przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręt zabierał zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręt był uzbrojony w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręt nie miał systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga okrętu składała się z 130 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Niszczyciel znajdował się wtedy w złym stanie technicznym. Podczas II wojny światowej okręt, klasyfikowany jako torpedowiec, używany był do szkolenia. Jednostka służyła do 13 września 1946 roku, kiedy została skreślona z listy floty.

</doc>
<doc id="3974079" url="https://pl.wikipedia.org/wiki?curid=3974079" title="Percy Ernst Schramm">
Percy Ernst Schramm

Percy Ernst Schramm (ur. 14 października 1894 w Hamburgu, zm. 21 listopada 1970 w Getyndze) – niemiecki historyk, mediewista, historyk sztuki.
Był profesorem historii na Uniwersytecie w Getyndze w latach 1929–1963. Jego badania koncentrowały się na średniowiecznej symbolice i rytuale politycznym.

</doc>
<doc id="3974081" url="https://pl.wikipedia.org/wiki?curid=3974081" title="Colette Brosset">
Colette Brosset

Colette Brosset; "właściwie" Colette Marie Claudette Brossé (ur. 21 lutego 1922 w Paryżu; zm. 1 marca 2007 tamże) – francuska aktorka, scenarzystka, pisarka i choreografka. Żona aktora i reżysera Roberta Dhéry'ego.
Wraz z mężem Robertem Dhéry utworzyła pod koniec lat 40. komediową trupę teatralną "Les Branquignols", w skład której wchodzili m.in.: Louis de Funès, Jean Lefebvre, Jean Carmet, Jacqueline Maillan, Michel Serrault. Grupa działała do lat 70. Najsłynniejszy film z jej udziałem to wyreżyserowana przez męża popularna komedia pt. "Mały pływak" (1967; film znany także pod tytułem "Zwariowany weekend") z de Funèsem w roli głównej. Kilka lat wcześniej zrealizowali także wspólnie komedię "Piękna Amerykanka" (1961). W 1966 zagrała w filmie Gérarda Oury "Wielka włóczęga" z de Funèsem i Bourvilem.
Córka Roberta i Colette, Catherine (ur. 1948) jest cenionym psychoanalitykiem.
Colette Brosset zmarła 1 marca 2007 w wieku 85 lat. Jest pochowana wraz z mężem w miejscowości Héry.

</doc>
<doc id="3974082" url="https://pl.wikipedia.org/wiki?curid=3974082" title="Pół życia na żywo">
Pół życia na żywo

Pół Życia Na Żywo – koncertowo-studyjny album rapera Tedego. Jest to album koncertowo-studyjny, który został nagrany podczas koncertu w warszawskim klubie "Stodoła" 4 grudnia 2016 roku, oraz dodatkowo nagrano studyjną wersję tego koncertu. W sprzedaży dostępne są 2 wersje wydawnictwa: "W wersji standard" płyta CD, zawierająca studyjną wersję koncertu w wersji audio, natomiast w wersji deluxe jest to box: płyta CD, zawierająca studyjną wersję koncertu w wersji audio + płyta DVD, na której znalazł się przebieg koncertu w wersji wideo. Dodatkowo od 09.02.2018 cały koncert w wersji wideo w rozdzielczości 720p jest dostępny jako streaming w serwisie Tidal.
Na albumie znajdują się utwory z całej dyskografii rapera. Na płycie gościnnie wystąpili m.in. Abel, Grzegorz Skawiński oraz Patricia Kazadi. Album promowany był teledyskami do utworów „Feat.” oraz "Glokk".
Koncert miał miejsce 4 grudnia 2016 roku w Warszawski klubie Stodoła za wsparciem 24 osobowego zespołu, wydarzenie to nazwano "Pół Życia na żywo". Tede zagrał tam utwory z całej swojej 20 letniej dyskografii na żywych instrumentach. Artysta oświadczył, że wydarzenie zostanie nagrane oraz wypuszczone do sklepów na DVD i CD jako album koncertowy. Oświadczył również, że materiał DVD zostanie również wyświetlony w kinach w Polsce. 20 kwietnia 2017 roku do kin trafia film, który jest nagraniem koncertu Pół życia na żywo. 
Lista utworów.
Opracowano na podstawie źródła.
CD Wersja Studyjna:
DVD Koncert Pół Życia Na Żywo Live Stodoła:
1. Intro
2. Wyłącz mikrofon
3. Ten bit jak Mobb Deep
4. Feat. (Feat. Setka)
5. Pażałsta
6. Wielkie Joł
7. Pozytywizm
8. Wunderbaum
9. Keptn' Jack
10. Keptn' (Feat. Sylvia Grzeszna)
11. CMRT
12. #Hot16Challenge
13. Bez ograniczeń (Feat. Kombii)
14. Forever Ja (Feat. Grzegorz Skawiński)
15. Air max classic
16. Szpanpan
17. Wyje wyje bane
18. Zeszyt rymów
19. Nie banglasz
20. Wyścig szczurów
21. Brodaggacio
22. Klasyczny blessing (Feat. Patricia Kazadi)
23. Jupiter
24. Było warto (Feat. Sylvia Grzeszna)
25. Drin za drinem
26. Internet medley
27. Glokk
28. Ostatnia noc
29. Amerikan paj party (Feat. Arek Kopera)
30. Napisy Końcowe
31. Credits

</doc>
<doc id="3974084" url="https://pl.wikipedia.org/wiki?curid=3974084" title="IFJ PAN">
IFJ PAN



</doc>
<doc id="3974086" url="https://pl.wikipedia.org/wiki?curid=3974086" title="Winchester (Anglia)">
Winchester (Anglia)



</doc>
<doc id="3974087" url="https://pl.wikipedia.org/wiki?curid=3974087" title="Alfred Cockayne">
Alfred Cockayne

Alfred Cockayne (ur. 23 maja 1880, zm. 21 października 1966) – nowozelandzki botanik. Urodził się w Dunedinie lub Oamaru w regionie Otago. Syn Leonarda Cockayne’a.

</doc>
<doc id="3974089" url="https://pl.wikipedia.org/wiki?curid=3974089" title="Jerzy Wołek">
Jerzy Wołek

Jerzy Adam Wołek (ur. 18 października 1942 w Krakowie, zm. 1 stycznia 2013 w Krakowie) – polski biolog, profesor, specjalność: ekologia, botanika, fitosocjologia – zajmował się: ekologią zbiorowisk roślinnych a zwłaszcza zasadami zrzeszania się gatunków, próbując ustalić rolę różnych czynników ekologicznych (m.in. konkurencji, allelopatii, losowości, abiotycznych) w determinowaniu ich składu gatunkowego; zastosowaniem modeli zerowych i rozkładów uciętych w ekologii oraz wykorzystywaniem metod statystycznych w dydaktyce biologii.
Wieloletni pracownik naukowy Instytutu Botaniki Polskiej Akademii Nauk w Krakowie i profesor Uniwersytetu Pedagogicznego im. KEN w Krakowie.
Życiorys.
Wykształcenie i praca naukowa.
W latach 1956–1960 uczęszczał do I Liceum Ogólnokształcące im. B. Nowodworskiego w Krakowie. Po maturze rozpoczął studia na Wydziale Biologii i Nauki o Ziemi na Uniwersytecie Jagiellońskim w Krakowie.
W roku 1965 otrzymał tytuł magistra biologii UJ – praca magisterska przygotowana w Katedrze Hydrobiologii pod kierunkiem prof. Karola Starmacha.
Pracę zawodową rozpoczął w roku 1966 w Miejskim Parku i Ogrodzie Zoologicznym w Krakowie. W roku 1967 rozpoczął prace w Zakładzie Ekologii Instytutu Botaniki im. Władysława Szafera Polskiej Akademii Nauk w Krakowie.
W latach 1972–1974 odbył staż naukowy w Instytucie Geobotaniki w Zürichu. W 1977 r. obronił pracę doktorską pt. "Ekologia zbiorowisk pleustonowych w świetle badań eksperymentalncyh," której promotorem był prof. Kazimierz Zarzycki.
W tym czasie w szerokim zakresie stosował metody statystyczne do wyjaśniania roli czynników ekologicznych w organizacji fitocenoz i determinowaniu struktur zbiorowisk.
W latach 1992–1997 uczestniczył w kompleksowych badaniach naukowych na obszarze i w otoczeniu zbiorników wodnych Czorsztyn-Niedzica i Sromowce Wyżne.
W latach 1996–1999 był przewodniczącym Rady Redakcyjnej "Fragmenta Florestica et Geobotanica Series Polonica oraz" redaktorem "Fragmenta Floristica et Geobotanica," od roku 2000 członkiem Rady Redakcyjnej "Polish Botanical Jurnal."
W roku 1997 na podstawie oceny dorobku naukowego i rozprawy habilitacyjnej pt. "Species co-occurrense patterns in pleustonic plant communities (class Lemnetea): are there assembley rules governing pleustonic community assembley?" uzyskał stopień doktora habilitowanego w zakresie biologii, botaniki, ekologii, fitosocjologii w IB PAN w Krakowie.
W latach 2001–2002, po przejściu na emeryturę prof. Kazimierza Zarzyckiego, piastował stanowisko kierownika Pracowni Ekologii Roślin w Zakładzie Ekologii IB PAN. W 2002 r. podjął pracę na Uniwersytecie Pedagogicznym im. KEN w Krakowie na stanowisku kierownika Zakładu Dydaktyki Biologii w Instytucie Biologii. W 2006 r. otrzymał stanowisko dyrektora Instytutu Biologii.
Był autorem "Vademecum statystyki dla biologów –" pracy metodycznej poświęconej analizie statystycznej danych ekologicznych i biogeograficznych oraz podręcznika dla studentów biologii pt. "Wprowadzenie do statystyki dla biologów z 2006 r." Był autorem lub współautorem licznych prac z zakresu metodologii dydaktyki i edukacji środowiskowej oraz wykorzystana metod statystycznych w badaniach botanicznych i w badaniach z zakresu aerobiologii "–" proponował program komputerowy, pozwalający znaleźć optymalny sposób na zliczanie ziaren pyłku i zarodników grzybów.
W dniu 17 czerwca 2009 otrzymał od Prezydenta Rzeczypospolitej Polskiej Lecha Kaczyńskiego tytuł naukowy profesora.
Należał do Polskiego Towarzystwa Przyrodników im. Mikołaja Kopernika (Sekcja Dydaktyki Biologii). Jerzy Wołek zmarł nagle w Krakowie dnia 1 stycznia 2013, został pochowany 8 stycznia 2013 na Cmentarzu Rakowickim.
Odznaczenia, upamiętnienie.
W 2005 roku otrzymał Srebrny Krzyż Zasługi.

</doc>
<doc id="3974091" url="https://pl.wikipedia.org/wiki?curid=3974091" title="Niszczyciele typu Pará (1908)">
Niszczyciele typu Pará (1908)

Niszczyciele typu Pará – brazylijskie niszczyciele z początku XX wieku i okresu I wojny światowej. W latach 1908–1910 w brytyjskiej stoczni Yarrow w Glasgow zbudowano dziesięć okrętów tego typu. Jednostki weszły w skład Marinha do Brasil w latach 1909–1910, służąc na Atlantyku. Po wypowiedzeniu przez Brazylię wojny Niemcom wzięły ograniczony udział w działaniach wojennych. Okręty wycofano ze służby w latach 30. i 40. XX wieku.
Projekt i budowa.
Niszczyciele typu "Pará" zamówione zostały w Wielkiej Brytanii na podstawie programu rozbudowy floty brazylijskiej z 1907 roku. Projekt jednostek był bardzo podobny do brytyjskich niszczycieli typu "River", różniąc się wzmocnionym uzbrojeniem artyleryjskim. Okręty przeznaczone były do współdziałania z zamówionymi w tym samym czasie w Wielkiej Brytanii krążownikami typu "Bahia". Jednostki były bardzo zwrotne i miały doskonałe przyspieszenie - w ciągu 30 sekund uzyskiwały ona maksymalną prędkość, zaś średnica okręgu kreślonego przez skręcający okręt wynosiła 340 metrów przy pełnej prędkości. Okręty podzielone były na dziesięć przedziałów wodoszczelnych za pomocą grodzi biegnących od zewnętrznego poszycia dna do górnego pokładu.
Wszystkie okręty typu "Pará" zbudowane zostały w stoczni Yarrow w Glasgow. Stępki okrętów położono w 1908 roku, zostały zwodowane w latach 1908–1910, a do służby w Marinha do Brasil przyjęto je w latach 1909–1910. Jednostki otrzymały numery taktyczne 1–10.
Dane taktyczno–techniczne.
Okręty były niewielkimi, pełnomorskimi niszczycielami o długości między pionami 73,2 metra, szerokości 7,2 metra i średnim zanurzeniu 2,4 metra. Wyporność normalna wynosiła 560 ton. Okręty napędzane były przez dwie czterocylindrowe pionowe maszyny parowe potrójnego rozprężania o łącznej projektowanej mocy 8000 koni mechanicznych (KM), do których parę dostarczały dwa kotły typu Yarrow. Dwuśrubowy układ napędowy pozwalał osiągnąć prędkość 27 węzłów. Okręty zabierały zapas 140 ton węgla, co zapewniało zasięg wynoszący 3700 Mm przy prędkości 14 węzłów.
Okręty były uzbrojone w dwa pojedyncze działa kal. 102 mm (4 cale) L/40 Vickers Mark M oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały dwie pojedyncze wyrzutnie torped kal. 450 mm (18 cali). Okręty nie miały systemu kierowania ogniem, co utrudniało skuteczne wykorzystanie uzbrojenia artyleryjskiego i torpedowego.
Załoga pojedynczego okrętu składała się z 130 oficerów, podoficerów i marynarzy.
Służba.
Okręty pełniły służbę w Marinha do Brasil podczas I wojny światowej, jednak ich udział w działaniach wojennych (podobnie jak całej marynarki brazylijskiej) był znikomy. Jedynie cztery jednostki („Piauí”, „Rio Grande do Norte”, „Paraíba” i „Santa Catarina”) uczestniczyły w latach 1917–1918 w patrolach u wybrzeży Afryki Zachodniej. Niszczyciele znajdowały się wtedy w złym stanie technicznym. Wszystkie okręty wycofano ze służby w latach 30. i 40. – pierwsza z listy floty została skreślona „Amazonas” (w 1931 roku), a jako ostatni banderę opuścił „Mato Grosso” (we wrześniu 1946 roku).

</doc>
<doc id="3974092" url="https://pl.wikipedia.org/wiki?curid=3974092" title="Diecezja Wuhu">
Diecezja Wuhu

Diecezja Wuhu (łac. "Dioecesis Uhuvensis", chiń. 天主教芜湖教区) – rzymskokatolicka diecezja ze stolicą w Wuhu, w prowincji Anhui, w Chińskiej Republice Ludowej. Biskupstwo jest sufraganią archidiecezji Anqing.
Historia.
8 sierpnia 1921 papież Benedykt XV brewe "Ex hac Beati Petri" erygował wikariat apostolski Anhui. Dotychczas wierni z tych terenów należeli do wikariatu apostolskiego Jiangnan (obecnie archidiecezja nankińska). 3 grudnia 1924 zmieniono jego nazwę na "wikariat apostolski Wuhu".
W miarę rozwoju Kościoła w Anhui od wikariatu apostolskiego Wuhu oddzielano:
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Wuhu został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Wuhu liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać.
Brak jest informacji o jakimkolwiek biskupie Wuhu z Kościoła podziemnego. Patriotyczne Stowarzyszenie Katolików Chińskich swojego pierwszego ordynariusza w Wuhu mianowało w 1990. Przyjął on sakrę bez zgody papieża zaciągając na siebie ekskomunikę latae sententiae.
W 2001 Patriotyczne Stowarzyszenie Katolików Chińskich połączyło wszystkie jednostki kościelne w prowincji Anhui (czyli archidiecezję Anqing, jej sufraganie diecezje Bengbu i Wuhu oraz prefekturę apostolską Tunxi). W ich miejsce powstała diecezja Anhui obejmująca swym zasięgiem całą prowincję. Stolica Apostolska nie uznała tej decyzji. Dokonany przez papieży podział administracyjny zachowuje Kościół podziemny.
Ordynariusze.
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3974101" url="https://pl.wikipedia.org/wiki?curid=3974101" title="Furtka (szachy)">
Furtka (szachy)

Furtka, luft – pole bezpiecznej ucieczki króla po roszadzie, aby mógł uniknąć mata korytarzowego (na ostatniej linii). Aby otworzyć furtkę, należy ruszyć do przodu pionem f, g lub h. Ruch tym ostatnim pokazano na diagramie.

</doc>
<doc id="3974104" url="https://pl.wikipedia.org/wiki?curid=3974104" title="Stanisław Kukla">
Stanisław Kukla

Stanisław Kukla (ur. 9 listopada 1892 w Sarzynie, zm. wiosną 1940 w Katyniu) – major piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w rodzinie Wawrzyńca i Marii z Dudków. W 1913 złożył maturę w c. k. II Gimnazjum w Rzeszowie. Od 1915 w armii austriackiej. Skończył szkołę oficerską w Bösiaga (Węgry). Na stopień podporucznika został mianowany ze starszeństwem z 1 stycznia 1917 w korpusie oficerów rezerwy piechoty. Jego oddziałem macierzystym był c. k. Pułk Piechoty Nr 90
Od 1919 roku w Wojsku Polskim, w Ochotniczym Baonie Ziemi Łańcuckiej z którym został wcielony do 37 pułku piechoty. W szeregach tego pułku walczył na wojnie z bolszewikami.
W okresie międzywojennym do 1927 roku służył w 37 pp. Awansował na kapitana w 1922. Od 1927 roku w Centralnej Szkole Strzelniczej w Toruniu. 2 kwietnia 1929 roku został mianowany majorem ze starszeństwem z dniem 1 stycznia 1929 roku i 27. lokatą w korpusie oficerów piechoty. 23 marca 1932 roku został przeniesiony do 18 pułku piechoty w Skierniewicach na stanowisko dowódcy batalionu. W kwietniu 1934 roku został przesunięty na stanowisko kwatermistrza pułku. W październiku 1935 roku został przeniesiony do Centrum Wyszkolenia Piechoty w Rembertowie. W marcu 1939 zajmował w nim stanowisko kierownika referatu ogólnego Komisji Doświadczalnej.
W czasie kampanii wrześniowej 1939 roku dostał się do niewoli radzieckiej. Przebywał w obozie w obozie putywlskim, a następnie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
Stanisław Kukla był żonaty z Adelą.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3974108" url="https://pl.wikipedia.org/wiki?curid=3974108" title="Paweł Matyka">
Paweł Matyka

Paweł Matyka (ur. 25 maja 1961 w Tarnobrzegu) – polski artysta fotograf, uhonorowany tytułem Artiste FIAP (AFIAP). Członek rzeczywisty i Artysta Fotoklubu Rzeczypospolitej Polskiej (AFRP). Członek Photographic Society of America. Członek Amatorskiego Klubu Fotograficzno-Filmowego „Peryskop”. Członek Zarządu Tarnobrzeskiego Towarzystwa Fotograficznego. Pionier fotografii w technice malowania światłem – w Polsce.
Życiorys.
Mieszka i pracuje w Tarnobrzegu. Jest absolwentem tarnobrzeskiego Liceum Ogólnokształcącego im. Mikołaja Kopernika.
Jest autorem i współautorem wielu wystaw fotograficznych; indywidualnych (m.in. objętych patronatem Fotoklubu RP), zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele akceptacji, wyróżnień, dyplomów, listów gratulacyjnych. Prace Pawła Matyki były prezentowane w wielu krajach Europy i świata (m.in. w Anglii, Austrii, Bośni i Hercegowinie, Brazylii, Chinach, Chorwacji, na Cyprze, w Czechach, we Francji, w Grecji, Holandii, Iranie, Irlandii, Jugosławii, Katarze, Polsce, Serbii, Słowenii, Turcji, Ukrainie, USA, Zjednoczonych Emiratach Arabskich). Wielokrotnie publikował swoje fotografie w prasie – (m.in.) "Do Rzeczy", "Express Ilustrowany", "Gość Niedzielny", "Vogue", "Wysokie Szpilki" oraz specjalistycznej prasie fotograficznej – „Fotografia”, „Foto”, „Foto Kurier”, „Foto Akt”, „Fotografia Cyfrowa”, „Foto Pozytyw”, „Biuletyn Fotograficzny”, „PSA Journal”, „Réponses Photo”. Jest kilkukrotnym laureatem konkursu fotograficznego "Zdjęcie miesiąca" (edycje 2006, 2009, 2010, 2011) – organizowanego przez Tarnobrzeskie Towarzystwo Fotograficzne oraz Miejską Bibliotekę Publiczną im. dr. Michała Marczaka w Tarnobrzegu. W 2010 roku został laureatem "Zdjęcia roku" w/w konkursu.
Od 1998 fotografuje znane osoby; aktorki i aktorów filmowych i teatralnych, uczestniczących w corocznej imprezie – Dramie Teatralnej w Tarnobrzegu, czego pokłosiem jest wydany w 2014 album fotograficzny „Twarze Dramy w obiektywie Pawła Matyki” oraz wystawa autorska „Portret w teatralnym kadrze” z 2012. Miejsce szczególne w jego twórczości zajmuje fotografia w technice "malowania światłem" oraz fotografia aktu.
Rokrocznie z powodzeniem prezentuje swoje fotografie na ekspozycjach Podkarpackich Konfrontacji Fotograficznych (zbiorowa nagroda główna i trzykrotnie wyróżnienia – edycje IX, XIII, XIV, XV) oraz Międzynarodowego Niekonwencjonalnego Konkursu Fotograficznego Foto Odlot – w Galerii WDK w Rzeszowie. W latach 2010–2012 był członkiem jury w Międzynarodowych Igrzyskach Fotograficznych "Fotoigrzyska", organizowanych przez Bałtyckie Towarzystwo Fotograficzne. W 2013 był współorganizatorem ogólnopolskiego konkursu fotograficznego "Przydrożny Znak Wiary – Świątki, krzyże i kapliczki przydrożne". W 2014 był członkiem jury w ogólnopolskim konkursie fotograficznym „Przydrożny Znak Wiary”. Jest autorem zdjęć do albumów fotograficznych „Fotografia w retrospektywie” (2011) oraz „Twarze Dramy w obiektywie Pawła Matyki” (2014). Jest współautorem zdjęć do albumu „Barbórkowa Drama Teatralna (1998–2007)”. Jest uczestnikiem (prowadzącym) wielu spotkań, warsztatów fotograficznych.
W latach 1970–1974 był członkiem Amatorskiego Klubu Fotograficzno-Filmowego „Peryskop”. W 2006 został członkiem Tarnobrzeskiego Towarzystwa Fotograficznego, w którym od 2008 pełni funkcję skarbnika w Zarządzie TTF. W 2010 roku został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców (legitymacja nr 261). W 2011 decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (dyplom nr 261). W 2011 przyjęty w poczet członków Photographic Society of America. W 2013 został uhonorowany tytułem Artiste FIAP (AFIAP), nadanym przez Międzynarodową Federację Sztuki Fotograficznej FIAP. W 2013 otrzymał List Gratulacyjny Prezydenta Miasta Tarnobrzega. 
Prace Pawła Matyki zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców, w 2017 roku. W 2018 został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości (1918–2018). W 2019 nominowany przez Kapitułę Redakcyjną "Echa Dnia" do tytułu "Człowieka Roku 2018" – laureat 3 miejsca w kategorii Kultura. W 2020 odznaczony Brązowym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W 2022 otrzymał Srebrny Medal „Za Fotograficzną Twórczość”, w odniesieniu do XX edycji Podkarpackich Konfrontacji Fotograficznych. Jego prace znajdują się w zbiorach Muzeum Historycznego Miasta Tarnobrzega oraz Serbskiego Teatru Narodowego w Nowym Sadzie.
Wystawy zbiorowe.
Źródło:.

</doc>
<doc id="3974123" url="https://pl.wikipedia.org/wiki?curid=3974123" title="Swojczyce-Strachocin-Wojnów">
Swojczyce-Strachocin-Wojnów



</doc>
<doc id="3974125" url="https://pl.wikipedia.org/wiki?curid=3974125" title="Nosorożec biały południowy">
Nosorożec biały południowy



</doc>
<doc id="3974131" url="https://pl.wikipedia.org/wiki?curid=3974131" title="Ricardo Acioly">
Ricardo Acioly

Ricardo Acioly (ur. 4 lutego 1964 w Rio de Janeiro) – brazylijski tenisista, reprezentant w Pucharze Davisa, olimpijczyk z Seulu (1988).
Kariera tenisowa.
Jako zawodowy tenisista występował w latach 1986–1996.
W grze podwójnej Brazylijczyk zwyciężył w 3 turniejach rangi ATP World Tour i był finalistą 3 kolejnych imprez.
Acioly w latach 1987–1989 reprezentował Brazylię w Pucharze Davisa. Zagrał w 4 meczach deblowych odnosząc 1 zwycięstwo.
Reprezentował swój kraj na igrzyskach olimpijskich w Seulu (1988) w konkurencji gry podwójnej, osiągając 2 rundę wspólnie z Luizem Mattarem.
W rankingu gry pojedynczej najwyżej był na 228. miejscu (29 grudnia 1986), a w klasyfikacji gry podwójnej na 46. pozycji (27 października 1986).

</doc>
<doc id="3974134" url="https://pl.wikipedia.org/wiki?curid=3974134" title="Marynarka Wojenna Albanii">
Marynarka Wojenna Albanii

Marynarka Wojenna Albanii (alb. Forcat Detare Shqiptare) – część sił zbrojnych Albanii.
Historia.
Początki – do II wojny światowej.
Marynarka wojenna Albanii została utworzona dopiero w połowie lat 20. XX wieku, po objęciu rządów przez prezydenta (następnie króla) Ahmeda Zogu. W 1925 roku nabyto w Niemczech pierwsze okręty bojowe – trałowce typu "FM" z demobilu wojennego, nazwane „Shqipnia” i „Skanderbeg”, używane jako kanonierki. Wycofano je ze służby w latach 1935-1937. W 1926 roku zakupiono we Włoszech cztery nowo zbudowane patrolowce typu "Tirana", uzbrojone w działa 76 mm. Oprócz tego, pod koniec lat 20. zakupiono dawną francuską kanonierkę „Gardon” z 1917 roku, przekształconą w jacht królewski „Ilirja”. W 1939 roku marynarka albańska liczyła 141 osób, jej pięć okrętów bazowało w Durrës. W kwietniu 1939 roku jednostki marynarki albańskiej zostały przejęte przez Włochów, którzy zajęli Albanię. W 1943 roku terytorium Albanii zajęli Niemcy, którzy opuścili je do listopada 1944 roku.
Po II wojnie światowej.
Po II wojnie światowej władzę w kraju objęła Komunistyczna Partia Albanii pod wodzą Envera Hodży. Marynarka wojenna była rozwijana początkowo w niewielkim stopniu, z pomocą ZSRR i Jugosławii. Powróciły w jej skład wszystkie pięć przedwojennych okrętów. 
Dopiero pod koniec lat 50. XX wieku nastąpił znaczący rozwój marynarki albańskiej, po przystąpieniu kraju do nowo powstałego Układu Warszawskiego. W 1956 roku Albania nabyła w ZSRR 6 kutrów torpedowych projektu 123K (numery 221 do 226). Następnie, w latach 1957-1960 nabyto w ZSRR 6 dużych ścigaczy okrętów podwodnych proj. 122bis ("Kronstadt") (BO-345, BO-346, BO-388, BO-389, BO-394, BO-450), 6 trałowców redowych proj. 253Ł i 2 trałowce bazowe proj. 254K (T-484, T-495). Najbardziej wartościowymi jednostkami uderzeniowymi stały się 4 okręty podwodne projektu 613 (ozn. NATO: "Whiskey"), przejęte w 1960 roku. W grudniu 1961 roku Albania na skutek rozbieżności w doktrynie politycznej zerwała stosunki dyplomatyczne z ZSRR i w kolejnym roku zaprzestała prac w składzie Układu Warszawskiego, co pociągnęło za sobą koniec dostaw okrętów z ZSRR (nie doszło m.in. do planowanego przekazania dalszych 8 okrętów podwodnych tego typu). Według źródeł zachodnich, jedynie 3 okręty podwodne uzyskały status operacyjny.
W roli dostawcy okrętów ZSRR został zastąpiony przez Chiny, poczynając od dostarczenia w 1965 roku dalszych 6 kutrów torpedowych projektu 123K chińskiej budowy (numery 316 do 321). W latach 1968-1974 Chiny dostarczyły Albanii 32 wodoloty – kutry torpedowe typu "Huchuan", będące następnie trzonem sił uderzeniowych marynarki albańskiej, a w latach 1976-77 dostarczyły pierwsze (i jedyne) okręty rakietowe – 4 kutry typu "Hoku". Dostarczono także 6 patrolowców typu "Shanghai II". W związku z pogorszeniem się relacji z Chinami pod koniec lat 70. i pogarszającą się kondycją gospodarki komunistycznej Albanii, w dalszych latach nie kupowano już nowych okrętów, a stan istniejących i stopień ich sprawności się pogarszały.
W 1993 roku stan liczebny marynarki wynosił 3300 personelu.
W 1998 roku w składzie marynarki wykazywano okręty bojowe (nie wszystkie sprawne): 12 wodolotów torpedowych typu "Huchuan", 1 ścigacz okrętów podwodnych typu "Kronstadt" (proj. 122bis), 2 patrolowce typu "Shanghai II", 4 patrolowce typu PO 2, 3 patrolowce typu PB Mk III (otrzymane z USA w 1976 roku), 3 trałowce typu T-43 (proj. 254K), 3 trałowce typu T-301 (proj. 253Ł).

</doc>
<doc id="3974135" url="https://pl.wikipedia.org/wiki?curid=3974135" title="Forca Detare Shqiptare">
Forca Detare Shqiptare



</doc>
<doc id="3974137" url="https://pl.wikipedia.org/wiki?curid=3974137" title="Ilie Sârbu">
Ilie Sârbu

Ilie Sârbu (ur. 26 maja 1950 w miejscowości Obreja w okręgu Caraș-Severin) – rumuński polityk, teolog prawosławny i ekonomista, parlamentarzysta, minister rolnictwa (2000–2004, 2008–2009) oraz przewodniczący Senatu (2008).
Życiorys.
Absolwent teologii w Institutul Teologic Sibiu (1975) i zarządzania na Universitatea din Craiova (1998). Kształcił się również m.in. w Genewie w zakresie teologii. Pracował jako wykładowca w seminarium duchownym w Caransebeș, w latach 1978–1981 był dyrektorem tej instytucji. Później do 1991 był doradcą ekonomicznym metropolii Banat Rumuńskiego Kościoła Prawosławnego. W latach 90. zajmował stanowisko dyrektora generalnego koncernu rolnego Fangmeier AgroImpex.
W 1993 dołączył do postkomunistycznej Partii Socjaldemokracji w Rumunii (PDSR), w 2001 przekształconej w Partię Socjaldemokratyczną (PSD). W 2000 pełnił funkcję przewodniczącego rady okręgu Temesz. Był przewodniczącym struktur okręgowych PSD (2004–2010) i wiceprezesem struktur krajowych partii (2005–2010).
W 2004, 2008 i 2012 wybierany w skład Senatu, od października do grudnia 2008 pełnił funkcję przewodniczącego tej izby. W latach 2000–2004 i 2008–2009 sprawował urząd ministra rolnictwa w rządach, którymi kierowali Adrian Năstase i Emil Boc. Od 2010 przewodniczył senackiej frakcji socjaldemokratów. W 2015 złożył mandat senatora w związku z powołaniem w skład Curtea de Conturi, krajowego trybunału obrachunkowego.
Jest ojcem polityk Daciany Sârbu, małżonki Victora Ponty.

</doc>
<doc id="3974138" url="https://pl.wikipedia.org/wiki?curid=3974138" title="Diecezja Changde">
Diecezja Changde

Diecezja Changde (łac. "Dioecesis Ciamteana", chiń. 天主教常德教区) – rzymskokatolicka diecezja ze stolicą w Changde, w prowincji Hunan, w Chińskiej Republice Ludowej. Biskupstwo jest sufraganią archidiecezji Changsha.
Historia.
19 września 1879 papież Leon XIII erygował wikariat apostolski Północnego Hunanu. Dotychczas wierni z tych terenów należeli do wikariatu apostolskiego Hunanu (obecnie archidiecezja Changsha). 3 grudnia 1924 zmieniono jego nazwę na "wikariat apostolski Changde".
W miarę rozwoju Kościoła w Hunanie z wikariatu apostolskiego Changde wydzielano:
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Changde został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Changde liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Po wydaleniu z kraju zagranicznych misjonarzy, administratorem diecezji w 1951 został o. Michael Yan Gaojian OESA administrator diecezji Yuanling. Poszedł on na współpracę z nowymi władzami i w 1956 uczestniczył w spotkaniu założycielskim Patriotycznego Stowarzyszenia Katolików Chińskich. Rok później został wybrany na zastępcę sekretarza generalnego tej organizacji. W 1958 powołano go na antybiskupa Changde, mimo iż legalny biskup Gerardo Faustino Herrero Garrote OESA nie zrezygnował z tego urzędu. Przyjął on sakrę bez zgody papieża zaciągając na siebie ekskomunikę latae sententiae. Posłuszeństwo komunistom nie uchroniło bp Yan Gaojiana przed umieszczeniem w obozie pracy przymusowej w czasie rewolucji kulturalnej. Po odwilży, w 1980, przeniósł się do Pekinu, gdzie pracował w centrali PSKCh. Zmarł on w 1995 i był jedynym biskupem Kościoła oficjalnego w Changde. Brak jest informacji o jakimkolwiek biskupie Changde z Kościoła podziemnego.
W 1999 Patriotyczne Stowarzyszenie Katolików Chińskich połączyło diecezję Changde i 7 innych jednostek kościelnych w tej prowincji w diecezję Hunan ze stolicą w Changsha. Odbyło się to bez zgody Stolicy Apostolskiej, więc decyzja ta jest nieważna z punktu widzenia prawa kanonicznego.
Ordynariusze.
"wszyscy ordynariusze do 1965 byli Hiszpanami"
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3974141" url="https://pl.wikipedia.org/wiki?curid=3974141" title="Forcat Ajrore Shqiptare">
Forcat Ajrore Shqiptare



</doc>
<doc id="3974144" url="https://pl.wikipedia.org/wiki?curid=3974144" title="Albania w okresie komunizmu">
Albania w okresie komunizmu

Albania w okresie komunizmu – okres w dziejach Albanii od zakończenia II wojny światowej do upadku komunizmu w tym kraju. Jedno z państw bloku wschodniego.
Przez cały ten okres krajem rządziła marksistowsko-leninowska Albańska Partia Pracy, na której czele stał (sprawując "de facto" władzę dyktatorską) Enver Hoxha do swojej śmierci w 1985 roku, a po nim Ramiz Alia do transformacji ustrojowej w latach 1991–1992. Obaj rządzili Albanią, ustanawiając stalinowski styl administracji państwowej i uprawiając politykę łączącą elementy komunizmu, nacjonalizmu oraz izolacjonizmu. Ograniczenia w podróżowaniu i wydawaniu wiz sprawiły, że socjalistyczna Albania stała się jednym z najtrudniejszych krajów do odwiedzenia oraz opuszczenia na świecie, porównywanym do Korei Północnej. W 1967 roku ogłosiła się pierwszym państwem ateistycznym na świecie, jednak po upadku komunizmu w 1991 roku praktyki religijne powoli zaczęły się odradzać. Albania była jedynym członkiem Układu Warszawskiego, który formalnie wystąpił z sojuszu przed 1990 rokiem, co było spowodowane inwazją Układu Warszawskiego na Czechosłowację w sierpniu 1968 roku. Rząd wdrażał rozległe reformy w obszarach przemysłu, rolnictwa, edukacji, sztuki i kultury, które przyczyniły się do ogólnego wzrostu poziomu życia ludności albańskiej. Wydarzenia te zbiegły się jednak z politycznymi represjami ze strony tajnej policji, Sigurimi, które obejmowały masowe zwolnienia z pracy, uwięzienie w obozach pracy przymusowej oraz egzekucje. Pierwsze wielopartyjne wybory w socjalistycznej Albanii odbyły się 31 marca 1991 roku – komuniści zdobyli w nich większość w rządzie tymczasowym. Republika Albanii została proklamowana 29 kwietnia 1991 roku, a pierwsze wybory parlamentarne w tym kraju odbyły się 22 marca 1992 roku. Transformacja ustrojowa trwała do przyjęcia nowej konstytucji Albanii w dniu 28 listopada 1998 roku.

</doc>
<doc id="3974146" url="https://pl.wikipedia.org/wiki?curid=3974146" title="Praktica Nova">
Praktica Nova

Praktica Nova- seria aparatów kombinatu Pentacon, lustrzanej konstrukcji.
Praktica Nova.
Prakitca Nova- pierwszy model, produkowany w latach 1964-1969. Miał nowocześniejszy wygląd od wcześniejszych aparatów marki. Posiadał czasy migawki od 1/2 sekundy, do 1/500 sekundy. Czasy długie, uruchamiało się poprzez przestawienie pokrętła (na gałce zmiany czasów), na kolor pomarańczowy. Wmontowano w niego migawkę szczelinową, o przebiegu poziomym, wykonaną z materiału. Model aparatu, nie posiadał żadnego światłomierza (ani zewnętrznego selenowego, ani TTL).
Praktica Nova B.
Praktica Nova B- aparat, konstrukcyjnie identyczny z Prakticą Nova. Różnił się dodaniem zewnętrznego światłomierza selenowego. Okienko światłomierza, znajdowało się na czole aparatu, nad obiektywem (na jednej ściance obudowy pryzmatu), otoczone było srebrnym plastikiem. Wskazania światłomierza, odczytywało się po lewej stronie korpusu (patrząc z perspektywy fotografującego), przy pokrętle zwijania powrotnego filmu. Wskazania, odczytywało się po zrównaniu metalowej wskazówki, z wskaźnikiem, odchylającym się pod wpływem światła. 
Praktica Nova I.
Praktica Nova I, od wcześniej wymienionej ,różni się wprowadzeniem nowoczesnego systemu ładowania aparatu błoną światłoczułą (system PL). 
Oprócz tego, zastosowano nowocześniejszą gałkę wyboru czasów migawki (nie trzeba już wybierać trybu czasów długich, lub krótkich).
Równolegle do Prakticii Nova I, produkowano wersję B, która różniła się dodaniem światłomierza selenowego.

</doc>
<doc id="3974150" url="https://pl.wikipedia.org/wiki?curid=3974150" title="Zimorodek madagaskarski">
Zimorodek madagaskarski

Zimorodek madagaskarski ("Corythornis madagascariensis") – gatunek małego ptaka z podrodziny zimorodków (Alcedininae) w rodzinie zimorodkowatych (Alcedinidae). Ptak ten zamieszkuje Madagaskar, według IUCN nie jest zagrożony wyginięciem.
Zasięg występowania.
Zimorodek madagaskarski występuje endemicznie na Madagaskarze, zamieszkując w zależności od podgatunku:
Taksonomia.
Gatunek po raz pierwszy naukowo opisał w 1766 roku szwedzki przyrodnik Karol Linneusz, nadając mu nazwę "Alcedo madagascariensis". Opis ukazał się w 12. edycji "Systema Naturae". Jako miejsce typowe odłowu holotypu Linneusz wskazał Madagaskar (w oryg. ). Podgatunek "C. m. dilutus" po raz pierwszy naukowo opisał w 1974 roku angielski ornitolog Constantine Benson, jako miejsce typowe wskazując Sakarahę w płd.-zach. Madagaskarze.
"C. madagascariensis" poprzednio umieszczany był w azjatycko-australoazjatyckim rodzaju "Ceyx" lub w afrykańskim rodzaju "Ispidina", lecz ostatnio przeprowadzone badania molekularne sugerują, że takson ten jest gatunkiem bazalnym afrykańskiego kladu tworzącego rodzaj "Corythornis". Podgatunek "dilutus" wymaga przeprowadzenia ponownych badań mających na celu potwierdzenie jego ważności. Rozpoznano dwa podgatunki.
Etymologia.
Epitet gatunkowy: "korus", κορυθος "koruthos" „hełm”; ορνις "ornis", ορνιθος "ornithos" „ptak”. Epitet gatunkowy: Madagaskar, od Madageiscar, błędnej XIII-wiecznej nazwy Mogadiszu ( – siedziba króla), portu w Somalii, z którym Marco Polo pomylił wyspę. Epitet "dilutus": łac. "dilutus" „słaby, cienki, miękki”, od "diluere" „rozcieńczać”, od "dis" „oddzielny, osobny”; "luere" „być dobrym”.
Morfologia.
Długość ciała około 13 cm; masa ciała samców 17–21 g, samic 17–22 g. U obu płci podgatunku nominatywnego górne części ciała są koloru jasnorudego, zaś dolna część pleców, pokrywy nadogonowe i kark są podszyte kolorem liliowym; za pokrywami usznymi ciągnie się wąski, biały pas. Szyja, dolne części ciała i pokrywy podogonowe białe, lotki I rzędu czarne. Tęczówka ciemnobrązowa, dziób, nogi i stopy koloru pomarańczowoczerwonego. Młode ptaki są bardziej matowe, liliowe rozmycie jest mniej widoczne, a dziób jest czarny z bladą końcówką. Podgatunek "dilutus" jest bledszy i brak mu liliowego rozmycia.
Ekologia.
Zimorodek madagaskarski jest najprawdopodobniej gatunkiem osiadłym, zamieszkującym suche zarośla, lasy sawannowe i ich obrzeża oraz wnętrze mokrego, zimozielonego lasu. Występuje do wysokości 1500 m n.p.m. Nie jest zależny od wody. Odzywa się wysokim piskiem brzmiącym „treet treet”; gdy jest zaniepokojony, wydaje wysokie, ostre tony brzmiące „chweip” lub „treeeee” w locie.
Zimorodek madagaskarski poluje głównie na płazy bezogonowe; spożywa również owady, w tym prostoskrzydłe (Orthoptera), chrząszcze (Coleoptera), skorki (Dermaptera), mrówki (Formicidae) i różnego rodzaju larwy, czasami żywi się również pająkami, krewetkami, niewielkimi tarczogonowatymi (Uroplattidae) i kameleonami (Chamaeleonidae). Na zdobycz czatuje, siedząc na niskiej gałęzi w gęstych zaroślach; gdy zauważy zdobycz, rzuca się w dół, chwyta ją na ziemi i wraca z powrotem na gałąź, gdzie przed połknięciem swojej ofiary uderza nią o gałąź.
Sezon lęgowy przypada na okres od października do stycznia, głównie od listopada do grudnia. Tunelowe gniazdo jest o długości 30–35 cm i średnicy 5 cm, wykopane na brzegu w ziemi, często na skraju leśnego szlaku. W zniesieniu 4 jaja, wysiadują je oboje rodzice. Brak innych informacji.
Status, zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( „najmniejszej troski”). Globalna wielkość populacji nie jest znana, ale podgatunek nominatywny uważa się za dość pospolity i szeroko rozpowszechniony. Drugi z podgatunków znany jest tylko z jednego okazu znalezionego w lesie Sakaraha, dlatego zachodzi potrzeba dalszych poszukiwań na tym obszarze rzadko odwiedzanym przez ornitologów, aby potwierdzić jego przetrwanie. Zagrożeniem dla tego gatunku jest ciągłe niszczenie jego siedliska.

</doc>
<doc id="3974151" url="https://pl.wikipedia.org/wiki?curid=3974151" title="Corythornis madagascariensis">
Corythornis madagascariensis



</doc>
<doc id="3974152" url="https://pl.wikipedia.org/wiki?curid=3974152" title="Agrostia flavimaculata">
Agrostia flavimaculata

Agrostia flavimaculata – gatunek owada z rzędu straszyków i rodziny Pseudophasmatidae.
Straszyk o smukłym ciele długości od 56,3 do 62,5 mm u samców i od 75,5 do 87 mm u samic. Głowę ma jasnobrązową z czarnym szwem i plamkami na czole, a u samicy z ciemnobrązowymi policzkami. Oczy są jasnobrązowe z paskiem, kulistawe. Przyoczka ubarwione są pomarańczowo. Na wierzchu tułowia występują czarne i jasnożółte pasy podłużne. Przednia para skrzydeł to trzykrotnie dłuższe niż szerokie, elipsowate tegminy. Są brązowe z czarną kropką na guzie barkowym, żółtymi żyłkami i elipsowatą, żółtą plamą pośrodku. Skrzydła drugiej pary są od nich pięciokrotnie dłuższe, przezroczyste z ciemnobrązową częścią kostalną. Boki wszystkich odnóży są oszczecinione. Przysadki odwłokowe są spłaszczone bocznie, u samca zakrzywione, a u samicy prawie proste, trójkątne. Samca charakteryzuje podłużne podzielenie wierzchołka płytki subgenitalnej na hemisternity. U samicy płytka ta jest stopniowo ku tyłowi poszerzona i na tylnym brzegu wklęśnięta.
Owad neotropikalny, zasiedlający brazylijskie stany Amazonas i Acre.

</doc>
<doc id="3974155" url="https://pl.wikipedia.org/wiki?curid=3974155" title="Anda Air">
Anda Air

Anda Air – ukraińska linia lotnicza istniejąca od 2015 roku. Specjalizuje się w lotach z Ukrainy do słynnych kurortów. Połączenia obsługuje jednym samolotem McDonnell Douglas MD-80.
Nabyła również drugi egzemplarz Douglas MD-80 oraz jeden samolot Airbus A319
Kierunki lotów.
Egipt
Jordania
Polska
Ukraina

</doc>
<doc id="3974156" url="https://pl.wikipedia.org/wiki?curid=3974156" title="Apple Maps">
Apple Maps

Mapy Apple (oryg. Apple Maps) – usługa map internetowych opracowana przez Apple Inc. Domyślna aplikacja map dla systemów operacyjnych macOS, iOS i watchOS. Oferuje nawigację oraz estymację czasu dotarcia do celu dla tras samochodowych, pieszych, i przy użyciu środków transportu publicznego (w wybranych krajach). Apple Maps oferuje także tryb "Flyovers", który umożliwia użytkownikowi zapoznawać z krajobrazami 3D gęsto zaludnionych ośrodków miejskich.
Apple Maps zostały wydane 19 września 2012 roku wraz z premierą iOS 6, zastępując Mapy Google jako domyślną aplikację map na urządzeniach Apple.
Charakterystyka.
Apple Maps używa grafiki wektorowej, która zużywa mniej danych niż konkurencyjne Mapy Google. Mapy Apple oferują trzy warstwy widoku: mapy drogowe, mapy satelitarne oraz mapy transportu publicznego.
Historia.
Na początku dane do map dostarczane były głównie przez firmy trzecie, m.in. TomTom i OpenStreetMap oraz pomniejszych lokalnych dostawców. Apple odnowił umowę z firmą TomTom w 2015 roku. W 2018 roku Apple zapowiedziało zbudowanie własnej bazy i silnika map całkowicie od podstaw. Zgodnie z zapowiedzią, do końca 2019 roku Apple wprowadziło własne dane kartograficzne dla USA .

</doc>
<doc id="3974157" url="https://pl.wikipedia.org/wiki?curid=3974157" title="Karnawał, chłopaku!">
Karnawał, chłopaku!

Karnawał, chłopaku! (port. "Ó Pai, Ó") – brazylijski film muzyczny z 2007 roku wyreżyserowany przez Monique Gardenberg. Tytuł znaczy dosłownie „Spójrz tylko, spójrz!” ("Olhe Para Isso, Olhe!"). Koordynatorem ścieżki dźwiękowej jest muzyk Caetano Veloso. Film opowiada historię mieszkańców kamienicy czynszowej w Salvadorze, w stanie Bahia. Powstał na podstawie sztuki teatralnej stworzonej przez teatr Olodum. Stał się inspiracją dla serialu telewizyjnego o tym samym tytule, emitowanego przez Rede Globo. Premiera 10-odcinkowego serialu miała miejsce 31 października 2008 r., a jedną z głównych ról grał Lázaro Ramos, który wystąpił także w filmie.
Streszczenie.
Film przedstawia jeden dzień z życia mieszkańców czynszówki na starówce Pelourinho w Salvadorze. Akcja ma miejsce ostatniego dnia karnawału, stąd wiele elementów muzyki i tańca. Wszyscy przygotowują się do wzięcia udziału w pochodach karnawałowych. Jedynie bardzo religijnej Donie Joanie nie udziela się nastrój zabawy, jest wręcz zirytowana beztroską najemców swojej kamienicy i postanawia zakręcić główny zawór wody. Prowadzi to do zabawnych sytuacji.
Chociaż film utrzymany jest w konwencji komedii, ukazuje mniej znane oblicze Salvadoru i ujawnia kontrasty i nierówności społeczne. Podczas gdy dla jednych karnawał to czas zabawy, radości i beztroski, inni muszą zmagać się z takimi problemami, jak przemoc, narkotyki i uprzedzenia rasowe.

</doc>
<doc id="3974160" url="https://pl.wikipedia.org/wiki?curid=3974160" title="Nae Ionescu">
Nae Ionescu

Nae Ionescu (ur. 16 czerwca 1890 w Brăile, zm. 15 marca 1940 w Bukareszcie) – rumuński filozof, logik, dziennikarz i publicysta. 
Życiorys.
Uczęszczał do Liceum imienia Nicolae Bălcescu w Braile. Następnie studiował filozofię na uniwersytetach w Bukareszcie, Wiedniu i Monachium, gdzie uzyskał stopień doktora w 1919. Po powrocie do Rumunii wykładał od 1920 już jako profesor historię filozofii, logikę i metafizykę na uniwersytecie w Bukareszcie. Był twórcą systemu myślowego, w którym filozofia jest nie tylko aktem rozumu, ale także aktem woli.
Do jego uczniów należeli, m.in.: Mircea Eliade, Emil Cioran, Constantin Noica i Mircea Vulcănescu.

</doc>
<doc id="3974161" url="https://pl.wikipedia.org/wiki?curid=3974161" title="Amália dos Passos Figueiroa">
Amália dos Passos Figueiroa

Amália dos Passos Figueiroa (ur. 31 sierpnia 1845 w Porto Alegre, zm. 24 września 1878 tamże) – brazylijska poetka i dziennikarka .
Życiorys.
Urodziła się 31 sierpnia 1845 w Porto Alegre. Jej rodzicami byli Portugalczyk Manoel dos Passos Figueiroa i rodowita Brazylijka Ana Cândida da Rocha Figueiroa. Ojciec przyszłej poetki sam był pisarzem i dziennikarzem, co niewątpliwie wywarło na nią mocny wpływ. Zmarł, kiedy przyszła poetka miała cztery lata. W wieku dwudziestu czterech lat Amália, razem z bratem Josém, inżynierem i profesorem politechniki, wyjechała do Rio de Janeiro. Obdarzona urodą i inteligencją dziewczyna obracała się tam w kręgach dworskich (Brazylia była wtedy cesarstwem). Została też członkinią Sociedade Partenon Literário. Zaangażowała się w ruch abolicjonistyczny i feministyczny. Po powrocie do Porto Alegre związała się z jubilerem i poetą Carlosem Ferreirą. Wyjazd ukochanego na studia do stolicy, po otrzymaniu stypendium cesarskiego, wprawił poetkę w przygnębienie. Odizolowała się w domu. Zapadła na zdrowiu i rozwinęła się u niej gruźlica, choroba w tamtym czasie nieuleczalna. Zmarła 24 września 1878 w rodzinnym Porto Alegre.
Twórczość.
Już od wczesnej młodości pisała wiersze liryczne. Wydała tylko jeden tomik poetycki zatytułowany "Crepusculos", który ukazał się w 1872. Oprócz tego publikowała w czasopismach.

</doc>
<doc id="3974164" url="https://pl.wikipedia.org/wiki?curid=3974164" title="Skoki do wody na Letnich Igrzyskach Olimpijskich 2016 – trampolina 3 m indywidualnie kobiet">
Skoki do wody na Letnich Igrzyskach Olimpijskich 2016 – trampolina 3 m indywidualnie kobiet

Konkurs skoków do wody z trampoliny 3 m kobiet podczas Letnich Igrzyskach Olimpijskich 2016 rozegrany został między 12 a 14 sierpnia. Zawody rozgrywane były w Maria Lenk Aquatics Center.
Format.
Konkurencja ta jest rozgrywana w trzech rundach:

</doc>
<doc id="3974166" url="https://pl.wikipedia.org/wiki?curid=3974166" title="Lota Schwager">
Lota Schwager



</doc>
<doc id="3974170" url="https://pl.wikipedia.org/wiki?curid=3974170" title="Amalia dos Passos Figueirôa">
Amalia dos Passos Figueirôa



</doc>
<doc id="3974171" url="https://pl.wikipedia.org/wiki?curid=3974171" title="Cássio Motta">
Cássio Motta

Cássio Motta (ur. 22 lutego 1960 w São Paulo) – brazylijski tenisista, reprezentant w Pucharze Davisa.
Kariera tenisowa.
Jako zawodowy tenisista występował w latach 1979–1994.
W grze pojedynczej Motta jest finalistą 1 turnieju rangi ATP World Tour.
W grze podwójnej zwyciężył w 10 zawodach rangi ATP World Tour i był finalistą 13 kolejnych imprez. Brazylijczyk jest półfinalistą wielkoszlemowego French Open 1982 (wspólnie z Johnem Feaverem) i French Open 1992 (wspólnie z Pablem Albano).
W konkurencji gry mieszanej Motta jest finalistą French Open 1982 startując razem z Cláudią Monteiro.
Motta w latach 1979–1993 reprezentował Brazylię w Pucharze Davisa. Bilans zawodnika w turnieju wynosi 13 zwycięstw w 16 porażek w singlu oraz 15 wygrane mecze przy 5 przegranych deblu.
W rankingu gry pojedynczej najwyżej był na 48. miejscu (8 grudnia 1986), a w klasyfikacji gry podwójnej na 4. pozycji (26 września 1983).

</doc>
<doc id="3974173" url="https://pl.wikipedia.org/wiki?curid=3974173" title="Orkney">
Orkney



</doc>
<doc id="3974183" url="https://pl.wikipedia.org/wiki?curid=3974183" title="Wick (Bournemouth)">
Wick (Bournemouth)



</doc>
<doc id="3974185" url="https://pl.wikipedia.org/wiki?curid=3974185" title="Rezerwat przyrody Jelení bučina">
Rezerwat przyrody Jelení bučina

Rezerwat przyrody Jelení bučina () – rezerwat przyrody, znajdujący się w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Śląsku, w pobliżu miejscowości Ludvíkov, w powiecie Bruntál, położony na zachodnim stoku góry Žárový vrch, oddalony o około 800 m na zachód od jego szczytu.
Charakterystyka.
Rezerwat znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt, położony w części (mikroregionie) Wysokiego Jesionika o nazwie Masyw Orlíka (). Rezerwat przyrody Jelení bučina położony jest na wysokościach (712–930) m n.p.m. zachodniego stoku góry Žárový vrch i rozciąga się od doliny potoku Środkowa Opawa () ku drodze o nazwie () oraz ma powierzchnię 45,84 ha i 14,81 ha (dodatkowo) 50-metrowego pasma otuliny strefy ochronnej. W 2012 roku powierzchnia rezerwatu została powiększona o dolną część stoku zachodniego w pobliżu potoku Środkowa Opawa. Jest on położony w odległości około 5 km na północny wschód od szczytu góry Pradziad (). Rezerwat został utworzony 14 grudnia 1990 roku w celu ochrony pierwotnego lasu mieszanego o dominującym drzewostanie bukowym oraz jego otoczenia flory i fauny. Na obszarze rezerwatu występuje szereg głazów i skalisk. Przez rezerwat nie poprowadzono żadnego szlaku turystycznego ani żadnej ścieżki dydaktycznej. Przebiega przez jego obszar m.in. ścieżka o nazwie () na trasie "Ptačí Mlýn" – "Sedlová chata". Z uwagi jednak na ochronę cennego ekosystemu przejście przez rezerwat oraz przebywanie na jego obszarze nie jest zalecane. 
Flora.
Z większych roślin (drzewostan) w rezerwacie występują tu m.in.: buk zwyczajny (), klon jawor ("Acer pseudoplatanus"), klon zwyczajny ("Acer platanoides"), wiąz górski ("Ulmus glabra") i świerk pospolity ("Picea abies"). W latach 80. XX wieku występowała tu również jodła pospolita ("Abies alba"), ale obecnie już jednak jej nie ma. Niektóre gatunki drzewostanu liczą sobie ponad 200 lat.
Z mniejszych roślin runa leśnego występują tu m.in. żywiec dziewięciolistny ("Denteria enneaphyllos"), kostrzewa leśna ("Festuca altissima"), czartawa drobna ("Circaea alpina"), prosownica rozpierzchła ("Milium effusum"), szczyr trwały ("Mercurialis perennis"), jęczmieniec zwyczajny ("Hordelymus europaeus"), czerniec gronkowy ("Actaea spicata"), bodziszek leśny ("Geranium sylvaticum"), bodziszek cuchnący ("Geranium robertianum"), sałatnik leśny ("Mycelis muralis"), szczawik zajęczy ("Oxalis acetosella"), wroniec widlasty ("Huperzia selago") czy widłak jałowcowaty ("Lycopodium annotinum"). Znajduje się tu ponadto na rozkładających się i powywracanych butwiejących pniach drzew wiele gatunków grzybów i mchów. 
W 2004 roku prowadzono na obszarze rezerwatu badania briologiczne, które stwierdziły występowanie 97 gatunków mszaków z najcenniejszym i najważniejszym gatunkiem miechera ("Neckera pennata"). 
Fauna.
Rezerwat jest miejscem gniazdowania wielu gatunków zwierząt m.in. ptaków: muchołówki małej ("Ficedula parva"), drozda śpiewaka ("Turdus philomelos"), kowalika zwyczajnego ("Sitta europaea") czy pleszki zwyczajnej ("Phoenicurus phoenicurus"). Ptaki te jak np. siniak ("Columba oenas") czy muchołówka mała budują w pniach drzew (dziuplach) swoje gniazda. 
Na obszarze rezerwatu odkryto występowanie rzadkich gatunków m.in. chrząszczy. Występuje tu m.in. ("Diacanthous undulatus") czy ("Dendrophagus crenatus"). Oba gatunki związane ze środowiskiem butwienia drewna wymienione są w czerwonej księdze gatunków zagrożonych, objętych ścisłą ochroną. Do większych zwierząt występujących w rezerwacie zalicza się tu m.in. jelenia szlachetnego ("Cervus elaphus"). 
Z kolei w 2010 roku prowadzono badania malakologiczne, które stwierdziły występowanie 38 gatunków mięczaków.

</doc>
<doc id="3974188" url="https://pl.wikipedia.org/wiki?curid=3974188" title="Norfolk County">
Norfolk County



</doc>
<doc id="3974198" url="https://pl.wikipedia.org/wiki?curid=3974198" title="TEB BNP Paribas Istanbul Cup 2017">
TEB BNP Paribas Istanbul Cup 2017

TEB BNP Paribas Istanbul Cup 2017 – tenisowy turniej WTA kategorii WTA International Series w sezonie 2017 z cyklu Istanbul Cup rozgrywany pomiędzy 24–30 kwietnia 2017 roku w Stambule na kortach ceglanych o puli nagród wynoszącej 250 000 dolarów amerykańskich.

</doc>
<doc id="3974201" url="https://pl.wikipedia.org/wiki?curid=3974201" title="Cerkiew Świętych Apostołów Piotra i Pawła w Bodružalu">
Cerkiew Świętych Apostołów Piotra i Pawła w Bodružalu

Cerkiew Świętych Apostołów Piotra i Pawła – prawosławna cerkiew parafialna w Bodružalu, zbudowana w 2016. 
Parafia Świętych Apostołów Piotra i Pawła w Bodružalu należy do , w eparchii preszowskiej Kościoła Prawosławnego Czech i Słowacji.

</doc>
<doc id="3974202" url="https://pl.wikipedia.org/wiki?curid=3974202" title="Kosmos 123">
Kosmos 123

Kosmos 123 – radziecki satelita technologiczny, szósty z serii DS-P1-Yu, a piąty pomyślnie wystrzelony; służył rozwojowi systemu obrony powietrznej i kontroli przestrzeni kosmicznej, np. do kalibracji radarów Dniestr; stanowił część kompleksu Raduga.

</doc>
<doc id="3974203" url="https://pl.wikipedia.org/wiki?curid=3974203" title="Jerzy Niemczyk">
Jerzy Niemczyk

Jerzy Niemczyk (ur. 1962 w Piławie Górnej, zm. 28 grudnia 2022 we Wrocławiu) – polski ekonomista, profesor nauk ekonomicznych, profesor zwyczajny Uniwersytetu Ekonomicznego we Wrocławiu i prorektor tej uczelni w kadencji 2016–2020.
Życiorys.
Absolwent I Liceum Ogólnokształcącego im. Jędrzeja Śniadeckiego w Dzierżoniowie. W 1986 ukończył studia na Akademii Ekonomicznej im. Oskara Langego we Wrocławiu na Wydziale Zarządzania i Informatyki. Doktoryzował się w naukach o zarządzaniu tamże w 1995 na podstawie rozprawy zatytułowanej "Korzyści i koszty zmiany formy własności przedsiębiorstwa". Stopień naukowy doktora habilitowanego uzyskał w 2007 w oparciu o pracę pt. "Wyróżniki, budowa i zachowania strategiczne układów outsourcingowych". Tytuł naukowy profesora nauk ekonomicznych otrzymał 14 sierpnia 2014.
Po odbyciu rocznej służby wojskowej w latach 1986–1987, został zatrudniony w 1987 na Akademii Ekonomicznej im. Oskara Langego we Wrocławiu, przekształconej następnie w Uniwersytet Ekonomiczny. W latach 2007–2012 był prodziekanem Wydziału Zarządzania, Informatyki i Finansów. W 2009 objął kierownictwo Katedry Strategii i Metod Zarządzania w Instytucie Organizacji i Zarządzania. W 2016 został wybrany na prorektora Uniwersytetu Ekonomicznego we Wrocławiu na kadencję 2016–2020 (od 1 września 2016).
Specjalista w zakresie zarządzania strategicznego i przedstawiciel wrocławskiej szkoły zarządzania strategicznego. Autor ponad 150 publikacji. Promotor 19 doktoratów . Członek Komitetu Nauk Organizacji i Zarządzania PAN w kadencjach 2011–2014 i 2015–2018. 

</doc>
<doc id="3974204" url="https://pl.wikipedia.org/wiki?curid=3974204" title="Marek Zieliński (prawnik)">
Marek Zieliński (prawnik)

Marek Kazimierz Zieliński – polski prawnik, doktor habilitowany nauk prawnych, nauczyciel akademicki, Uniwersytetu Śląskiego, specjalista w zakresie prawa międzynarodowego publicznego.
Życiorys.
W 1998 na podstawie rozprawy pt. "Polityka regionalna Wspólnoty Europejskiej" uzyskał na Wydziale Prawa i Administracji Uniwersytetu Śląskiego stopień naukowy doktora nauk prawnych w zakresie prawa, specjalność: prawo międzynarodowe publiczne. Tam też w 2012 na podstawie dorobku naukowego i rozprawy pt. "Międzynarodowe decyzje administracyjne" uzyskał stopień doktora habilitowanego nauk prawnych w zakresie prawa. Został adiunktem w Katedrze Prawa Międzynarodowego Publicznego i Prawa Europejskiego Wydziału Prawa i Administracji Uniwersytetu Śląskiego w Katowicach.
W 2013 otrzymał Nagrodę I stopnia Ministra Nauki i Szkolnictwa Wyższego za osiągnięcia naukowe.

</doc>
<doc id="3974206" url="https://pl.wikipedia.org/wiki?curid=3974206" title="Furoinian flutikazonu">
Furoinian flutikazonu



</doc>
<doc id="3974210" url="https://pl.wikipedia.org/wiki?curid=3974210" title="Fiat Mobi">
Fiat Mobi

Fiat Mobi – samochód osobowy klasy aut miejskich produkowany przez włoską markę FIAT od 2016 roku.
Historia i opis modelu.
Samochód został po raz pierwszy oficjalnie zaprezentowany w 2016 roku z myślą o rynku brazylijskim. Auto zbudowane zostało na bazie trzeciej generacji modelu Panda. Zawieszenie pojazdu zostało podwyższone o kilka centymetrów oraz dodane zostały plastikowe nakładki. Pojazd napędzany jest czterocylindrowym silnikiem benzynowym o pojemności 1 l i mocy 73 KM, który dzięki technologii FlexiFuel działa na dwa rodzaje paliwa - benzynę oraz etanol. Moc silnika na etanolu wzrasta do 75 KM. Moc przekazywana jest na przednią oś pojazdu za pomocą 5-biegowej manualnej skrzyni biegów.
Wyposażenie.
W zależności od wybranej wersji wyposażeniowej auto wyposażone może być m.in. w elektryczne sterowanie szyb, elektryczne sterowanie lusterek, wielofunkcyjną kierownicę, system audio, komputer pokładowy, klimatyzację, a także światła przeciwmgłowe oraz alufelgi, fotochromatyczne lusterko wsteczne z kamerą cofania oraz alarm.

</doc>
<doc id="3974211" url="https://pl.wikipedia.org/wiki?curid=3974211" title="Kosmos 122">
Kosmos 122

Kosmos 122 – radziecki eksperymentalny satelita meteorologiczny, piąty z serii Meteor i najpewniej pierwszy wysłany w pełnej konfiguracji (poprzednie były egzemplarzami badawczymi i testowymi).

</doc>
<doc id="3974212" url="https://pl.wikipedia.org/wiki?curid=3974212" title="Kosmos 118">
Kosmos 118

Kosmos 118 – radziecki eksperymentalny satelita meteorologiczny, czwarty satelita meteorologiczny wystrzelony z kosmodromu Bajkonur. Prototyp statków serii Meteor 1, zainaugurowanej lotem Kosmos 122.

</doc>
<doc id="3974213" url="https://pl.wikipedia.org/wiki?curid=3974213" title="Gastone Hervé Gustave Billotte">
Gastone Hervé Gustave Billotte



</doc>
<doc id="3974218" url="https://pl.wikipedia.org/wiki?curid=3974218" title="Carlos Kirmayr">
Carlos Kirmayr

Carlos Kirmayr (ur. 22 lutego 1950 w São Paulo) – brazylijski tenisista, reprezentant w Pucharze Davisa.
Kariera tenisowa.
Kariera tenisowa Kirmayra przypadła na lata 70. i 80. XX wieku.
W grze pojedynczej wygrał 1 turniej, który odbywał się w mieście Guarujá w roku 1981, pokonując w finale Ricardo Cano. Ponadto był finalistą 5 turniejów rangi ATP World Tour.
W grze podwójnej zwyciężył w 10 zawodach rangi ATP World Tour (cztery razy w parze z Cássio Mottą i po razie w parach z Eduardo Mandarino, Colinem Dibleyem, Tito Vázquezem, Ivanem Lendlem, Álvaro Fillolem i José Luisem Damianim) oraz był finalistą 14 kolejnych imprez. Brazylijczyk był ćwierćfinalistą wielkoszlemowego French Open 1983 wspólnie z Cássiem Mottą. Debel ten zakwalifikował się na koniec sezonu 1983 do ATP Finals, odpadając z rywalizacji w ćwierćfinale.
Kirmayr w latach 1971–1986 reprezentował Brazylię w Pucharze Davisa. Bilans zawodnika w turnieju wynosił 17 zwycięstw w 15 porażek w singlu oraz 17 wygrane mecze przy 7 przegranych deblu.
W rankingu gry pojedynczej najwyżej był na 36. miejscu (10 sierpnia 1981), a w klasyfikacji gry podwójnej na 6. pozycji (24 października 1983).

</doc>
<doc id="3974219" url="https://pl.wikipedia.org/wiki?curid=3974219" title="Zawiesista">
Zawiesista

Zawiesista (lub Zawiesista Skała) – grupa skał w Tatrach Zachodnich o wysokości od 1100 do 1150 m n.p.m. Znajduje się pod koniec wschodniej grani Bobrowca opadającej do Doliny Chochołowskiej na południowy zachód od Wyżniej Bramy Chochołowskiej, zaraz powyżej miejsca, gdzie do Chochołowskiego Potoku wpada Starorobociański Potok.
Na północny wschód od Zawiesistej Skały, wzdłuż Chochołowskiego Potoku, znajduje się turnia Olejarnia, na północny zachód Wielkie Turnie.
W Zawiesistej Skale znajduje się jaskinia Dziura w Zawiesistej. Na północny wschód od niej znajdowało się Schronisko pod Zawiesistą.

</doc>
<doc id="3974223" url="https://pl.wikipedia.org/wiki?curid=3974223" title="Sugata Saurabha (epos)">
Sugata Saurabha (epos)

Sugata Saurabha – poemat epicki nepalskiego poety Chittadhara Hridayi, opublikowany w Kalkucie w Indiach w 1949. Utwór został w czasie pobytu autora w więzieniu za posługiwanie się w twórczości literackiej własnym językiem narodowym. Opowiada o życiu Buddy. Jest dziełem obszernym, liczącym ponad 350 stron druku. Na język angielski epos przełożyli Todd T. Lewis 
i Subarna Man Tuladhar.

</doc>
<doc id="3974226" url="https://pl.wikipedia.org/wiki?curid=3974226" title="Dira Paes">
Dira Paes

Dira Paes, właściwie Ecleidira Maria Fonseca Paes (ur. 30 czerwca 1969 w Abaetetubie) – brazylijska aktorka.
Życiorys.
Dira urodziła się w Abaetetuba w interiorze stanu Pará, a wychowywała się w stolicy tego stanu, Belém. Miała 6 braci. Zawsze marzyła o zostaniu aktorką i pomimo trudności finansowych, nie zrezygnowała ze swoich planów. Przodkami Diry są Portugalczycy, Indianie i Afrykanie.
Dira jest aktywną działaczką organizacji pozarządowej Movimento Humanos Direitos i za tę działalność 11 sierpnia 2014 roku otrzymała Order Zasługi Sądownictwa Pracy ("Ordem do Mérito Judiciário do Trabalho"), przyznawany przez Najwyższy Sąd Pracy.
Kariera.
Pierwszym projektem aktorskim Diry Paes był występ w filmie "Szmaragdowy las" w reżyserii Johna Boormana. Casting był prowadzony wśród młodych kandydatek brazylijskich, nawet nieposiadających doświadczenia aktorskiego. Dira pokonała 500 innych kandydatek i w 1985 r. wystąpiła w filmie, w którym grała rolę "Kachiri". 
mówi aktorka o swoim debiucie.
Dira Paes występuje w filmach, telenowelach i sztukach teatralnych. Zdobyła dotychczas wiele nagród dla najlepszej aktorki pierwszo- i drugoplanowej, m.in. na "Festival de Brasília" czy "Grande Prêmio do Cinema Brasileiro".
Życie prywatne.
Dira Paes ukończyła studia na Wydziale Filozofii i Sztuk Scenicznych Uniwersytetu Federalnego w Rio de Janeiro. Była dwa razy zamężna. Pierwszego męża, scenarzystę Gustavo Fernandeza, poznała pod koniec lat 80., kiedy zamieszkała w Rio de Janeiro. W 1999 r. para kupiła ziemię w dzielnicy Barra da Tijuca, aby zamieszkać razem w nowo wybudowanym domu. Jednak w 2005 r. rozstali się, a dom został wyłączną własnością Diry.
W 2006 r. zaczęła spotykać się z asystentem kamerzysty Pablo Baião, młodszym od siebie o 9 lat. Para zamieszkała razem w domu aktorki w Barra da Tijuca w Rio de Janeiro i wkrótce przyszedł na świat ich pierwszy syn Inácio Paes Baião. Dira miała wówczas 38 lat i w planach kolejne dzieci. Po dwóch poronieniach zaszła w ciążę dzięki in vitro i w 2015 r., w wieku 46 lat, urodziła drugiego syna o imieniu Martim.

</doc>
<doc id="3974235" url="https://pl.wikipedia.org/wiki?curid=3974235" title="Marcílio Dias (1940)">
Marcílio Dias (1940)

Marcílio Dias (M-2) – brazylijski niszczyciel z czasów II wojny światowej i okresu „zimnej wojny”, jedna z trzech jednostek swojego typu. Okręt został zwodowany 20 lipca 1940 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w listopadzie 1943 roku. Jednostka została skreślona z listy floty w 1966 roku.
Projekt i budowa.
„Marcílio Dias” był jednym z trzech bliźniaczych niszczycieli – pierwszych jednostek tej klasy zbudowanych w Brazylii. Projekt okrętu został pozyskany z USA na prośbę szefa sztabu marynarki – były to plany aktualnie budowanych amerykańskich niszczycieli typu "Mahan". Okręt miał być uzbrojony według projektu w pięć dział uniwersalnych kal. 127 mm, cztery działka plot. kal. 20 mm i 12 wyrzutni torped kal. 533 mm w trzech poczwórnych aparatach, jednak podczas długiego czasu budowy postanowiono wzmocnić uzbrojenie przeciwlotnicze i POP, kosztem jednego działa kal. 127 mm i dwóch aparatów torpedowych. Niszczyciel otrzymał większość wyposażenia produkcji amerykańskiej, m.in. turbiny parowe, kotły, system kierowania ogniem czy sonar.
„Marcílio Dias” zbudowany został w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 8 maja 1937 roku, został zwodowany 20 lipca 1940 roku, a służby w Marinha do Brasil przyjęto go 29 listopada 1943 roku. Jednostka otrzymała numer taktyczny M-2. Niszczyciel oddano do służby z przestarzałym uzbrojeniem pochodzącym z wycofanych ze służby okrętów, po czym w USA otrzymał właściwe uzbrojenie produkcji amerykańskiej.
Dane taktyczno-techniczne.
Okręt był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 108,8 metra (103,9 m między pionami), szerokość 10,6 metra i zanurzenie 3 metry (maksymalne 3,66 m). Wyporność standardowa wynosiła 1500 ton, zaś pełna 2200 ton. Okręt napędzany był przez dwie turbiny parowe General Electric z przekładniami redukcyjnymi o łącznej mocy 42 800 koni mechanicznych (KM), do których parę dostarczały cztery wysokociśnieniowe kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć prędkość 36,5 węzła. Energię elektryczną wytwarzały dwa turbogeneratory prądu stałego 240 V Westinghouse o mocy 100 kVA (okręt posiadał też awaryjny generator wysokoprężny o mocy 136 KM). Okręt zabierał 500-550 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 12 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), wyprodukowane przez Bethlehem Steel. Broń przeciwlotniczą stanowiły cztery działka Bofors kal. 40 mm L/56 Mark 1/2 (2 x II) oraz cztery pojedyncze działka Oerlikon kal. 20 mm L/70. Uzbrojenie uzupełniały: poczwórny aparat torpedowy kal. 533 mm oraz cztery miotacze bomb głębinowych i dwie zrzutnie bomb głębinowych. Wyposażenie radioelektroniczne obejmowało m.in. system kierowania ogniem i sonar.
Załoga okrętu składała się ze 190 oficerów, podoficerów i marynarzy.
Służba.
Okręt pełnił służbę w Marinha do Brasil podczas II wojny światowej, wchodząc w 1944 roku w skład Północno-Wschodniego Zgrupowania Morskiego, operującego z Recife wraz z amerykańską 4. Flotą. Niszczyciel uczestniczył m.in. w eskortowaniu konwojów do Europy z żołnierzami Brazylijskiego Korpusu Ekspedycyjnego w lipcu i listopadzie 1944 roku. 4 grudnia 1945 roku „Marcílio Dias” wraz z dwoma bliźniaczymi jednostkami znalazł się w składzie 1. Flotylli Niszczycieli, zaś od 31 stycznia 1953 roku okręty te tworzyły 1. Dywizjon 1. Eskadry Niszczycieli. W tym czasie zmieniono jego numer burtowy na D-25. Jednostka służyła do 1966 roku, kiedy została skreślona z listy floty.

</doc>
<doc id="3974239" url="https://pl.wikipedia.org/wiki?curid=3974239" title="Dziura w Zawiesistej">
Dziura w Zawiesistej

Dziura w Zawiesistej – jaskinia, a właściwie schronisko, w Dolinie Chochołowskiej w Tatrach Zachodnich. Wejście do niej znajduje się w Zawiesistej, w pobliżu Wyżniej Bramy Chochołowskiej, na wysokości 1195 metrów n.p.m. Długość jaskini wynosi 5,5 metrów, a jej deniwelacja 1 metr.
Opis jaskini.
Jaskinię stanowi prawie poziomy, niski i szczelinowy korytarzyk zaczynający się w niewielkim otworze wejściowym, a kończący szczeliną nie do przejścia.
W jaskini brak jest nacieków. Ściany są wilgotne, rosną na nich glony.
Historia odkryć.
Brak jest danych o odkrywcach jaskini. Pierwszą wzmiankę o niej opublikował Z. Wójcik w 1966 roku. Plan i opis sporządził R. M. Kardaś przy pomocy T. Bielskiej i M. Radomyskiej w 1977 roku.

</doc>
<doc id="3974241" url="https://pl.wikipedia.org/wiki?curid=3974241" title="Thiago Monteiro">
Thiago Monteiro

Thiago Moura Monteiro (ur. 31 maja 1994 w Fortalezy) – brazylijski tenisista, reprezentant w Pucharze Davisa.
Kariera tenisowa.
Zawodową karierę Monteiro rozpoczął w 2011 roku.
W grze pojedynczej wygrał 8 turniejów rangi ATP Challenger Tour. Debiut Brazylijczyka w drabince głównej zawodów wielkoszlemowych miał miejsce podczas Australian Open 2017, ponosząc porażkę w 1. rundzie z Jo-Wilfriedem Tsongą.
Od września 2016 Monteiro jest reprezentantem Brazylii w Pucharze Davisa.
W rankingu gry pojedynczej najwyżej był na 61. miejscu (17 października 2022), a w klasyfikacji gry podwójnej na 144. pozycji (31 stycznia 2022).

</doc>
<doc id="3974248" url="https://pl.wikipedia.org/wiki?curid=3974248" title="Bartłomiej Nita">
Bartłomiej Nita

Bartłomiej Nita (ur. 1978 we Wrocławiu) – polski ekonomista, nauczyciel akademicki, prorektor Uniwersytetu Ekonomicznego we Wrocławiu w kadencjach 2016–2020 i 2020–2024.
Życiorys.
W 2003 ukończył studia z zakresu finansów i bankowości na Wydziale Zarządzania i Informatyki Akademii Ekonomicznej im. Oskara Langego we Wrocławiu. Doktoryzował się tamże w 2005 w oparciu o pracę pt. "Rachunkowość zarządcza we wspomaganiu zarządzania wartością przedsiębiorstwa". Stopień naukowy doktora habilitowanego uzyskał w 2011 na Uniwersytecie Ekonomicznym we Wrocławiu na podstawie rozprawy "Rola rachunkowości zarządczej we wspomaganiu zarządzania dokonaniami przedsiębiorstwa".
Jako nauczyciel akademicki związany z Akademią Ekonomiczną im. Oskara Langego we Wrocławiu, przekształconą w 2008 w Uniwersytet Ekonomiczny, na którym w 2012 objął stanowisko profesora nadzwyczajnego. W 2014 został kierownikiem Katedry Teorii Rachunkowości i Analizy Finansowej w Instytucie Rachunkowości na Wydziale Zarządzania, Informatyki i Finansów. W 2016 wybrany na prorektora Uniwersytetu Ekonomicznego we Wrocławiu na kadencję 2016–2020 (od 1 września 2016).
Specjalizuje się m.in. w zagadnieniach związanych z rachunkowością i finansami przedsiębiorstw. Opublikował ponad 140 prac z tego zakresu. W 2008 otrzymał przyznawane przez „Gazetę Prawną” i KMPG wyróżnienie „Złote Skrzydła” za książkę "Rachunkowość w zarządzaniu strategicznym przedsiębiorstwem". Jego książka pt. "Sprawozdawczość zarządcza. Analizy i raporty wewnętrzne w controllingu" została uznana za najlepszą publikację ekonomiczną w kategorii „księgowość i rachunkowość” na Targach Wydawnictw Ekonomicznych (2014).

</doc>
<doc id="3974250" url="https://pl.wikipedia.org/wiki?curid=3974250" title="Greenhalgh (1941)">
Greenhalgh (1941)

Greenhalgh (M-3) – brazylijski niszczyciel z czasów II wojny światowej i okresu „zimnej wojny”, jedna z trzech jednostek typu "Marcílio Dias". Okręt został zwodowany 8 lipca 1941 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w listopadzie 1943 roku. Jednostka została skreślona z listy floty w 1966 roku.
Projekt i budowa.
„Greenhalgh” był jednym z trzech bliźniaczych niszczycieli – pierwszych jednostek tej klasy zbudowanych w Brazylii. Projekt okrętu został pozyskany z USA na prośbę szefa sztabu marynarki – były to plany aktualnie budowanych amerykańskich niszczycieli typu "Mahan". Okręt miał być uzbrojony według projektu w pięć dział uniwersalnych kal. 127 mm, cztery działka plot. kal. 20 mm i 12 wyrzutni torped kal. 533 mm w trzech poczwórnych aparatach, jednak podczas długiego czasu budowy postanowiono wzmocnić uzbrojenie przeciwlotnicze i POP, kosztem jednego działa kal. 127 mm i dwóch aparatów torpedowych. Niszczyciel otrzymał większość wyposażenia produkcji amerykańskiej, m.in. turbiny parowe, kotły, system kierowania ogniem czy sonar.
„Greenhalgh” zbudowany został w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 8 maja 1937 roku, został zwodowany 8 lipca 1941 roku, a służby w Marinha do Brasil przyjęto go 29 listopada 1943 roku. Jednostka otrzymała numer taktyczny M-3. Niszczyciel oddano do służby z przestarzałym uzbrojeniem pochodzącym z wycofanych ze służby okrętów, po czym w USA otrzymał właściwe uzbrojenie produkcji amerykańskiej.
Dane taktyczno-techniczne.
Okręt był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 108,8 metra (103,9 m między pionami), szerokość 10,6 metra i zanurzenie 3 metry (maksymalne 3,66 m). Wyporność standardowa wynosiła 1500 ton, zaś pełna 2200 ton. Okręt napędzany był przez dwie turbiny parowe General Electric z przekładniami redukcyjnymi o łącznej mocy 42 800 koni mechanicznych (KM), do których parę dostarczały cztery wysokociśnieniowe kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć prędkość 36,5 węzła. Energię elektryczną wytwarzały dwa turbogeneratory prądu stałego 240 V Westinghouse o mocy 100 kVA (okręt posiadał też awaryjny generator wysokoprężny o mocy 136 KM). Okręt zabierał 500-550 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 12 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), wyprodukowane przez Bethlehem Steel. Broń przeciwlotniczą stanowiły cztery działka Bofors kal. 40 mm L/56 Mark 1/2 (2 x II) oraz cztery pojedyncze działka Oerlikon kal. 20 mm L/70. Uzbrojenie uzupełniały: poczwórny aparat torpedowy kal. 533 mm oraz cztery miotacze bomb głębinowych i dwie zrzutnie bomb głębinowych. Wyposażenie radioelektroniczne obejmowało m.in. system kierowania ogniem i sonar.
Załoga okrętu składała się ze 190 oficerów, podoficerów i marynarzy.
Służba.
Okręt pełnił służbę w Marinha do Brasil podczas II wojny światowej, wchodząc w 1944 roku w skład Północno-Wschodniego Zgrupowania Morskiego, operującego z Recife wraz z amerykańską 4. Flotą. Niszczyciel uczestniczył m.in. w eskortowaniu konwojów do Europy z żołnierzami Brazylijskiego Korpusu Ekspedycyjnego w lipcu 1944 i lutym 1945 roku. 4 grudnia 1945 roku „Greenhalgh” wraz z dwoma bliźniaczymi jednostkami znalazł się w składzie 1. Flotylli Niszczycieli. W marcu 1948 roku okręt (wraz z niszczycielami eskortowymi „Beberibe” i „Bociana”) wziął udział w ćwiczeniach wysadzania desantu na wyspę Pompeba w zatoce Sepetiba. 31 stycznia 1953 roku okręt wszedł w skład 1. Dywizjonu 1. Eskadry Niszczycieli. W tym czasie zmieniono jego numer burtowy na D-24. W 1963 roku z okrętu zdjęto dwie znajdujące się w superpozycji działa 127 mm, instalując w zamian dwa podwójne zestawy działek przeciwlotniczych kal. 40 mm. Jednostka służyła do 1966 roku, kiedy została skreślona z listy floty.

</doc>
<doc id="3974256" url="https://pl.wikipedia.org/wiki?curid=3974256" title="Hanna Litwińczuk">
Hanna Litwińczuk

Hanna Elżbieta Litwińczuk (ur. 1953) – polska prawnik, profesor nauk prawnych, profesor zwyczajny Uniwersytetu Warszawskiego, specjalistka w zakresie prawa finansowego.
Życiorys.
W 1989 na podstawie dorobku naukowego oraz rozprawy pt. "Opodatkowanie rodziny" uzyskała na Wydziale Prawa i Administracji Uniwersytetu Warszawskiego stopień doktora habilitowanego nauk prawnych w zakresie prawa, specjalność: prawo finansowe. W 2003 prezydent RP Aleksander Kwaśniewski nadał jej tytuł naukowy profesora nauk prawnych. Została profesorem zwyczajnym Uniwersytetu Warszawskiego w Instytucie Nauk Prawno-Administracyjnych Wydziału Prawa i Administracji
Została członkiem Centralnej Komisji do Spraw Stopni i Tytułów na kadencję 2017–2020.
Opublikowała m.in. pracę zbiorową na cześć prof. Mariana Weralskiego: "Ius fiscale. Studia z dziedziny prawa finansowego. Księga pamiątkowa dedykowana profesorowi Marianowi Weralskiemu" (red. nauk. Hanna Litwińczuk, Warszawa 2012) .

</doc>
<doc id="3974263" url="https://pl.wikipedia.org/wiki?curid=3974263" title="Dániel Zwickl">
Dániel Zwickl

Dániel Zwickl (ur. 30 sierpnia 1984 w Budapeszcie) – węgierski tenisista stołowy, uczestnik letnich igrzysk olimpijskich w Londynie.
Kariera.
Początki.
Zaczął grać w 1991 roku. W 2000 roku zajął czwarte miejsce w turnieju Europa Top 12.
Igrzyska olimpijskie.
Brał udział w igrzyskach w Londynie. W pierwszej rundzie wygrał z Duńczykiem Allanem Bentsenem (4:1), w drugiej z Serbem Aleksandarem Karakaševićem (również 4:1), zaś w trzeciej uległ reprezentantowi Chińskiego Tajpej Chuang Chih-yuanem 4:0.

</doc>
<doc id="3974264" url="https://pl.wikipedia.org/wiki?curid=3974264" title="Mariz e Barros (1940)">
Mariz e Barros (1940)

Mariz e Barros (M-1) – brazylijski niszczyciel z czasów II wojny światowej i okresu „zimnej wojny”, jedna z trzech jednostek typu "Marcílio Dias". Okręt został zwodowany 28 grudnia 1940 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w listopadzie 1943 roku. Jednostka została skreślona z listy floty w sierpniu 1972 roku.
Projekt i budowa.
„Mariz e Barros” był jednym z trzech bliźniaczych niszczycieli – pierwszych jednostek tej klasy zbudowanych w Brazylii. Projekt okrętu został pozyskany z USA na prośbę szefa sztabu marynarki – były to plany aktualnie budowanych amerykańskich niszczycieli typu "Mahan". Okręt miał być uzbrojony według projektu w pięć dział uniwersalnych kal. 127 mm, cztery działka plot. kal. 20 mm i 12 wyrzutni torped kal. 533 mm w trzech poczwórnych aparatach, jednak podczas długiego czasu budowy postanowiono wzmocnić uzbrojenie przeciwlotnicze i POP, kosztem jednego działa kal. 127 mm i dwóch aparatów torpedowych. Niszczyciel otrzymał większość wyposażenia produkcji amerykańskiej, m.in. turbiny parowe, kotły, system kierowania ogniem czy sonar.
„Mariz e Barros” zbudowany został w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 8 maja 1937 roku, został zwodowany 28 grudnia 1940 roku, a służby w Marinha do Brasil przyjęto go 29 listopada 1943 roku. Jednostka otrzymała numer taktyczny M-1. Niszczyciel oddano do służby z przestarzałym uzbrojeniem pochodzącym z wycofanych ze służby okrętów, po czym w USA otrzymał właściwe uzbrojenie produkcji amerykańskiej.
Dane taktyczno-techniczne.
Okręt był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 108,8 metra (103,9 m między pionami), szerokość 10,6 metra i zanurzenie 3 metry (maksymalne 3,66 m). Wyporność standardowa wynosiła 1500 ton, zaś pełna 2200 ton. Okręt napędzany był przez dwie turbiny parowe General Electric z przekładniami redukcyjnymi o łącznej mocy 42 800 koni mechanicznych (KM), do których parę dostarczały cztery wysokociśnieniowe kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć prędkość 36,5 węzła. Energię elektryczną wytwarzały dwa turbogeneratory prądu stałego 240 V Westinghouse o mocy 100 kVA (okręt posiadał też awaryjny generator wysokoprężny o mocy 136 KM). Okręt zabierał 500-550 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 12 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), wyprodukowane przez Bethlehem Steel. Broń przeciwlotniczą stanowiły cztery działka Bofors kal. 40 mm L/56 Mark 1/2 (2 x II) oraz cztery pojedyncze działka Oerlikon kal. 20 mm L/70. Uzbrojenie uzupełniały: poczwórny aparat torpedowy kal. 533 mm oraz cztery miotacze bomb głębinowych i dwie zrzutnie bomb głębinowych. Wyposażenie radioelektroniczne obejmowało m.in. system kierowania ogniem i sonar.
Załoga okrętu składała się ze 190 oficerów, podoficerów i marynarzy.
Służba.
Okręt pełnił służbę w Marinha do Brasil podczas II wojny światowej, wchodząc w 1944 roku w skład Północno-Wschodniego Zgrupowania Morskiego, operującego z Recife wraz z amerykańską 4. Flotą. Niszczyciel uczestniczył m.in. w eskortowaniu konwojów do Europy z żołnierzami Brazylijskiego Korpusu Ekspedycyjnego w lipcu 1944 i lutym 1945 roku. 4 grudnia 1945 roku „Mariz e Barros” wraz z dwoma bliźniaczymi jednostkami znalazł się w składzie 1. Flotylli Niszczycieli, zaś od 31 stycznia 1953 roku okręty te tworzyły 1. Dywizjon 1. Eskadry Niszczycieli. W tym czasie zmieniono jego numer burtowy na D-26. W 1966 roku dokonano modernizacji uzbrojenia: usunięto dwie armaty kal. 127 mm i wszystkie działka Oerlikon kal. 20 mm, montując w zamian poczwórny rakietowy zestaw przeciwlotniczy Sea Cat GWS20 i dwa miotacze rakietowych bomb głębinowych Hedgehog. Okręt otrzymał też zdemontowane z wycofanego w 1964 roku niszczyciela „Ajuricaba” wyposażenie radioelektroniczne, m.in. dwa radary obserwacji okrężnej (AN/SPS-4 i AN/SPS-6C z IFF), radar kierowania ogniem artyleryjskim Mk 28 dla systemu kierowania ogniem Mk 33, cztery urządzenia naprowadzania kierunku dla dział 127 mm i 40 mm, sonar QCR-1. W 1966 roku jednostka wraz z niszczycielem „Acre” wzięła udział w paradzie morskiej nieopodal Mar del Plata, zaś w 1968 roku razem z lotniskowcem „Minas Gerais” i niszczycielem „Piauí” reprezentowała flotę brazylijską w operacji „Unitas”. Niszczyciel wziął też udział w międzynarodowych ćwiczeniach „Springboard 69” i „Veritas II” na Morzu Karaibskim w 1969 roku (wraz z „Pará”, „Paraná”, „Piauí”, „Santa Catarina”, „Acre” i „Araguari”). Jednostka służyła do 22 sierpnia 1972 roku, kiedy została skreślona z listy floty.

</doc>
<doc id="3974273" url="https://pl.wikipedia.org/wiki?curid=3974273" title="Origo">
Origo

Origo – utwór węgierskiego piosenkarza Jociego Pápaia wydany w formie singla 4 stycznia 2017 roku nakładem wytwórni Magneoton. Piosenkę napisał sam Pápai.
W 2017 roku utwór wygrał finał krajowego festiwalu "A Dal 2017", dzięki czemu reprezentował Węgry w 62. Konkursie Piosenki Eurowizji organizowanym w Kijowie, gdzie zajął 8. miejsce z dorobkiem 200 punktów.
Lista utworów.
Digital download

</doc>
<doc id="3974275" url="https://pl.wikipedia.org/wiki?curid=3974275" title="Tamás Juhár">
Tamás Juhár

Tamás Juhár (ur. 20 listopada 1972 w Sátoraljaújhely) – węgierski piłkarz występujący na pozycji obrońcy.
Kariera klubowa.
Juhár karierę rozpoczynał w 1990 roku w pierwszoligowym Vasasie. Jego barwy reprezentował przez 12 sezonów. W tym czasie wraz z zespołem trzykrotnie zajął 3. miejsce w pierwszej lidze węgierskiej (1998, 2000, 2001). W 2002 roku odszedł do Újpestu, z którym w sezonie 2003/2004 wywalczył wicemistrzostwo Węgier. Po trzech sezonach spędzonych w Újpeście, Juhár przeniósł się do cypryjskiego klubu Nea Salamina Famagusta, występującego w Protathlima A’ Kategorias. Grał tam przez 2,5 roku, po czym wrócił do Újpestu. Po sezonie 2007/2008 zakończył tam karierę.
Kariera reprezentacyjna.
W reprezentacji Węgier Juhár zadebiutował 11 października 2000 w wygranym 6:1 meczu eliminacji Mistrzostw Świata 2002 z Litwą. W latach 2000–2003 w drużynie narodowej rozegrał 20 spotkań.

</doc>
<doc id="3974278" url="https://pl.wikipedia.org/wiki?curid=3974278" title="Zbigniew Jaśkiewicz">
Zbigniew Jaśkiewicz



</doc>
<doc id="3974281" url="https://pl.wikipedia.org/wiki?curid=3974281" title="Marcel Dalio">
Marcel Dalio

Marcel Dalio; właśc. Israel Moshe Blauschild (ur. 23 listopada 1899 w Paryżu, zm. 18 listopada 1983 w Paryżu) – francuski aktor filmowy pochodzenia żydowskiego.
Życiorys.
Urodził się w rodzinie żydowskich imigrantów z Rumunii, którzy przybyli do Francji pod koniec XIX wieku. W 1920 ukończył Konserwatorium Paryskie. W latach 20. grywał w teatrach i kabaretach. Na początku lat 30. zadebiutował w filmie. Pierwsze ważne role zagrał w 1937 w filmach: "Pépé le Moko" z Jeanem Gabinem i "Towarzysze broni", głośnym dramacie wojennym w reżyserii Jeana Renoira. Dobrze zapowiadającą się karierę przerwał wybuch II wojny światowej. Jako aktor pochodzenia żydowskiego w 1940 po inwazji wojsk niemieckich na Francję Dalio uciekł do Lizbony, skąd przedostał się do Chile, a następnie do Meksyku, Kanady i w końcu trafił do Stanów Zjednoczonych. Tymczasem we Francji ustanowiony przez hitlerowskie Niemcy Rząd Vichy prowadził antysemicką kampanię, w której wykorzystywano plakaty ze zdjęciami aktora jako „typowego Żyda”. Cała rodzina Dalio zginęła w niemieckich obozach koncentracyjnych. Niebawem dzięki staraniom przyjaciół Dalio trafia do Hollywood, gdzie zaczyna pojawiać się w amerykańskich filmach. Już w 1942 zagrał w legendarnym filmie "Casablanca" z Humphreyem Bogartem i Ingrid Bergman w rolach głównych. Ponownie u boku Bogarta pojawił się w filmie "Mieć i nie mieć" (1944). Po zakończeniu wojny wrócił do Francji, gdzie kontynuował aktorską karierę. Jednak później wielokrotnie pojawiał się także w filmach amerykańskich; m.in. w latach 50. zagrał w tak znanych obrazach jak: "Śniegi Kilimandżaro" (1952), "Mężczyźni wolą blondynki" (1953), "Sabrina" (1954). W 1973 wystąpił w popularnej komedii z Louisem de Funèsem "Przygody rabina Jakuba", gdzie grał tytułowego rabina Jakuba, pod którego podszywa się biznesmen Victor Pivert (w tej roli de Funès).
Dalio został znaleziony martwy w swoim paryskim mieszkaniu 19 listopada 1983. Prawdopodobnie zmarł dzień wcześniej. Został pochowany na paryskim cmentarzu w Bagneux.

</doc>
<doc id="3974282" url="https://pl.wikipedia.org/wiki?curid=3974282" title="Arcydzieło literackie">
Arcydzieło literackie

Arcydzieło literackie – dzieło literackie powszechnie uznawane za wyróżniające się pod względem wartości artystycznych. Dzieło takie w opinii dużej grupy ludzi stanowi dobro kultury o szczególnym znaczeniu dla ogółu odbiorców, nawet tych, którzy go nie znają z własnej lektury.
Typologia arcydzieł.
Można wyróżnić kilka typów arcydzieł. Jedne mają charakter prekursorski wobec epok lub prądów literackich, inne stanowią ich szczytowe osiągnięcia, wreszcie jeszcze inne można traktować jako ostatnie wytwory określonej estetyki. Za arcydzieła uchodzą utwory dawne, będące pierwszymi zachowanymi do naszych czasów zabytkami danej literatury. Status arcydzieł mają eposy narodowe, odgrywające wyjątkową rolę w funkcjonowaniu grup etnicznych. Pozycje arcydzieł mają poza tym utwory wpływowe, naśladowane przez innych autorów. Jednym z wyróżników arcydzieła jest doskonałość jego formy językowej, stylistycznej w przypadku prozy i wersyfikacyjnej w przypadku poezji.
Kanon.
Arcydzieła składają się na kanon literatury powszechnej albo danej literatury narodowej. Z tego względu często stają się lekturami szkolnymi. Są również podstawą ekranizacji i obiektem odniesień w sztukach plastycznych i muzyce. Arcydzieła są utworami najczęściej tłumaczonymi na języki obce, nierzadko wielokrotnie. Na przykład "Hamlet" Williama Szekspira był tłumaczony na język polski między innymi przez Józefa Paszkowskiego, Macieja Słomczyńskiego, Stanisława Barańczaka i Ryszarda Długołęckiego. "Iliada" jest tłumaczona na polski od czasów Jana Kochanowskiego. "Pana Tadeusza" Adama Mickiewicza tłumaczyli między innymi Eliška Krásnohorská (na czeski), Erich Sojka (na czeski), Rozka Štefan (na słoweński) i George Rapall Noyes (na angielski).
Arcydzieło może być bestsellerem, ale nie zawsze bestseller jest arcydziełem literatury pięknej. Przekład arcydzieła, który sam może być uznany za arcydzieło, nazywa się przekładem kongenialnym. Za taki przekład uchodzi dokonane przez Piotra Kochanowskiego tłumaczenie "Jerozolimy wyzwolonej" Torquata Tassa.
Na temat społecznej roli arcydzieł w wierszu "Język-ojczysty" wypowiedział się Cyprian Kamil Norwid, zauważając, że "Nie miecz, nie tarcz bronią Języka,/Lecz - arcydzieła!", co było szczególnie aktualne w czasie zaborów, rusyfikacji i germanizacji.
Słowo „arcydzieło” jest często używane w nazwach serii wydawniczych, jak "Arcydzieła Literatury Nowogreckiej" czy "Arcydzieła Literatury Światowej" wydawnictwa Zielona Sowa. Przykładem może być ośmiotomowa amerykańska antologia "Masterpieces of the World's Best Literature" wydana pod redakcją Jeannette L. Gilder. Jan Kasprowicz swoją antologię dramatu europejskiego zatytułował "Arcydzieła europejskiej poezyi dramatycznej".
Listy arcydzieł.
Utwory literackie uznawane za arcydzieła są często, ze względów praktycznych, grupowane w zestawach. Takie listy najważniejszych dzieł literatury są zamieszczane między innymi w encyklopediach oraz podręcznikach szkolnych i akademickich.

</doc>
<doc id="3974285" url="https://pl.wikipedia.org/wiki?curid=3974285" title="Puchar Sześciu Narodów 2002">
Puchar Sześciu Narodów 2002

Puchar Sześciu Narodów 2002 (2002 Six Nations Championship, a także od nazwy sponsora turnieju, Lloyds TSB – 2002 Lloyds TSB Six Nations Championship) – trzecia edycja Pucharu Sześciu Narodów, corocznego turnieju w rugby union rozgrywanego pomiędzy sześcioma najlepszymi zespołami narodowymi półkuli północnej. Turniej odbył się pomiędzy 2 lutego a 7 kwietnia 2002 roku.
Wliczając turnieje w poprzedniej formie, od czasów Home Nations Championship i Pucharu Pięciu Narodów, była to 108. edycja tych zawodów. W turnieju brały udział reprezentacje narodowe Anglii, Francji, Irlandii, Szkocji, Walii i Włoch. Sędziowie zawodów zostali wyznaczeni w grudniu 2001 roku.
W turnieju z kompletem zwycięstw triumfowali Francuzi zdobywając swojego siódmego Wielkiego Szlema. Najwięcej punktów w zawodach zdobył Gérald Merceron, zaś w kategorii przyłożeń z pięcioma zwyciężył Will Greenwood. IRB opublikowała następnie podsumowanie statystyczno-analityczne tej edycji.
Była to ostatnia edycja sponsorowana przez Lloyds TSB Bank.

</doc>
<doc id="3974286" url="https://pl.wikipedia.org/wiki?curid=3974286" title="Hungarian Open">
Hungarian Open

Hungarian Open – męski turniej tenisowy kategorii ATP Tour 250 zaliczany do cyklu ATP Tour. Rozgrywany na kortach ziemnych w węgierskim Budapeszcie w latach 2017–2019.

</doc>
<doc id="3974287" url="https://pl.wikipedia.org/wiki?curid=3974287" title="Edmund Lewandowski (polityk)">
Edmund Lewandowski (polityk)

Edmund Lewandowski (ur. 14 stycznia 1929 w Łojewie, zm. 21 października 2015 tamże) – polski rolnik i polityk, poseł na Sejm PRL IV i V kadencji.
Życiorys.
Syn Jana i Agnieszki. Uzyskał wykształcenie podstawowe. Prowadził indywidualne gospodarstwo rolne w rodzinnej wsi. Był radnym Gromadzkiej Rady Narodowej w Tupadłach. W 1965 i 1969 uzyskiwał mandat posła na Sejm PRL w okręgu Toruń z ramienia Polskiej Zjednoczonej Partii Robotniczej, przez dwie kadencje zasiadał w Komisji Rolnictwa i Przemysłu Spożywczego. W 1969 został członkiem Komitetu Wojewódzkiego PZPR w Bydgoszczy, a w 1975 Wojewódzkiej Komisji Kontroli Partyjnej i egzekutywy KW.

</doc>
<doc id="3974289" url="https://pl.wikipedia.org/wiki?curid=3974289" title="Goran Stawrewski">
Goran Stawrewski

Goran Stawrewski (mac.: Горан Ставревски; ur. 2 stycznia 1974 w Poeszewie) – macedoński piłkarz występujący na pozycji obrońcy.
Kariera klubowa.
Stawrewski karierę rozpoczynał w 1992 roku w pierwszoligowym zespole FK Pelister. Występował tam do 1998 roku, po czym przeniósł się do chorwackiego klubu NK Zagreb. W sezonie 2001/2002 zdobył z nim mistrzostwo Chorwacji. Graczem NK Zagreb był przez 5 sezonów, a w 2003 roku odszedł stamtąd do tureckiego Diyarbakırsporu. W Süper Lig zadebiutował 9 sierpnia 2003 w przegranym 1:2 meczu z Galatasaray SK. 13 lutego 2005 w wygranym 1:0 spotkaniu z Akçaabatem Sebatspor zdobył swoją jedyną bramkę w Süper Lig. W sezonie 2005/2006 wraz z zespołem spadł do 1. Lig i jako zawodnik Diyarbakırsporu występował tam przez jeden sezon.
W 2007 roku Stawrewski wrócił do Pelisteru, z którym w sezonie 2007/2008 zajął 3. miejsce w pierwszej lidze. W 2008 roku odszedł do klubu FK Novaci, w którego barwach w 2009 roku zakończył karierę.
Kariera reprezentacyjna.
W reprezentacji Macedonii Stawrewski zadebiutował 6 września 1998 w wygranym 4:0 meczu eliminacji Mistrzostw Europy 2000 z Maltą, a 9 października 1999 w zremisowanym 1:1 pojedynku tych samych eliminacji z Irlandią strzelił swojego pierwszego gola w kadrze. W latach 1998–2005 w drużynie narodowej rozegrał 40 spotkań i zdobył 2 bramki.

</doc>
<doc id="3974294" url="https://pl.wikipedia.org/wiki?curid=3974294" title="Irena Lewandowska (polityk)">
Irena Lewandowska (polityk)

Irena Lewandowska (ur. 24 lutego 1916 w Czołówku, zm. 28 marca 1998) – polska brygadzistka, poseł na Sejm PRL V kadencji.
Życiorys.
Uzyskała wykształcenie podstawowe. Była zatrudniona na stanowisku brygadzistki w Kujawskich Zakładach Koncentratów Spożywczych we Włocławku. W 1969 uzyskała mandat posła na Sejm PRL w okręgu Włocławek z ramienia Polskiej Zjednoczonej Partii Robotniczej, zasiadała w Komisji Zdrowia i Kultury Fizycznej.
Odznaczona Brązowym Krzyżem Zasługi. Pochowana na Cmentarzu Komunalnym we Włocławku.

</doc>
<doc id="3974295" url="https://pl.wikipedia.org/wiki?curid=3974295" title="Jack Kiefer">
Jack Kiefer

Jack Carl Kiefer (ur. 1924, zm. 1981) – amerykański statystyk, współtwórca (wspólnie z Arjem Dvoretzkym i Jacobem Wolfowitzem) nierówności Dworetzkiego-Kiefera-Wolfowitza.

</doc>
<doc id="3974296" url="https://pl.wikipedia.org/wiki?curid=3974296" title="Marian Weralski">
Marian Weralski

Marian Weralski (ur. 10 grudnia 1916 w Warszawie, zm. 13 grudnia 1993 w Warszawie) – polski prawnik, profesor
nauk prawnych, nauczyciel akademicki Uniwersytetu Warszawskiego, w latach 1972–1975 dziekan Wydziału Prawa i Administracji Uniwersytetu Warszawskiego, specjalista w zakresie prawa finansowego.
Życiorys.
W 1938 ukończył studia prawnicze na Uniwersytecie Warszawskim, następnie pracował w spółdzielczości. W 1949 obronił rozprawę doktorską i podjął pracę na macierzystej uczelni. Habilitował się w 1958, w 1964 został mianowany profesorem nadzwyczajnym, a w 1970 profesorem zwyczajnym nauk prawnych, specjalizował się w zakresie prawa finansowego.
W latach 1959–1965 był kierownikiem Katedry Prawa Finansowego i prodziekanem, w latach 1972–1975 dziekanem Wydziału Prawa i Administracji Uniwersytetu Warszawskiego. W latach 1965-1977 członek Senatu Uniwersytetu Warszawskiego. Członek Komitetu Nauk Prawnych PAN. W 1975 był wykładowcą Uniwersytetu w Paryżu.
Pochowany na cmentarzu Bródnowskim w Warszawie (kwatera 45A-1-6).
Upamiętnia go praca zbiorowa: "Ius fiscale. Studia z dziedziny prawa finansowego. Księga pamiątkowa dedykowana profesorowi Marianowi Weralskiemu" (red. nauk. Hanna Litwińczuk, Warszawa 2012) .

</doc>
<doc id="3974299" url="https://pl.wikipedia.org/wiki?curid=3974299" title="Trzęsienie ziemi w Dingxi">
Trzęsienie ziemi w Dingxi



</doc>
<doc id="3974300" url="https://pl.wikipedia.org/wiki?curid=3974300" title="Eugenia Mikłaszewicz">
Eugenia Mikłaszewicz

Eugenia Mikłaszewicz (ur. 31 października 1919 w Prohalinie, zm. 20 stycznia 2003) – polska nauczycielka i polityk, poseł na Sejm PRL III, IV i V kadencji.
Życiorys.
Uzyskała wykształcenie wyższe, z zawodu nauczycielka. Pracowała na stanowisku kierownika Szkoły Ćwiczeń przy Studium Nauczycielskim w Ełku, następnie była dyrektorem policealnej szkoły medycznej w Ełku (objęła tę funkcję po utworzeniu szkoły w 1973). Sekretarz Komitetu Powiatowego Polskiej Zjednoczonej Partii Robotniczej w Ełku.
W 1961, 1965 i 1969 uzyskiwała mandat posła na Sejm PRL III, IV i V kadencji z okręgu Ełk. W trakcie III kadencji zasiadała w Komisji Oświaty i Nauki, a w trakcie IV i V w Komisji Handlu Wewnętrznego.
Pochowana na cmentarzu komunalnym w Ełku.

</doc>
<doc id="3974301" url="https://pl.wikipedia.org/wiki?curid=3974301" title="Trzęsienie ziemi w Düzce">
Trzęsienie ziemi w Düzce



</doc>
<doc id="3974303" url="https://pl.wikipedia.org/wiki?curid=3974303" title="Trzęsienie ziemi w Basilicata w 1857">
Trzęsienie ziemi w Basilicata w 1857



</doc>
<doc id="3974304" url="https://pl.wikipedia.org/wiki?curid=3974304" title="Trzęsienie ziemi w Kalabrii w 1905">
Trzęsienie ziemi w Kalabrii w 1905



</doc>
<doc id="3974306" url="https://pl.wikipedia.org/wiki?curid=3974306" title="Trzęsienie ziemi w Elâzığ">
Trzęsienie ziemi w Elâzığ



</doc>
<doc id="3974308" url="https://pl.wikipedia.org/wiki?curid=3974308" title="Abu ar-Rabija">
Abu ar-Rabija



</doc>
<doc id="3974310" url="https://pl.wikipedia.org/wiki?curid=3974310" title="Trzęsienie ziemi w Gölcük">
Trzęsienie ziemi w Gölcük



</doc>
<doc id="3974313" url="https://pl.wikipedia.org/wiki?curid=3974313" title="If Love Was a Crime">
If Love Was a Crime

If Love Was a Crime – utwór bułgarskiej piosenkarki Poli Genowej zaprezentowany premierowo 21 marca 2016 roku oraz wydany w formie singla 30 marca 2016 roku pod szyldem BNT i wytwórni muzycznej Universal. Piosenkę napisała sama Genowa oraz Borisław Milanow, Sebastian Arman, Joachim Persson i Johnny K. Palmer.
Jak przyznała sama Genowa, utwór opowiadał o „odwadze ludzi, którzy walczą o miłość i są gotowi do walki o swoje uczucia bez obaw o konsekwencje i opinię publiczną”. W nagraniu singla wziął gościnnie udział flecista Teodosi Spasow.
21 marca 2016 roku ogłoszono, że utwór „If Love Was a Crime” będzie konkursową propozycją Poli Genowej, reprezentantki Bułgarię w 61. Konkursie Piosenki Eurowizji organizowanym w Sztokholmie. 12 maja utwór został wykonany przez piosenkarkę w drugim półfinale konkursu i z piątego miejsca zakwalifikował się do finału. W sobotnim finale rozgrywanym 14 maja piosenka zajęła czwarte miejsce z dorobkiem 307 punktów, w tym 127 punktów od jurorów (7. miejsce) i 180 punktów od telewidzów (w tym m.in. maksymalnej noty 12 punktów z Cypru i Hiszpanii; 5. miejsce). Tym samym utwór zajął najwyższe miejsce w historii udziału Bułgarii w konkursie.
Inne wersje językowe.
Utwór został nagrany w języku greckim przez Demy i wydany pod tytułem „Isowia mazi” ().
Lista utworów.
CD single

</doc>
<doc id="3974314" url="https://pl.wikipedia.org/wiki?curid=3974314" title="Trzęsienie ziemi w L'Aquili">
Trzęsienie ziemi w L'Aquili



</doc>
<doc id="3974317" url="https://pl.wikipedia.org/wiki?curid=3974317" title="Trzęsienie ziemi w Asam">
Trzęsienie ziemi w Asam



</doc>
<doc id="3974318" url="https://pl.wikipedia.org/wiki?curid=3974318" title="Raghu Raj Bahadur">
Raghu Raj Bahadur

Raghu Raj Bahadur (ur. 1924, zm. 1997) – indyjski statystyk, profesor Uniwersytetu w Chicago. Twórca tzw. "efektywności Bahadura".

</doc>
<doc id="3974320" url="https://pl.wikipedia.org/wiki?curid=3974320" title="Virola elongata">
Virola elongata

Virola elongata (Benth.) Warb. – gatunek rośliny z rodziny muszkatołowcowatych ("Myristicaceae"). Występuje naturalnie w Kolumbii, Wenezueli, Gujanie, Surinamie, Gujanie Francuskiej, Ekwadorze, Peru, Boliwii oraz Brazylii (w stanach Acre, Amazonas, Mato Grosso, Pará, Rondônia i Roraima). 
Biologia i ekologia.
Rośnie w wilgotnych zielonych lasach oraz zaroślach. Występuje na wysokości do 800 m n.p.m. 
Zastosowanie.
Sok z tego drzewa jest stosowany w leczeniu leiszmaniozy .

</doc>
<doc id="3974326" url="https://pl.wikipedia.org/wiki?curid=3974326" title="Beautiful Mess">
Beautiful Mess

Beautiful Mess – utwór bułgarskiego piosenkarza Kristiana Kostowa wydany w formie cyfrowego singla 13 marca 2017 roku pod szyldem BNT i wytwórni muzycznej Universal. Piosenkę napisali Borisław Milanow, Sebastian Arman, Joacim Bo Persson, Alex Omar i Alexander V. Blay.
29 marca 2017 roku na kanale wytwórni Virgina Records w serwisie YouTube opublikowano krótki fragment oficjalnego teledysku do piosenki. Premiera klipu, którego reżyserem został Liusi Iliaronow, nastąpiła dwa dni później
W 2017 roku ogłoszono, że utwór będzie propozycją reprezentującą Bułgarię w 62. Konkursie Piosenki Eurowizji organizowanym w Kijowie. Kristian Kostow zaśpiewał utwór w drugim półfinale widowiska i wygrał ten półfinał z sumą 403 punktów. W finale zajął ostatecznie drugie miejsce po zdobyciu łącznie 615 punktów.
Lista utworów.
CD single

</doc>
<doc id="3974328" url="https://pl.wikipedia.org/wiki?curid=3974328" title="Zoran Jowanowski">
Zoran Jowanowski

Zoran Jowanowski (mac.: Зоран Јовановски; ur. 21 sierpnia 1972 w Skopju) – macedoński piłkarz występujący na pozycji obrońcy.
Kariera klubowa.
Jowanowski karierę rozpoczynał w 1991 roku w Wardarze Skopje, a od 1992 roku występował z nim w pierwszej lidze macedońskiej. Wraz z Wardarem trzykrotnie zdobył mistrzostwo Macedonii (1993, 1994, 1995), a także dwa razy Puchar Macedonii (1993, 1995).
W 1997 roku Jowanowski przeszedł do szwedzkiego Helsingborgs IF. W tym samym roku został stamtąd wypożyczony do czeskiego SK Czeskie Budziejowice. W 1998 roku wrócił do Helsinborga i wywalczył z nim wicemistrzostwo Szwecji oraz Puchar Szwecji. Z kolei w 1999 roku wraz z zespołem zdobył mistrzostwo Szwecji.
Następnie wrócił do Macedonii, gdzie grał najpierw w drużynie Bashkimi, a w 2000 roku przeszedł do Słogi Skopje. W sezonie 2000/2001 wywalczył z nią mistrzostwo Macedonii. W 2002 roku odszedł do tureckiego Samsunsporu. W Süper Lig zadebiutował 11 sierpnia 2002 w przegranym 1:4 meczu z Galatasaray SK. W Samsunsporze Jowanowski spędził sezon 2002/2003, po czym wrócił do Słogi, z którą w sezonie 2003/2004 zdobył Puchar Macedonii.
W 2004 roku przeszedł do drużyny Rabotniczki. W ciągu trzech sezonów gry dla tego klubu, dwukrotnie wywalczył z nim mistrzostwo Macedonii (2005, 2006). W kolejnych latach grał jeszcze w zespołach FK Miłano, Teteks oraz Metałurg Skopje, a w 2009 roku zakończył karierę.
Kariera reprezentacyjna.
W reprezentacji Macedonii Jowanowski zadebiutował 13 października 1993 w wygranym 4:1 towarzyskim meczu ze Słowenią. W latach 1993–2001 w drużynie narodowej rozegrał 29 spotkań.

</doc>
<doc id="3974329" url="https://pl.wikipedia.org/wiki?curid=3974329" title="Al-Araisz">
Al-Araisz



</doc>
<doc id="3974330" url="https://pl.wikipedia.org/wiki?curid=3974330" title="Herbert Robbins">
Herbert Robbins

Herbert Robbins (ur. 1915, zm. 2001) – amerykański matematyk i statystyk, profesor Uniwersytetu Columbia. Autor twierdzenia Robbinsa i lematu Robbinsa, a także współautor (wspólnie z Richardem Courantem) książki "What is Mathematics?"

</doc>
<doc id="3974334" url="https://pl.wikipedia.org/wiki?curid=3974334" title="Marko Błażewski">
Marko Błażewski

Marko Błażewski, mac. Марко Блажевски (ur. 10 listopada 1992 w Skopju) – macedoński pływak, dwukrotny uczestnik letnich igrzysk olimpijskich, rekordzista kraju na 200 m stylem zmiennym.
Dwukrotnie uczestniczył w igrzyskach olimpijskich. Zadebiutował podczas igrzysk w Londynie, zajmując 34. miejsce w wyścigu na 400 m stylem zmiennym. Wyprzedził w tym wyścigu dwóch sklasyfikowanych zawodników. Podczas ceremonii otwarcia igrzysk w Londynie pełnił rolę chorążego reprezentacji Macedonii.
Wystąpił również podczas igrzysk olimpijskich w Rio de Janeiro. W wyścigu na 200 m stylem zmiennym zajął 26. miejsce w rundzie eliminacyjnej i odpadł z dalszej rywalizacji, wyprzedzając tylko jednego sklasyfikowanego zawodnika – Tunezyjczyka Ahmeda Mathlouthiego. Mimo to osiągniętym w tym wyścigu rezultatem 2:02,54 ustanowił nowy rekord Macedonii na tym dystansie, poprawiając dotychczasowy o 0,44 s.
W 2009 i 2010 roku wystąpił w wyścigach na 800 m stylem dowolnym podczas mistrzostw Europy juniorów. Zajął 28. i 24. miejsce. Trzykrotnie uczestniczył w pływackich mistrzostwach świata – w 2011 roku był 46. na 800 m stylem dowolnym i 31. na 400 m stylem zmiennym, w 2013 roku zajął 46. miejsce na 200 m stylem zmiennym i 51. miejsce na 200 m stylem dowolnym, a w 2015 roku uplasował się na 33. miejscu w wyścigach na 200 i 400 m stylem zmiennym. Ponadto trzykrotnie wystartował w mistrzostwach świata w pływaniu na krótkim basenie. Najlepszy indywidualny rezultat w zawodach tej rangi osiągnął w 2014 roku, zajmując 23. miejsce na 200 m stylem zmiennym.

</doc>
<doc id="3974335" url="https://pl.wikipedia.org/wiki?curid=3974335" title="Plac Grunwaldzki (osiedle Wrocławia)">
Plac Grunwaldzki (osiedle Wrocławia)

Plac Grunwaldzki – osiedle we Wrocławiu położone na obszarze byłej dzielnicy Śródmieście. Nazwa osiedla pochodzi od centralnie w nim położonego placu Grunwaldzkiego.
Osiedle obejmuje obszar wyznaczony ulicami Wyszyńskiego na zachodzie, Sienkiewicza i Grunwaldzką na północy, a także rzeką Odrą: Starą Odrą na wschodzie i głównym korytem na południu. Niemiecka nazwa centralnego skrzyżowania ("Scheitniger Stern" – „Gwiazda Szczytnicka”) i obowiązujące dziś nazwy mostu Szczytnickiego i ulicy Szczytnickiej związane są ze średniowieczną wsią Szczytniki, położoną za tym mostem; dziś mieści się tam Park Szczytnicki. Osiedle obejmuje także teren dawnej osady "Fischerau" (tłumaczonej niekiedy jako Rybaki), położonej w okolicy skrzyżowania ul. Grunwaldzkiej i Piastowskiej.
Osiedle Plac Grunwaldzki sąsiaduje z osiedlami Stare Miasto, Ołbin, Zacisze-Zalesie-Szczytniki, Biskupin-Sępolno-Dąbie-Bartoszowice i Przedmieście Oławskie.

</doc>
<doc id="3974337" url="https://pl.wikipedia.org/wiki?curid=3974337" title="Marko Blazhevski">
Marko Blazhevski



</doc>
<doc id="3974338" url="https://pl.wikipedia.org/wiki?curid=3974338" title="Marko Blaževski">
Marko Blaževski



</doc>
<doc id="3974339" url="https://pl.wikipedia.org/wiki?curid=3974339" title="Wilhelm Fitzner">
Wilhelm Fitzner

Wilhelm Fitzner (ur. 8 lutego 1833 w Gliwicach, zm. 3 stycznia 1905 w Laurahütte, obecnie Siemianowice Śląskie) – niemiecki przemysłowiec.
Jego ojciec Johann Wilhelm, zmarły 27 lutego 1878, mistrz kowalski przybył z Brunszwiku do Gliwic na początku lat 30. XIX w. Kilka lat później przeniósł się do Laurahütte (obecnie Siemianowice Śląskie) by w 1836 r. założyć kuźnię na terenie Huty Laura należącej do Hugo I Henckel von Donnersmarcka, gdzie również zamieszkał. 17 listopada 1850 roku urodził mu się trzeci syn Richard Fitzner. W 1855 roku kuźnia została zamieniona w kotlarnię. W 1868 roku na terenie kolonii Hugo założył własną Fabrykę Nitów (Nieten Fabrik), a w 1869 na terenie kolonii Wanda Fabrykę Kotłów (Kessel Fabrik). 
W czasie wakacji i ferii Wilhelm wraz z bratem praktykował w fabrykach ojca. Staż trwał trzy lata i obejmował wszystkie wydziały i stanowiska – od robotnika po dyrektora. W latach 70. XIX przejął obie fabryki, po czym w 1874 przekazał Fabrykę Nitów młodszemu bratu Richardowi. W roku 1859 przy Hüttenstr. wybudował dom. Pochowany jest na cmentarzu ewangelickim w Siemianowicach Śląskich.

</doc>
<doc id="3974340" url="https://pl.wikipedia.org/wiki?curid=3974340" title="Negotino (Vrapçishti)">
Negotino (Vrapçishti)



</doc>
<doc id="3974342" url="https://pl.wikipedia.org/wiki?curid=3974342" title="Płak´e">
Płak´e



</doc>
<doc id="3974343" url="https://pl.wikipedia.org/wiki?curid=3974343" title="Topołowik´">
Topołowik´



</doc>
<doc id="3974344" url="https://pl.wikipedia.org/wiki?curid=3974344" title="Złokuk´ani">
Złokuk´ani



</doc>
<doc id="3974345" url="https://pl.wikipedia.org/wiki?curid=3974345" title="Ǵawato (gmina Bitola)">
Ǵawato (gmina Bitola)



</doc>
<doc id="3974348" url="https://pl.wikipedia.org/wiki?curid=3974348" title="Ǵawato (gmina Bogdanci)">
Ǵawato (gmina Bogdanci)



</doc>
<doc id="3974350" url="https://pl.wikipedia.org/wiki?curid=3974350" title="K´afa">
K´afa



</doc>
<doc id="3974351" url="https://pl.wikipedia.org/wiki?curid=3974351" title="Lech Majewski (grafik)">
Lech Majewski (grafik)

Lech Majewski (ur. 1947 w Olsztynie) – polski grafik-plakacista, profesor zwyczajny, pracujący w Akademii Sztuk Pięknych w Warszawie.
Życiorys.
Uczył się w Państwowym Liceum Sztuk Plastycznych w Zamościu, które ukończył w 1966. Studiował na Wydziale Grafiki w warszawskiej Akademii Sztuk Pięknych. W 1972 przygotował pracę dyplomową pod kierunkiem profesora Henryka Tomaszewskiego.
W 1992 uzyskał tytuł profesora sztuk plastycznych. Prowadzi dyplomową Pracownię Grafiki Wydawniczej dla studentów trzeciego, czwartego i piątego roku ASP.
Jest jednym z twórców i opiekunów Międzynarodowego Biennale Plakatów w Warszawie.
Otrzymał doktorat honoris causa Uniwersytetu J.E. Purkyne w Uściu nad Łabą w Czechach. Jest laureatem Ladislav Sutnar Prize Uniwersytetu West Bohemia w Pilznie.
Wystawy indywidualne.
1981 – Dom Artysty Plastyka – Warszawa
1984 – GALERIA PECS – Węgry
1987 – CLERMONT FERRAND – Francja
1989 – Ośrodek Kultury Polskiej w Pradze – Czechosłowacja
1990 – GRONINGEN – Holandia
1991 – GALERIA TAYSIKUU – Finlandia
1992 – WDK – Zamość
1992 – Hrubieszów
1994 – Rio de Janeiro – Brazylia
1994 – XALAPA – Meksyk
1995 – SION – Szwajcaria
1996 – Curitiba – Brazylia
1997 – Usti nad Łabą – Czechy
1999 – Rzeszów2000 – „Mois du Graphisme", Echirolles, Francja
2001 – „Plakrak" – Kraków
2001 – Galeria Hotel de Ville – Besancon – Francja
2001 – Galeria Universidad La Serena – Chile
2001 – Museo Bellas Artes, Vina del Mar – Chile
2001 – Galeria Universidad Diego Portales, Santiago – Chile
2002 – Galeria Bemowo – Warszawa
2003 – „PRAHA" – Dom Holenderski w Gdańsku
2003 – „PRAHA" – w Pradze – Czechy
2004 – "WIEN 2004", Warsaw, Poland
2004 – Rzeszów – galeria teatru
2004 – Saigon, Wietnam
2004 – Phnom Penh, Kambodża
2004 – Galeria Plakatu i Grafiki, Warszawa
2004 – „Mois du Graphisme", Grenoble, Francja
2005 – „Welcome Warsaw", Bruksela, Belgia
2005 – „BMW – Buszewicz, Majewski, Wasilewski", Brazylia
2015 – Pałac Sztuki, Kraków
2019 – Nowosądecka Mała Galeria
Nagrody i wyróżnienia.
• 1971 – II nagroda w Międzynarodowym Konkursie UNESCO na plakat „Świat godny nas" (z okazji 25-lecia UNESCO)
– II nagroda na Ogólnopolskim Konkursie na plakat poświęcony krwiodawstwu
• 1980 – wyróżnienie na Międzynarodowym Konkursie w Los Angeles na najlepszy plakat filmowy na świecie (zorganizowanym przez „The Hollywood Reporter") za plakat filmowy „Gospodarz stadniny"
• 1981 – I nagroda (eliminacje polskie) w konkursie na plakat „II Specjalna Sesja ONZ Poświęcona Rozbrojeniu" (zorganizowanym przez ONZ)
• 1983 – na X Biennale Plakatu Polskiego w Katowicach:
– Grand Prix za plakat „Miesiąc Pamięci Narodowej"
– Srebrny Medal w grupie plakatów filmowych za plakat do filmu „Zapach psiej sierści"
– nagroda specjalna za plakat filmowy „Łańcuch"
• 1984 – Nagroda Specjalna na IX/X Międzynarodowym Biennale Plakatu w Warszawie za plakat „Miesiąc Pamięci Narodowej"
– I nagroda w konkursie na plakat „Wisła w sztuce współczesnej"
• 1985 – I nagroda w konkursie na plakat „Trzeźwość – Kultura – Bezpieczeństwo"
– I nagroda w konkursie na plakat przeciwpożarowy
• 1986 – Nagroda Prezesa Rady Ministrów za twórczość artystyczną dla dzieci i młodzieży (wspólnie z K. Sytą) za opracowanie podręcznika do matematyki dla kl. I, oraz nagroda Roku 1985 PTWK za ten podręcznik
• 1987 – I nagroda w konkursie na plakat „Międzynarodowy Konkurs Chopinowski"
– II nagroda na Drugim Międzynarodowym Salonie Plakatu w Paryżu za plakat „XIII Międzynarodowe Spotkania Wokalistów Jazzowych"
– Nagroda Specjalna na XII BPP w Katowicach za plakat filmowy „Uwaga żmije"
– I nagroda w konkursie Najlepszy Plakat Warszawy 1986 – w dziale plakatu filmowego za plakat „Historia posępnej góry"
– Nagroda PTWK za najpiękniejszą książkę 1986 roku
• 1989 – Nagroda PTWK za najlepszą książkę 1986 roku – podręcznik do języka polskiego dla kl. I „Litery"
– I nagroda w międzynarodowym konkursie na najlepsza okładkę do płyt (wspólnie z M. Buszewiczem) „Komeda" – Sopot'89
– Nagroda Specjalna na XIII BPP w Katowicach za plakat „XV Międzynarodowe Spotkania Wokalistów Jazzowych"
– wyróżnienie na BIP – Lipsk za podręcznik „Matematyka I" (wspólnie z K. Sytą)
• 1990 – III nagroda na XVIII Ogólnopolskim Przeglądzie Plakatu Muzealnego i Ochrony Zabytków w Przemyślu za plakat „ 200 lat Rewolucji Francuskiej"
– Nagroda Ministra Kultury Czech na XIV Biennale Grafiki Użytkowej za zestaw plakatów
• 1999 – II nagroda na VII Międzynarodowym Biennale Plakatu Teatralnego w Rzeszowie
• 2000 – III nagroda na Międzynarodowym Trennale Plakatu w Trnavie
• 2000 – I nagroda na Festiwalu Plakatu Polskiego w Krakowie
• 2003 – dwie I-sze nagrody w Konkursie Vidical 2003 na najlepszy polski kalendarz – „Praga 2003"
• 2004 – I nagroda w Konkursie Vidical 2004 na najlepszy polski kalendarz – „Wiedeń 2004"
• 1996-2006 – nagrody PTWK za najpiękniejsze książki roku

</doc>
<doc id="3974353" url="https://pl.wikipedia.org/wiki?curid=3974353" title="Goran Łazarewski">
Goran Łazarewski

Goran Łazarewski (mac.: Гopaн Лaзapeвcки; ur. 17 grudnia 1974 w Prilepie) – macedoński piłkarz występujący na pozycji pomocnika.
Kariera klubowa.
W 1997 roku Łazarewski rozpoczął grę w drużynie Pobeda Prilep, grającej w pierwszej lidze macedońskiej. W sezonie 1999/2000 wywalczył z nią wicemistrzostwo Macedonii. W 2000 roku przeszedł do cypryjskiego APOEL-u, występującego w Protathlima A’ Kategorias. Spędził tam sezon 2000/2001, a potem przeniósł się do tureckiego Malatyasporu. W Süper Lig zadebiutował 26 sierpnia 2001 w przegranym 0:2 meczu z Kocaelisporem, a 18 listopada 2001 w wygranym 3:1 pojedynku z Göztepe strzelił swojego jedynego gola w tych rozrywkach. Z Malatyasporu Łazarewski odszedł po jedynym sezonie.
Następnie występował w zespołach pierwszej ligi serbskiej – Vojvodinie oraz FK Radnički Obrenovac. Grał też w cypryjskim AEK Larnaka, gdzie w 2005 roku zakończył karierę.
Kariera reprezentacyjna.
W reprezentacji Macedonii Łazarewski zadebiutował 27 listopada 1996 w wygranym 2:0 towarzyskim meczu z Maltą. W latach 1996–2001 w drużynie narodowej rozegrał 24 spotkania.

</doc>
<doc id="3974355" url="https://pl.wikipedia.org/wiki?curid=3974355" title="Most na drodze S7">
Most na drodze S7



</doc>
<doc id="3974367" url="https://pl.wikipedia.org/wiki?curid=3974367" title="Kościół Najświętszego Imienia Maryi w Sulechowie">
Kościół Najświętszego Imienia Maryi w Sulechowie

Kościół pw. Najświętszego Imienia Maryi – rzymskokatolicki kościół parafialny należący do parafii wojskowej Najświętszego Imienia Maryi w Sulechowie.
Historia.
Świątynia została zbudowana w latach 1780-1790 jako farbiarnia. W dniu 12 listopada 1863 roku Sulechowska wspólnota katolicka zakupiła opuszczony budynek przystępując do urządzania katolickiego kościoła. W dniu 2 grudnia 1863 roku powstała katolicka stacja misyjna, która w dniu 31 marca 1864 roku została przekształcona w prawnie erygowaną rzymskokatolicką parafię. 
Prace adaptacyjne trwały 3 lata, w ich efekcie powstała budowla w stylu neoromańskim. Długość świątyni wynosiła około 25 metrów, szerokość około 13 metrów. Inauguracyjna Mszę święta z udziałem kilkuset wiernych, wielu katolickich księży i przedstawicieli władz, odprawiona została w dniu 15 września 1867 roku, czyli w Święto Najświętszego Imienia Maryi, patronki parafii. 
W 1872 roku została dobudowana do zachodniej ściany kościoła kwadratowa wieża, nakryta strzelistym dachem hełmowym, zostały zawieszone na niej dwa dzwony o masie 800 i 400 kilogramów. Zostały odlane ze zdobytych podczas wojny francusko-pruskiej dział, ofiarowanych Sulechowowi przez cesarza Wilhelma I. Podczas I wojny światowej w 1917 roku, w ramach rekwizycji metali kolorowych, większy dzwon został bezpowrotnie zdemontowany i przeznaczony na cele zbrojeniowe.
Po II wojnie światowej.
Po zakończeniu II wojny światowej, prawnie świątynia pełniła funkcję kościoła parafialnego, aż do 1980 roku. Faktycznie jednak, od 1946 roku pełniła rolę kościoła pomocniczego, w którym w każdą niedzielę odprawiana była jedna Msza święta.
W dniu 1 lutego 2015 roku świątynia została użyczona przez diecezję zielonogórsko-gorzowską dla potrzeb wojska, a Biskup Polowy WP erygował w tym dniu parafię Wojskową w Sulechowie. W dniu 30 kwietnia 2015 roku w obecności biskupa diecezji zielonogórsko-gorzowskiej Tadeusza Lityńskiego i Biskupa Polowego Wojska Polskiego Józefa Guzdka, kościół został uroczyście przekazany duszpasterstwu wojskowemu.

</doc>
<doc id="3974370" url="https://pl.wikipedia.org/wiki?curid=3974370" title="Eeniella nana">
Eeniella nana



</doc>
<doc id="3974371" url="https://pl.wikipedia.org/wiki?curid=3974371" title="Charles Stein">
Charles Stein

Charles Stein (ur. 1920, zm. 2016) – amerykański statystyk, profesor Uniwersytetu Stanforda. Autor paradoksu Steina, lematu Steina oraz metody Steina.

</doc>
<doc id="3974372" url="https://pl.wikipedia.org/wiki?curid=3974372" title="Dar i Tajemnica">
Dar i Tajemnica



</doc>
<doc id="3974376" url="https://pl.wikipedia.org/wiki?curid=3974376" title="Izabella Malej">
Izabella Malej

Izabella Malej (ur. 26 maja 1968) – polska historyk literatury rosyjskiej, profesor nauk humanistycznych, pracownik naukowy Uniwersytetu Wrocławskiego.
Życiorys.
Jest absolwentką Uniwersytetu Wrocławskiego, tam w 1995 obroniła pracę doktorską "Impresjonizm w literaturze rosyjskiej na przełomie XIX i XX w. Wybrane zagadnienia" napisaną pod kierunkiem Zbigniewa Barańskiego, w 1999 habilitowała się na podstawie pracy "Indywidualizm impresjonistyczny. Konstantina Balmonta świat wyobraźni poetyckiej". W 2006 uzyskała tytuł profesora nauk humanistycznych. Pracuje w Instytucie Filologii Słowiańskiej Uniwersytetu Wrocławskiego.
Jest członkiem Wrocławskiego Towarzystwa Naukowego, Polskiego Towarzystwa Rusycystycznego oraz Komitetu Słowianoznawstwa Polskiej Akademii Nauk.

</doc>
<doc id="3974378" url="https://pl.wikipedia.org/wiki?curid=3974378" title="Niszczyciele typu Marcílio Dias">
Niszczyciele typu Marcílio Dias

Niszczyciele typu Marcílio Dias – brazylijskie niszczyciele z czasów II wojny światowej i okresu „zimnej wojny”. W latach 1937–1943 w stoczni Arsenal de Marinha do Rio de Janeiro na Ilha das Cobras zbudowano trzy okręty tego typu. Jednostki weszły w skład Marinha do Brasil w listopadzie 1943 roku, a ze służby wycofano je w latach 1966–1972.
Projekt i budowa.
Niszczyciele typu "Marcílio Dias" były pierwszymi jednostkami tej klasy zbudowanymi w Brazylii. Projekt okrętów został pozyskany z USA na prośbę szefa sztabu marynarki – były to plany aktualnie budowanych amerykańskich niszczycieli typu "Mahan". Okręty miały być uzbrojone według projektu w pięć dział uniwersalnych kal. 127 mm, cztery działka plot. kal. 20 mm i 12 wyrzutni torped kal. 533 mm w trzech poczwórnych aparatach, jednak podczas długiego czasu budowy postanowiono wzmocnić uzbrojenie przeciwlotnicze i POP, kosztem jednego działa kal. 127 mm i dwóch aparatów torpedowych. Niszczyciele otrzymały większość wyposażenia produkcji amerykańskiej, m.in. turbiny parowe, kotły, systemy kierowania ogniem czy sonary.
Wszystkie okręty typu "Marcílio Dias" zbudowane zostały w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępki okrętów położono w maju 1937 roku, zostały zwodowane w latach 1940–1941, a służby w Marinha do Brasil przyjęto je 29 listopada 1943. Jednostki otrzymały numery taktyczne M-1 – M-3. Niszczyciele oddano do służby z przestarzałym uzbrojeniem pochodzącym z wycofanych ze służby okrętów, po czym w USA otrzymały właściwe uzbrojenie produkcji amerykańskiej. Nazwa typu pochodzi od pierwszej zwodowanej jednostki - „Marcílio Dias”, nazwanej na cześć brazylijskiego bohatera narodowego z okresu wojny paragwajskiej.
Dane taktyczno-techniczne.
Okręty były dużymi niszczycielami, z typowym dla tej klasy okrętów uzbrojeniem i wyposażeniem. Długość całkowita wynosiła 108,8 metra (103,9 m między pionami), szerokość 10,6 metra i zanurzenie 3 metry (maksymalne 3,66 m). Wyporność standardowa wynosiła 1500 ton, zaś pełna 2200 ton. Okręty napędzane były przez dwie turbiny parowe General Electric z przekładniami redukcyjnymi o łącznej mocy 42 800 koni mechanicznych (KM), do których parę dostarczały cztery wysokociśnieniowe kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć prędkość 36,5 węzła. Energię elektryczną wytwarzały dwa turbogeneratory prądu stałego 240 V Westinghouse o mocy 100 kVA (okręty posiadały też awaryjny generator wysokoprężny o mocy 136 KM). Okręty zabierały 500-550 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręty były uzbrojone w cztery pojedyncze działa uniwersalne kal. 127 mm L/38 Mark 12 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji), wyprodukowane przez Bethlehem Steel. Broń przeciwlotniczą stanowiły cztery działka Bofors kal. 40 mm L/56 Mark 1/2 (2 x II) oraz cztery pojedyncze działka Oerlikon kal. 20 mm L/70. Uzbrojenie uzupełniały: poczwórny aparat torpedowy kal. 533 mm oraz cztery miotacze bomb głębinowych i dwie zrzutnie bomb głębinowych. Wyposażenie radioelektroniczne obejmowało m.in. system kierowania ogniem i sonar.
Załoga pojedynczego okrętu składała się ze 190 oficerów, podoficerów i marynarzy.
Służba.
Okręty pełniły służbę w Marinha do Brasil podczas II wojny światowej, wchodząc w 1944 roku w skład Północno-Wschodniego Zgrupowania Morskiego, operującego z Recife wraz z amerykańską 4. Flotą. Niszczyciele uczestniczył m.in. w eskortowaniu konwojów do Europy z żołnierzami Brazylijskiego Korpusu Ekspedycyjnego w lipcu i listopadzie 1944 oraz w lutym 1945 roku. 4 grudnia 1945 roku trzy bliźniacze jednostki znalazły się w składzie 1. Flotylli Niszczycieli, zaś od 31 stycznia 1953 roku okręty te tworzyły 1. Dywizjon 1. Eskadry Niszczycieli. W tym czasie zmieniono ich numery burtowe na D-24 – D-26. W 1966 roku ze służby wycofane zostały „Marcílio Dias” i „Greenhalgh”, zaś „Mariz e Barros” poddano modernizacji uzbrojenia: usunięto dwie armaty kal. 127 mm i wszystkie działka Oerlikon kal. 20 mm, montując w zamian poczwórny rakietowy zestaw przeciwlotniczy Sea Cat GWS20 i dwa miotacze rakietowych bomb głębinowych Hedgehog. Okręt otrzymał też nowe wyposażenie radioelektroniczne, m.in. dwa radary obserwacji okrężnej (AN/SPS-4 i AN/SPS-6C z IFF), radar kierowania ogniem artyleryjskim Mk 28 dla systemu kierowania ogniem Mk 33, cztery urządzenia naprowadzania kierunku dla dział 127 mm i 40 mm i sonar QCR-1. Ostatni z niszczycieli typu "Marcílio Dias" służył do sierpnia 1972 roku, kiedy został skreślony z listy floty.

</doc>
<doc id="3974379" url="https://pl.wikipedia.org/wiki?curid=3974379" title="Narodowe Muzeum Sztuk Pięknych w Valletcie">
Narodowe Muzeum Sztuk Pięknych w Valletcie

Narodowe Muzeum Sztuk Pięknych (, ) – muzeum sztuk pięknych w Valletcie na Malcie założone 7 maja 1974 i działające do 2 października 2016 roku.
Muzeum posiadało w swoich zbiorach kolekcję prac maltańskich i zagranicznych artystów, reprezentujących główne style sztuki europejskiej. Jego działalność zainaugurowana została 7 maja 1974 roku. Miało swoją siedzibę w Admiralty House, XVIII-wiecznym pałacu, będącym byłą oficjalną rezydencją głównodowodzącego brytyjską Flotą Śródziemnomorską. Istnieją plany otwarcia go na nowo jako MUŻA (od akronimu maltańskiej nazwy "Mużew tal-Arti") w Zajeździe Włoskim ("Auberge d'Italie") w roku 2018.
Historia.
Działalność Narodowego Muzeum Sztuk Pięknych w Admiralty House zainaugurowana została przez minister edukacji i kultury Malty, Agathę Barbarę 7 maja 1974 roku. Jego zbiory były przedtem częścią kolekcji National Museum w Auberge de Provence. W następstwie podziału, placówkę w "auberge" pozostawiono dział archeologiczny i przemianowaną ją na Narodowe Muzeum Archeologii. Muzeum było zarządzane przez Heritage Malta.
W roku 2013 powzięto zamysł przeniesienia muzeum z Admiralty House do Auberge d’Italie. We wrześniu 2014 roku ogłoszono, że przeniesienie dojdzie do skutku oraz że nowe muzeum będzie nazwane "MUŻA" (od akronimu maltańskiej nazwy "Mużew tal-Arti"). Muzeum w Admiralty House zamknięto 2 października 2016 roku, a otwarcie nowego planowane jest na rok 2018, jako jeden z projektów Valletty jako Europejskiej Stolicy Kultury.
W roku 2012 przez sale muzeum przewinęło się około 30 000 zwiedzających, a przenosiny mają na celu zwiększenie tej liczby.
Lokalizacja muzeum.
Muzeum mieściło się w Admiralty House, pałacu w Valletcie, pierwotnie zbudowanym w XVI wieku jako rezydencja dla rycerza Jeana de Soubiran dit Arafata. Dzisiejszy budynek datowany jest na lata 1761–63, kiedy został przebudowany w stylu barokowym dla innego członka Zakonu, portugalskiego rycerza Raimondo de Sousa y Silvy. Od roku 1821 do 1961 budynek był oficjalną rezydencją głównodowodzącego brytyjską Flotą Śródziemnomorską, nosząc miano "Admiralty House".
Admiralty House stoi na South Street w Valletcie. Poza muzeum, na terenie tym znajduje się kilka wspaniałych historycznych pałaców, datowanych na czasy joannitów, a które używane są teraz przez różne ministerstwa. Okolica ta znana jest też z wielu winiarni i kafejek, a także widoków na miejską siatkę ulic.
Zbiory muzeum.
Sztuki piękne.
W muzeum znajdowała się większa część narodowych zbiorów Malty. Początki kolekcji sięgają roku 1923, kiedy pierwszy kurator sztuk pięknych, Vincenzo Bonello, podjął się jej utworzenia w instytucji nazwanej później „National Museum”. Bonello zakupił wiele prac wysokiej jakości na lokalnym rynku sztuki, a także w Londynie i we Włoszech. Wiele z nich zostało nabytych w czasie, kiedy ceny na rynku sztuki były ciągle jeszcze w granicach możliwości budżetu muzeum. Osoby publiczne oraz organizacje również pozostawiały znaczące zapisy.
Stała ekspozycja zawierała olbrzymią kolekcję malarstwa włoskiego artysty Mattia Pretiego (1613–1699), włoskiego rycerza Zakonu Maltańskiego, który również miał swój wkład w upiększanie wnętrza katedry św. Jana w Valletcie. Ten zbiór, wraz ze wspaniałą i rzadką kolekcją antycznych map, stanowiło jedną z mocnych stron zbiorów muzeum.
W ekspozycji znalazły swoje miejsce również prace innych artystów, takich jak Guido Reni (1575–1642), caravaggioniści Valentin de Boulogne (1591–1632), Jusepe de Ribera (1591–1662) oraz Matthias Stomer (1600–1652), jak również Carlo Maratta (1625–1713) i Bernardo Strozzi (1581–1644). Stale wystawiane były również prace holenderskich, francuskich i brytyjskich artystów.
Kolekcja zawierała też prace dwóch wybitnych maltańskich rzeźbiarzy, Melchiorre Cafà (1636–1667) oraz Antonio Sciortino (1879–1947), a także godną uwagi grupę maltańskich krajobrazów. Maltański Grand Harbour oraz jego sąsiedztwo jest tematem akwarel Williama Turnera (1775–1851), będących własnością HSBC Bank Malta, a które były na stałe wypożyczone muzeum. Obrazy innych artystów, jak Edward Lear (1812–1888), Louis Ducros (1748–1810) wraz z artystami lokalnymi, przedstawiające ten sam temat, także były wystawiane.
Meble i srebra stołowe.
W muzeum znajdowała się kolekcja maltańskich mebli oraz srebrnej zastawy stołowej, jak też naczynia z majoliki, głównie pochodzące z Sycylii. Wiele z tych naczyń było używanych w Sacra Infermeria, szpitalu Zakonu św. Jana. Srebra kościelne także były częścią ekspozycji, włączając w to rzadki XV-wieczny kielich, wytworzony w Paryżu.
Ekspozycje czasowe.
W muzeum niemal bez przerwy prezentowane były wystawy czasowe, głównie artystów maltańskich. Zorganizowano tam, między innymi, wystawy kuratorskie:

</doc>
<doc id="3974385" url="https://pl.wikipedia.org/wiki?curid=3974385" title="Dance Alone">
Dance Alone

Dance Alone – utwór macedońskiej piosenkarki Jany Burczeskiej premierowo zaprezentowany publicznie 10 marca 2016 roku oraz wydany w formie singla 10 kwietnia 2017 roku nakładem wytwórni Symphonix International i Universal. Piosenkę napisali Joacim Persson, Alex Omar, Borisław Miłanow i Florence A..
10 marca 2017 roku w serwisie YouTube premierę miał oficjalny teledysk do piosenki. Reżyserem klipu został rosyjski twórca Siergiej Żelezko.
W 2017 roku utwór został ogłoszony propozycją reprezentującą Macedonię w 62. Konkursie Piosenki Eurowizji organizowanym w Kijowie.
Lista utworów.
CD single

</doc>
<doc id="3974391" url="https://pl.wikipedia.org/wiki?curid=3974391" title="Eugeniusz Grela">
Eugeniusz Grela

Eugeniusz Ryszard Grela (ur. 13 lipca 1952 w Nowej Wsi koło Krasnobrodu) – polski zootechnik, profesor nauk rolniczych, profesor zwyczajny Uniwersytetu Przyrodniczego w Lublinie, prorektor tej uczelni w latach 2016–2018.
Życiorys.
W 1977 ukończył studia na Wydziale Zootechnicznym Akademii Rolniczej w Lublinie. Doktoryzował się w 1982. Stopień naukowy doktora habilitowanego w zakresie zootechniki uzyskał w 1990 na uczelni macierzystej w oparciu o pracę "Wpływ zbóż i pasz białkowych w mieszankach dla tuczników na otłuszczenie tusz i zawartość kwasów tłuszczowych w słoninie, sadle i wątrobie". Tytuł naukowy profesora nauk rolniczych otrzymał 29 marca 1996.
W latach 1976–2008 związany jako nauczyciel akademicki z lubelską Akademią Rolniczą, na której w 2001 objął stanowisko profesora zwyczajnego. W 1995 został dyrektorem Instytutu Żywienia Zwierząt, który z jego inicjatywy został przekształcony w Instytut Żywienia Zwierząt i Bromatologii. W 2005 utworzył w tym instytucie Zakład Bromatologii i Fizjologii Żywienia, którego był kierownikiem. Po przekształceniu Akademii Rolniczej w Uniwersytet Przyrodniczy w Lublinie (2008), sprawował w kadencjach 2008–2012 i 2012–2016 funkcję dziekana Wydziału Biologii i Hodowli Zwierząt. W 2016 został wybrany na prorektora Uniwersytetu Przyrodniczego w Lublinie na kadencję 2016–2020. W listopadzie 2018 zrezygnował z tej funkcji, jako powód wskazując troskę o dobro uczelni „w związku z kontrowersjami, jakie wywołało przedstawienie przez niego niestosownych treści podczas wykładu ze studentami”.
Specjalizuje się w bromatologii, fizjologii żywienia (głównie świń), paszoznawstwie i żywieniu zwierząt. Opublikował ponad 380 prac, w tym ok. 250 oryginalnych. Został członkiem rad naukowych czasopism „Medycyna Weterynaryjna” i „Trzoda chlewna”. Odbył kilka staży naukowych, m.in. w latach 1992–1993 był stypendystą Fundacji Alexandra von Humboldta na Uniwersytecie w Getyndze. Został członkiem Komitetu Nauk Zootechnicznych i Akwakultury PAN. W latach 2008–2012 był członkiem rady naukowej Instytutu Zootechniki Państwowego Instytutu Badawczego, w 2012 został członkiem rady naukowej Instytutu Fizjologii i Żywienia Zwierząt im. Jana Kielanowskiego PAN.
Odznaczony Złotym Krzyżem Zasługi (1999) i Medalem Komisji Edukacji Narodowej.

</doc>
<doc id="3974394" url="https://pl.wikipedia.org/wiki?curid=3974394" title="Beta1 Sagittarii">
Beta1 Sagittarii

Beta¹ Sagittarii ("Arkab Prior", "β¹ Sgr") – gwiazda w gwiazdozbiorze Strzelca (wielkość gwiazdowa 4,01), odległa o 314 lat świetlnych od Słońca.
Nazwa.
Gwiazda nosi tradycyjną nazwę Arkab Prior, która jest połączeniem słów pochodzenia arabskiego i łacińskiego. Arabskie oznacza ścięgno Achillesa, a łacińskie znaczy „przednia”. Jest to więc „przednia (gwiazda) ścięgna Achillesa” wyobrażonej postaci Strzelca. Drugą gwiazdą ścięgna Achillesa jest Arkab Posterior, która leży blisko na niebie, ale jest znacznie bliższa Słońca. Grupa robocza Międzynarodowej Unii Astronomicznej do spraw uporządkowania nazewnictwa gwiazd zatwierdziła użycie nazwy Arkab Prior dla określenia tej gwiazdy.
Charakterystyka.
Beta¹ Sagittarii to biało–niebieskawa gwiazda ciągu głównego, należąca do typu widmowego B9. Temperatura fotosfery gwiazd tego typu to 11 tysięcy kelwinów, emituje ona 440 razy więcej promieniowania niż Słońce (w tym znaczną część w ultrafiolecie), ma ona promień 6 razy większy niż Słońce i trzykrotnie większą masę. Prawdopodobnie znajduje się u kresu życia na ciągu głównym.
Jest to gwiazda podwójna. W odległości 28,4 sekundy kątowej (w 2010 roku) znajduje się gwiazda CD-44°13278 o obserwowanej jasności 7,21, prawdopodobnie biała gwiazda ciągu głównego należąca do typu A5. Znajduje się ona co najmniej 3300 au od głównej gwiazdy i okrąża ją w czasie co najmniej 82 tysięcy lat.

</doc>
<doc id="3974399" url="https://pl.wikipedia.org/wiki?curid=3974399" title="Igor Janczewski">
Igor Janczewski

Igor Janczewski (mac.: Игор Јанчевски; ur. 16 września 1974 w Zemunie) – macedoński piłkarz występujący na pozycji pomocnika.
Kariera klubowa.
W 1996 roku Janczewski rozpoczął grę w drużynie BSC JAS Bardejów, grającej w pierwszej lidze słowackiej. Spędził tam sezon 1996/1997, a potem przeniósł się do niemieckiego SV Waldhof Mannheim, grającego w Regionallidze. Jego barwy reprezentował również przez jeden sezon. W kolejnym zaś był zawodnikiem belgijskiego drugoligowca, KFC Herentals.
W 1999 roku Janczewski przeszedł do bośniackiego klubu NK Brotnjo. W sezonie 1999/2000 wywalczył z nim mistrzostwo Bośni i Hercegowiny, a w kolejnym wicemistrzostwo tego kraju. W 2001 roku odszedł do chorwackiego Varteks Varaždin. W ciągu 4 lat gry dla tego klubu, dwukrotnie dotarł z nim do finału Pucharu Chorwacji, jednak ani razu nie zwyciężył w tych rozgrywkach.
W 2005 roku Janczewski został graczem tureckiego Diyarbakırsporu. W jego barwach nie rozegrał jednak żadnego spotkania w Süper Lig i na początku 2006 roku przeniósł się do izraelskiego Hapoelu Nacerat Illit. Jego barwy reprezentował do końca sezonu 2005/2006. Następnie, przez kolejne dwa występował w cypryjskim Enosisie Neon Paralimni. Grał też w bośniackim zespole NK Čelik Zenica, gdzie w 2009 roku zakończył karierę.
Kariera reprezentacyjna.
W reprezentacji Macedonii Janczewski zadebiutował 9 lutego 2003 w zremisowanym 2:2 towarzyskim meczu z Chorwacją. W latach 2003–2008 w drużynie narodowej rozegrał 27 spotkań.

</doc>
<doc id="3974402" url="https://pl.wikipedia.org/wiki?curid=3974402" title="Arkab">
Arkab



</doc>
<doc id="3974405" url="https://pl.wikipedia.org/wiki?curid=3974405" title="Beta2 Sagittarii">
Beta2 Sagittarii

Beta² Sagittarii ("Arkab Posterior", "β² Sgr") – gwiazda w gwiazdozbiorze Strzelca (wielkość gwiazdowa 4,27), odległa o 134 lata świetlne od Słońca.
Nazwa.
Gwiazda nosi tradycyjną nazwę Arkab Posterior, która jest połączeniem słów pochodzenia arabskiego i łacińskiego. Arabskie oznacza ścięgno Achillesa, a łacińskie znaczy „tylna”. Jest to więc „tylna (gwiazda) ścięgna Achillesa” wyobrażonej postaci Strzelca. Przednią gwiazdą ścięgna Achillesa jest Arkab Prior, która leży blisko na niebie, ale znacznie dalej od Słońca. Grupa robocza Międzynarodowej Unii Astronomicznej do spraw uporządkowania nazewnictwa gwiazd zatwierdziła użycie nazwy Arkab Posterior dla określenia tej gwiazdy.
Charakterystyka.
Beta² Sagittarii to żółto-biały karzeł, gwiazda ciągu głównego należąca do typu widmowego F. Emituje ona 27 razy więcej promieniowania niż Słońce, ma 1,4 razy większy promień i dwukrotnie większą masę. Dawniej była błędnie klasyfikowana jako olbrzym, ale choć prawdopodobnie znajduje się u kresu życia na ciągu głównym, to jeszcze nie przekształciła się w olbrzyma. Gwiazda obraca się wokół osi 63 razy szybciej niż Słońce, gdyż jest dostatecznie gorąca, aby nie spowolniło jej pole magnetyczne unoszone przez wiatr gwiazdowy.

</doc>
<doc id="3974409" url="https://pl.wikipedia.org/wiki?curid=3974409" title="Asellus Australis">
Asellus Australis



</doc>
<doc id="3974411" url="https://pl.wikipedia.org/wiki?curid=3974411" title="Antonio Prieto">
Antonio Prieto

Antonio Prieto (ur. 7 września 1973 w Kurytybie) – brazylijski tenisista.
Kariera tenisowa.
Zawodowym tenisistą Prieto był w latach 1997–2005.
Sukcesy odnosił w grze podwójnej wygrywając jeden turniej rangi ATP World Tour. W zawodach z cyklu ATP Challenger Tour odniósł cztery triumfy.
W rankingu gry pojedynczej najwyżej był na 524. miejscu (16 listopada 1998), a w klasyfikacji gry podwójnej na 95. pozycji (10 lipca 2000).

</doc>
<doc id="3974415" url="https://pl.wikipedia.org/wiki?curid=3974415" title="Atik">
Atik

Osoby:
Obiekty naturalne:

</doc>
<doc id="3974418" url="https://pl.wikipedia.org/wiki?curid=3974418" title="Nad Wisłą (czasopismo)">
Nad Wisłą (czasopismo)

Nad Wisłą – lokalna gazeta wydawana w Górze Kalwarii.
Historia.
Gazeta została założona w 1994 przez dziennikarza i działacza samorządowego Ryszarda Janusza Baja, który do 1998 piastował również funkcję jej redaktora naczelnego do czasu, kiedy został wybrany na burmistrza Góry Kalwarii. Od 1998 do 2016 redaktorem naczelnym i wydawcą „Nad Wisłą” był syn Ryszarda Janusza Baja, Mateusz. „Nad Wisłą” ukazywał się jako tygodnik podwarszawski na terenie Piaseczna, Konstancina-Jeziorny, Góry Kalwarii, Grójca, Warki, Chynowa, Lesznowoli, Prażmowa i Tarczyna. Był gazetą bezpłatną o nakładzie 30 000 egzemplarzy. Poza wydaniami papierowymi dostępny był również w wersji elektronicznej.

</doc>
<doc id="3974422" url="https://pl.wikipedia.org/wiki?curid=3974422" title="Sergio Pirón">
Sergio Pirón

Sergio Herrera Pirón (ur. 5 czerwca 1993 w Miranda de Ebro) – hiszpański piłkarz występujący na pozycji bramkarza w Osasunie.

</doc>
<doc id="3974425" url="https://pl.wikipedia.org/wiki?curid=3974425" title="Jair Amador">
Jair Amador

Jair Amador Silos (ur. 29 czerwca 1989 w São Jorge de Arroios) – hiszpański piłkarz występujący na pozycji obrońcy w SD Huesca.

</doc>
<doc id="3974427" url="https://pl.wikipedia.org/wiki?curid=3974427" title="Skoki do wody na Letnich Igrzyskach Olimpijskich 2016 – wieża 10 m indywidualnie kobiet">
Skoki do wody na Letnich Igrzyskach Olimpijskich 2016 – wieża 10 m indywidualnie kobiet

Konkurs skoków do wody z wieży 10 m kobiet podczas Letnich Igrzyskach Olimpijskich 2016 rozegrany został między 17 a 18 sierpnia. Zawody rozgrywane były w Maria Lenk Aquatics Center.
Format.
Konkurencja ta jest rozgrywana w trzech rundach:

</doc>
<doc id="3974429" url="https://pl.wikipedia.org/wiki?curid=3974429" title="Zsófia Kovács">
Zsófia Kovács

Zsófia Kovács (ur. 6 kwietnia 2000 roku w Dunaújváros) – węgierska gimnastyczka, uczestniczka Letnich Igrzysk Olimpijskich w Rio de Janeiro, mistrzyni Europy z 2022 roku. 
Kariera.
Początki.
Pochodzi ze sportowej rodziny, jej ojciec i brat związani są z piłką nożną. Gimnastykę trenować zaczęła już w przedszkolu. 
Igrzyska olimpijskie.
Brała udział w igrzyskach w Rio de Janeiro w konkurencji wieloboju. W kwalifikacjach zajęła 33 miejsce z łączną notą 54,598, co nie dało jej awansu do finału. 
Mistrzostwa Europy.
W 2022 roku podczas mistrzostw w Monachium zdobyła złoto w kategorii skok. 

</doc>
<doc id="3974430" url="https://pl.wikipedia.org/wiki?curid=3974430" title="Carlos David">
Carlos David

Carlos David Moreno Hernández (ur. 14 czerwca 1986 w Mérida) – hiszpański piłkarz występujący na pozycji obrońcy w SD Huesca.

</doc>
<doc id="3974433" url="https://pl.wikipedia.org/wiki?curid=3974433" title="Cmentarz Bielany w Krakowie">
Cmentarz Bielany w Krakowie

Cmentarz Bielany – cmentarz parafialny znajdujący się w zachodniej części Krakowa, na Bielanach, przy ul. marsz. Mikołaja Wolskiego 4. Został założony w 1998 roku jako cmentarz parafii Matki Bożej Nieustającej Pomocy w Krakowie. 
Na tym cmentarzu pochowani są:

</doc>
<doc id="3974434" url="https://pl.wikipedia.org/wiki?curid=3974434" title="Nelson Aerts">
Nelson Aerts

Nelson Aerts (ur. 25 kwietnia 1963 w Cachoeira do Sul) – brazylijski tenisista, reprezentant w Pucharze Davisa.
Kariera tenisowa.
Zawodowym tenisistą Aerts był w latach 1983–1998.
Osiągnął 3 finały w konkurencji gry podwójnej rozgrywek rangi ATP World Tour. W zawodach z cyklu ATP Challenger Tour odniósł 11 deblowych triumfów.
W 1984, 1986 i 1991 reprezentował Brazylię w Pucharze Davisa. Bilans tenisisty w turnieju wynosi 3 wygrane i 1 porażka w singlu oraz 2 zwycięstwa i 1 przegrana w deblu.
W rankingu gry pojedynczej najwyżej był na 109. miejscu (16 czerwca 1986), a w klasyfikacji gry podwójnej na 80. pozycji (16 kwietnia 1990).

</doc>
<doc id="3974439" url="https://pl.wikipedia.org/wiki?curid=3974439" title="SMS Salamander (1861)">
SMS Salamander (1861)

SMS Salamander – fregata pancerna typu "Drache" zbudowana dla Österreichische Marine w latach 60. XIX wieku. Położenie stępki pod okręt odbyło się w lutym 1861 roku, wodowanie w sierpniu, a ukończenie w maju 1862 roku. W czasie II wojny o Szlezwik w 1864 roku „Salamander” pozostał na Adriatyku, podczas gdy pozostałe okręty zostały wysłane na Morze Północne w celu wsparcia Prus. Dwa lata później Prusy i Włochy wspólnie zaatakowały Austrię w czasie wojny prusko-austriackiej. W lipcu „Salamander” wziął udział w zwycięskiej bitwie pod Lissą, podczas której Austriacy pokonali silniejszą flotę włoską. Natychmiast po wojnie został przezbrojony w silniejsze działa. Później był niewiele używany ze względu na zmniejszenie budżetu na marynarkę wojenną. Jednostka została skreślona z rejestru floty w 1883 roku i posłużyła jako nawodny magazyn min morskich. Został rozebrany w latach 1895-1896.
Konstrukcja.
SMS „Salamander” został zamówiony w odpowiedzi na dwa okręty pancerne typu "Formidabile", które Włochy kupiły od Francji w 1860 roku. Miał 62,78 m długości między pionami i 70,1 m długości całkowitej. Jego szerokość wynosiła 13,94 m, a zanurzenie od 6,3 do 6,8 m. Wyporność standardowa wynosiła 2869 ton, zaś maksymalna 3160 ton. Okręt miał poziomą 2-cylindrową maszynę parową, która napędzała pojedynczą śrubę za pomocą pary dostarczanej przez cztery opalane węglem kotły parowe. Dym uchodził przez pojedynczy komin. Układ napędowy miał moc 1842-2060 KM i zapewniał prędkość 10,5-11 węzłów. Na potrzeby długich rejsów okręt został wyposażony w trzy maszty i takielunek barku. Załoga składała się z 346 oficerów i marynarzy.
Okręt był pancernikiem bateryjnym i był uzbrojony w 10 48-funtowych ładowanych odprzodowo armat gładkolufowych i 18 24-funtowych gwintowanych armat ładowanych odprzodowo. Działa te umieszczone były w furtach wzdłuż burt okrętu. W 1867 roku uzbrojenie zostało wymienione na 10 ładowanych odprzodowo dział gwintowanych Armstrong kal. 178 mm i 2 brązowe, ładowane odprzodowo gwintowane działa kal. 51 mm. Fregata była wyposażona w taran. „Salamander” posiadał pas opancerzenia o grubości 115 mm, wykonany z kutego żelaza.
Służba.
Stępka pod „Salamandra” została położona w lutym 1861 roku w stoczni Stabilimento Tecnico Triestino w Trieście. Okręt został zwodowany 20 lub 22 sierpnia 1861 roku i ukończony w maju 1862 roku. W trakcie II wojny o Szlezwik „Salamander” i jego siostrzany okręt, „Drache”, pozostały na Adriatyku w celu obrony austriackiego wybrzeża, podczas gdy austriacka eskadra została wysłana na Morze Północne w celu wsparcia Prus. W czerwcu 1866 roku Włochy wypowiedziały wojnę Austrii, rozpoczynając trzecią wojnę o niepodległość. Mniej więcej w tym samym czasie rozpoczęła się również wojna prusko-austriacka. Kontradmirał Wilhelm von Tegetthoff, dowódca austriackiej floty, natychmiast zarządził mobilizację. Kiedy okręty zostały w pełni obsadzone, rozpoczęły się ćwiczenia w Fasanie. 27 czerwca Tegetthoff przeprowadził swoją flotę pod Ankonę w celu wyciągnięcia włoskiej floty z jej bazy, ale włoski dowódca admirał Carlo di Persano nie zdecydował się podjąć walki.
Bitwa pod Lissą.
16 lipca Persano wyprowadził swoją flotę z Ankony i skierował się w stronę wyspy Lissa, do której dotarł dwa dni później. Razem z główną flotą złożoną z 12 okrętów pancernych, pod wyspę przybyły również transportowce z zaokrętowanymi 3000 żołnierzami. Następne dwa dni Włosi spędzili, bombardując austriackie pozycje i nieskutecznie próbując wysadzić desant. Między 17 a 19 lipca Tegetthoff otrzymał kilka telegramów informujących o włoskim ataku, lecz na początku uważał je za fałszywe, wierząc, że miały one za zadanie wyciągnięcie austriackiej floty z jej baz w Puli i Wenecji. Dopiero rankiem 19 lipca zrozumiał, że Lissa rzeczywiście jest włoskim celem i poprosił o pozwolenie na atak. Gdy flota Tegetthoffa przybyła w okolice Lissy 20 lipca, włoskie okręty ustawione były w szyku do kolejnej próby lądowania. Włosi podzieleni byli na trzy grupy, z których tylko dwie mogły skoncentrować się na czas, by przeciwstawić się Austriakom. Tegetthoff uformował swoje okręty pancerne w szyk klinowy, z „Salamandrem” na lewej flance; drewniane okręty z drugiego i trzeciego dywizjonu podążyły za nimi w takich samych formacjach.
W trakcie formowania szyku swoich okrętów, Persano przeniósł się ze swojego okrętu flagowego, „Re d’Italia”, na „Affondatore”. To spowodowało lukę we włoskiej formacji i Tegetthoff skorzystał z okazji, by rozdzielić włoską flotę, i rozpocząć walkę na bliski dystans. Przepłynął przez wyrwę, ale nie udało mu się staranować żadnego nieprzyjacielskiego okrętu, przez co musiał zawrócić i podjąć jeszcze jedną próbę. „Salamander” i dwie inne jednostki z lewego skrzydła, „Habsburg” i „Kaiser Max”, zaatakowały włoskie okręty z prowadzącego dywizjonu, „Principe di Carignano”, „Castelfidardo” i „Ancona”. W czasie walk na bliski dystans „Salamander” podjął nieudaną próbę staranowania niezidentyfikowanego włoskiego okrętu.
Po zatonięciu „Re d’Italia” włoska flota zaczęła wycofywać się z walki z płonącym i zostającym z tyłu „Palestro”, który został później zniszczony przez wybuch magazynu amunicji. Persano przerwał bitwę i, mimo że wciąż miał przewagę liczebną nad Austriakami, nie zdecydował się przeprowadzić kontrataku swymi zdemoralizowanymi siłami. Ponadto jego flocie kończyły się amunicja i węgiel. Włosi, a następnie Austriacy, zaczęli się wycofywać; Tegetthoff postanowił oddalić się na bezpieczny dystans, by nie ryzykować utraty swojego sukcesu. Po zapadnięciu zmroku obie floty kierowały się już w stronę swoich baz w Ankonie i Puli. Mimo iż w czasie bitwy „Salamander” został trafiony 35 razy, Włosi nie zdołali poważnie uszkodzić ani jego, ani żadnego innego austriackiego okrętu pancernego.
Dalsza służba.
Po powrocie do Puli Tegetthoff utrzymywał swoją flotę na północnym Adriatyku, gdzie prowadziły działania rozpoznawcze przeciwko możliwemu włoskiemu atakowi. Jednak włoskie okręty nigdy się nie pojawiły, a 12 sierpnia oba państwa podpisały rozejm w Cormons. To zakończyło walki i doprowadziło do traktatu wiedeńskiego w 1866 roku. Pomimo że Austriacy pokonali Włochów w bitwach pod Lissą i Custozą, sami zostali doszczętnie pobici przez Prusy pod Sadową. W rezultacie Austria, która w 1867 roku na mocy ugody austriacko-węgierskiej stała się Austro-Węgrami, zmuszona była oddać Włochom Wenecję. Każda połowa monarchii dualistycznej mogły zawetować decyzje drugiej części, przez co, ze względu na brak zainteresowania Węgrów ekspansją morską, znacząco ograniczono budżet na marynarkę wojenną. Jednym z natychmiastowych skutków wojny było rozbrojenie i wycofanie ze służby znacznej liczby austriackich okrętów.
Przeprowadzono skromną modernizację floty polegającą przede wszystkim na wymianie uzbrojenia na okrętach pancernych na działa gwintowane. Budżet na rok 1867 przewidywał fundusze na modernizację w pierwszej kolejności dwóch najstarszych okrętów we flocie – „Drache” i „Salamandra”. W latach 1867-1868 oba okręty otrzymały nowe uzbrojenie, ładowane odprzodowo gwintowane działa: 10 kal. 178 mm i dwa brązowe kal. 51 mm. Do 1875 roku rola „Salamandra” została zredukowana do stacjonarnego okrętu obronnego. Do roku 1883 jego drewniana burta zbutwiała na tyle, że nie był już zdolny do żeglugi. Ponadto został opanowany przez karaluchy, dlatego nie nadawał się do zamieszkania przez załogę. 18 marca 1883 roku został skreślony z rejestru marynarki wojennej i przebudowany na hulk. W tej konfiguracji służył przez ponad dekadę jako magazyn min morskich, zanim został rozebrany w latach 1895-1896.

</doc>
<doc id="3974440" url="https://pl.wikipedia.org/wiki?curid=3974440" title="Drogi powiatu starachowickiego">
Drogi powiatu starachowickiego



</doc>
<doc id="3974443" url="https://pl.wikipedia.org/wiki?curid=3974443" title="Lothar Späth">
Lothar Späth

Lothar Späth (ur. 16 listopada 1937 w Sigmaringen, zm. 18 marca 2016 w Stuttgarcie) – niemiecki polityk, menedżer i samorządowiec, działacz Unii Chrześcijańsko-Demokratycznej (CDU), w latach 1978–1991 premier Badenii-Wirtembergii.
Życiorys.
Kształcił się w szkołach dla urzędników, w tym w szkole administracji publicznej "Staatliche Verwaltungsschule Stuttgart". Pracował w administracji miejskiej Bietigheim, od 1965 odpowiadał za finanse tej miejscowości. W 1967 został członkiem Unii Chrześcijańsko-Demokratycznej. W tym samym roku powołany na urząd burmistrza Bietigheim, który sprawował do 1970. W 1968 po raz pierwszy wybrany do landtagu Badenii-Wirtembergii, mandat poselski wykonywał do 1991. Od 1972 do 1978 przewodniczył frakcji poselskiej CDU. W latach 1970–1974 był dyrektorem generalnym krajowego oddziału przedsiębiorstwa mieszkaniowego Neue Heimat, a od 1973 jednocześnie członkiem zarządu w centrali tej firmy. W latach 1975–1977 wchodził w skład zarządu Baresel AG.
W 1978 pełnił funkcję ministra spraw zagranicznych Badenii-Wirtembergii. W tym samym roku został nowym premierem landu, stanowisko to zajmował do 1991. Od 1979 jednocześnie przewodniczył CDU w tym kraju związkowym. Od listopada 1984 do października 1985 sprawował urząd przewodniczącego Bundesratu. W 1991 zrezygnował z wszystkich funkcji politycznych. Do 2003 był następnie dyrektorem generalnym i prezesem zarządu przedsiębiorstwa Jenoptik, a później do 2007 przewodniczącym jego rady nadzorczej.

</doc>
<doc id="3974446" url="https://pl.wikipedia.org/wiki?curid=3974446" title="Omikron Persei">
Omikron Persei

Omikron Persei ("ο Per", "Atik") – gwiazda w gwiazdozbiorze Perseusza, znajdująca się w odległości około 1120 lat świetlnych od Słońca.
Nazwa.
Gwiazda nosi tradycyjną nazwę Atik, która wywodzi się od arabskiego , co oznacza „ramię”. Międzynarodowa Unia Astronomiczna zatwierdziła użycie nazwy Atik dla określenia tej gwiazdy.
Charakterystyka.
Jest to gwiazda spektroskopowo podwójna, której składniki obiegają wspólny środek masy w okresie 4,419171 doby. Obie gwiazdy są gorące i reprezentują typ widmowy B, przy czym jaśniejsza z nich to błękitny olbrzym, a słabsza jest gwiazdą ciągu głównego. Składniki mają łączną jasność równą około 82 000 jasności Słońca, z czego na jaśniejszy i słabszy składnik przypada odpowiednio około 75 000 i 7500 jasności Słońca. Wraz z innymi danymi obserwacyjnymi sugeruje to masy równe 17 i 8 mas Słońca. Ten obraz stoi w sprzeczności z analizą orbit składników, która pozwala wyznaczyć niższe masy: 10 i 7 i promienie gwiazd, równe 7,6 i 4 promienie Słońca. Przyczyną rozbieżności jest zapewne bardzo duża odległość gwiazdy, która nie jest wyznaczona z dobrą dokładnością.
Gwiazdy są na tyle blisko, że ich wzajemne oddziaływanie grawitacyjne deformuje je w kształt elipsoidalny. Jaśniejszy składnik A ma wielkość obserwowaną 3,91, składnik B ma wielkość 6,68m; dzieli je odległość około 1 sekundy kątowej (pomiar z 2009 r). W przyszłości masywniejszy składnik eksploduje jako supernowa, mniej masywny natomiast odrzuci otoczkę, pozostawiając po sobie białego karła o dużej masie. Atik nie wchodzi w skład asocjacji Perseusz OB2.

</doc>
<doc id="3974459" url="https://pl.wikipedia.org/wiki?curid=3974459" title="Skoki do wody na Letnich Igrzyskach Olimpijskich 2016 – wieża 10 m indywidualnie mężczyzn">
Skoki do wody na Letnich Igrzyskach Olimpijskich 2016 – wieża 10 m indywidualnie mężczyzn

Konkurs skoków do wody z wieży 10 m mężczyzn podczas Letnich Igrzyskach Olimpijskich 2016 rozegrany został między 19 a 20 sierpnia. Zawody rozgrywane były w Maria Lenk Aquatics Center.
Format.
Konkurencja ta jest rozgrywana w trzech rundach:

</doc>
<doc id="3974466" url="https://pl.wikipedia.org/wiki?curid=3974466" title="Tadeusz Czekalski">
Tadeusz Czekalski

Tadeusz Czekalski (ur. 1965 w Krakowie) – polski historyk, bałkanista, doktor habilitowany nauk humanistycznych, pracuje na stanowisku profesora w Instytucie Historii Uniwersytetu Jagiellońskiego. 
Życiorys.
Absolwent studiów historycznych na Wydziale Filozoficzno-Historycznym UJ (1991). Doktorat w 1997 na Wydziale Historycznym UJ ("Albania w latach 1920-1924 - aparat państwowy i jego funkcjonowanie"; promotor: Andrzej Chwalba). Habilitacja w 2008 ("Pogrobowcy wielkiej idei. Przemiany społeczne w Grecji w latach 1923-1940"). Kierownik Pracowni Antropologii Historycznej Instytutu Historii UJ. Zajmuje się dziejami Bałkanów w okresie XIX - XX wieku i historią społeczną Europy w XIX - XX wieku. Autor 10 książek i ponad 70 artykułów naukowych.
Członek Komisji Bałkanistyki przy Oddziale PAN w Poznaniu i Komisji Środkowoeuropejskiej PAU. Od 2019 członek Rady Dyscypliny Historia na Uniwersytecie Jagiellońskim.

</doc>
<doc id="3974485" url="https://pl.wikipedia.org/wiki?curid=3974485" title="Gonzalo Melero">
Gonzalo Melero

Gonzalo Julián Melero Manzanares (ur. 2 stycznia 1994 w Madrycie) – hiszpański piłkarz występujący na pozycji pomocnika w klubie UD Almería.

</doc>
<doc id="3974493" url="https://pl.wikipedia.org/wiki?curid=3974493" title="Okręgowe rozgrywki w piłce nożnej woj. podlaskiego (2006/2007)">
Okręgowe rozgrywki w piłce nożnej woj. podlaskiego (2006/2007)

73. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła Jagiellonia II Białystok.
Okręgowy Puchar Polski zdobyła Ruch Wysokie Mazowieckie.
Drużyny z województwa podlaskiego występujące w centralnych i makroregionalnych poziomach rozgrywkowych:
IV Liga – IV poziom rozgrywkowy.
Baraże o IV ligę
Po wycofaniu się rezerw Jagiellonii prawo gry w IV lidze uzyskał MKS Mielnik.
Klasa Okręgowa – V poziom rozgrywkowy.
Baraże o klasę okręgową
Po wycofaniu się rezerw Jagiellonii prawo gry w klasie okręgowej uzyskała także Korona.
Klasa B – VII poziom rozgrywkowy.
Grupa I
Baraż o klasę A
Grupa II

</doc>
<doc id="3974503" url="https://pl.wikipedia.org/wiki?curid=3974503" title="U Me aur Hum">
U Me aur Hum



</doc>
<doc id="3974508" url="https://pl.wikipedia.org/wiki?curid=3974508" title="Hrvatska Radiotelevizija">
Hrvatska Radiotelevizija



</doc>
<doc id="3974512" url="https://pl.wikipedia.org/wiki?curid=3974512" title="Narodowe Muzeum Wojny w Valletcie">
Narodowe Muzeum Wojny w Valletcie

Narodowe Muzeum Wojny (, ) – muzeum mieszczące się w forcie Saint Elmo w Valletcie na Malcie. Jest jednym z najpopularniejszych muzeów na Malcie. Od roku 1975 do 2014 jego zbiory koncentrowały się głównie na I oraz II wojnie światowej. W roku 2015 zostało odnowione, i jego kolekcja zawiera teraz eksponaty począwszy od czasów epoki brązu do roku 2004.
Lokalizacja muzeum.
Muzeum zostało ulokowane w "Old Drill Hall" w Dolnym Saint Elmo ("Lower St Elmo"). Budynek oryginalnie był magazynem prochu, około roku 1853 został przekształcony w zbrojownię. Podczas II wojny światowej była tutaj szkolona obsługa dział przeciwlotniczych.
Lower Saint Elmo jest dolną częścią fortu Saint Elmo, zbudowaną w XVIII i XIX wieku. Część ta została zbudowana później niż oryginalny fort gwiaździsty ("Upper Saint Elmo") oraz fortyfikacje zewnętrzne ("Carafa Enceinte").
Zbiory muzeum.
Od renowacji w roku 2015 muzeum mieści wytwory rąk ludzkich mających związek z militarną historią Malty od czasów epoki brązu do przystąpienia Malty do UE w roku 2004.
Najważniejsza kolekcja muzeum nawiązuje do II wojny światowej. Są ta różne panele fotograficzne, pokazujące życie na Malcie podczas wojny, zwłaszcza trudności codziennego życia ludności cywilnej oraz zniszczenia spowodowane bombardowaniami lotniczymi. Jednym z głównych elementów wystawy jest kadłub Gloster Sea Gladiator "N5520", jedyny ocalały z . W muzeum znajduje się też Willys Jeep 'Husky' używany przez Dwighta Eisenhowera przed aliancką inwazją na Sycylię, oraz przez Roosevelta, kiedy wizytował Maltę. "George Cross", którym Malta została odznaczona przez króla Jerzego VI w kwietniu 1942 roku, również jest wystawiany w muzeum. Placówka posiada też wrak rozbitego samolotu, zdobyczne niemieckie karabiny maszynowe, torpedę, lekki moździerz oraz inną broń.
Renowacja muzeum.
21 września 2014 roku muzeum zostało zamknięte dla publiczności z powodu odnawiania Fortu St Elmo. Zostało odnowione i w maju 2015 roku otwarte ponownie dla zwiedzających. Posiada teraz większą kolekcję, niż oryginalne muzeum.

</doc>
<doc id="3974520" url="https://pl.wikipedia.org/wiki?curid=3974520" title="Portret Marcina Lutra (Lucas Cranach młodszy, 1564)">
Portret Marcina Lutra (Lucas Cranach młodszy, 1564)

Portret Marcina Lutra – obraz olejny przedstawiający niemieckiego reformatora i teologa Marcina Lutra stworzony w pracowni Lucasa Cranacha młodszego w 1564. Wzorem dla wizerunku Lutra jest obraz Lucasa Cranacha starszego z 1539.
Portret teologa w ujęciu "en trois quarts" z pracowni Cranacha Młodszego znajdujący się w zbiorach Muzeum Narodowego w Warszawie, do II wojny światowej znajdował się w kościele świętej Elżbiety we Wrocławiu.
Opis obrazu.
Masywna postać Marcina Lutra szczelnie wypełnia przestrzeń kompozycji. Duchowny kieruje wzrok w swoją lewą stronę, w dłoniach trzyma czarno oprawioną Biblię. Cranach młodszy przedstawił Lutra w konwencji portretu mieszczańskiego, w codziennym stroju i bez zbędnych elementów dekoracyjnych. Po prawej stronie obrazu umieszczona została data powstania pierwowzoru (1564) oraz znak herbowy Cranachów: uskrzydlony wąż z pierścieniem w pysku.
Obraz stanowi pendant do "Portretu Filipa Melanchtona" także znajdującego się w zbiorach Muzeum Narodowego w Warszawie. Wizerunki obu reformatorów, komponowane jako dyptyk, były popularnym wytworem pracowni Cranachów, zamawianym m.in. przez gminy wyznaniowe do dekoracji zborów.
Napis.
Na dole obrazu znajduje się łaciński napis o treści:

</doc>
<doc id="3974531" url="https://pl.wikipedia.org/wiki?curid=3974531" title="Cmentarz Bieżanów">
Cmentarz Bieżanów

Cmentarz Bieżanów – cmentarz we wschodniej części Krakowa założony w 1807 jako cmentarz parafii Narodzenia Najświętszej Maryi Panny w Bieżanowie. 
Historia.
Cmentarz został założony w 1807 z inicjatywy Feliksa Piaseckiego, który był plebanem w parafii Narodzenia Najświętszej Maryi Panny. Zapis w księgach parafialnych głosi:
"Za plebana ks. Anzelma Kuśmidorowicza, kiedy zarządcą dworu hr. Morskiej był administrator Jędrzej Rodecki, przeniesiono cmentarz poza Bieżanów, na granicę Rżąki i Bieżanowa". W 1921 ksiądz Maciej Jacaszek dokupił 1 ha gruntu oraz zarządził budowę ogrodzenia nekropolii, które od strony drogi było murowane i posiadało dwie bramy. W 1964 przeprowadzono prace porządkowe, w ramach których główna aleja uzyskała nawierzchnię z betonu, a boczne ścieżki z tłucznia i żużlu. W 1971 dzięki księdzu prałatowi Marianowi Łaczkowi rozpoczęto budowę kaplicy cmentarnej, którą rok później poświęcił kardynał Karol Wojtyła.
Na terenie cmentarza trzy nagrobki posiadają status zabytków, są to:

</doc>
<doc id="3974533" url="https://pl.wikipedia.org/wiki?curid=3974533" title="Iskandarowa">
Iskandarowa



</doc>
<doc id="3974534" url="https://pl.wikipedia.org/wiki?curid=3974534" title="Maggie Hassan">
Maggie Hassan

Margaret (Maggie) Hassan z domu Wood (ur. 27 lutego 1958 w Bostonie) – amerykańska polityczka i prawniczka, członkini Partii Demokratycznej, od 2017 Senator Stanów Zjednoczonych ze stanu New Hampshire
Działalność polityczna.
W latach 2004–2010 zasiadała w senacie stanu New Hampshire, od 2005 do 2010 zajmowała tam stanowisko lidera większości. W latach 2013–2017 pełniła funkcję gubernatora New Hampshire. 
W wyborach do Senatu Stanów Zjednoczonych w 2016 różnicą zaledwie tysiąca głosów pokonała kandydatkę republikanów Kelly Ayotte. Została zaprzysiężona 3 stycznia 2017.
W wyborach do Senatu w 2022 ponownie zwyciężyła, pokonując republikanina Dona Bolduca.
Życie prywatne.
Maggie Hassan jest córką politologa i działacza państwowego Roberta Coldwella Wooda i siostrą aktora Franka Wooda. W 1983 poślubiła pedagoga Thomasa Hassana. Ma dwoje dzieci.

</doc>
<doc id="3974535" url="https://pl.wikipedia.org/wiki?curid=3974535" title="Iskandarova">
Iskandarova



</doc>
<doc id="3974538" url="https://pl.wikipedia.org/wiki?curid=3974538" title="Krzyż za udział w Wojnie 1918-1921">
Krzyż za udział w Wojnie 1918-1921



</doc>
<doc id="3974541" url="https://pl.wikipedia.org/wiki?curid=3974541" title="Warniak">
Warniak

Warniak – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze. Jest to jezioro doświadczalne Instytutu Rybactwa Śródlądowego.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Węgorapa–Pregoła. Znajduje się około 7 km w kierunku północnym od Giżycka.
Zbiornik wodny według typologii rybackiej jezior zalicza się do linowo-szczupakowych. Jest połączony ciekiem wodnym wypływającym na południu z jeziorem Dgał Wielki.
Jezioro leży na terenie obwodu rybackiego jeziora Dgał Wielki w zlewni rzeki Węgorapa – nr 3. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 38,4 ha. Średnia głębokość zbiornika wodnego to 1,2 m, a maksymalna – 3,7 m. Lustro wody znajduje się na wysokości 120,4 m n.p.m. Objętość jeziora wynosi 456,7 tys. m³. Maksymalna długość jeziora to 1000 m, a szerokość 500 m. Długość linii brzegowej wynosi 2620 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 36,5 ha, a wysokość bezwzględna lustra wody – 121,2 m n.p.m.

</doc>
<doc id="3974544" url="https://pl.wikipedia.org/wiki?curid=3974544" title="Gądów-Popowice Południowe">
Gądów-Popowice Południowe

Gądów-Popowice Płd. – osiedle we Wrocławiu położone na zachodzie miasta w byłej dzielnicy Fabryczna. Składa się z Gądowa Małego oraz leżącej na południe od ulicy Legnickiej części Popowic.
Sąsiaduje z osiedlami Pilczyce-Kozanów-Popowice Płn., Szczepin, Muchobór Mały, Nowy Dwór, Kuźnikami.

</doc>
<doc id="3974546" url="https://pl.wikipedia.org/wiki?curid=3974546" title="Chris Coons">
Chris Coons



</doc>
<doc id="3974549" url="https://pl.wikipedia.org/wiki?curid=3974549" title="Pilczyce-Kozanów-Popowice Północne">
Pilczyce-Kozanów-Popowice Północne

Pilczyce-Kozanów-Popowice Płn. – osiedle we Wrocławiu położone na zachodzie miasta w byłej dzielnicy Fabryczna. Składa się z Pilczyc, Kozanowa oraz leżącej na północ od ulicy Legnickiej części Popowic.
Sąsiaduje z osiedlami: Szczepin na wschodzie, Gądów-Popowice Płd. i Kuźniki na południu, Leśnica i Maślice na zachodzie oraz poprzez Odrę z osiedlem Osobowice-Rędzin na północy.

</doc>
<doc id="3974550" url="https://pl.wikipedia.org/wiki?curid=3974550" title="Zofia ze Sprowy Odrowąż">
Zofia ze Sprowy Odrowąż



</doc>
<doc id="3974552" url="https://pl.wikipedia.org/wiki?curid=3974552" title="Aus der Tiefen rufe ich, Herr, zu dir">
Aus der Tiefen rufe ich, Herr, zu dir

Aus der Tiefen rufe ich, Herr, zu dir (Z głębokości wołam do Ciebie, Panie), BWV 131,
jest kościelną kantatą niemieckiego kompozytora Jana Sebastiana Bacha. Została skomponowana w Mühlhausen w roku 1707 (Bach liczył sobie wtedy 22 lata) lub 1708. Prawdopodobnie jest to najwcześniejsza kantata w znanej współcześnie, zachowanej twórczości Bacha. Tekst oparty jest na pokutnym Psalmie 130 (w numeracji Septuaginty), który nieznany kompilator powiązał z chorałem Bartłomieja Ringwaldta z 1588 roku, "Herr Jesu Christ, du höchstes Gut" (O Jezu mój, co dobrem jesteś). Geneza utworu ma związek z pożarem miasta i pokutnym nabożeństwem wiązanym z tym wydarzeniem.
Obsada.
Kwartet śpiewaków solowych, chór, obój, fagot, dwie altówki i smyczki continua.
Części utworu.
1. Sinfonia
Pierwszy i drugi wers psalmu:
Linia melodyczna, która stanowi początek oddaje ideę tekstu: "Z głębokości...":
&lt;score raw="1" vorbis="1"&gt;
\header {
 tagline = ##f
\score {
 \new Staff \with {
 \remove "Time_signature_engraver"
«
 \relative c" {
 \key bes \major
 \time 2/4
 \set Score.currentBarNumber = #5
 \override TupletBracket #'bracket-visibility = ##f
 \autoBeamOff
 %%%%%%%%%%%%%%%%%%%%%%%%%% Aus der Tie- fe,-
 d4 g, fis8. e!16( d4)
 \addlyrics {
 Aus der Tie- fe,-
»
 \layout {
 \context {
 \remove "Metronome_mark_engraver"
&lt;/score&gt;
2. Duet sopranu i basu.
Bas śpiewa 3 i 4 wers psalmu a na tym tle sopran cantus firmus chorału Bartłomieja Ringwaldta, drugą jego strofę:
Erbarm dich mein in solcher Last,
Nimm sie aus meinem Herzen,
Dieweil du sie gebüßet hast
Am Holz mit Todesschmerzen,
Auf dass ich nicht mit großem Weh
In meinen Sünden untergeh,
Noch ewiglich verzage.
3. Chór
4. Duet altu i tenora
Tenor wykonuje deklamacyjne arioso z szóstym wersem psalmu:
Alt wykonuje chorałowe cantus firmus:
Und weil ich denn in meinem Sinn,
Wie ich zuvor geklaget,
Auch ein betrübter Sünder bin,
Den sein Gewissen naget,
Und wollte gern im Blute dein
Von Sünden abgewaschen sein
Wie David und Manasse.
5. Chór

</doc>
<doc id="3974553" url="https://pl.wikipedia.org/wiki?curid=3974553" title="Karłowice-Różanka">
Karłowice-Różanka

Karłowice-Różanka – osiedle we Wrocławiu położone na północy miasta w byłej dzielnicy Psie Pole. Składa się z osiedli Różanka, Karłowice, Mirowiec i Polanka.
Sąsiaduje z osiedlami Lipa Piotrowska, Polanowice-Poświętne-Ligota i Sołtysowice, Kowale, Zacisze-Zalesie-Szczytniki, Ołbin, Kleczków i Szczepin.

</doc>
<doc id="3974554" url="https://pl.wikipedia.org/wiki?curid=3974554" title="Bartosz Bielenia">
Bartosz Bielenia

Bartosz Bielenia (ur. 15 maja 1992 w Białymstoku) – polski aktor teatralny, filmowy i telewizyjny.
Życiorys.
Wczesne lata.
Urodził się i dorastał w Białymstoku. Został wychowany w wierze katolickiej i chciał zostać księdzem. W 1999 na deskach Teatru Dramatycznego w Białymstoku w wieku siedmiu lat zadebiutował jako tytułowy bohater w spektaklu "Mały Książę" autorstwa Antoine’a de Saint-Exupéry’ego. Występował w Młodzieżowym Domu Kultury w Białymstoku, najpierw w dziecięcym Teatrze Szóstka, a potem w Teatrze Klaps, gdzie swoje doświadczenie zdobywali także Adam Woronowicz, Katarzyna Herman i Rafał Rutkowski.
Ukończył VI Liceum Ogólnokształcące im. Króla Zygmunta Augusta w Białymstoku. Po wygranych konkursach recytatorskich podjął decyzję o zdawaniu do szkoły teatralnej. Studiował w PWST w Krakowie, którą ukończył w 2016.
Kariera.
Już będąc na studiach, odgrywał swoje pierwsze teatralne role. W 2012 zagrał w sztuce Heinera Müllera "Mauzer" w reżyserii Theodorosa Therzopoulosa. W krakowskim Teatrze Bagatela wystąpił w roli Hipolita w "Idiocie" Fiodora Dostojewskiego (2013) w reż. Norberta Rakowskiego. W latach 2014–2017 był związany ze Starym Teatrem w Krakowie, gdzie grał Edmunda w "Królu Learze" Williama Shakespeare’a (2014) w reż. Jana Klaty, tytułowego duńskiego księcia w "Hamlecie" (2015) Szekspira w reż. Krzysztofa Garbaczewskiego, Saszę w "Płatonowie" Antoniego Czechowa (2015) w reż. Konstantina Bogomołowa, "Podopiecznych" Elfriede Jelinek (2016) w reż. Pawła Miśkiewicza, Wróżkę i Młodziutkiego Księcia w "Kopciuszku" Joëla Pommerata (2017) w reż. Anny Smolar, księdza w "Weselu" Stanisława Wyspiańskiego (2017) w reż. Jana Klaty oraz "Wszystko zmyślone" Anny Karasińskiej (2017).
W 2013 pojawił się w jednym z odcinków serialu "Głęboka woda". W komediodramacie muzycznym Maćka Bochniaka "Disco polo" (2015) wystąpił w niewielkiej roli demonicznego kamerdynera, członka zespołu „Funny Gamer”. W dreszczowcu Wojciecha Kasperskiego "Na granicy" (2016) zagrał postać Janka. W dramacie Wojciecha Smarzowskiego "Kler" (2018) został obsadzony w roli lizusa. Przełomem w karierze stała się główna rola w filmie "Boże Ciało" (2019), za którą otrzymał Paszport "Polityki" w kategorii Film.
W styczniu 2018 roku dołączył do zespołu Nowego Teatru w Warszawie, gdzie wystąpił w "Uczcie" Platona (2018) w reż. Krzysztofa Garbaczewskiego.
Życie prywatne.
Jego ciotka, Bernadeta Bielenia, to aktorka i reżyserka związana z Białostockim Teatrem Lalek oraz wykładowczyni Akademii Teatralnej im. Aleksandra Zelwerowicza w Warszawie i Wydziału Sztuki Lalkarskiej Akademii Teatralnej w Białymstoku. Jego siostrą przyrodnią jest Magdalena Koleśnik – również aktorka. Jest w związku z Sonją Orlewicz.

</doc>
<doc id="3974555" url="https://pl.wikipedia.org/wiki?curid=3974555" title="Marek Pajek">
Marek Pajek

Marek Tomasz Pajek (ur. 1954 w Warszawie) – polski fizyk, profesor nauk fizycznych, profesor zwyczajny Uniwersytetu Jana Kochanowskiego w Kielcach.
Życiorys.
Studia z zakresu fizyki ukończył na Uniwersytecie Jagiellońskim. Doktoryzował się w 1989. Stopień naukowy doktora habilitowanego uzyskał w 1994 w Instytucie Problemów Jądrowych im. Andrzeja Sołtana na podstawie pracy pt. "Radiative Recombination of Ions With Coolig Electrons". Tytuł naukowy profesora nauk fizycznych otrzymał 22 stycznia 2003. Specjalizuje się w fizyce zderzeń atomowych.
W 1978 podjął pracę w Wyższej Szkole Pedagogicznej w Kielcach, przekształconej następnie w Akademię Świętokrzyską i Uniwersytet Jana Kochanowskiego. W latach 90. pełnił funkcję prorektora kieleckiej WSP, był również prorektorem do spraw ogólnych Akademii Świętokrzyskiej w kadencji 2002–2005. W 1999 został dyrektorem Instytutu Fizyki na Wydziale Matematyczno-Przyrodniczym. W instytucie tym objął kierownictwo Zakładu Fizyki Atomowej.
W latach 1984–1987 prowadził badania w Zjednoczonym Instytucie Badań Jądrowych w Dubnej, zaś w latach 1990–1992 przebywał w Instytucie Manne Siegbahna w Sztokholmie. Współpracował również z Uniwersytetem w Erlangen i Instytutem Problemów Jądrowych im. Andrzeja Sołtana. Członek Polskiego Towarzystwa Fizycznego (był przewodniczącym kieleckiego oddziału PTF).
Odznaczony Złotym Krzyżem Zasługi (2002) oraz Krzyżem Kawalerskim Orderu Odrodzenia Polski (2019).

</doc>
<doc id="3974556" url="https://pl.wikipedia.org/wiki?curid=3974556" title="Punkt piaskowy">
Punkt piaskowy

Punkt piaskowy – parametr, który charakteryzuje uziarnienie kruszyw do betonów. Jest to względny, masowy udział piasku frakcji 0,063-2 mm w całym kruszywie w procentach. Przy wyborze punktu piaskowego powinno się kierować zasadą, że im wyższa klasa betonu, który się projektuje, tym wybrany punkt piaskowy powinien być niższy.

</doc>
<doc id="3974557" url="https://pl.wikipedia.org/wiki?curid=3974557" title="Fuleco">
Fuleco

Fuleco – oficjalna maskotka Mistrzostw Świata w Piłce Nożnej 2014. Przedstawia bolitę brazylijską, gatunek pancernika, który jest charakterystyczny dla Brazylii i jest sklasyfikowany jako gatunek narażony w Czerwonej księdze zagrożonych gatunków.
Fuleco zostało oficjalnie zaprezentowane jako maskotka mistrzostw 25 listopada 2012 roku w programie "Fantástico" w TV Globo. Jej nazwa to zbitka wyrazowa słów "Futebol" ("Piłka nożna") oraz "Ecologia" ("Ekologia"). Poprzez swoje połączenie sportu z ochroną środowiska uzyskała ona popularność w klubach piłkarskich z całego świata.
Charakterystyka.
Urodziny Fuleco przypadają na Nowy Rok. Jest bolitą brazylijską, która jako gatunek zagrożony pełni ważną rolę w ruchu środowiskowym. Ponad 90% Brazylijczyków w roku 2014 przyznało, że należy być przyjaznym w stosunku do przyrody.
Imię Fuleco wygrało w głosowaniu kibiców, uzyskując 1,7 miliona głosów, czyli 48%. Pokonało pozostałe kandydatury: Amijubi (Amizade – "Przyjaźń" i Júbilo – "Radość") oraz Zuzeco (Azul – "Niebieski" i Ecologia – "Ekologia").
Ostateczna wersja maskotki została wybrana przez FIFA oraz Lokalny Komitet Organizacyjny. Organizatorzy w sumie przeanalizowali 47 różnych wariacji przedstawionych przez w sumie sześć różnych brazylijskich agencji. Wygląd maskotki został wybrany również dzięki badaniu przeprowadzonemu wśród grupy docelowej: dzieci w wieku 5-12 lat, które wybrały pancernika stworzonego przez 100%Design. Fuleco jest postrzegany jako radosna i atrakcyjna postać.
W niezależnym badaniu 89% Brazylijczyków przyznało, że widziało Fuleco i przyznało, że podoba im się ta maskotka, łącznie z jej charakterem.
Kontrowersje.
Caatinga Association, organizacja ekologiczna, której kampania wspomogła FIFA w wybraniu bolity brazylijskiej na maskotkę, przyznała, że Międzynarodowa Federacja Piłki Nożnej nie okazała żadnego finansowego wsparcia na rzecz zagrożonych gatunków. FIFA przyznała, że nie miała żadnego związku z żadną z organizacji ekologicznych, tym samym tylko podgrzewając atmosferę i domysły na temat tego, że jedynym celem Federacji był zysk ze sprzedaży marketingowej maskotki.

</doc>
<doc id="3974559" url="https://pl.wikipedia.org/wiki?curid=3974559" title="Osobowice-Rędzin">
Osobowice-Rędzin

Osobowice-Rędzin – osiedle we Wrocławiu położone na zachodzie miasta w byłej dzielnicy Psie Pole. Składa się z Osobowic, włączonych do Wrocławia w 1928 oraz Rędzina, włączonego w 1973. Znaczną część powierzchni osiedla zajmują dawne pola irygacyjne wrocławskiej oczyszczalni ścieków.
Osobowice-Rędzin sąsiadują z osiedlami Świniary, Lipa Piotrowska, Karłowice-Różanka, Pilczyce-Kozanów-Popowice Płn., Maślice, Pracze Odrzańskie oraz z gminą Oborniki Śląskie.

</doc>
<doc id="3974565" url="https://pl.wikipedia.org/wiki?curid=3974565" title="Polanowice-Poświętne-Ligota">
Polanowice-Poświętne-Ligota

Polanowice-Poświętne-Ligota – osiedle we Wrocławiu położone na północy miasta, w byłej dzielnicy Psie Pole. W skład osiedla wchodzą Poświętne, Polanowice oraz część Ligoty.
Polanowice-Poświętne-Ligota sąsiaduje z osiedlami Sołtysowice, Karłowice-Różanka, Lipa Piotrowska i Widawa oraz z gminą Wisznia Mała.

</doc>
<doc id="3974566" url="https://pl.wikipedia.org/wiki?curid=3974566" title="Schleswig-Holstein (1994)">
Schleswig-Holstein (1994)

Schleswig-Holstein (F216) – niemiecka fregata rakietowa typu "123", która weszła do służby w Deutsche Marine w 1995 roku. 
Historia.
Rozpoczęcie budowy drugiej jednostki typu "123", która otrzymała nazwę „Schleswig-Holstein” i znak taktyczny F216, miało miejsce 1 lipca 1993 roku w stoczni HDW w Hamburgu. Wodowanie nastąpiło 8 czerwca 1994 roku, wejście do służby 24 listopada 1995 roku. Jesienią 2009 roku był jednostką flagową sił ONZ działających w ramach misji UNIFIL u wybrzeży Libanu.

</doc>
<doc id="3974567" url="https://pl.wikipedia.org/wiki?curid=3974567" title="Alternativa Popolare">
Alternativa Popolare

Alternatywa Ludowa (, AP) – włoska chadecka partia polityczna, powołana w 2017.
Historia.
Alternativa Popolare powstała na bazie Nowej Centroprawicy. NCD została założona w 2013 z inicjatywy części działaczy Ludu Wolności, którzy sprzeciwiali się koncepcji Silvia Berlusconiego przekształcenia PdL w Forza Italia, a jednocześnie deklarowali się jako zwolennicy koalicyjnego rządu Enrica Letty. Przywódcą tej grupy stał się wicepremier Angelino Alfano. Do nowej formacji przystąpili wszyscy ministrowie z Ludu Wolności, a także około 60 parlamentarzystów obu izb włoskiego parlamentu.
NCD pozostała w składzie kolejnych koalicji rządowych wokół centrolewicowej Partii Demokratycznej, nie odnotowywała jednak sukcesów wyborczych. 18 marca 2017 Nowa Centroprawica została rozwiązana. Tego samego dnia jej działacze powołali nową formację pod nazwą "Alternativa Popolare". Angelino Alfano objął funkcję przewodniczącego, wśród liderów znaleźli się m.in. Enrico Costa, Roberto Formigoni, Beatrice Lorenzin i Maurizio Lupi. AP zastąpiła NCD w Europejskiej Partii Ludowej.
Zmianę formuły ugrupowania motywowano chęcią stworzenia alternatywy dla wyborców centroprawicowych i chadeckich. Liderzy partii krytykowali sojusz odwołującej się do tożsamego elektoratu partii Forza Italia z uznawaną za populistyczną Ligą Północną. 
W grudniu 2017 Angelino Alfano zapowiedział, że nie wystartuje w wyborach parlamentarnych w 2018. Pojawiły się plany rozwiązania partii na tle rozbieżności co do doboru koalicjantów. Ostatecznie ustalono, że grupa opowiadająca się za współpracą z Partią Demokratyczną (z liderką Beatrice Lorenzin) pozostanie pod szyldem AP, a frakcja wspierająca udział w sojuszu centroprawicy (m.in. Maurizio Lupi) powróci do szyldu NCD.
AP współtworzyła listę Civica Popolare, która uzyskała poparcie na poziomie 0,5% głosów w wyborach w 2018. Dwóch przedstawicieli partii (w tym jej liderka) uzyskało mandaty w niższej izbie parlamentu XVIII kadencji. W kolejnych miesiącach działalność ugrupowania zanikła.

</doc>
<doc id="3974576" url="https://pl.wikipedia.org/wiki?curid=3974576" title="Marek Londzin">
Marek Londzin

Marek Londzin (ur. 22 kwietnia 1966 w Czechowicach-Dziedzicach) – polski duchowny luterański, radca duchowny Rady Synodalnej Kościoła Ewangelicko-Augsburskiego w RP.
Życiorys.
Studiował na Chrześcijańskiej Akademii Teologicznej w Warszawie. 13 października 1991 został ordynowany na duchownego ewangelickiego przez ks. bp Jana Szarka. W latach 1991–1994 był wikariuszem parafii św. Mateusza w Łodzi, zaś od 1 lipca 1994 wikariuszem parafii ewangelickiej w Istebnej. W 1999 został powołany na proboszcza tejże parafii, a 1 stycznia 2006 został wprowadzony w urząd proboszcza parafii ewangelickiej w Dzięgielowie. 17 września 2006 został również powołany i wprowadzony w urząd duszpasterza Ewangelickiego Diakonatu Żeńskiego Eben-Ezer w Dzięgielowie. Ks. Londzin jest także wicedyrektorem Ewangelickich Domów Opieki "Emaus" w Dzięgielowie. W kwietniu 2017 został wybrany radcą duchowym Rady Synodalnej Kościoła Ewangelicko-Augsburskiego w RP.

</doc>
<doc id="3974577" url="https://pl.wikipedia.org/wiki?curid=3974577" title="Muzeum Bitwy nad Kaczawą">
Muzeum Bitwy nad Kaczawą

Muzeum Bitwy nad Kaczawą – muzeum zlokalizowane w Duninie (powiat legnicki), gromadzące pamiątki po bitwie nad Kaczawą (1813).
W pobliżu Dunina 26 sierpnia 1813 miał miejsce epizod jednej z wojen napoleońskich, określany mianem bitwy nad Kaczawą. Pamięci tego wydarzenia, w 1908 roku wzniesiono kamienny kopiec z kulami armatnimi z pola bitwy, zaś w 1909 zbudowano pawilon w kształcie wielobocznej rotundy, w którym urządzona została ekspozycja pamiątek z wojen napoleońskich pozyskanych od osób prywatnych. Muzeum Bitwy nad Kaczawą funkcjonowało do 1945. Ponownie uruchomiono je w 1996. Gromadzi m.in. elementy uzbrojenia i umundurowania, dokumenty i kolorowane miedzioryty.
Rotunda należy do dóbr kultury wpisanych do rejestru zabytków prowadzonego przez wójta gminy Krotoszyce.

</doc>
<doc id="3974581" url="https://pl.wikipedia.org/wiki?curid=3974581" title="Pieśń o miłości i śmierci korneta Krzysztofa Rilke">
Pieśń o miłości i śmierci korneta Krzysztofa Rilke

Pieśń o miłości i śmierci korneta Krzysztofa Rilke (niem. "Die Weise von Liebe und Tod des Cornets Christoph Rilke") – utwór poetycki austriackiego poety Rainera Marii Rilkego, napisany w 1899 i opublikowany w 1906. Pod względem gatunkowym dzieło jest poematem prozą. Po opublikowaniu utwór w krótkim czasie stał się niezwykle popularny, przynosząc autorowi sławę i zapoczątkowując uznanie dla jego twórczości. Poemat rozpoczyna się zdaniem: "Reiten, reiten, reiten, durch den Tag, durch die Nacht, durch den Tag. Reiten, reiten, reiten." Bohaterem jest rzekomy przodek poety, siedemnastowieczny kawalerzysta Christoph Rilke. Rilke napisał utwór w ciągu jednej nocy. Na język polski utwór tłumaczył między innymi Adam Włodek. Poemat został zaadaptowany na potrzeby teatru i wystawiony w reżyserii Ryszarda Jakubisiaka z Bartoszem Watemborskim w roli głównej.

</doc>
<doc id="3974588" url="https://pl.wikipedia.org/wiki?curid=3974588" title="Memories and Impressions of Helena Modjeska">
Memories and Impressions of Helena Modjeska

Memories and Impressions of Helena Modjeska. An Autobiography – autobiografia polskiej aktorki Heleny Modrzejewskiej napisana po angielsku w Stanach Zjednoczonych. Dzieło zostało opublikowane pośmiertnie w 1910 nakładem nowojorskiej oficyny The Macmillan Company. Publikacja jest bogato ilustrowana. Zawiera ponad osiemdziesiąt zdjęć. Książka Modrzejewskiej została wydana w wersji polskiej jako "Wspomnienia i wrażenia" w 1929. Wprowadzenie do swojego życiorysu ("Introduction") Modrzejewska rozpoczęła słowami: "The car comes to a stop. After several years of absence I am in Poland again."

</doc>
<doc id="3974593" url="https://pl.wikipedia.org/wiki?curid=3974593" title="Maréchal, nous voilà !">
Maréchal, nous voilà !



</doc>
<doc id="3974596" url="https://pl.wikipedia.org/wiki?curid=3974596" title="Lotto (zespół muzyczny)">
Lotto (zespół muzyczny)

Lotto – polski zespół alternatywno-noisowo-improwizowanej, założony w 2012 roku w Gdańsku. Trio składa się z Mike'a Majkowskiego (kontrabas), Łukasza Rychlickiego (gitara) oraz Pawła Szpury (perkusja). Ich druga płyta "Elite Feline" została uznana za płytę roku 2016 w rankingach „Gazety Wyborczej” i portalu Beehy.pe.
Zespół LOTTO występował m.in. z zespołem The Necks, na międzynarodowych festiwalach takich jak: Konfrontationen w Nickelsdorfie, Jazz Jantar w Gdańsku, KRAAK Festival w Aalst w Belgii, Festival Densités we Francji i Enjoy Jazz w Heidelbergu.

</doc>
<doc id="3974598" url="https://pl.wikipedia.org/wiki?curid=3974598" title="Fundacja LOTTO Milion Marzeń">
Fundacja LOTTO Milion Marzeń



</doc>
<doc id="3974600" url="https://pl.wikipedia.org/wiki?curid=3974600" title="Fundacja Lotto Milion Marzeń">
Fundacja Lotto Milion Marzeń



</doc>
<doc id="3974601" url="https://pl.wikipedia.org/wiki?curid=3974601" title="Grzęzawisko">
Grzęzawisko

Grzęzawisko (ang. "The Jungle") – powieść amerykańskiego pisarza Uptona Sinclaira, opublikowana w 1906. Autor wydał ją własnym sumptem, ponieważ oficjalni wydawcy obawiali się drukować tak kontrowersyjny utwór. 
Charakterystyka.
Utwór zalicza się do nurtu naturalizmu, a w szczególności do demaskatorskiego wobec wczesnego kapitalizmu prądu zwanego "muckracking". Dzieło w dokumentalny sposób przedstawia nędzę panującą wśród robotników wielkich zakładów mięsnych w Chicago. Bohaterem jest litewski emigrant Jurgis Rudkus, który przybywa do Stanów Zjednoczonych w nadziei na poprawę swojego bytu. Rzeczywistość okazuje się jednak bardzo odległa od wymarzonego ideału.
Powieść Sinclaira, zdaniem autorów "Historii literatury Stanów Zjednoczonych w zarysie", jest jedynym wartościowym artystycznie dziełem pisarzy muckrackerów.
Oddziaływanie.
Powieść była dziełem wpływowym. Jej oddziaływanie nie ograniczało się do sfery artystycznej, ale promieniowało na stosunki społeczne, a nawet na ustawodawstwo. Rezultatem publikacji książki było wprowadzenie ostrzejszych form sanitarnych w zakładach przetwórstwa mięsa.
Przekłady.
Pierwszy polski przekład powieści "The Jungle", pod tytułem "Bagno" ukazał się w Chicago w 1908. Tłumaczem był S.M.S. Drugi przekład, pod tytułem "Grzęzawisko" pióra Andrzeja Niemojewskiego wydany został w 1907( Warszawa, Nakładem Wincentego Raabego, Skład Główny w Księgarni Powszechnej). Z uwagi na antykapitalistyczny wydźwięk powieść Sinclaira mogła być opublikowana w Polsce w czasach stalinowskich, gdy literatura amerykańska była na indeksie ksiąg zakazanych.

</doc>
<doc id="3974603" url="https://pl.wikipedia.org/wiki?curid=3974603" title="Mistrzostwa Oceanii w Zapasach 1998">
Mistrzostwa Oceanii w Zapasach 1998

Mistrzostwa Oceanii w zapasach w 1998, odbywały się w dniu 5 grudnia w Sydney w Australii. W tabeli medalowej tryumfowali zapaśnicy gospodarzy. 

</doc>
<doc id="3974606" url="https://pl.wikipedia.org/wiki?curid=3974606" title="Sośnina (Nowe Sioło)">
Sośnina (Nowe Sioło)

Sośnina – część wsi Nowe Sioło w Polsce, położona w województwie podkarpackim, w powiecie lubaczowskim, w gminie Cieszanów.
W latach 1975–1998 Sośnina administracyjnie należała do województwa przemyskiego.

</doc>
<doc id="3974612" url="https://pl.wikipedia.org/wiki?curid=3974612" title="Kościół Miłosierdzia Bożego i św. Faustyny w Warszawie">
Kościół Miłosierdzia Bożego i św. Faustyny w Warszawie



</doc>
<doc id="3974614" url="https://pl.wikipedia.org/wiki?curid=3974614" title="Pod Sośniną (Straszów)">
Pod Sośniną (Straszów)

Pod Sośniną – część wsi Straszów w Polsce w województwie świętokrzyskim, w powiecie kieleckim, w gminie Mniów.
W latach 1975–1998 Pod Sośniną administracyjnie należało do województwa kieleckiego.

</doc>
<doc id="3974616" url="https://pl.wikipedia.org/wiki?curid=3974616" title="Sośniny">
Sośniny



</doc>
<doc id="3974622" url="https://pl.wikipedia.org/wiki?curid=3974622" title="Wojciech Broniowski">
Wojciech Broniowski

Wojciech Bogdan Broniowski (ur. 1957 w Miechowie) – polski fizyk, profesor nauk fizycznych, profesor zwyczajny Uniwersytetu Jana Kochanowskiego w Kielcach i Instytutu Fizyki Jądrowej im. Henryka Niewodniczańskiego PAN.
Życiorys.
W 1981 ukończył studia z zakresu fizyki na Uniwersytecie Jagiellońskim. Doktoryzował się w 1986 na University of Maryland, College Park w oparciu o pracę "Chiral model of N and Δ with vector mesons", której promotorem był prof. Manoj Banerjee. Stopień doktora habilitowanego uzyskał w 1996 w Instytucie Fizyki Jądrowej im. Henryka Niewodniczańskiego PAN na podstawie pracy zatytułowanej "Własności elektrosłabe barionów w granicy dużej liczby kolorów". Tytuł naukowy profesora nauk fizycznych otrzymał 17 maja 2006.
Po ukończeniu studiów pracował w Instytucie Fizyki Jądrowej Uniwersytetu Jagiellońskiego. Związany z Instytutem Fizyki Jądrowej im. Henryka Niewodniczańskiego PAN nas stanowisku profesora zwyczajnego (w IFJ PAN kierował w latach 2003–2007 Zakładem Fizyki Teoretycznej). W latach 90. przebywał na stażach naukowych w Niemczech, Portugalii i Stanach Zjednoczonych. W latach 1993–1994 był stypendystą Fundacji Alexandra von Humboldta na Uniwersytecie w Ratyzbonie. W 2005 został zatrudniony na Akademii Świętokrzyskiej w Kielcach, przekształconej następnie w Uniwersytet Jana Kochanowskiego, na którym objął stanowisko profesora zwyczajnego w Instytucie Fizyki na Wydziale Matematyczn-Przyrodniczym.
Specjalista w zakresie fizyki teoretycznej. Jego prace dotyczą m.in. chiralnych modeli kwarkowych. W 2000 wraz z dr. hab. Wojciechem Florkowskim przedstawił model termalny produkcji cząstek w relatywistycznych zderzeniach ciężkich jonów. W 2009 wraz z prof. Wojciechem Florkowskim otrzymał Nagrodę im. Mariana Mięsowicza PAU za pracę pt. "Description of the RHIC p⊥ Spectra in a Thermal Model with Expansion" („Physical Review Letters”). Do momentu złożenia wniosku o nagrodę artykuł uzyskał 120 cytowań.
Odznaczony Złotym (2015) i Srebrnym (2007) Krzyżem Zasługi.

</doc>
<doc id="3974624" url="https://pl.wikipedia.org/wiki?curid=3974624" title="Januszgród">
Januszgród



</doc>
<doc id="3974631" url="https://pl.wikipedia.org/wiki?curid=3974631" title="Sandomierskie Towarzystwo Pasjonatów Fotografii">
Sandomierskie Towarzystwo Pasjonatów Fotografii

Sandomierskie Towarzystwo Pasjonatów Fotografii – stowarzyszenie utworzone w 2010 roku w Sandomierzu z inicjatywy Franciszka Makowskiego.
Działalność.
Sandomierskie Towarzystwo Pasjonatów Fotografii organizuje plenery, wystawy, konkursy fotograficzne. Podstawowym celem działalności STPF jest utrwalanie widoków Sandomierza. Miejscem spotkań członków i sympatyków stowarzyszenia jest zakład fotograficzny Ewy Sierokosz – „Fotografika”.
Sandomierskie Towarzystwo Pasjonatów Fotografii dysponuje dwiema galeriami na Starówce, w których członkowie prezentują swoje zdjęcia. Od 10 marca 2010 roku, przy wejściu do Zakładu Fotograficznego Ewy Sierokosz, funkcjonuje Galeria Fotograficzna „Piętnastka”. Jest to galeria autorska członków Sandomierskiego Towarzystwa Pasjonatów Fotografii.
Członkowie.
Witold Targowski, Janusz Korman, Marian Nietrzeba, Tomasz Sierokosz, Franciszek Makowski, Tomasz Latański, Janusz Sierokosz, Marcin Sierokosz, Piotr Butryn, Łukasz Hoffman, Bartłomiej Orłowski, Rachid Hemine, Andrzej Skoczkowski, Urszula Chabel, Albert Kopeć, Anna Osemlak, Paweł Malecki.

</doc>
<doc id="3974633" url="https://pl.wikipedia.org/wiki?curid=3974633" title="Modernistyczne zespoły mieszkaniowe Berlina">
Modernistyczne zespoły mieszkaniowe Berlina



</doc>
<doc id="3974639" url="https://pl.wikipedia.org/wiki?curid=3974639" title="Kaczmarskie">
Kaczmarskie

Kaczmarskie – część wsi Nienaszów położona w Polsce, w województwie podkarpackim, w powiecie jasielskim, w gminie Nowy Żmigród.
W latach 1975–1998 Kaczmarskie administracyjnie należało do województwa krośnieńskiego.

</doc>
<doc id="3974640" url="https://pl.wikipedia.org/wiki?curid=3974640" title="Siedlungen der Berliner Moderne">
Siedlungen der Berliner Moderne



</doc>
<doc id="3974641" url="https://pl.wikipedia.org/wiki?curid=3974641" title="Mała Debrza">
Mała Debrza

Mała Debrza – część wsi Nienaszów położona w Polsce, w województwie podkarpackim, w powiecie jasielskim, w gminie Nowy Żmigród.
W latach 1975–1998 Mała Debrza administracyjnie należała do województwa krośnieńskiego.

</doc>
<doc id="3974644" url="https://pl.wikipedia.org/wiki?curid=3974644" title="Wielka Debrza">
Wielka Debrza

Wielka Debrza – część wsi Nienaszów położona w Polsce, w województwie podkarpackim, w powiecie jasielskim, w gminie Nowy Żmigród.
W latach 1975–1998 Wielka Debrza administracyjnie należała do województwa krośnieńskiego.

</doc>
<doc id="3974645" url="https://pl.wikipedia.org/wiki?curid=3974645" title="Eufemia mazowiecka (1395/1398-1447)">
Eufemia mazowiecka (1395/1398-1447)



</doc>
<doc id="3974649" url="https://pl.wikipedia.org/wiki?curid=3974649" title="Sośniny (Wójtowa)">
Sośniny (Wójtowa)

Sośniny – część wsi Wójtowa w Polsce, położona w województwie małopolskim, w powiecie gorlickim, w gminie Lipinki.
W latach 1975–1998 Sośniny administracyjnie należały do województwa krośnieńskiego.
Wierni Kościoła rzymskokatolickiego należą do parafii św. Bartłomieja Apostoła.

</doc>
<doc id="3974653" url="https://pl.wikipedia.org/wiki?curid=3974653" title="Nagroda im. Mariana Mięsowicza">
Nagroda im. Mariana Mięsowicza

Nagroda im. Mariana Mięsowicza – nagroda naukowa przyznawana od 1997 przez Radę Polskiej Akademii Umiejętności za wybitne osiągnięcia w dziedzinie fizyki. Prawo złożenia wniosku o przyznanie nagrody posiadają członkowie Wydziału III Nauk Ścisłych i Technicznych PAU. Otrzymać ją mogą uczeni polscy za opublikowaną w czasopiśmie międzynarodowym pracę z zakresu fizyki, astrofizyki, biofizyki lub geofizyki. Zgodnie z art. 6 regulaminu nagrody: „Wysokość nagrody nie może być mniejsza niż półroczna pensja profesora wyższej uczelni. Nagroda nie może być podzielona między więcej niż trzech autorów nagrodzonej pracy”.
Patronem nagrody jest prof. Marian Mięsowicz (1907–1992).
Bibliografia.
 

</doc>
<doc id="3974656" url="https://pl.wikipedia.org/wiki?curid=3974656" title="Saskowski">
Saskowski

Saskowski, Saskówka – potok, prawy dopływ Ochotnicy. Cała jego zlewnia znajduje się w granicach wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.
Źródło potoku znajduje się na wysokości około 710 m w dolnej części polany Folwarki na północnych stokach Pasma Lubania. Spływa w kierunku północno-wschodnim, w dolnym biegu zakręcając na północ. Uchodzi do Ochotnicy na osiedlu Soskówka, na wysokości 472 m.
Zlewnia Saskówki to strome zbocza górskie częściowo porośnięte lasem, a częściowo pokryte polami. Tylko okolice ujścia potoku do rzeki są zabudowane.

</doc>
<doc id="3974659" url="https://pl.wikipedia.org/wiki?curid=3974659" title="Lubańskie">
Lubańskie

Lubańskie, Lubański Potok – potok, prawy dopływ Ochotnicy o długości 4,27 km i powierzchni zlewni 3,97 km².
3 źródłowe cieki potoku znajdują się na północnych stokach Pasma Lubania w miejscowości Ochotnica Dolna. Najwyżej położone źródło znajduje się na wysokości około 990 m. Od wysokości 839 m spływa jednym korytem. Posiada kilka bocznych dopływów. Na wysokości ok. 464 m uchodzi do Ochotnicy.
Zlewnia Lubańskiego Potoku to strome zbocza górskie w większości porośnięte lasem. Tylko dno doliny w dolnym biegu potoku jest bezleśne, zajęte przez pola i zabudowania osiedli Ochotnicy Dolnej. Kolejno od góry na dół znajdują się tutaj osiedla: Zawory, Lubańskie, Równie i Sojkówka.

</doc>
<doc id="3974660" url="https://pl.wikipedia.org/wiki?curid=3974660" title="Hildesheimer Dom">
Hildesheimer Dom



</doc>
<doc id="3974662" url="https://pl.wikipedia.org/wiki?curid=3974662" title="Monika Namysłowska">
Monika Namysłowska

Monika Namysłowska – polska profesor nadzwyczajna Uniwersytetu Łódzkiego i doktor habilitowana.
Biografia.
Jest profesorem nadzwyczajnym na Uniwersytecie Łódzkim. 18 czerwca 2004 otrzymała doktorat, a 17 października 2014 habilitację dzięki pracy zatytułowanej Czarna lista nieuczciwych praktyk handlowych a granice prawa zwalczania nieuczciwej konkurencji w Unii Europejskiej - analiza prawnoporównawcza. Członkini Rady Doradczej przy Prezesie UOKiK.

</doc>
<doc id="3974663" url="https://pl.wikipedia.org/wiki?curid=3974663" title="Gardoński Potok">
Gardoński Potok

Gardoński Potok, Potok Gardoniewski – potok, prawy dopływ Ochotnicy.
Potok wypływa na wysokości 750 m na północnych stokach Pasma Lubania w miejscowości Ochotnica Dolna. Na wysokości ok. 440 m na osiedlu Gardonie uchodzi do Ochotnicy. Tuż przed ujściem łączy się z Rolnickim Potokiem, wskutek czego obydwa potoki uchodzą wspólnym ujściem. Gardoński Potok posiada jeden, lewy dopływ, wypływający na wysokości 632 m ze źródła o wydajności 200 l/godz.
Górna część zlewni Gardońskiego Potoku to porośnięte lasem, strome zbocza górskie. Dolna część zlewni to w dużym stopniu bezleśne tereny pól i zabudowań osiedli Polisiówka i Gardonie. Cała zlewnia potoku znajduje się we wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.

</doc>
<doc id="3974665" url="https://pl.wikipedia.org/wiki?curid=3974665" title="Gardoniewski Potok">
Gardoniewski Potok



</doc>
<doc id="3974666" url="https://pl.wikipedia.org/wiki?curid=3974666" title="Parafia św. Michała Archanioła we Wtelnie">
Parafia św. Michała Archanioła we Wtelnie

Parafia św. Michała Archanioła w Wtelnie – rzymskokatolicka parafia w dekanacie Białe Błota diecezji bydgoskiej. Została utworzona w 1876 r.
Na obszarze parafii leżą miejscowości z gminy Koronowo: Bytkowice, Gościeradz, Morzewiec, Tryszczyn i Wtelno oraz Nowa Ruda i Szczutki z gminy Sicienko.

</doc>
<doc id="3974667" url="https://pl.wikipedia.org/wiki?curid=3974667" title="Soskowski Potok">
Soskowski Potok



</doc>
<doc id="3974669" url="https://pl.wikipedia.org/wiki?curid=3974669" title="Wanczo Miczewski">
Wanczo Miczewski

Wanczo Miczewski (mac.: Ванчо Мицевски; ur. 28 sierpnia 1971) – macedoński piłkarz występujący na pozycji napastnika.
Kariera klubowa.
Miczewski karierę rozpoczynał w 1989 roku w zespole FK Rabotniczki. W 1990 roku przeszedł do Pelistera, grającego w drugiej lidze jugosłowiańskiej. W sezonie 1990/1991 wraz z zespołem awansował do pierwszej ligi, a w sezonie 1992/1993 rozpoczął z nim starty w pierwszej lidze macedońskiej. W 1994 roku odszedł z Pelistera do innego zespołu tej ligi, Siłeksa. W sezonie 1995/1996 zdobył z nim mistrzostwo Macedonii, a w sezonie 1996/1997 z 16 bramkami na koncie, wraz z Mirosławem Ǵokiḱiem, został królem strzelców pierwszej ligi.
W 1997 roku Miczewski przeszedł do belgijskiego KV Mechelen, grającego w Tweede klasse. Występował tam przez jeden sezon, a w 1998 roku przeniósł się do niemieckiego 1. FC Union Berlin z Regionalligi i spędził tam sezon 1998/1999. Następnie wrócił do Pelistera, z którym w sezonie 2000/2001 wywalczył Puchar Macedonii. W Pelisterze grał do 2003 roku. Potem występował w FK Madżari Solidarnost oraz w Siłeksie, gdzie w 2007 roku zakończył karierę.
Kariera reprezentacyjna.
W reprezentacji Macedonii Miczewski zadebiutował 13 października 1993 w wygranym 4:1 towarzyskim meczu ze Słowenią, a 14 maja 1994 w wygranym 5:1 towarzyskim pojedynku z Albanią strzelił swojego pierwszego gola w kadrze. W latach 1993–1998 w drużynie narodowej rozegrał 9 spotkań i zdobył 4 bramki.

</doc>
<doc id="3974670" url="https://pl.wikipedia.org/wiki?curid=3974670" title="Euryoryzomys nitidus">
Euryoryzomys nitidus



</doc>
<doc id="3974676" url="https://pl.wikipedia.org/wiki?curid=3974676" title="Mikołaj Rej z Rejowca">
Mikołaj Rej z Rejowca



</doc>
<doc id="3974678" url="https://pl.wikipedia.org/wiki?curid=3974678" title="H.U.B">
H.U.B

H.U.B (kor. 바퀴통, skrót od Hope U Bounce) – południowokoreański girlsband założony przez New Planet Entertainment w 2016 roku. W jego skład wchodzą pięć członkiń: Rui, Gracie, Yuem, Keina oraz Hyosun. Zadebiutowały 9 lutego 2017 roku z piosenką „Girl Gang” (kor. 미친듯이 (Girl Gang) "Michindeusi (Girl Gang)"), wydając wcześniej przeddebiutowy singel „Uriga hamkkehan sigan” (kor. 우리가 함께한 시간).
31 maja 2017 roku do grupy dołączyła Hyosun (uczestniczka "Produce 101"). W październiku 2017 roku dołączyła do programu "", a Rui dołączyła do "Mix Nine".
16 kwietnia 2018 roku powróciły w nowym składzie wydając kolejny singel „When A Blossom Day Of Cherry Blossom” (kor. 벚꽃피는 날에).

</doc>
<doc id="3974679" url="https://pl.wikipedia.org/wiki?curid=3974679" title="Rolnicki">
Rolnicki

Rolnicki, "Rolnicki Potok", "Jaszczurówski" – potok, prawy dopływ Ochotnicy o długości 4,8 km i powierzchni zlewni 4,3 km². Jego zlewnia znajduje się we wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.
Trzy źródłowe cieki potoku wypływają na wysokości 980–960 m na północnych stokach Pasma Lubania w Gorcach. Spływa w kierunku północnym, tuż przed ujściem łącząc się z Gardońskim Potokiem. Obydwa potoki uchodzą wspólnym ujściem do Ochotnicy na wysokości ok. 440 m, na należącym do Ochotnicy Dolnej osiedlu Rola.
Głównym dopływem Rolnickiego Potoku jest prawobrzeżny Ochotnicki Potok uchodzący do niego na wysokości 726 m. Zlewnia Rolnickiego Potoku to w większości porośnięte lasem strome zbocza górskie. Tylko jej dolna część to zajęte przez pola uprawne i zabudowania obszary osiedla Rola.

</doc>
<doc id="3974689" url="https://pl.wikipedia.org/wiki?curid=3974689" title="Lista tabletów marki Sony">
Lista tabletów marki Sony

Lista tabletów marki Sony – lista wyprodukowanych tabletów przez firmę Sony. Modele wyprodukowane pod marką Sony.
2011.
2012
2013
2014
2015

</doc>
<doc id="3974694" url="https://pl.wikipedia.org/wiki?curid=3974694" title="Ochotnicki Potok">
Ochotnicki Potok

Ochotnicki Potok – potok, prawy dopływ potoku Rolnickiego. Jego zlewnia znajduje się we wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.
Potok wypływa na wysokości 1120 m pod szczytem Lubania na północnych stokach Pasma Lubania w Gorcach. Spływa w kierunku północnym, w dolnym biegu zakręcając na północny zachód. Uchodzi do potoku Rolnickiego na wysokości ok. 720 m. Z prawej strony do Ochotnickiego Potoku uchodzi 5 niewielkich cieków wodnych wcinających się w zbocza Pasterskiego Wierchu.
Cała zlewnia Ochotnickiego Potoku znajduje się na porośniętych lasem stromych zboczach górskich należących do miejscowości Ochotnica Dolna. W dolinie potoku znajdują się zarastające lasem polany, m.in. polana Rynsztoki.

</doc>
<doc id="3974695" url="https://pl.wikipedia.org/wiki?curid=3974695" title="Toruńska Energetyka Cergia">
Toruńska Energetyka Cergia



</doc>
<doc id="3974700" url="https://pl.wikipedia.org/wiki?curid=3974700" title="Karnawał w Bahia">
Karnawał w Bahia

Karnawał w Bahia, właściwie Karnawał w Salvadorze (port. "Carnaval da Bahia") – zabawa karnawałowa, która odbywa się corocznie w Salvadorze, stolicy stanu Bahia w Brazylii. Zaczyna się na 6 dni przed Popielcem, czyli w poprzedzający go czwartek. Imprezy karnawałowe odbywają się w 12 dzielnicach miasta, jednak najwięcej osób zbiera się na trzech trasach przemarszu bloków karnawałowych: Dodô (Barra - Ondina), Osmar (Campo Grande - Avenida Sete) i Batatinha (Centrum Historyczne). Podczas karnawału można usłyszeć muzykę axé, samba-reggae oraz wziąć udział w pochodzie ciężarówek-platform zwanych "tríos elétricos". Co roku setki tysięcy turystów odwiedza miasto w czasie karnawału, w 2017 roku było to 750 tys., z czego ok. 100 tys. to turyści zagraniczni. 
Historia.
Początki karnawału.
W pierwszych latach kolonizacji portugalskiej, do Brazylii przeniesiono europejskie zwyczaje karnawałowe, z których najpopularniejszym było "entrudo" - zabawa uliczna, w której uczestniczyli przedstawiciele wszystkich klas społecznych, także niewolnicy. Uczestnicy zabawy mieli w zwyczaju obrzucać się różnymi przedmiotami, a także oblewać perfumami. Stosowano także wypełnione perfumami owoce lub inne przedmioty, nasączone także nieprzyjemnie pachnącymi substancjami. 
W połowie XIX wieku, w 1853 r. entrudo zostały oficjalnie zakazane, co odbyło się także pod naciskiem Kościoła. Od tego momentu zabawa karnawałowa przybrała dwie formy: bale karnawałowe dla zamożnych lub inne rodzaje zabaw ulicznych dla ubogich. Pod koniec XIX wieku najbogatsze rodziny z Bahia zaczęły tworzyć kluby karnawałowe, które maszerowały ulicami Salvadoru, posługując się barwnie przystrojonymi wozami, ciągniętymi przez zwierzęta. Były to pierwsze "carros alegóricos", stosowane do dzisiaj podczas karnawału w Rio de Janeiro. Do podobieństw ze współczesnym karnawałem z Sambodromu należą również bogate stroje uczestników i przepych, jaki towarzyszył tym przemarszom. 
Za pierwszy uliczny karnawał w Salvadorze uznaje się 1884 r., kiedy miasto liczyło 170 tys. mieszkańców. Tego roku na ulice wyszedł pierwszy klub karnawałowy "Cruz Vermelha" (Czerwony Krzyż), którego uczestnicy byli ubrani według jednej konwencji tematycznej. Zabawa bardziej przypominała europejskie imprezy karnawałowe, głównie weneckie.
Pod koniec XIX wieku w Salvadorze zaczęły powstawał pierwsze bloki "afoxé", tworzone przez czarnych. Pierwszy z nich to "Embaixada Africana" (Ambasada Afrykańska) utworzony w 1885 r. Uczestnicy organizowali swoje zabawy w biedniejszych dzielnicach miasta: w "Baixa dos Sapateiros, Taboão, Barroquinha i Pelourinho". Bogatsi trzymali się własnych dzielnic. Bloki afoxé podejmowały tematykę kultury afrykańskiej, nawiązywały do niej również stroje i rekwizyty. 
Najbardziej znany obecnie blok afoxé to Filhos de Ganhdy (Synowie Gandhiego), utworzony w 1949 r., ku czci Mahatmy Gandhiego, zamordowanego rok wcześniej.
Współczesny karnawał.
Początki współczesnego karnawału w Bahia sięgają lat 50. XX wieku, kiedy to dwaj przyjaciele, Adolfo Dodô Nascimento i Osmar Álvares Macêdo, bardziej znani jako Dodô i Osmar, wynaleźli pierwszy "trío elétrico". Był to Ford 1929, zwany "Fobica", z namalowanymi na karoserii na podobieństwo konfetti kolorowymi kółkami i wyładowany głośnikami. W karnawałową niedzielę Dodô i Osmar wyjechali swoim autem na ulice Salvadoru, kierując się w stronę "Praça Castro Alves i Rua Chile". Wkrótce za samochodem podążał już rozbawiony tłum i tak narodził się pierwszy w historii trío elétrico.
Dzisiaj tą nazwą określa się dużą ciężarówkę lub autobus, wypełniony głośnikami i z platformą przystosowaną do występu artystów. To znaczenie zaczęło być kojarzone z trío elétrico już w 1952 r., a zjawisko to spopularyzował w 1969 r. Caetano Veloso, w swojej piosence "Atrás do trio elétrico" (Podążając za trío elétrico). 
W 1959 r. podczas karnawału w Salvadorze pojawiła się po raz pierwszy postać "Rei Momo" (Król Momo), który uosabiał postać błazna znanego ze średniowiecznych dworów królewskich. Jego karnawałowa rola to strażnik i ambasador dobrej zabawy. Pierwszym królem Momo został taksówkarza Ferreirinha i występował w tej roli przez prawie 30 lat (1959-88). W 1990 r. odbyły się pierwsze otwarte wybory i głosowanie na króla Momo. Obecnie konkurs jest przeprowadzany przez TV Aratu, we współpracy z Federacją Organizacji Karnawałowych z Bahia. 
W 1962 r. pojawił się pierwszy duży blok karnawałowy, "Os Internacionais", od 1990 r. nazwę skrócono do "Inter". Blok powstał w dzielnicy Santo António w Salvadorze i jego pierwszy przemarsz odbył się trasą Campo Grande/Avenida. Członkami bloku byli sami mężczyźni.
W latach 60. na jedną z głównych postaci karnawału w Bahia wyrósł zespół "Trio Tapajós", który w tym dziesięcioleciu trzykrotnie zdobywał tytuł zwycięzcy karnawału, przyznawany przez władze miasta. W kolejnych latach zespół występował nie tylko podczas karnawału w Salvadorze, ale także w innych miastach w Brazylii, zyskując wielką popularność. 
Od lat 70. karnawałowym centrum wydarzeń stał się plac "Praça Castro Alves". W 1980 r. trio elétrico Traz os Montes wprowadził system tranzystorowy, co zmieniło oblicze karnawału w Bahia. W tym samym roku na ulicach Salvadoru zadebiutował blok Olodum, powstał też inny znany blok afro: Ara Ketu. W 1987 r. narodził się termin “muzyka axé” - tego określenia na muzykę karnawałową z Salvadoru użył po raz pierwszy dziennikarz Hagamenon Brito. 
Trasy przemarszu.
Poza trasami przemarszu bloków, niektóre dzielnice organizują własne karnawałowe atrakcje, takie jak "Palco do Rock" (Scena Rocka), który w 2017 roku odbył się już po raz 23. r dzielnicy "Pituba". 
Bloki karnawałowe.
Podczas gdy w Rio de Janeiro, bloki karnawałowe przybierają formę zabawy ulicznej, zorganizowanej przez lokalne społeczności, w Salvadorze bloki stanowią oficjalny element karnawału. Wiele znanych zespołów i wykonawców organizuje własne bloki, które prezentują się podczas zabawy. Na blok karnawałowy w Bahia składa się muzyczna ciężarówka ("trio elétrico"), gdzie na platformie występują artyści. Za samochodem jest wyznaczona strefa dla osób, które kupiły bilety ("abadas" - są jednocześnie strojem karnawałowym). Strefa ta jest ogrodzona przez sznury ("cordão") i chroniona przez wynajęte agencje. Osoby, które nie wykupiły stroju-biletu, wciąż mogą się bawić do muzyki danego bloku, pozostając poza ścisłą strefą cordão. Tłum bez biletu nazywany jest popcornem ("pipoca") i coraz więcej bloków zachęca do tej formy uczestnictwa, propagując tzw. Karnawał dla Popcornu ("Carnaval Pipoca") lub Karnawał bez Sznura ("Carnaval Sem Cordas"). Największe gwiazdy publikują w mediach program tego typu zabawy, w której można wziąć udział za darmo.
Karnawał w Bahia jest znany głównie z bloków "afro" i "afoxé", takich jak Olodum, Ara Ketu, Ilê Aiyê, Filhos de Gandhy. Bloki afro propagują kulturę afrykańską, a bloki afoxé są to grupy związane z religią candomblé, które podczas karnawału wychodzą na ulice. Pierwszy blok afro w Bahia, Ilê Aiyê, powstał w 1974 r. i wprowadził do karnawału dźwięki muzyki afrykańskiej, co dało początek gatunkowi samba-reggae. Pierwszy blok afoxé to Filhos de Gandhy, utworzony przez pracowników portowych w Salvadorze w 1949 r., składa się z samych mężczyzn, a charakterystycznym elementem ich stroju są niebieskie koszulki i białe ręczniki, zawinięte na głowach. 
Podczas karnawału w Salvadorze obecne są też bloki spoza kultury afrykańskiej. Jest kilka bloków indiańskich oraz bloki nawiązujące do samby ("samba-enredo"), znanej z karnawału w Rio de Janeiro. 
Artyści.
Karnawał to czas występów największych gwiazd muzyki brazylijskiej. Niektóre z nich posiadają własne bloki karnawałowe, inne występują gościnnie. Karnawał w  Bahia wylansował takich wykonawców i zespoły, jak Luiz Caldas, Chiclete Com Banana, Banda Eva, Ilê Ayê, Olodum, Ara Ketu, Margareth Menezes, Daniela Mercury, Timbalada, Ivete Sangalo, É o Tchan, Claudia Leitte

</doc>
<doc id="3974701" url="https://pl.wikipedia.org/wiki?curid=3974701" title="Sasza Ilić">
Sasza Ilić

Sasza Ilić (mac.: Саша Илиќ; ur. 5 września 1970 w Skopju) – macedoński piłkarz występujący na pozycji bramkarza.
Kariera klubowa.
Ilić karierę rozpoczynał w 1987 roku w Wardarze, grającym w pierwszej lidze jugosłowiańskiej. W 1993 roku został zawodnikiem Partizana, a w sezonie 1993/1994 zdobył z nim mistrzostwo Jugosławii oraz Puchar Jugosławii. W 1995 roku przeszedł do południowokoreańskiego Busan Daewoo Royals, z którym w 1997 roku wywalczył mistrzostwo Korei Południowej.
W tym samym roku Ilić odszedł do niemieckiego Hamburgera SV. Jego graczem był przez 3 sezony, jednak nie rozegrał tam żadnego spotkania w Bundeslidze. W 2000 roku wrócił do swojego pierwszego klubu, Wardaru. W sezonie 2001/2002 zdobył z nim Puchar Macedonii. W 2002 roku przeszedł do rosyjskiego Dinama Petersburg, grającego w drugiej lidze i występował tam do końca sezonu 2002.
Następnie Ilić wyjechał do Iranu, gdzie do 2008 roku grał w drużynach Persepolis, Esteghlal Ahwaz oraz Pegah FC. Następnie zakończył karierę, a w 2013 roku wznowił ją i rozegrał 2 spotkania w barwach zespołu Euromilk Gorno Lisicze.
Kariera reprezentacyjna.
W reprezentacji Macedonii Ilić zadebiutował 7 czerwca 1997 w wygranym 1:0 meczu eliminacji Mistrzostw Świata 1998 z Islandią. W latach 1997–2005 w drużynie narodowej rozegrał 5 spotkań.

</doc>
<doc id="3974705" url="https://pl.wikipedia.org/wiki?curid=3974705" title="Innoryżak paskudny">
Innoryżak paskudny

Innoryżak paskudny ("Euryoryzomys lamia") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący endemicznie w Brazylii.
Zasięg występowania.
Innoryżak paskudny występuje w Goiás i zachodnim Minas Gerais, w zachodnio-środkowej Brazylii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1901 roku brytyjski zoolog Oldfield Thomas nadając mu nazwę "Oryzomys lamia". Holotyp pochodził z nad rzeki Jordão, w gminie Araguari, w południowo-zachodnim Minas Gerais, w Brazylii. 
W 2006 roku dokonano rewizji podziału systematycznego, wyłączając z rodzaju "Oryzomys" niespokrewnione bliżej gryzonie i tworząc m.in. rodzaj "Euryoryzomys". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 141–161 mm, długość ogona 131–160 mm, długość tylnej stopy 34–36 mm; brak szczegółowych danych dotyczących masy ciała. 
Biologia.
Jest spotykany od wysokości 700 do 900 m n.p.m. Żyje wyłącznie w enklawach leśnych na obszarach Cerrado (ale nie w lesie galeriowym). Prowadzi naziemny tryb życia.
Populacja.
Innoryżak paskudny ma wyspecjalizowane wymagania środowiskowe, przez co jest zagrożony działalnością ludzką. Dwa z trzech znanych stanowisk zostały zniszczone przez ekspansję rolnictwa, jedno znajduje się w Parku Narodowym Chapada dos Veadeiros. Populacja maleje i innoryżak paskudny jest uznawany za gatunek zagrożony wyginięciem.

</doc>
<doc id="3974708" url="https://pl.wikipedia.org/wiki?curid=3974708" title="Euryoryzomys lamia">
Euryoryzomys lamia



</doc>
<doc id="3974709" url="https://pl.wikipedia.org/wiki?curid=3974709" title="Kimochi wa Tsutawaru">
Kimochi wa Tsutawaru



</doc>
<doc id="3974712" url="https://pl.wikipedia.org/wiki?curid=3974712" title="Boku dake ga inai machi">
Boku dake ga inai machi



</doc>
<doc id="3974719" url="https://pl.wikipedia.org/wiki?curid=3974719" title="Bochnia (Wójtowa)">
Bochnia (Wójtowa)

Bochnia – część wsi Wójtowa w Polsce, położona w województwie małopolskim, w powiecie gorlickim, w gminie Lipinki.
W latach 1975–1998 Bochnia administracyjnie należała do województwa krośnieńskiego.
Wierni kościoła rzymskokatolickiego należą do parafii św. Bartłomieja Apostoła.

</doc>
<doc id="3974721" url="https://pl.wikipedia.org/wiki?curid=3974721" title="Saszo Janew">
Saszo Janew

Saszo Janew (mac.: Сашо Јанев; ur. 5 września 1970) – macedoński piłkarz występujący na pozycji obrońcy.
Kariera klubowa.
Jako zawodnik Wardaru, w sezonie 1998/1999 Janew występował w pierwszej lidze macedońskiej. W 1999 roku przeszedł do ekwadorskiego zespołu Emelec. W sezonie 1999 rozegrał w jego barwach 6 spotkań w Copa Libertadores. W 2000 roku wrócił do Wardaru, z którym w sezonie 2000/2001 wywalczył wicemistrzostwo Macedonii.
Na początku 2002 roku Janew przeszedł do drugoligowego Hutnika Kraków. W rundzie wiosennej sezonu 2001/2002 wystąpił w dwóch ligowych meczach. Następnie wrócił do Wardaru, a w sezonie 2002/2003 zdobył z nim mistrzostwo Macedonii. Wówczas też odszedł z klubu, a w kolejnych sezonach występował w pierwszoligowych drużynach FK Rabotniczki, Shkëndija Tetowo oraz Cementarnica. Grał też w albańskim Bilisht Sport, gdzie w 2009 roku zakończył karierę.
Kariera reprezentacyjna.
W reprezentacji Macedonii Janew zadebiutował 30 grudnia 2001 w przegranym 0:2 towarzyskim meczu z Omanem. W latach 2001–2002 w drużynie narodowej rozegrał 4 spotkania.

</doc>
<doc id="3974729" url="https://pl.wikipedia.org/wiki?curid=3974729" title="Innoryżak gąszczowy">
Innoryżak gąszczowy

Innoryżak gąszczowy ("Euryoryzomys emmonsae") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Innoryżak gąszczowy występuje pomiędzy rzekami Xingu i Tocantins w Pará i Mato Grosso w Brazylii; dwa stwierdzenia z okolic rzeki Teles Pires, w Mato Grosso, mogą przedstawiać nieopisany dotąd gatunek.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1998 roku zespół amerykańskich zoologów nadając mu nazwę "Oryzomys emmonsae". Holotyp pochodził ze wschodniej części brzegu rzeki Xingu, 52 km na południowy wschód od Altamiry, w Pará, w Brazylii. 
W 2006 roku dokonano rewizji podziału systematycznego, wyłączając z rodzaju "Oryzomys" niespokrewnione bliżej gryzonie i tworząc m.in. rodzaj "Euryoryzomys" Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 128–142 mm, długość ogona 144–160 mm, długość tylnej stopy 34–50 mm; brak szczegółowych danych dotyczących masy ciała. 
Biologia.
Innoryżak gąszczowy żyje w lesie atlantyckim, najczęściej łapany jest na ziemi i pod kłodami w gęstwinie leśnej. Prowadzi naziemny tryb życia.
Populacja.
Innoryżak gąszczowy jest słabo poznanym gatunkiem, ale pozostałe innoryżaki żyją wyłącznie w lasach pierwotnych, co sugeruje, że i on może być zagrożony przez zmiany środowiska. W regionie jego występowania ma miejsce wylesianie terenów pod uprawę soi, hodowlę bydła i dla pozyskania drewna. Trend zmian liczebności gatunku ani zasięg jego występowania nie jest znany i Międzynarodowa Unia Ochrony Przyrody nie przydzieliła mu na razie kategorii zagrożenia.

</doc>
<doc id="3974730" url="https://pl.wikipedia.org/wiki?curid=3974730" title="Gimnastyka na Letnich Igrzyskach Olimpijskich 2016 – skoki kobiet">
Gimnastyka na Letnich Igrzyskach Olimpijskich 2016 – skoki kobiet

Skoki kobiet na Letnich Igrzyskach Olimpijskich 2016 odbyły się 14 sierpnia w hali Jeunesse Arena.

</doc>
<doc id="3974734" url="https://pl.wikipedia.org/wiki?curid=3974734" title="Parafia św. Antoniego Padewskiego w Bydgoszczy">
Parafia św. Antoniego Padewskiego w Bydgoszczy



</doc>
<doc id="3974739" url="https://pl.wikipedia.org/wiki?curid=3974739" title="Innoryżak rdzawy">
Innoryżak rdzawy

Innoryżak rdzawy ("Euryoryzomys russatus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Innoryżak rdzawy występuje we wschodniej i południowej Brazylii (od Ceará na południe do północnego Rio Grande do Sul), wschodnim Paragwaju i północno-wschodniej Argentynie (Misiones).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1848 roku niemiecki zoolog Johann Andreas Wagner nadając mu nazwę "Hesperomys russatus". Holotyp pochodził z Ipanemy, w stanie São Paulo, w Brazylii.
W 2006 roku dokonano rewizji podziału systematycznego, wyłączając z rodzaju "Oryzomys" niespokrewnione bliżej gryzonie i tworząc m.in. rodzaj "Euryoryzomys". Autorzy "Illustrated Checklist of the Mammals of the World" uznają ten takson za gatunek monotypowy rozpoznają podgatunków.
Morfologia.
Długość ciała (bez ogona) 98–179 mm, długość ogona 99–181 mm, długość ucha 18,5–25 mm, długość tylnej stopy 28,5–40 mm; masa ciała 20–100 g (średnio 60 g). 
Biologia.
Innoryżak rdzawy żyje w lesie galeriowym na obszarach Cerrado i subtropikalnym lesie nizinnym. Prowadzi naziemny tryb życia.
Populacja.
Niektóre populacje innoryżaka rdzawego są zagrożone niszczeniem i fragmentacją środowiska przez działalnością ludzką. Ma on jednak duży zasięg występowania i liczebność gatunku jest uznawana za stabilną. W zależności od miejsca występowania może być pospolity lub nieliczny. Jest uznawany za gatunek najmniejszej troski.

</doc>
<doc id="3974740" url="https://pl.wikipedia.org/wiki?curid=3974740" title="Euryoryzomys emmonsae">
Euryoryzomys emmonsae



</doc>
<doc id="3974741" url="https://pl.wikipedia.org/wiki?curid=3974741" title="Borówki (Wójtowa)">
Borówki (Wójtowa)

Borówki – część wsi Wójtowa w Polsce, położona w województwie małopolskim, w powiecie gorlickim, w gminie Lipinki.
W latach 1975–1998 Borówki administracyjnie należały do województwa krośnieńskiego.
Wierni kościoła rzymskokatolickiego należą do parafii św. Bartłomieja Apostoła.

</doc>
<doc id="3974742" url="https://pl.wikipedia.org/wiki?curid=3974742" title="Euryoryzomys russatus">
Euryoryzomys russatus



</doc>
<doc id="3974747" url="https://pl.wikipedia.org/wiki?curid=3974747" title="Aleksiej Tołstoj (1817-1875)">
Aleksiej Tołstoj (1817-1875)



</doc>
<doc id="3974748" url="https://pl.wikipedia.org/wiki?curid=3974748" title="Aleksiej Tołstoj (1883-1945)">
Aleksiej Tołstoj (1883-1945)



</doc>
<doc id="3974749" url="https://pl.wikipedia.org/wiki?curid=3974749" title="Kia Vaughn">
Kia Vaughn

Kia Vaughn (ur. 24 stycznia 1987 w Nowym Jorku) – amerykańska koszykarka występująca na pozycji środkowej, posiadająca także czeskie obywatelstwo, reprezentantka Czech, obecnie zawodniczka Atlanty Dream w WNBA.
20 września 2019 została zawodniczką tureckiego Elazig Il Ozel Idare.
24 lutego 2020 dołączyła do Phoenix Mercury. 5 lutego 2021 przedłużyła umowę z klubem. 31 stycznia 2022 została wytransferowana do Atlanty Dream w zamian za wybór trzeciej rundy draftu 2023 roku.

</doc>
<doc id="3974750" url="https://pl.wikipedia.org/wiki?curid=3974750" title="Lista tabletów marki Prestigio">
Lista tabletów marki Prestigio

Lista tabletów marki Prestigio – lista tabletów wyprodukowanych przez cypryjskie przedsiębiorstwo ASBIS. Modele wyprodukowane pod marką Prestigio.

</doc>
<doc id="3974751" url="https://pl.wikipedia.org/wiki?curid=3974751" title="Dół (Wójtowa)">
Dół (Wójtowa)

Dół – część wsi Wójtowa w Polsce, położona w województwie małopolskim, w powiecie gorlickim, w gminie Lipinki.
W latach 1975–1998 Dół administracyjnie należał do województwa krośnieńskiego.
Wierni kościoła rzymskokatolickiego należą do parafii św. Bartłomieja Apostoła.

</doc>
<doc id="3974752" url="https://pl.wikipedia.org/wiki?curid=3974752" title="Aguinaldo Braga">
Aguinaldo Braga

Aguinaldo Braga de Jesus (ur. 9 sierpnia 1974 w Moedzie) – macedoński piłkarz pochodzenia brazylijskiego występujący na pozycji pomocnika.
Kariera klubowa.
W Brazylii Braga występował w drużynach América Mineiro, Comercial Belo Horizonte oraz Uberlândia. W 1999 roku przeszedł do macedońskiej Makedoniji Ǵorcze Petrow. W trakcie sezonu 2000/2001 przeniósł się do Wardaru. Na koniec tamtego sezonu wraz z zespołem wywalczył wicemistrzostwo Macedonii, a w kolejnym mistrzostwo Macedonii. Na sezon 2002/2003 został wypożyczony do greckiego Arisu. W lidze greckiej zadebiutował 24 sierpnia 2002 w wygranym 1:0 meczu z Panachaiki GE. Łącznie rozegrał tam 24 spotkania i zdobył 2 bramki. Potem wrócił do Wardaru, w którym występował jeszcze w sezonie 2003/2004.
W 2004 roku Braga odszedł do greckiej Kerkiry. Po sezonie 2004/2005 powrócił do Wardaru, a w sezonie 2006/2007 zdobył z nim Puchar Macedonii. Zawodnikiem Wardaru był przez 4 sezony. Następnie grał w Teteksie, Cementarnicy, a także ponownie w Wardarze, gdzie w 2010 roku zakończył karierę.
Kariera reprezentacyjna.
W reprezentacji Macedonii Braga zadebiutował 17 kwietnia 2002 w wygranym 1:0 towarzyskim meczu z Finlandią. W latach 2002–2003 w drużynie narodowej rozegrał 6 spotkań.

</doc>
<doc id="3974753" url="https://pl.wikipedia.org/wiki?curid=3974753" title="Liège-Bastogne-Liège (kobiecy) 2017">
Liège-Bastogne-Liège (kobiecy) 2017

1. edycja kobiecego wyścigu kolarskiego Liège-Bastogne-Liège odbyła się 23 kwietnia 2017 roku w Belgii. Trasa wyścigu liczyła 135,5 km, zaczynając się w mieście Bastogne, zaś kończąc w Ans. Wyścig wygrała Holenderka Anna van der Breggen, która tym samym jako pierwsza kolarka w historii wygrała w jednym roku wszystkie wyścigi tzw. "Tryptyku Ardeńskiego", zwyciężając wcześniej w Amstel Gold Race oraz La Flèche Wallonne. Kolejne miejsca na podium zajęła Brytyjka Elizabeth Deignan oraz Polka Katarzyna Niewiadoma.
Liège-Bastogne-Liège był ósmym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa. Poza wyścigiem kobiecym tego samego dnia, lecz na dłuższej trasie zorganizowano również wyścig mężczyzn.

</doc>
<doc id="3974756" url="https://pl.wikipedia.org/wiki?curid=3974756" title="Gawrony (Wójtowa)">
Gawrony (Wójtowa)

Gawrony – część wsi Wójtowa w Polsce, położona w województwie małopolskim, w powiecie gorlickim, w gminie Lipinki.
W latach 1975–1998 Gawrony administracyjnie należały do województwa krośnieńskiego.
Wierni kościoła rzymskokatolickiego należą do parafii św. Bartłomieja Apostoła.

</doc>
<doc id="3974764" url="https://pl.wikipedia.org/wiki?curid=3974764" title="Zbigniew Włodarczyk">
Zbigniew Włodarczyk

Zbigniew Włodarczyk (ur. 1950 w Dębicy) – polski fizyk, profesor nauk fizycznych, profesor zwyczajny Uniwersytetu Jana Kochanowskiego w Kielcach.
Życiorys.
W 1973 ukończył studia z zakresu fizyki stosowanej na Uniwersytecie Jagiellońskim. Doktoryzował się w 1982 na Uniwersytecie Łódzkim. Stopień naukowy doktora habilitowanego uzyskał w 1995 w Instytucie Problemów Jądrowych im. Andrzeja Sołtana na podstawie rozprawy zatytułowanej "Energy Dependence of Inelasticity and Attenuation of Cosmic Ray Hadrons". Tytuł naukowy profesora nauk fizycznych otrzymał 23 kwietnia 2009.
W 1974 został zatrudniony w Wyższej Szkole Pedagogicznej w Kielcach, przekształconej następnie w Akademię Świętokrzyską i Uniwersytet Jana Kochanowskiego. Na Wydziale Matematyczno-Przyrodniczym tej uczelni był wicedyrektorem Instytutu Fizyki, a w 1999 objął kierownictwo Zakładu Fizyki Jądrowej. Prowadził również badania w Instytucie Fizycznym im. P.N. Lebiediewa w Moskwie (1976–1977), zaś w latach 1989–1992 odbywał krótkoterminowe staże u prof. Richarda Weinera na Uniwersytecie w Marburgu.
Specjalizuje się w fizyce promieniowania kosmicznego i fizyce wysokich energii. W ramach eksperymentu „Pamir” prowadził badania w zakresie promieniowania kosmicznego (1978–1994). W 2002 został członkiem grupy biorącej udział w eksperymentach NA49 i NA61 w CERN.
Żonaty z Ewą, jego syn Jakub został biofizykiem.

</doc>
<doc id="3974765" url="https://pl.wikipedia.org/wiki?curid=3974765" title="Góra (Wójtowa)">
Góra (Wójtowa)

Góra – część wsi Wójtowa w Polsce, położona w województwie małopolskim, w powiecie gorlickim, w gminie Lipinki.
W latach 1975–1998 Góra administracyjnie należała do województwa krośnieńskiego.
Wierni kościoła rzymskokatolickiego należą do parafii św. Bartłomieja Apostoła.

</doc>
<doc id="3974767" url="https://pl.wikipedia.org/wiki?curid=3974767" title="Billy Bevan">
Billy Bevan

Billy Bevan właśc. William Bevan Harris (ur. 29 września 1887, zm. 26 listopada 1957) – australijski aktor sceniczny i filmowy. Po przeprowadzce do USA zagrał w 254 amerykańskich filmach.
Biografia.
Billy Bevan urodził się jako William Bevan Harris w 1887 roku w miejscowości Orange (Australia). Zadebiutował jako aktor sceniczny w trupie teatralnej Pollard. Wraz z trupą odbył tournée po Ameryce Północnej, odwiedzając USA i Kanadę. W USA zauważony został przez reżysera i producenta filmowego Macka Sennetta, który dostrzegł jego talent komediowy i umożliwił mu debiut na dużym ekranie. W ciągu następnych dziesięciu lat wystąpił w kilkudziesięciu krótkometrażowych filmach produkowanych przez Sennetta, a przez kolejne dwadzieścia był uznanym w Hollywood aktorem komediowym.

</doc>
<doc id="3974768" url="https://pl.wikipedia.org/wiki?curid=3974768" title="Innoryżak amazoński">
Innoryżak amazoński

Innoryżak amazoński ("Euryoryzomys macconnelli") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Innoryżak amazoński występuje głównie w dorzeczu Amazonki, w tym w południowej Kolumbii, południowej Wenezueli, regionie Gujana, wschodnim Ekwadorze, wschodnim Peru i Brazylii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1910 roku brytyjski zoolog Oldfield Thomas nadając mu nazwę "Oryzomys macconnelli". Holotyp pochodził z obszaru rzeki Supenaam, dopływu dolnego biegu rzeki Essequibo w Gujanie. 
W 2006 roku dokonano rewizji podziału systematycznego, wyłączając z rodzaju "Oryzomys" niespokrewnione bliżej gryzonie i tworząc m.in. rodzaj "Euryoryzomys". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 130–166 mm, długość ogona 124–175 mm, długość tylnej stopy 32–37 mm; brak szczegółowych danych dotyczących masy ciała. 
Biologia.
Jest spotykany od poziomu morza do 1524 m n.p.m.. Żyje w pierwotnym lesie deszczowym, nigdy nie jest spotykany w lasach wtórnych. Prowadzi naziemny tryb życia.
Populacja.
Innoryżak amazoński jest zagrożony przez wylesianie i inną działalność ludzką. Ma on jednak duży zasięg występowania, choć lokalnie bywa rzadki. Jest uznawany za gatunek najmniejszej troski. W przyszłości w wyniku dalszych badań możliwy jest podział tego taksonu na trzy gatunki, wówczas ich status będzie musiał być zrewidowany.

</doc>
<doc id="3974771" url="https://pl.wikipedia.org/wiki?curid=3974771" title="Euryoryzomys macconnelli">
Euryoryzomys macconnelli



</doc>
<doc id="3974775" url="https://pl.wikipedia.org/wiki?curid=3974775" title="It Only Happens Every Time">
It Only Happens Every Time

It Only Happens Every Time – longplay szwedzkiej piosenkarki Moniki Zetterlund, amerykańskiego trębacza jazzowego Thada Jonesa oraz Orkiestry Mela Lewisa (występujących ówcześnie jako big-band pod nazwą Thad Jones/Mel Lewis Orchestra), nagrany w ciągu czterech dni od 20 do 23 sierpnia 1977 roku w Helsinkach i Sztokholmie, wydany 4 stycznia 1978 roku nakładem wydawnictw muzycznych EMI oraz Inner City Records. 
Do współpracy przy tworzeniu albumu zaproszono amerykańskiego saksofonistę barytonowego Peppera Adamsa, saksofonistę i flecistę Jerry’ego Dodgiona oraz gitarzystę basowego Rufusa Reida. Album wyprodukował Gunnar Lindqvist, zaś za jego miksowanie odpowiadał Gunnar Lööf.
Album doczekał się swojej reedycji, wydanej w Szwecji w 1997 roku.
Lista utworów.
Opracowano na podstawie materiału źródłowego.
Strona A
Strona B
Recenzja albumu.
Ken Dryden w recenzji opublikowanej na łamach AllMusic przyznał wydawnictwu zaledwie dwa i pół na pięć punktów, chwaląc precyzyjne frazowanie wokalistki przy jednoczesnej krytyce stylu wokalnego, który nie zawsze pasował do muzyki granej przez big-band. Recenzent zaznaczył jednak, iż „ogólnie rzecz biorąc jest to dobry, choć mało istotny album”.

</doc>
<doc id="3974778" url="https://pl.wikipedia.org/wiki?curid=3974778" title="Innoryżak zmyślny">
Innoryżak zmyślny

Innoryżak zmyślny ("Euryoryzomys legatus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Innoryżak zmyślny występuje w południowo-środkowej Boliwii (departamenty Chuquisaca, Santa Cruz i Tarija) oraz w północno-zachodniej Argentynie (prowincje Jujuy i Salta).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1925 roku brytyjski zoolog Oldfield Thomas nadając mu nazwę "Oryzomys legatus". Holotyp pochodził z Carapari, na wysokości 1000 m n.p.m., departamencie Tarija, w Boliwii. 
W 2006 roku dokonano rewizji podziału systematycznego, wyłączając z rodzaju "Oryzomys" niespokrewnione bliżej gryzonie i tworząc m.in. rodzaj "Euryoryzomys". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 123–155 mm, długość ogona 134–162 mm, długość tylnej stopy 31–35 mm; brak szczegółowych danych dotyczących masy ciała. 
Biologia.
Innoryżak zmyślny jest spotykany od 500 do 2100 m n.p.m. Żyje na wschodnich stokach Andów na obszarach pierwotnego subtropikalnego lasu deszczowego, nie wiadomo, czy występuje w przekształconym środowisku. Prowadzi naziemny tryb życia.
Populacja.
Jakkolwiek gatunek jako całość nie jest zagrożony wyginięciem, liczne populacje innoryżaka zmyślnego są zagrożone przez działalnością ludzką, szczególnie wylesianie na potrzeby rolnictwa, szczególnie w Argentynie. Liczebność gatunku maleje, ale jest on dosyć pospolity. Żyje w rezerwacie Tariquía w Boliwii i dwóch obszarach chronionych w Argentynie. Jest uznawany za gatunek najmniejszej troski.

</doc>
<doc id="3974779" url="https://pl.wikipedia.org/wiki?curid=3974779" title="Euryoryzomys legatus">
Euryoryzomys legatus



</doc>
<doc id="3974786" url="https://pl.wikipedia.org/wiki?curid=3974786" title="Ernesto Paterno Castello di Carcaci">
Ernesto Paterno Castello di Carcaci

Ernesto Paternò Castello di Carcaci, także Ernesto Paternò (ur. 7 sierpnia 1882 w Paternò, zm. 9 kwietnia 1971 w Rzymie) – Tymczasowy Namiestnik Zakonu Joannitów od 25 kwietnia 1955 do 11 maja 1962.
Urodził się w szlacheckiej rodzinie Paternò, hrabiów Carcaci i książąt Biscari (dzisiejsze Acate), wywodzącej się ze średniowiecznej Sycylii i mającej powiązania m.in. z dynastią barcelońską. W 1914 ożenił się z Marią Cantarella e Scammacca (zm. 1935), z którą doczekał się córki Agaty (1914–1958).
25 kwietnia 1955 wybrano go namiestnikiem ad interim zakonu joannitów, jako że poprzedni tymczasowy namiestnik Antonio Hercolani Fava Simonetti zrezygnował ze względu na wiek. Jego głównym kontrkandydatem na stanowisko był piemoncki szlachcic Giampaolo Melzi d'Eril (1908–1994), wspierany przez kardynała Nicolę Canaliego, którego porażka była zaskoczeniem i świadczyła o uniezależnianiu się zakonu od Watykanu. Podczas jego rządów po półwiecznej przerwie zakon wznowił wybijanie własnych monet. 11 maja 1962 finalnie po 11 latach oczekiwania wybrano nowego stałego namiestnika, w związku z czym Paternò przestał pełnić swoją funkcję.
Kawaler Krzyża Wielkiego Udekorowany Wielką Wstęgą Orderu Zasługi Republiki Włoskiej, kawaler Wielkiego Krzyża Sprawiedliwości Zakonu Maltańskiego i Orderu Złotego Runa.

</doc>
<doc id="3974787" url="https://pl.wikipedia.org/wiki?curid=3974787" title="RCS La Forestoise">
RCS La Forestoise

RCS La Forestoise – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Cercle sportif La Forestoise został założony w gminie Forest stolicy Bruksela 20 maja 1909 roku. Wcześniej w gminie występował klub Olympia. 24 sierpnia 1911 klub dołączył do Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). Do 1921 zespół grał w rozgrywkach regionalnych. W sezonie 1921/22 debiutował w drugiej klasie, zwanej Promotion, ale zajął 11.miejsce i spadł z powrotem do rozgrywek lokalnych. Po roku wrócił do Promotion, gdzie po zajęciu drugiego miejsca w grupie B walczył w barażach o awans do pierwszej klasy, ale bez sukcesu. W sezonie 1925/26 znów zajął drugie miejsce w grupie A i tym razem w barażach zdobył awans do Division d'Honneur. Po reorganizacji systemu lig druga klasa otrzymała nazwę "Division 1", a trzecia klasa - "Promotion". 
W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Léopold otrzymał nr rejestracyjny matricule 51. W debiutowym sezonie 1926/27 zajął ostatnie 14.miejsce w Division d'Honneur i spadł do Division 1. 27 lipca 1935 roku klub został uznany przez "Société Royale" w związku z czym przemianowany na Royal CS La Forestoise. W kolejnych sezonach występował w drugiej klasie (do 1939). Po przerwie związanej z II wojną światową, w sezonie 1941/42 zwyciężył w grupie A Division 1 i awansował po raz drugi do Division d'Honneur. W sezonie 1946/47 po raz ostatni zagrał w najwyższej klasie, ale po zajęciu 15.miejsca został zdegradowany do drugiej dywizji. Dwa lata później, w 1949 klub został zdegradowany dalej do Promotion. W 1953 dywizja "Promotion" otrzymała nazwę "Division 3". Od 1959 do 1968 zespół grał w czwartej klasie, a potem wrócił do Division 3. W kolejnych latach klub balansował pomiędzy trzecią a czwartą dywizjami, aż od 1981 zadomowił się w czwartej klasie, a w 1992 zajął ostatnie 14 miejsce i spadł do rozgrywek regionalnych. W 1996 roku nastąpiła fuzja z Royal Uccle-Léopold FC (nr 5), po czym klub przyjął nazwę Royal Uccle Forestoise Léopold. Po fuzji klub zaprzestał istnieć.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na stadionie Stade de Forest w Brukseli, który może pomieścić 1000 widzów.

</doc>
<doc id="3974789" url="https://pl.wikipedia.org/wiki?curid=3974789" title="Maria Nowicka (ur. 1933)">
Maria Nowicka (ur. 1933)

Maria Grażyna Nowicka (ur. 4 czerwca 1933 w powiecie dubieńskim) – polska lekarka, poseł na Sejm PRL V kadencji.
Życiorys.
Uzyskała wykształcenie wyższe w stopniu doktora nauk medycznych. Z zawodu lekarka, zatrudniona jako ordynator oddziału noworodków w Szpitalu Powiatowym w Piszu. W 1969 uzyskała mandat posła na Sejm PRL w okręgu Olsztyn z ramienia Polskiej Zjednoczonej Partii Robotniczej, zasiadała w Komisji Zdrowia i Kultury Fizycznej. Odznaczona Srebrnym Krzyżem Zasługi.

</doc>
<doc id="3974791" url="https://pl.wikipedia.org/wiki?curid=3974791" title="Piotr Nowakowski (1930–1995)">
Piotr Nowakowski (1930–1995)

Piotr Nowakowski (ur. 1 stycznia 1930 w Górach Wysokich, zm. 30 września 1995) – polski górnik, poseł na Sejm PRL IV i V kadencji.
Życiorys.
Uzyskał wykształcenie wyższe w stopniu inżyniera górnika. Pracował jako sztygar oddziałowy, a następnie jako kierownik działu w Przedsiębiorstwie Budowy Kopalń Rud Miedzi w Lubinie. W 1965 i 1969 uzyskiwał mandat posła na Sejm PRL z ramienia Polskiej Zjednoczonej Partii Robotniczej w okręgu Legnica. Przez dwie kadencje zasiadał w Komisji Przemysłu Ciężkiego, Chemicznego i Górnictwa.
Został pochowany na cmentarzu komunalnym w Lubinie.

</doc>
<doc id="3974793" url="https://pl.wikipedia.org/wiki?curid=3974793" title="Lista tabletów marki Acer">
Lista tabletów marki Acer

Lista tabletów marki Acer – lista tabletów wyprodukowanych przez tajwańskie przedsiębiorstwo Acer. Modele wyprodukowane pod marką Acer.

</doc>
<doc id="3974794" url="https://pl.wikipedia.org/wiki?curid=3974794" title="Renata Dominguez">
Renata Dominguez

&lt;del&gt;&lt;/del&gt;
Renata Dominguez (ur. 8 marca 1980) – brazylijska aktorka filmowa i telewizyjna.
Biografia.
Urodziła się w 1980 roku w Brazylii. Początkowo karierę robiła na terenie Ekwadoru jako prezenterka telewizyjna. Po powrocie do Brazylii zaczęła grać w serialach telewizyjnych, które przyniosły jej rozgłos.

</doc>
<doc id="3974795" url="https://pl.wikipedia.org/wiki?curid=3974795" title="Barbara Natorska">
Barbara Natorska

Barbara Natorska z domu Guzenda (ur. 10 kwietnia 1931 w Łodzi, zm. 10 kwietnia 2010 tamże) – polska włókienniczka, poseł na Sejm PRL IV i V kadencji.
Życiorys.
Córka Franciszka i Zofii. Uzyskała wykształcenie średnie, z zawodu technik włókiennik. Była przewodnicząca Rady Zakładowej w Zakładach Przemysłu Dziewiarskiego im. Tomasza Rychlińskiego w Łodzi oraz członkinią Prezydium Centralnej Rady Związków Zawodowych. Od listopada 1951 była członkinią Polskiej Zjednoczonej Partii Robotniczej. W 1965 i 1969 uzyskiwała mandat posła na Sejm PRL w okręgach kolejno Łódź-Bałuty oraz Łódź-Śródmieście. W trakcie IV i V kadencji zasiadała w Komisji Przemysłu Lekkiego, Rzemiosła i Spółdzielczości Pracy, której w V kadencji była przewodniczącą, po czym następnie została przewodniczącą Komisji Przemysłu Lekkiego. Była delegatem na V, VI, VII i VIII Zjazd PZPR. Pełniła także funkcję przewodniczącej Zarządu Głównego Związku Zawodowego Pracowników Przemysłu Włókienniczego, Odzieżowego i Skórzanego w latach 1968–1981. Od 1969 do 1973 zasiadała w egzekutywie Komitetu Łódzkiego PZPR, a w grudniu 1971 została zastępcą członka Komitetu Centralnego partii. Pochowana w Łodzi na Cmentarzu Komunalnym na Dołach.

</doc>
<doc id="3974801" url="https://pl.wikipedia.org/wiki?curid=3974801" title="Edmund Matyjas">
Edmund Matyjas

Edmund Matyjas (ur. 18 lipca 1930 w Brześciu nad Bugiem) – polski kolejarz i działacz komunistyczny, poseł na Sejm PRL IV i V kadencji.
Życiorys.
Syn Feliksa i Heleny. Uzyskał wykształcenie średnie. Pracował jako maszynista Polskich Kolei Państwowych w Karsznicach. Należał do Związku Walki Młodych, a następnie do Związku Młodzieży Polskiej. Był podchorążym w Oficerskiej Szkole Politycznej (1950–1951), a następnie oficerem Wojska Polskiego (1951–1957).
W 1951 wstąpił do Polskiej Zjednoczonej Partii Robotniczej. Zasiadał w egzekutywie oddziałowej organizacji partyjnej oraz w Komitecie Zakładowym przy stacji kolejowej Zduńska Wola Karsznice. Od 22 grudnia 1964 do 25 marca 1971 był członkiem Wojewódzkiej Komisji Rewizyjnej PZPR w Łodzi, skąd przeszedł na funkcję członka Komitetu Wojewódzkiego.
W 1965 i 1969 uzyskiwał mandat posła na Sejm PRL w okręgu Sieradz, przez dwie kadencje zasiadał w Komisji Komunikacji i Łączności.
Od 16 listopada 1972 do 30 maja 1981 był I sekretarzem Komitetu Miejskiego PZPR w Zduńskiej Woli. Od czerwca 1975 do czerwca 1981 zasiadał w egzekutywie KW PZPR w Sieradzu. Następnie, od lipca do września, pełnił tam funkcję starszego inspektora ds. działaczy ruchu robotniczego. Potem kierował Wydziałem Organizacyjnym i Referatem Kadr tegoż KW.

</doc>
<doc id="3974802" url="https://pl.wikipedia.org/wiki?curid=3974802" title="Eska Music Awards 2017">
Eska Music Awards 2017

Eska Music Awards 2017 – szesnasta i ostatnia gala rozdania nagród Eska Music Award, która odbyła się 17 czerwca 2017 w Szczecinie.
Gala była nadawana na żywo na antenie TVP1, a poprowadzili ją Krzysztof „Jankes” Jankowski oraz Paulina Chylewska.
Wystąpili.
Podczas gali wystąpili:

</doc>
<doc id="3974803" url="https://pl.wikipedia.org/wiki?curid=3974803" title="Annet de Clermont-Gessant">
Annet de Clermont-Gessant

Annet de Clermont-Gessant (ur. ok. 1587, zm. 9 czerwca 1660 na Malcie) – 59. wielki mistrz Zakonu Joannitów w roku 1660.
Wywodził się z rodziny szlacheckiej książąt Clermont-Tonnerre z Owernii (pochodził z niej m.in. marszałek Gaspard de Clermont-Tonnerre). Urodził się około 1587 w Aimar de Chaste. Był blisko spokrewniony z Hermanem de Clermont de Chastes, wielkim mistrzem lazarytów.
W 1604 przystąpił do zakonu. W 1606 wsławił się bohaterską obroną miasta Mahometta w Afryce, co zapewniło mu poważanie w zakonie. Pełnił funkcje przeora w Lyonie i wielkiego przeora w Owernii. W 1645 przeniósł się na Maltę. Po śmierci Martina de Redina 9 lutego wybrano go na kolejnego wielkiego mistrza. Zmarł jednak już po czterech miesiącach wskutek odnowienia rany odniesionej podczas oblężenia Mahometty. Pochowano go w kaplicy Owernii w konkatedrze świętego Jana w Valletcie.

</doc>
<doc id="3974804" url="https://pl.wikipedia.org/wiki?curid=3974804" title="Władysław Marzec">
Władysław Marzec

Władysław Marzec (ur. 2 lutego 1918 w Potoku-Stanach) – polski rolnik, ormowiec, poseł na Sejm PRL V kadencji.
Życiorys.
Syn Józefa i Anieli. Uzyskał wykształcenie podstawowe, z zawodu rolnik. Mieszkał we wsi Osinki. Podczas II wojny światowej uczestniczył w ruchu oporu. W 1946 został członkiem Ochotniczej Rezerwy Milicji Obywatelskiej. Uczestniczył w likwidacji oddziału Józefa Kłysia. Od 1949 do 1950 odbywał kurs przeszkolenia oficerów broni Powiatowego Urzędu Bezpieczeństwa Publicznego przy Wydziale Uzbrojenia Ministerstwa Bezpieczeństwa Publicznego w Warszawie. W latach 1946–1955 pełnił szereg funkcji w PUBP w Kraśniku (doszedł do stanowiska referenta broni). Był członkiem Gromadzkiej Rady Narodowej w Potoku Wielkim. W 1969 uzyskał mandat posła na Sejm PRL z okręgu Kraśnik z ramienia Polskiej Zjednoczonej Partii Robotniczej. W Sejmie zasiadał w Komisji Drobnej Wytwórczości, Spółdzielczości Pracy i Rzemiosła oraz w Komisji Rolnictwa i Przemysłu Spożywczego. Odznaczony Krzyżem Kawalerskim Orderu Odrodzenia Polski, Krzyżem Partyzanckim oraz Medalem Zwycięstwa i Wolności 1945. W 1979 wyróżniony wpisem do „Księgi zasłużonych dla województwa tarnobrzeskiego”.

</doc>
<doc id="3974808" url="https://pl.wikipedia.org/wiki?curid=3974808" title="Sasza Iliḱ">
Sasza Iliḱ



</doc>
<doc id="3974811" url="https://pl.wikipedia.org/wiki?curid=3974811" title="Lista tabletów marki Allview">
Lista tabletów marki Allview

Lista tabletów marki Allview – lista tabletów wyprodukowanych przez rumuńskie przedsiębiorstwo Allview. Modele wyprodukowane pod marką Allview.

</doc>
<doc id="3974813" url="https://pl.wikipedia.org/wiki?curid=3974813" title="Parafia św. Piotra i Pawła w Bydgoszczy">
Parafia św. Piotra i Pawła w Bydgoszczy



</doc>
<doc id="3974814" url="https://pl.wikipedia.org/wiki?curid=3974814" title="Antoniw">
Antoniw

Antoniw (ukr. Антонів, pol. hist. "Antonów") – wieś na Ukrainie, w obwodzie kijowskim, w rejonie białocerkiewskim. W 2001 roku liczyła 841 mieszkańców.
Pierwsza wzmianka o miejscowości pochodzi z 1471 roku. Miejscowość leżała na obszarze starostwa białocerkiewskiego w województwie kijowskim, początkowo w Wielkim Księstwie Litewskim, a od 1569 roku w Koronie Królestwa Polskiego. Miejscowa ludność brała udział w powstaniu Kosińskiego w latach 1591-1593 oraz w hajdamaczyźnie w XVIII wieku. Po II rozbiorze Polski wieś włączona została do Rosji, gdzie należała do guberni kijowskiej. Od 1917 znajdowała się w granicach Ukraińskiej Republiki Ludowej, od 1919 roku – Ukraińskiej SRR, która w latach 1922–1991 była republiką związkową Związku Socjalistycznych Republik Radzieckich. Od 1932 roku wchodzi w skład obwodu kijowskiego.
We wsi znajduje się kaplica rodziny Podhorskich z początku XIX wieku oraz dwa młyny wodne, również z XIX wieku. 

</doc>
<doc id="3974815" url="https://pl.wikipedia.org/wiki?curid=3974815" title="Reinmar von Hagenau">
Reinmar von Hagenau

Reinmar von Hagenau – niemiecki poeta zaliczany do grona Minnesängerów. Nazywany jest Reinmarem Starszym (Reinmar der Alte) dla odróżnienia od innych autorów o tym imieniu. Żył na przełomie XII i XIII wieku. Urodził się około 1160. Zmarł prawdopodobnie w latach 1205-1210. Pochodził z Hagenau położonego w Alzacji. Działał w Austrii na dworze książąt Babenbergów w Wiedniu. Wywarł wielki wpływ na Walthera von der Vogelweide, który później został jego rywalem i wyrósł na najwybitniejszego niemieckiego liryka średniowiecznego. Reinmar von Hagenau uchodzi za mistrza stylu i harmonijnej wersyfikacji. Mówiono o nim, że jest "słowikiem". Głównym tematem jego liryki była nieodwzajemniona miłość. Z dorobku Reinmara von Hagenau przetrwało 30 utworów bezsprzecznie jego autorstwa.
Na język polski wiersze Reinmara von Hagenau tłumaczył Andrzej Lam. W jego najnowszej książce, antologii "Ciemne źródła" znalazły się trzy wiersze poety. We wznowieniu antologii "Minnesang" jest ich sześć.
Zobacz też: Minnesang (antologia)

</doc>
<doc id="3974817" url="https://pl.wikipedia.org/wiki?curid=3974817" title="Jurica Silanowski">
Jurica Silanowski

Jurica Silanowski (mac.: Јурица Сиљановски; ur. 30 grudnia 1973 w Ochrydzie) – macedoński piłkarz występujący na pozycji napastnika.
Kariera klubowa.
Silanowski karierę rozpoczynał w 1991 roku w zespole regionalnej ligi jugosłowiańskiej – FK Ohrid. W 1992 roku przeszedł do holenderskiego AZ Alkmaar, grającego w drugiej lidze. Spędził tam sezon 1992/1993, jednak nie rozegrał tam żadnego spotkania i w połowie 1993 roku wrócił do FK Ohrid, występującego już w drugiej lidze macedońskiej. Po sezonie 1993/1994 odszedł stamtąd do rezerw niemieckiego Bayernu Monachium (Regionalliga), w którym również występował przez jeden sezon.
W 1995 roku wrócił do Macedonii, gdzie został zawodnikiem Wardaru. W sezonie 1995/1996 zajął z nim 3. miejsce w pierwszej lidze macedońskiej. Następnie grał w holenderskim drugoligowcu ADO Den Haag, a w 1997 roku przeszedł do słoweńskiego Maribora Teatanic, z którym w sezonie 1997/1998 zdobył mistrzostwo Słowenii.
W kolejnych latach Silanowski występował w Belgii w pierwszoligowym zespole KVC Westerlo, a także w drugoligowych drużynach KV Kortrijk oraz Cercle Brugge. W 2001 roku przeniósł się do szwedzkiego Elfsborga. Z klubem dwukrotnie zwyciężył w rozgrywkach Pucharu Szwecji (2001, 2003). Na początku 2004 roku odszedł do rumuńskiego FC Oradea. W sezonie 2003/2004 spadł z nim z pierwszej ligi do drugiej. Graczem Oradei był do końca sezonu 2004/2005.
Następnie Silanowski wyjechał do Australii, gdzie grał w drużynach Fawkner-Whittlesea Blues, Altona Magic, Altona East Phoenix oraz Brunswick City. W 2010 roku zakończył karierę.
Kariera reprezentacyjna.
W reprezentacji Macedonii Silanowski zadebiutował 14 listopada 2001 w przegranym 0:5 towarzyskim meczu z Węgrami, a 7 stycznia 2002 w zremisowanym 1:1 towarzyskim pojedynku z Bahrajnem strzelił swojego jedynego gola w kadrze. W latach 2001–2002 w drużynie narodowej rozegrał 5 spotkań i zdobył 1 bramkę.

</doc>
<doc id="3974820" url="https://pl.wikipedia.org/wiki?curid=3974820" title="Władysław Puch">
Władysław Puch

Władysław Puch (ur. 29 lipca 1920 w Wólce Kańskiej, zm. 22 marca 2001 w Lublinie) – polski szlifierz i działacz socjalistyczny, poseł na Sejm PRL IV i V kadencji.
Życiorys.
Syn Gabriela i Anny. Uzyskał wykształcenie podstawowe, z zawodu szlifierz. Przed II wojną światową pracował jako robotnik tartaczny, a następnie był ochotnikiem Wojska Polskiego, uczestnicząc w zdobywaniu Szczecina, Drezna i Pragi. Po wojnie powrócił do Lublina, podejmując pracę w Polskim Monopolu Tytoniowym. W marcu 1947 został członkiem Polskiej Partii Socjalistycznej, z którą w grudniu 1948 przystąpił do Polskiej Zjednoczonej Partii Robotniczej, pełnił funkcję I sekretarzem oddziałowej organizacji partyjnej przy Narzędziowni w Fabryce Samochodów Ciężarowych w Lublinie (w której pracował). W 1951 ukończył Wojewódzką Szkołę Partyjną, a także został sekretarzem podstawowej organizacji partyjnej przy Lubelskiej Fabryce Maszyn Rolniczych (był nim do 1952) oraz instruktorem Wydziału Ekonomicznego Komitetu Miejskiego partii. Od 1955 do 1956 pełnił funkcję sekretarza POP przy FSC w Lublinie. Był sekretarzem Rady Zakładowej, zasiadał też w Komitecie Wojewódzkim PZPR (1962–1967). W 1965 i 1969 uzyskiwał mandat posła na Sejm PRL w okręgu Lublin, przez dwie kadencje zasiadając w Komisji Przemysłu Ciężkiego, Chemicznego i Górnictwa.

</doc>
<doc id="3974821" url="https://pl.wikipedia.org/wiki?curid=3974821" title="Ernest Howard Shepard">
Ernest Howard Shepard



</doc>
<doc id="3974822" url="https://pl.wikipedia.org/wiki?curid=3974822" title="Cecylia Neville">
Cecylia Neville

Cecylia Neville, ang. Cecily Neville, Duchess of York (ur. 3 maja 1415, zm. 31 maja 1495) – angielska arystokratka, księżna Yorku w latach 1429-1460 jako żona księcia Ryszarda Plantageneta, matka królów Anglii Edwarda IV oraz Ryszarda III.
Biografia.
Była najmłodszym z 14 dzieci Ralpha Neville (ang. "Ralph Neville, 1st Earl of Westmorland") z jego drugą żoną, Joan Beaufort (wcześniej, z pierwszą żoną, Margaret Stafford, miał jeszcze 8 dzieci).
W wieku 14 lat w 1429 r. wyszła za mąż za księcia Yorku, Ryszarda Plantageneta. Jej mąż był pretendentem do tronu Anglii z rodu Yorków, bocznej linii dynastii Plantagenetów i w 1455 r. mając na celu strącenie z tronu króla Henryka VI zapoczątkował Wojnę Dwóch Róż. Jej mąż i jeden z synów – Edmund – zginęli pod koniec 1460 r. w bitwie pod Wakefield w wyniku porażki z wojskami królowej Małgorzaty Andegaweńskiej. W 1461 r. król Henryk VI został obalony a królem został najstarszy syn Cecylii Edward IV. Yorkiści traktowali matkę króla z szacunkiem równym królowej.
Relacje Cecylii z Edwardem IV uległy pogorszeniu w drugiej połowie 1464 r. wobec ogłoszenia przez niego swego ślubu ze starszą od niego wdową po stronniku Lancasterów Elżbietą Woodville. Ślub ten stanowił mezalians i zrujnował plany bratanka Cecylii, Ryszarda Neville, który planował ożenić Edwarda z Boną Sabaudzką. W przypływie złości Cecylia stwierdziła, że jej zmarły mąż nie jest biologicznym ojcem Edwarda IV, więc w związku z tym to nie on a Jerzy książę Clarence powinien być królem Anglii. Koronacja Elżbiety Woodville na królową Anglii miała miejsce w maju 1465 r. a Cecylia nie wzięła w niej udziału.
Edward IV zmarł w 1483 r. a następcą został jego syn Edward V. Cecylia brała udział w spotkaniu na zamku Baynarda wraz ze swym jedynym żyjącym synem Ryszardem III oraz wielmożami w celu omówienia testamentu zmarłego Edwarda IV. Wtedy wspólnie została podjęta decyzja o pozbawieniu wpływów królowej-wdowy i jej brata Antoniego Woodville oraz o przejęciu opieki nad Edwardem V. Ostatecznie Ryszard III sam sięgnął po koronę, jednak zginął w 1485 r. w bitwie pod Bosworth a tron objął Henryk VII Tudor, który ożenił się z wnuczką Cecylii Elżbietą York. Od momentu śmierci najmłodszego syna Cecylia nie opuszczała swej siedziby tj. zamku w Berkhampstead. Nie została również zaproszona na chrzciny swojego prawnuka Artura Tudora.
Cecylia zmarła 31 maja 1495 r. przeżywając swego męża, 10 z 12 swoich dzieci, wszystkie swoje synowe i wszystkich swoich zięciów.
Cecylia ze związku z Ryszardem urodziła 8 synów i 4 córki:

</doc>
<doc id="3974823" url="https://pl.wikipedia.org/wiki?curid=3974823" title="Stuwiekowy Las">
Stuwiekowy Las



</doc>
<doc id="3974824" url="https://pl.wikipedia.org/wiki?curid=3974824" title="St John’s Wood">
St John’s Wood



</doc>
<doc id="3974831" url="https://pl.wikipedia.org/wiki?curid=3974831" title="Kazimierz Prusiński">
Kazimierz Prusiński

Kazimierz Prusiński (ur. 5 marca 1923 w Pakości, zm. 2 lipca 1986) – polski działacz komunistyczny, poseł na Sejm PRL IV i V kadencji.
Życiorys.
Syn Stanisława i Marii. W 1947 wstąpił do Polskiej Partii Robotniczej, z którą w 1948 przystąpił do Polskiej Zjednoczonej Partii Robotniczej. W 1950 został instruktorem, a następnie kierownikiem Wydziału Organizacyjnego i sekretarzem w Komitecie Powiatowym partii w Łobzie, którym był do 1951. Następnie pełnił funkcję I sekretarza KP w Nowogardzie (1951–1953) oraz w Pyrzycach (w latach 1953–1955 i 1956–1960). W latach 1954–1956 był słuchaczem Szkoły Partyjnej przy KC PZPR. Z zawodu ekonomistą. Od 1956 do 1971 zasiadał w egzekutywie Komitetu Wojewódzkiego PZPR w Szczecinie, od lipca 1960 do listopada 1965 będąc jednocześnie sekretarzem KW. W 1965 i 1969 uzyskiwał mandat posła na Sejm PRL w okręgu Szczecin, zasiadając przez dwie kadencje w Komisji Obrony Narodowej oraz w Komisji Spraw Wewnętrznych.
Odznaczony Złotym Krzyżem Zasługi i Krzyżem Kawalerskim Orderu Odrodzenia Polski. Pochowany na Cmentarzu Centralnym w Szczecinie.

</doc>
<doc id="3974834" url="https://pl.wikipedia.org/wiki?curid=3974834" title="Hidayət Heydərov">
Hidayət Heydərov

Hidayət Heydərov (ur. 27 lipca 1997 r. w Karagandzie) – azerbejdżański judoka, dwukrotny brązowy medalista mistrzostw świata, brązowy medalista igrzysk europejskich, mistrz Europy, srebrny i brązowy medalista uniwersjady.

</doc>
<doc id="3974836" url="https://pl.wikipedia.org/wiki?curid=3974836" title="Aisha Tyler">
Aisha Tyler

Aisha Tyler (ur. 18 września 1970 w San Francisco) – amerykańska aktorka, komediantka i autorka, znana z roli Andrei Marino w pierwszym sezonie "Zaklinacza dusz". Obecnie jest współprowadzącą program telewizyjny "The Talk".
Życie prywatne.
Jej rodzice rozwiedli się gdy miała 10 lat, została wychowana przez ojca. Studiowała w Dartmouth College, gdzie zdobyła tytuł w polityce środowiskowej. W tym okresie Tyler założyła grupę acapella. Po ukończeniu studiów podjęła pracę w agencji reklamowej, którą szybko porzuciła na rzecz swojej kariery artystycznej. W 1992 wyszła za mąż.
Kariera.
W 2001 została jedną z prowadzących w programie "Talk Soup" na kanale E! Network. Niedługo po tym napisała, wyreżyserowała i zagrała we własnej produkcji "The Whipper". Zaczęła regularnie pojawiać się w serialach telewizyjnych, takich jak "Przyjaciele" oraz "Bez skazy". W 2011 została współprowadzącą programu "The Talk". Tyler wciąż kontynuuje swoją pracę w tych dziedzinach. Zagrała w ponad 50 filmach i serialach, m.in. "", "Hawaii 5.0", czy "Zabójcze umysły."
Od 2013 prowadzi program "Whose Line Is It Anyway?"

</doc>
<doc id="3974838" url="https://pl.wikipedia.org/wiki?curid=3974838" title="Hedda Zinner">
Hedda Zinner

Hedda Ziner lub Hedda Erpenbeck-Zinner (ur. 20 maja 1904 we Lwowie, zm. 7 stycznia 1994 w Berlinie) – niemiecka pisarka, aktorka, artystka komediowa, dziennikarka oraz redaktorka naczelna radia.
Życiorys.
Hedda Zinner urodziła się we Lwowie 20 maja 1905 roku, gdzie uczęszczała do Szkoły Teatralnej od 1923 do 1925 roku. Zaczęła pracę jako aktorka, ale jej zainteresowanie ruchem robotniczym zmotywowało ją do przeprowadzki do Berlina, gdzie w 1929 roku dołączyła do Komunistycznej Partii Niemiec.
Została dziennikarką, pisząc dla lewicowych gazet pod pseudonimem „Elizabeth Frank”. Po dojściu do władzy Adolfa Hitlera przeprowadziła się do Wenecji, następnie do Pragi, gdzie założyła kabaret Studio 34 w 1934 roku. W 1935 roku wyemigrowała do Moskwy, po II wojnie światowej osiedliła się we wschodnim Berlinie.

</doc>
<doc id="3974841" url="https://pl.wikipedia.org/wiki?curid=3974841" title="Rüstəm Orucov">
Rüstəm Orucov

Rüstəm Orucov (ur. 4 października 1991 r. w Ust-Ilimsku) – azerbejdżański judoka, srebrny medalista igrzysk olimpijskich, dwukrotny wicemistrz świata, srebrny medalista igrzysk europejskich, mistrz Europy.

</doc>
<doc id="3974842" url="https://pl.wikipedia.org/wiki?curid=3974842" title="Spirit (album Depeche Mode)">
Spirit (album Depeche Mode)

Spirit – czternasty album studyjny brytyjskiej grupy Depeche Mode, którego premiera odbyła się 17 marca 2017 roku.
Materiał został nagrany w Santa Barbara i Nowym Jorku od kwietnia do sierpnia 2016 roku. Album został nagrany z nowym producentem, Jamesem Fordem.

</doc>
<doc id="3974848" url="https://pl.wikipedia.org/wiki?curid=3974848" title="Goce Tołeski">
Goce Tołeski

Goce Tołeski (mac.: Гоце Толески; ur. 5 maja 1977 w Skopju) – macedoński piłkarz występujący na pozycji napastnika.
Kariera klubowa.
W 1999 roku Tołeski został zawodnikiem pierwszoligowego klubu FK Tikwesz. W 2000 roku odszedł do drugoligowego Napredoka. W sezonie 2000/2001 awansował z nim do pierwszej ligi. W trakcie sezonu 2003/2004 przeniósł się do innego pierwszoligowego zespołu – FK Rabotniczki. W sezonie 2004/2005 zdobył z nim mistrzostwo Macedonii.
Na początku 2006 roku Tołeski przeszedł do Renowy, również występującej w pierwszej lidze. Z kolei w styczniu 2007 roku podpisał kontrakt z niemieckim SV Wacker Burghausen z 2. Bundesligi. Do końca sezonu 2006/2007 rozegrał tam 13 ligowych spotkań i zdobył 3 bramki. Następnie Wacker spadł z ligi, a Tołeski odszedł do czeskiego FK SIAD Most. Jego barwy reprezentował przez pół roku.
W styczniu 2008 Tołeski przeszedł do Slavii Praga i w sezonie 2007/2008 zdobył z nią mistrzostwo Czech. W sezonie 2008/2009 grał na wypożyczeniu w Sigmie Ołomuniec. Następnie wrócił do Slavii, jednak grał już tylko w jej rezerwach. W marcu 2010 ponownie został graczem macedońskiej Renowy. W sezonie 2009/2010 wywalczył z nią mistrzostwo Macedonii.
W styczniu 2011 Tołeski przeniósł się do czeskiego klubu FK Mladá Boleslav, z którym w sezonie 2010/2011 zdobył Puchar Czech. W połowie 2011 roku wrócił do Macedonii, do FK Ohrid, a w 2012 roku zakończył tam karierę.
Kariera reprezentacyjna.
W reprezentacji Macedonii Tołeski zadebiutował 17 kwietnia 2002 w wygranym 1:0 towarzyskim meczu z Finlandią, a 9 lutego 2003 w zremisowanym 2:2 towarzyskim pojedynku z Chorwacją strzelił swojego jedynego gola w kadrze. W latach 2002–2007 w drużynie narodowej rozegrał 18 spotkań i zdobył 1 bramkę.

</doc>
<doc id="3974849" url="https://pl.wikipedia.org/wiki?curid=3974849" title="Tommy Macias">
Tommy Macias

Tommy Macias (ur. 20 stycznia 1993 r. w Boo) – szwedzki judoka, złoty medalista igrzysk europejskich, mistrz Europy, czterokrotny mistrz Szwecji (2013, 2014, 2017, 2018).

</doc>
<doc id="3974854" url="https://pl.wikipedia.org/wiki?curid=3974854" title="Władysław Kwarciany">
Władysław Kwarciany

Władysław Kwarciany "ps. Świerszcz, Mały, Siwy" (ur. 8 sierpnia 1903 w Goleszowie, zm. 30 czerwca 1987) – polski oficer Armii Krajowej, dowódca oddziałów partyzanckich AK prowadzących swoją działalność w lasach na wschód od drogi Mielec–Dębica, działacz organizacji „Nie” oraz „Wolność i Niezawisłość” (WiN).
Młodość.
Władysław Kwarciany urodził się w Goleszowie, w rodzinie Franciszka i Marii ze Skowronów. Uczęszczał do Gimnazjum im. Stanisława Konarskiego w Mielcu, a następnie do Seminarium Duchownego oo. Pallotynów, mieszczącego się w Collegium Marianum w Kleczy Dolnej koło Wadowic. Po trzech latach studiów, nie będąc w pełni przekonanym o swoim powołaniu kapłańskim, opuścił Seminarium i wstąpił do szkoły oficerskiej w Rembertowie. Służył w 56 pułku piechoty wielkopolskiej w Krotoszynie pod dowództwem pułk. Mariana Ocetkiewicza. Według listy starszeństwa zawodowych oficerów piechoty mianowany został na podporucznika ze starszeństwem z dniem 15 sierpnia 1931. W sierpniu 1937 został mianowany na stanowisko Powiatowego Komendanta Wychowania Fizycznego i Przysposobienia Wojskowego w Krotoszynie.
Kampania wrześniowa.
W 1939 Kwarciany, już jako kapitan, prowadził szkolenia oddziałów Obrony Narodowej. Podczas wojny obronnej we wrześniu 1939 pełnił funkcję dowódcy kompanii jednego z batalionów Obrony Narodowej (ON) w rejonie Kępna i Baranowa. Brał także udział w walkach o Warszawę. Po kapitulacji stolicy i zajęciu jej przez Niemców powrócił do rodzinnego Goleszowa w przebraniu cywilnym (aby uniknąć represji ze strony wroga). Tam, już od listopada 1939, zajął się działalnością konspiracyjną.
Działalność konspiracyjna.
W czasie kampanii wrześniowej nawiązał kontakt z kapitanem Józefem Rządzkim ps. „Boryna” w Rzędzianowicach koło Mielca. Pod jego wpływem, w listopadzie 1939 włączył się w działalność konspiracyjną, wstępując do Związku Walki Zbrojnej, organizacji, która przekształciła się później w Armię Krajową. Zaprzysiężenia Kwarcianego dokonał kpt. Rządzki („Boryna”). Władysław Kwarciany wciągnął do Związku Walki Zbrojnej m.in. kapitana Józefa Koguta „Kruszynę” oraz swojego bratanka Stanisława Kwarcianego „Borowika”, któremu powierzono funkcję łącznika. Po utworzeniu Komendy Obwodu ZWZ w Mielcu Kwarcianemu przydzielono zadanie zorganizowania placówek na obszarze południowo-wschodniej części powiatu mieleckiego (od Goleszowa do Wojsławia). Oficjalnie był zatrudniony jako robotnik leśny w Goleszowie, w lasach należących do Zygmunta Dębickiego i posługiwał się fałszywymi dokumentami (kenkarta wystawiona na nazwisko Władysław Kwieciński). W czasie największego zagrożenia ukrywał się w leśnym bunkrze.
Jako dowódca Placówki AK „Marian” (Mielec) w marcu 1943 brał udział w przygotowaniu akcji uwolnienia więźniów z niemieckiego więzienia w Mielcu. Był odpowiedzialny za rozpoznanie terenu oraz za przygotowanie łodzi, mających posłużyć do ewakuacji więźniów, których po uwolnieniu transportowano Wisłoką aż do ujścia Wisły. Wybór ucieczki drogą wodną, wbrew oczekiwaniom Niemców, prowadzących poszukiwania partyzantów przeczesując główne szlaki komunikacyjne w Mielcu i okolicach, przyczyniło się do sukcesu akcji. Uwolniono ponad 180 więźniów, nie ponosząc przy tym żadnych strat.
W czerwcu 1944 Komenda Obwodu AK Mielec wydała rozkaz koncentracji plutonów na terenie goleszowskich lasów. Obwód AK Mielec został podzielony na cztery placówki. Dowódcą placówki nr 3 o pseudonimie „Michał” i kryptonimie Fa3, obejmującą tereny leżące na południowy wschód od Mielca został kpt. „Świerszcz”. W tym okresie obwód liczył ponad 3000 żołnierzy, w tym placówka „Świerszcza” około 700.
Udział w akcji „Burza”.
„Świerszcz” miał swój udział także w akcji „Burza”. W ramach tej akcji, Obwód Mielecki miał za zadanie prowadzić działalność dywersyjną na niemieckich trasach komunikacyjnych należących do obwodu, przejąć lotnisko w Chorzelowie i opanować Mielec oraz zniszczyć niemieckie magazyny z amunicją znajdujące się w piątkowieckim lesie, a także przejąć poligon w Bliźnie. Działania te zostały oparte na czterech oddziałach. Drugim z tych oddziałów – oddziałem „Pobudka”, który rekrutował się głównie z placówki nr 3, dowodził „Świerszcz”. Kwarciany działał na linii Kolbuszowa – Mielec oraz Mielec – Dębica, ze szczególnym uwzględnieniem poligonu w Bliźnie.
Kiedy do Blizny przyjechał niemiecki oddział minerski, w lipcu 1944 komendant Obwodu Mieleckiego AK, Konstanty Łubieński „Ignacy” wydał rozkaz zajęcia poligonu w Bliźnie. Zdobycie tego poligonu miało strategiczne znaczenie, gdyż na jego terenie znajdowały się wyrzutnie rakiet niemieckich V-1 i V-2. Poligon w Bliźnie był poligonem doświadczalnym i służył Niemcom do testowania tej broni. Oddział „Świerszcza” wraz z podporządkowanymi mu oddziałami A. Rusina „Rusala” i Józefa Wałka „Żbika” odegrał na terenie Obwodu Mieleckiego najważniejszą rolę w okresie „Burzy”. Niemcy chcieli zniszczyć te wyrzutnie, żeby nie dostały się one w obce ręce. Całą akcją dowodził właśnie Władysław Kwarciany. Uderzenie nastąpiło z trzech kierunków. Najpierw akcję rozpoczęła od wschodu grupa Kwarcianego, potem od zachodu wkroczyła grupa „Rusala” oraz „Żbika”, przesądzając o wyniku tej bitwy. Niemcy otoczeni ze wszystkich stron ratowali się ucieczką w kierunku na Ociekę. Akcja wysadzenia tych wyrzutni nie powiodła się. Niemcy podjęli jeszcze dwie próby odzyskania tego poligonu, ale pierwszy raz zostali ostrzelani przez pilnujących poligon partyzantów i zmuszeni do wycofania się. Podczas drugiej próby partyzantom nie udało się obronić poligonu wobec przeważającej siły niemieckiej piechoty. Oddziały niemieckie opanowały Bliznę, lecz nie udało się im ponownie zaminować tego terenu. Wtedy to oddziały partyzanckie zdołały ściągnąć posiłki i ponownie przejąć poligon. Oddziały „Rusala” wyparły ostatecznie cofające się wojska niemieckie i zdobyły jeszcze całą baterię dział, która miała posłużyć do zbombardowania Blizny. Strat własnych nie było, natomiast zabitych zostało kilkunastu Niemców, a trzech wzięto do niewoli. Dzięki tej śmiałej akcji „Świerszcza” zapobiegnięto zniszczeniu tego poligonu. Niemcy zdołali zniszczyć tylko trzy baraki z częściami zamiennymi oraz częściowo uszkodzili dwie wyrzutnie rakiet V-2 i pozostawili całkowicie nienaruszoną wyrzutnię V-1. W dniu 6 sierpnia 1944 przyjechała międzynarodowa komisja złożona z przedstawicieli amerykańskich, angielskich, francuskich i radzieckich celem odebrania obiektów poligonu oraz przejęcia wszelkich planów, zdjęć i informacji na temat tej wyrzutni. Komisja ta przywiozła również specjalne podziękowania od Churchilla.
Kwarciany prowadził cały czas walki w rejonie Blizny, Niwisk i Przecławia oraz w lasach, w okolicach Dobrynina. Konstanty Łubieński jako komendant Obwodu Mieleckiego, w swojej książce tak opisywał „Świerszcza”: „"Kpt. „Świerszcz” dowodził placówkami położonymi na południowy wschód od Mielca, łącznie z samym Mielcem.Bardzo odważny. Nie opuścił swego terenu mimo intensywnego poszukiwania go przez gestapo. Sprawnie i efektywnie dowodził oddziałem partyzanckim w czasie „Burzy”. Zdyscyplinowany w każdej sytuacji”."
Dalsza działalność.
W sierpniu 1944 Kwarciany wraz ze swoim oddziałem udał się w stronę Warszawy, aby przyjść z pomocą powstańcom warszawskim. Niestety, dotarli oni tylko do Staszowa. Tam zostali zatrzymani przez przeważające siły niemieckie i nie zdołali się przebić dalej. Powrócili więc w lasy koło Rzemienia, ale tutaj cały czas byli na celowniku UB i NKWD.
Po zakończeniu działań związanych z akcją „Burza” Kwarciany wydał rozkaz złożenia broni swoim żołnierzom i wtedy ukrył tę broń na terenie młyna w Goleszowie. Niestety, w czasie walk frontowych w tamtym rejonie uległa ona spaleniu. We wrześniu 1944 „Świerszcz” powrócił do Goleszowa po akcji zbrojnego ujawnienia. Zakazał jednak tego swoim żołnierzom. Zbojkotował nabór do armii gen. Berlinga. Ukrywał się w Nisku pod fałszywym nazwiskiem, pracując jako agent ubezpieczeniowy. Został jednak zdekonspirowany przez UB i był więziony na Zamku w Rzeszowie. Po kilku miesiącach został wypuszczony z więzienia pod warunkiem wstąpienia w szeregi Wojska Polskiego. Udało mu się jednak w międzyczasie załatwić w MSW zgodę na przejście w stan spoczynku. Ponownie powrócił w okolice Goleszowa. Założył w Mielcu organizację kombatancką i został jej prezesem.
Jednocześnie należał do podziemnej organizacji „Nie”, a potem do stowarzyszenia „Wolność i Niezawisłość” (WiN). Przebywając w Goleszowie i cały czas działając w konspiracji, kierował różnymi akcjami propagandowymi np. przepisywał na zdobytej w Mielcu maszynie do pisania duże ilości ulotek, które skierowane były przeciwko nowej, komunistycznej władzy, a następnie je rozprowadzał wśród okolicznej ludności. Prowadził również nasłuch radiowy. W odpowiednim czasie został ostrzeżony przez pracownika UB o możliwości aresztowania. Uciekł więc na ziemie zachodnie i tam zatrudnił się z zakładach „Zastal” w Zielonej Górze.
Za zbrojną działalność w ruchu oporu został odznaczony m.in. Odznaką Grunwaldzką i Orderem Krzyża Grunwaldu.
Spoczywa na Starym Cmentarzu Komunalnym w Zielonej Górze (kwatera 92, rząd 2, grób 22).

</doc>
<doc id="3974855" url="https://pl.wikipedia.org/wiki?curid=3974855" title="Aleksandra Samusienko">
Aleksandra Samusienko

Aleksandra Grigorjewna Samusienko (ur. 1922, zm. 1945) – radziecka czołgistka, uczestniczka II wojny światowej, dowódca czołgu i plutonu oraz kapitan RKKA. Kiedy dowódca jej batalionu zginął podczas bitwy na łuku kurskim, postanowiła pokierować batalionem i z powodzeniem wyciągnęła go z obławy. Jej postawa została nagrodzona Orderem Czerwonej Gwiazdy. Zginęła pod Zülzefitz w trakcie operacji pomorskiej.

</doc>
<doc id="3974857" url="https://pl.wikipedia.org/wiki?curid=3974857" title="Alice Hamilton">
Alice Hamilton

Alice Hamilton (ur. 27 lutego 1869, zm. 22 września 1970) – amerykańska bakteriolog, pierwsza kobieta która wykładała na Harvardzie. Była również ekspertem do spraw medycyny pracy oraz pionierem w dziedzinie toksykologii.
Życiorys.
Badała szkodliwość metali przemysłowych i związków chemicznych mających wpływ na ludzkie ciało. W latach 1924–1930 była jedyną kobietą zasiadającą w Komitecie Zdrowia Ligi Narodów.
W 1973 została włączona do U.S. National Women’s Hall of Fame.

</doc>
<doc id="3974858" url="https://pl.wikipedia.org/wiki?curid=3974858" title="Maryse Hilsz">
Maryse Hilsz

Maryse Hilsz (ur. 7 marca 1903, zm. 30 stycznia 1946), nazywana "Marie-Luise" – francuska pilotka, pionierka francuskiego lotnictwa. Była modystką zafascynowaną awiacją. Z czasem stała się jednym z najlepszych pilotów, zdobyła wiele nagród i tytułów.
Początki kariery.
W młodości była modystką w Lavallois-Perret. Zafascynowana lotnictwem, w 1924 r. rozpoczęła pierwszy kurs spadochroniarski, pierwszy raz wzbijając się w powietrze. Następnie angażowała się w spadochroniarstwie pokazowym. W karierze oddała ponad 112 skoków. W 1930 r. uzyskała licencję pilota. W krótkim czasie stała się jednym z najlepszych pilotów.
Życie prywatne.
Na początku lat 30. spotkała na swojej drodze życiowej innego pilota, André Salelema, z którym weszła w długi, pełen emocji związek. Nie doszło do zawarcia związku małżeńskiego, ponieważ para nie chciała kończyć swojej kariery i zmieniać stylu życia z ryzykownego i pełnego adrenaliny, na spokojne, rodzinne życie. Przeżyła tragiczne chwile, kiedy 18 czerwca 1934 r. jej partner i jego mechanik Roger Robin zginęli w Châteaufort podczas wykonywania drugiego oblatywania testowego prototypu samolotu bojowego F 420-07 Farmana.
Kariera wojskowa.
W 1941r. wstąpiła do francuskiego ruchu oporu. W 1945 r. jako jedna z francuskich kobiet pilotów, razem z m.in. Maryse Bastié została rekrutowana do korpusu żeńskich pilotów bojowych. Powstał on z inicjatywy ówczesnego ministra Sił Powietrznych Charles`a de Gaulle`a. Eksperyment rekrutacji kobiet do sił powietrznych został jednak przerwany w 1946 r. Następnie Maryse Hilsz awansowała do stopnia podporucznika. Została przydzielona do Grupy Ministerialnych Związków Powietrznych (Groupe de Liaisons Aériennes Ministérielles – GLAM). GLAM przeznaczony był do ochrony samolotów rządowych i wojskowych. 30 stycznia 1946 r., samolot pilotowany przez Hilsz, rozbił w okolicach Bour-en-Bresse z powodu fatalnych warunków atmosferycznych. Podporucznik Hilsz zginęła na miejscu.

</doc>
<doc id="3974865" url="https://pl.wikipedia.org/wiki?curid=3974865" title="Andrzej Dziech">
Andrzej Dziech

Andrzej Dziech (ur. 1946 w Kielcach) – polski inżynier elektronik, profesor nauk technicznych, profesor zwyczajny Akademii Górniczo-Hutniczej im. Stanisława Staszica w Krakowie.
Życiorys.
W 1970 ukończył studia z zakresu elektroniki i telekomunikacji w Instytucie Elektrotechniki w Leningradzie. Doktoryzował się w tej instytucji w 1973. Stopień doktora habilitowanego uzyskał w 1978 na Politechnice Poznańskiej. Tytuł naukowy profesora nauk technicznych otrzymał 18 września 1986.
Związany był z Politechniką Świętokrzyską, na której od 1973 kierował Katedrą Elektroniki i Teletransmisji. W latach 1980–1986 i 1993–1996 był dziekanem Wydziału Elektrotechniki, Automatyki i Informatyki PŚk. Pracował także na uczelniach zagranicznych, m.in. w latach 2001–2003 był profesorem wizytującym na niemieckim Uniwersytecie w Wuppertalu. Podjął też pracę na Akademii Górniczo-Hutniczej im. Stanisława Staszica w Krakowie (w Katedrze Telekomunikacji) i Uniwersytecie Jana Kochanowskiego w Kielcach (kierownik Zakładu Informatyki w Instytucie Fizyki na Wydziale Matematyczno-Przyrodniczym), obejmując na obu tych uczelniach stanowisko profesora zwyczajnego. Był ponadto rektorem niepublicznej Wyższej Szkoły Technik Komputerowych i Telekomunikacji w Kielcach.
Specjalizuje się m.in. w telekomunikacji cyfrowej, kodowaniu, teorii informacji i sygnałów oraz przetwarzaniu sygnałów i obrazów. Autor lub współautor ponad 180 publikacji. Był promotorem w 18 przewodach doktorskich. Otrzymał cztery nagrody ministra nauki i szkolnictwa wyższego.

</doc>
<doc id="3974867" url="https://pl.wikipedia.org/wiki?curid=3974867" title="Alfred Potoczek">
Alfred Potoczek

Alfred Jan Potoczek (ur. 5 lutego 1929 w Wesołowie, zm. 24 stycznia 2010 w Nowym Sączu) – polski działacz komunistyczny, poseł na Sejm PRL V kadencji.
Życiorys.
Syn Józefa i Antoniny. Uzyskał wykształcenie średnie, był pracownikiem umysłowym. W 1946 wstąpił do Ochotniczej Rezerwy Milicji Obywatelskiej. W latach 1954–1957 był słuchaczem Szkoły Partyjnej KC PZPR w Warszawie. W kwietniu 1958 został I sekretarzem Komitetu Powiatowego Polskiej Zjednoczonej Partii Robotniczej w Nowym Targu, a w lutym 1968 KP w Nowym Sączu (był nim do maja 1972). W 1969 uzyskał mandat posła na Sejm PRL w okręgu Nowy Sącz, zasiadał w Komisji Spraw Wewnętrznych oraz w Komisji Zdrowia i Kultury Fizycznej. W styczniu 1980 został wiceprzewodniczącym Wojewódzkiej Komisji Rewizyjnej PZPR w Nowym Sączu. Był też kierownikiem Wydziału Administracyjnego tamtejszego Komitetu Wojewódzkiego partii. Później pełnił funkcję dyrektora uzdrowisk Krynica-Żegiestów.
Odznaczony Złotym Krzyżem Zasługi oraz Odznaką 1000-lecia Państwa Polskiego. Pochowany na Cmentarzu Komunalnym w Nowym Sączu.

</doc>
<doc id="3974868" url="https://pl.wikipedia.org/wiki?curid=3974868" title="Royal Excelsior SC">
Royal Excelsior SC

Royal Excelsior SC – belgijski klub piłkarski i hokejowy, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Excelsior Sporting Club de Bruxelle został założony w gminie Forest stolicy Bruksela w 1904 roku. Później klub dołączył do Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). W sezonie 1906/07 debiutował w drugiej klasie, zwanej Division 2, gdzie zajął najpierw 2.miejsce w grupie Brabant A, a potem w finale grupy Brabant był trzecim. W następnym sezonie najpierw zwyciężył w grupie Brabant, a potem również zajął pierwsze miejsce w finale Division 2, ale w dodatkowym meczu o mistrzostwo dywizji przegrał 3:4 z Racing de Gand. Końcowe drugie miejsce promowało do Division d'Honneur. W sezonie 1908/09 zespół debiutował w Division d'Honneur i zakończył rozgrywki na 7.miejscu. W sezonie 1912/13 zajął ostatnie 12.miejsce w Division d'Honneur i spadł do drugiej klasy, zwanej "Promotion". W następnym sezonie znów był na ostatniej pozycji i tym razem został zdegradowany do rozgrywek regionalnych. Dopiero w 1924 roku wrócił do Promotion, gdzie zajął 10.miejsce. W sezonie 1925/26 po zajęciu przedostatniego 13.miejsca w grupie A znów został poniżony w klasie, ale tak jak nastąpiła reorganizacja systemu lig (druga klasa otrzymała nazwę "Division 1", a trzecia klasa - "Promotion"), to klub pozostał w Promotion.
W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Léopold otrzymał nr rejestracyjny matricule 20. W 1926 roku klub został uznany przez "Société Royale" w związku z czym przemianowany na Royal Excelsior Sporting Club de Bruxelles. W sezonie 1926/27 zajął ostatnie 14.miejsce w serie C i spadł do rozgrywek regionalnych. Dwa lata później zmienił nazwę na Royal Excelsior Sport's Club. W 1935 klub piłkarski został rozwiązany. Dalej istniała sekcja hokejowa.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na stadionie Stade de Forest w Brukseli, który może pomieścić 1000 widzów.

</doc>
<doc id="3974870" url="https://pl.wikipedia.org/wiki?curid=3974870" title="Ałan Chubiecow">
Ałan Chubiecow

Ałan Dżemałowicz Chubiecow (; ur. 26 czerwca 1993 r. we Władykaukazie) – rosyjski judoka, dwukrotny mistrz Europy, złoty i brązowy medalista igrzysk europejskich.

</doc>
<doc id="3974871" url="https://pl.wikipedia.org/wiki?curid=3974871" title="Żołnierz królowej Madagaskaru (sztuka)">
Żołnierz królowej Madagaskaru (sztuka)

Żołnierz królowej Madagaskaru – popularny polski wodewil na motywach farsy.
W roku 1936 Julian Tuwim opracował za namową Miry Zimińskiej na nowo komedię Stanisława Dobrzańskiego "Żołnierz królowej Madagaskaru", uzupełniając o kilka dialogów, scen i kupletów. Był (jak pisał Lucjan Kydryński) "jednym z największych sukcesów teatrów muzycznych w latach trzydziestych". Dwukrotnie sfilmowany (w roku 1939 i 1958). Do dziś pozostaje ulubionym wodewilem ogródkowym w Polsce.
Od prapremiery było kilkadziesiąt realizacji, wielokrotnie też dokonywano zmian i "re-edycji" dokonując zmian w oryginalnym tekście Tuwima.

</doc>
<doc id="3974873" url="https://pl.wikipedia.org/wiki?curid=3974873" title="Miriam Díaz-Aroca">
Miriam Díaz-Aroca

Margarita Miriam Díaz-Aroca (ur. 4 marca 1962 w Madrycie) – hiszpańska aktorka i prezenterka telewizyjna.
Jej pierwszym mężem był Pedro Luis Llorente (rozwód w 2000 roku), z którym ma syna Pedro Luis'a (ur. 1994). Z drugim mężem Luis'em Washingtonem ma córkę Maríę (ur. 2004).
Występowała m.in. w Belle Epoque, Clara no es nombre de mujer (Sagrario), XXL (Andrea)
Otrzymała nagrodę Antena de Oro za rolę w "Noches de gala" w roku 1993. Była nominowana do nagrody "" w 1990 roku.

</doc>
<doc id="3974875" url="https://pl.wikipedia.org/wiki?curid=3974875" title="Alis Szlezinger">
Alis Szlezinger



</doc>
<doc id="3974877" url="https://pl.wikipedia.org/wiki?curid=3974877" title="Miriam Díaz Aroca">
Miriam Díaz Aroca



</doc>
<doc id="3974878" url="https://pl.wikipedia.org/wiki?curid=3974878" title="Excelsior Bruksela">
Excelsior Bruksela



</doc>
<doc id="3974880" url="https://pl.wikipedia.org/wiki?curid=3974880" title="Wiktor Trenewski">
Wiktor Trenewski

Wiktor Trenewski (mac.: Виктор Треневски; ur. 8 października 1972 w Skopju) – macedoński piłkarz występujący na pozycji napastnika. Trener piłkarski.
Kariera klubowa.
Trenewski karierę rozpoczynał w 1991 roku w zespole FK Budućnost Podgorica, a w 1995 roku przeszedł do Partizana. W ciągu 3 lat gry dla tego klubu, dwukrotnie zdobył z nim mistrzostwo Jugosławii (1996, 1997), a także Puchar Jugosławii (1998). W 1998 roku odszedł do macedońskiego Siłeksa Kratowo. Na początku 1999 roku odszedł jednak stamtąd do meksykańskiej Puebli. W sezonie 1998/1999 rozegrał tam 9 spotkań i zdobył 1 bramkę w pierwszej lidze meksykańskiej.
W połowie 1999 roku Trenewski wrócił do Macedonii, gdzie został graczem klubu FK Pelister. Spędził tam sezon 1999/2000, a potem odszedł do FK Budućnost Podgorica. Tym razem występował tam przez dwa sezony. W 2002 roku wyjechał do Słowenii, gdzie do końca kariery w 2010 roku grał w zespołach NK Mura, FC Koper, Olimpija Lublana, NK Drava Ptuj, NK Nafta Lendava oraz NK Malečnik.
Kariera reprezentacyjna.
W reprezentacji Macedonii Trenewski zadebiutował 7 czerwca 1997 w wygranym 1:0 meczu eliminacji Mistrzostw Świata 1998 z Islandią. W latach 1997–2004 w drużynie narodowej rozegrał 17 spotkań.

</doc>
<doc id="3974882" url="https://pl.wikipedia.org/wiki?curid=3974882" title="Dominic Ressel">
Dominic Ressel

Dominic Ressel (ur. 5 października 1993) – niemiecki judoka, srebrny medalista Mistrzostw Europy 2017, dwukrotny mistrz Niemiec (2016, 2017).

</doc>
<doc id="3974886" url="https://pl.wikipedia.org/wiki?curid=3974886" title="Regularność funkcji">
Regularność funkcji



</doc>
<doc id="3974891" url="https://pl.wikipedia.org/wiki?curid=3974891" title="Postacie z serialu Rodzina zastępcza">
Postacie z serialu Rodzina zastępcza



</doc>
<doc id="3974893" url="https://pl.wikipedia.org/wiki?curid=3974893" title="Postacie z serialu Słoneczna Sonny">
Postacie z serialu Słoneczna Sonny



</doc>
<doc id="3974895" url="https://pl.wikipedia.org/wiki?curid=3974895" title="Postacie z serialu Świat według Kiepskich">
Postacie z serialu Świat według Kiepskich



</doc>
<doc id="3974897" url="https://pl.wikipedia.org/wiki?curid=3974897" title="Postacie z serialu Święta wojna">
Postacie z serialu Święta wojna



</doc>
<doc id="3974901" url="https://pl.wikipedia.org/wiki?curid=3974901" title="Asłan Łappinagow">
Asłan Łappinagow

Asłan Łappinagow (ros. Аслан Лаппинагов, ur. 9 sierpnia 1993) – rosyjski judoka, brązowy medalista Mistrzostw Europy 2017, wicemistrz Letniej Uniwersjady 2017, srebrny i trzykrotnie brązowy medalista mistrzostw Rosji.

</doc>
<doc id="3974905" url="https://pl.wikipedia.org/wiki?curid=3974905" title="Skoczomyszka">
Skoczomyszka

Skoczomyszka ("Zapus") – rodzaj ssaka z rodziny skoczomyszek (Zapodidae).
Zasięg występowania.
Rodzaj obejmuje gatunki występujące w Ameryce Północnej.
Morfologia.
Długość ciała (bez ogona) 75–102 mm, długość ogona 108–160 mm, długość tylnej stopy 28–60 mm; masa ciała 12–40 g.
Systematyka.
Etymologia.
"Zapus": gr. przyrostek wzmacniający ζα- "za-"; πους "pous", ποδος "podos" „stopa”.
Ewolucja.
Gatunki należące do tego rodzaju znane są od późnego pliocenu w Ameryce Północnej. Rodzaj "Zapus" najwyraźniej powstał w Azji od przodka należącego do "Eozapus", który przeniósł się przez Cieśninę Beringa do Ameryki Północnej. Wymarły "Zapus rinkeri" z Kansas, najstarszy znany północnoamerykański przedstawiciel "Zapus", tworzy kolejną serię z wymarłym "Z. burti" i występującym współcześnie "Z. hudsonius". "Z. burti" mógł być przodkiem obecnych "Z. trinotatus" i "Z. princeps" i klad ten mógł powstać z linii "Z. hudsonius". 
Podział systematyczny.
Pokrewne rodzaje skoczomysz ("Napaeozapus") i myszoskok ("Eozapus") były włączane do tego rodzaju, niekiedy w randze podrodzaju. Dane molekularne sugerują wyodrębnienie z "Z. hudsonicus" taksonu "luteus", z "Z. trinotatus" taksonu "montanus" oraz z "Z. princeps" taksonów "oregonius", "saltator", "pacificus" i nieopisanego gatunku z północnych Gór Skalistych, jednak potrzebne są dalsze badania oparte na danych molekularnych i morfologicznych które potwierdziłyby ten układ; w takim ujęciu do rodzaju należą następujące współcześnie występujące gatunki:
Opisano również gatunki wymarłe:

</doc>
<doc id="3974906" url="https://pl.wikipedia.org/wiki?curid=3974906" title="Zapus">
Zapus



</doc>
<doc id="3974913" url="https://pl.wikipedia.org/wiki?curid=3974913" title="Dominik Družeta">
Dominik Družeta

Dominik Družeta (ur. 3 czerwca 1996) – chorwacki judoka, brązowy medalista Mistrzostw Europy 2017, czterokrotny mistrz Chorwacji (2014, 2015, 2016, 2017).

</doc>
<doc id="3974914" url="https://pl.wikipedia.org/wiki?curid=3974914" title="Antonów (rejon skwyrski)">
Antonów (rejon skwyrski)



</doc>
<doc id="3974916" url="https://pl.wikipedia.org/wiki?curid=3974916" title="Ałan Chubecow">
Ałan Chubecow



</doc>
<doc id="3974919" url="https://pl.wikipedia.org/wiki?curid=3974919" title="Postacie z cyklu Dziedzictwo">
Postacie z cyklu Dziedzictwo



</doc>
<doc id="3974923" url="https://pl.wikipedia.org/wiki?curid=3974923" title="Aleksandar Kukolj">
Aleksandar Kukolj

Aleksandar Kukolj (cyr. Александар Кукољ, ur. 9 września 1991 w Pradze w Czechosłowacji) – serbski judoka, mistrz Europy w 2017 roku, czterokrotny mistrz Serbii (2010, 2012, 2013, 2014), uczestnik Letnich Igrzysk Olimpijskich 2016 i 2020.

</doc>
<doc id="3974937" url="https://pl.wikipedia.org/wiki?curid=3974937" title="Axel Clerget">
Axel Clerget

Axel Clerget (ur. 28 lutego 1987 r. w Saint-Dizier) – francuski judoka, srebrny medalista mistrzostw świata i Europy, wicemistrz Francji (2014) oraz czterokrotnie trzeci (2009, 2010, 2011, 2012).

</doc>
<doc id="3974949" url="https://pl.wikipedia.org/wiki?curid=3974949" title="Śmaśana">
Śmaśana

Śmaśana (trl. "śmaśāna", ang. Shmashana) – miejsce kremacji zwłok w hinduizmie.
Śmaśany tradycyjnie sytuowane były na północ od indyjskich wsi.
Z powodu swojego charakteru, śmaśana kojarzona jest przez ortodoksję bramińską ze skalaniem rytualnym. Równocześnie bywa postrzegana jako pomyślne miejsc praktyk przez część adeptów tantryzmu, śaktyzmu i rytów magicznych mających na celu uzyskanie władzy nad błąkającymi się w tej lokalizacji duchami bhuta.

</doc>
<doc id="3974954" url="https://pl.wikipedia.org/wiki?curid=3974954" title="Beka Ghwiniaszwili">
Beka Ghwiniaszwili

Beka Ghwiniaszwili (gruz. ბექა ღვინიაშვილი; ur. 26 października 1995) – gruziński judoka, mistrz Europy w zawodach drużynowych i brązowy medalista w kategorii do 90 kg podczas Mistrzostw Europy 2017, srebrny medalista Igrzysk Europejskich 2015, mistrz w 2014 roku oraz dwukrotny wicemistrz (2012, 2013) Gruzji.

</doc>
<doc id="3974960" url="https://pl.wikipedia.org/wiki?curid=3974960" title="Moczarnica duża">
Moczarnica duża

Moczarnica duża ("Lundomys molitor") – gatunek gryzoni z rodziny chomikowatych (Cricetidae), który występuje w Ameryce Południowej.
Systematyka.
Gatunek został opisany naukowo w 1887 roku przez H. Winge jako "Hesperomys molitor" na podstawie skamieniałości znalezionych w jaskini położonej koło Lagoa Santa w stanie Minas Gerais w Brazylii. Współcześnie żyjąca populacja została opisana przez P. Hershkovitza w 1955 roku jako "Holochilus magnus".
Biologia.
Moczarnica duża współcześnie żyje w stanie Rio Grande do Sul na południu Brazylii oraz w Urugwaju. Skamieniałości tych gryzoni są znane także z innych części Brazylii oraz z Argentyny. Występuje w pobliżu strumieni i rzek, na mokradłach, wśród roślin wodnych i w wysokiej trawie. Prowadzi nocny, ziemnowodny tryb życia. Jest głównie roślinożerna, buduje gniazda w trzcinach. Jest rzadko chwytana i rzadziej spotykana niż sympatryczny płetwoszczurek brazylijski ("Holochilus brasiliensis").
Populacja.
Moczarnica duża jest zagrożona niszczeniem środowiska przez ludzką działalność, w szczególności przez osuszanie bagien. W Urugwaju występuje tylko na trzech znanych stanowiskach, większość sprzyjających jej siedlisk została zniszczona. Dawniej była tam uznawana za „raczej pospolitą”. Jej populacja maleje, ale moczarnica duża jest wciąż uznawana za gatunek najmniejszej troski.

</doc>
<doc id="3974962" url="https://pl.wikipedia.org/wiki?curid=3974962" title="Lundomys molitor">
Lundomys molitor



</doc>
<doc id="3974964" url="https://pl.wikipedia.org/wiki?curid=3974964" title="Lista tabletów marki Blow">
Lista tabletów marki Blow

Lista tabletów marki Blow – lista tabletów wyprodukowanych przez polską firmę BLOW. Modele wyprodukowane pod marką Blow.

</doc>
<doc id="3974965" url="https://pl.wikipedia.org/wiki?curid=3974965" title="ERASED – Miasto, z którego zniknąłem">
ERASED – Miasto, z którego zniknąłem



</doc>
<doc id="3974967" url="https://pl.wikipedia.org/wiki?curid=3974967" title="Taro Hasegawa">
Taro Hasegawa



</doc>
<doc id="3974969" url="https://pl.wikipedia.org/wiki?curid=3974969" title="Toru Hasegawa">
Toru Hasegawa



</doc>
<doc id="3974970" url="https://pl.wikipedia.org/wiki?curid=3974970" title="OF Médoc">
OF Médoc



</doc>
<doc id="3974971" url="https://pl.wikipedia.org/wiki?curid=3974971" title="Yu Hasegawa">
Yu Hasegawa



</doc>
<doc id="3974972" url="https://pl.wikipedia.org/wiki?curid=3974972" title="OF Pomerol">
OF Pomerol



</doc>
<doc id="3974973" url="https://pl.wikipedia.org/wiki?curid=3974973" title="Yuya Hashiuchi">
Yuya Hashiuchi



</doc>
<doc id="3974974" url="https://pl.wikipedia.org/wiki?curid=3974974" title="Fernandek wyspowy">
Fernandek wyspowy

Fernandek wyspowy ("Noronhomys vespuccii") – gatunek gryzoni z rodziny chomikowatych (Cricetidae), który występował endemicznie na wyspach Fernando de Noronha leżących na wschód od wybrzeży Brazylii.
Systematyka.
Gatunek został opisany naukowo w 1999 roku, na podstawie plejstoceńskich skamieniałości. Miejsce typowe znajduje się na piaszczystych wydmach nadmorskich koło Ponta de Santo Antonio na wyspie Fernando de Noronha. Rodzaj "Noronhomys" był najbliżej spokrewniony z płetwoszczurkami ("Holochilus") i moczarnicami ("Lundomys") żyjącymi na kontynencie.
Biologia.
Fernandek wyspowy jest znany wyłącznie z czwartorzędowych skamieniałości z wyspy Fernando de Noronha. Historyczne zapisy z podróży Amerigo Vespucciego w 1503 roku sugerują, że gryzonie te żyły na wyspie jeszcze na początku XVI wieku, lecz prawdopodobnie zniknęły niedługo potem. Ich środowisko życia nie jest znane, ale ich siedliska mogły znajdować się na nadmorskich wydmach lub w ich pobliżu.

</doc>
<doc id="3974975" url="https://pl.wikipedia.org/wiki?curid=3974975" title="Yuki Hashizume">
Yuki Hashizume



</doc>
<doc id="3974976" url="https://pl.wikipedia.org/wiki?curid=3974976" title="Noronhomys vespuccii">
Noronhomys vespuccii



</doc>
<doc id="3974979" url="https://pl.wikipedia.org/wiki?curid=3974979" title="Lundomys">
Lundomys



</doc>
<doc id="3974980" url="https://pl.wikipedia.org/wiki?curid=3974980" title="Noronhomys">
Noronhomys



</doc>
<doc id="3974981" url="https://pl.wikipedia.org/wiki?curid=3974981" title="Zapora Glen Canyon">
Zapora Glen Canyon

Zapora Glen Canyon (ang. "Glen Canyon Dam") – betonowa zapora wodna typu grawitacyjno-łukowego, zbudowana w kanionie Glen Canyon na rzece Kolorado w Stanach Zjednoczonych w pobliżu miasta Page (Arizona).
Zapora mieści się w stanie Arizona, pobliżu granicy z Utah i tworzy olbrzymi zbiornik retencyjny - jezioro Powella, znajdujący prawie w całości na terenie stanu Utah.
Tama ma wysokość 220 m i długość 480 m, a do jej zbudowania zużyto 3 750 000 m³ materiału. Budowę rozpoczęto 15 października 1956 roku i zanim budowniczowie zorganizowali tymczasową przeprawę na drugi brzeg musieli dojeżdżać przez najbliższy most - "Nawajo Bridge" pokonując trasę około 320 km. Do budowy użyto około 400 000 bloków betonu, z których każdy ważył 24 tony. Budowę ukończono w 1966 roku. Uroczyste otwarcie miało miejsce 22 września w obecności ówczesnej Pierwszej Damy - Lady Bird Johnson.
Elektrownia wodna.
Elektrownia wodna składa się z ośmiu generatorów sumarycznie wytwarzających moc 1 320 000 kilowatów. Każda z turbin do uzyskania pełnej mocy potrzebuje 117 m³ wody na sekundę. Wewnętrzny spadek wody w tamie napędzający turbiny wynosi 174,5 m. Przy pełnej pracy generatorów w każdej minucie przepływa przez nie 57 milionów litrów wody pobieranej z jeziora Powella. Elektrownia Glen Canyon Powerplant produkuje rocznie 5 milionów kilowatogodzin. Prąd jest sprzedawany do okolicznych hrabstw, rezerwatów indiańskich oraz agencji rządowych w stanach Wyoming, Utah, Kolorado, Nowy Meksyk, Arizona, Nevada i Nebraska.

</doc>
<doc id="3974982" url="https://pl.wikipedia.org/wiki?curid=3974982" title="Borek (Kowalówka)">
Borek (Kowalówka)

Borek – część wsi Kowalówka w Polsce, położona w województwie podkarpackim, w powiecie lubaczowskim, w gminie Cieszanów.
W latach 1975–1998 Borek położony był w województwie przemyskim.

</doc>
<doc id="3974984" url="https://pl.wikipedia.org/wiki?curid=3974984" title="Glen Canyon Dam">
Glen Canyon Dam



</doc>
<doc id="3974985" url="https://pl.wikipedia.org/wiki?curid=3974985" title="Doliny (Kowalówka)">
Doliny (Kowalówka)

Doliny – przysiółek wsi Kowalówka w Polsce, położony w województwie podkarpackim, w powiecie lubaczowskim, w gminie Cieszanów.
W latach 1975–1998 przysiółek położony był w województwie przemyskim.
Położenie.
Doliny znajdują się na pograniczu Płaskowyżu Tarnogrodzkiego i Równiny Biłgorajskiej. Kilka kilometrów na wschód od miejscowości przebiega krawędź Roztocza. Wysokość bezwzględna waha się tu od ok. 220 m n.p.m. do 235 m n.p.m. Nieopodal Dolin przepływa struga Lubówka. Przysiółek położony jest ok. 5 kilometrów na północ od siedziby gminy, Cieszanowa.
Historia.
Doliny przez długi czas były przysiółkiem pobliskiego Żukowa. Wzmiankowano o nich w ten sposób do czasów II wojny światowej.
W okresie zaboru austriackiego w Dolinach stacjonował pułk huzarów węgierskich. Mieściły się tutaj budynki koszar, strzelnica oraz poczta. Na przełomie XIX i XX w. powstała seria drukowanych pocztówek o nazwie „"Gruss aus Doliny bei Cieszanow"” („Pozdrowienie z Dolin koło Cieszanowa”) ułatwiająca huzarom kontakt z rodzinami. Pułk został rozformowany po wybuchu I wojny światowej.
19 czerwca 1915 armia rosyjska, podczas odwrotu po przegranych bitwach I wojny światowej, ulokowała w pobliżu Dolin swoją artylerię. Dokonała stąd ostrzału Cieszanowa, w czasie którego uszkodzone zostało m.in. sklepienie kościoła parafialnego.
Podczas II wojny światowej, w wyniku wyznaczenia linii demarkacyjnej między Niemcami a ZSRR, miejscowość znalazła się pod okupacją niemiecką. 26 czerwca 1943 Niemcy wysiedlili większość mieszkańców Dolin. Przewieziono ich do obozu przejściowego w Suścu. W dalszej kolejności przetransportowano ich wagonami towarowymi do obozu Rotunda w Zamościu, skąd następnie trafili do Lublina. Część z nich zginęła w tamtejszym obozie, natomiast niektórzy zostali wysłani na przymusowe roboty do Niemiec.
30 kwietnia 1944 miejscowość została spalona przez Ukraińców należących do band UPA.
2 maja 1945 Doliny były miejscem spotkania członków UPA z przedstawicielami polskiej DSZ. Odbyły się wtedy rozmowy wstępne dotyczące zaprzestania walk między Polakami a Ukraińcami. Przedłożono postulaty wymagające uzgodnienia oraz ustalono miejsce i czas następnego spotkania. 21 maja 1945 w pobliskim przysiółku Żar doszło do umówionego spotkania. Rozmowy poskutkowały osiągnięciem lokalnego zawieszenia broni na terenie powiatu lubaczowskiego, tomaszowskiego, biłgorajskiego, hrubieszowskiego oraz chełmskiego.
Kościół.
W Dolinach znajduje się Kościół pw. Matki Boskiej Częstochowskiej wzniesiony w 1925, należący do parafii św. Wojciecha w Cieszanowie. Prace nad jego budową trwały 2 lata. Użyto do tego cegieł z istniejących wcześniej w miejscowości koszar. W latach 60. XX w. w okolicy kościoła dokonano odwiertu w celu poszukiwania złóż gazu ziemnego. Poskutkowało to pęknięciem jego murów. W 1968 przeprowadzono remont budowli oraz założono w niej instalację elektryczną. Od 2017 na frontowej ścianie kościoła znajduje się tablica upamiętniająca mieszkańców Dolin, którzy zostali wysiedleni przez Niemców w czerwcu 1943.

</doc>
<doc id="3974986" url="https://pl.wikipedia.org/wiki?curid=3974986" title="Hataki">
Hataki

Hataki – mityczna rzeka, zlokalizowana w świecie podziemnym (patala) według wierzeń hinduizmu.
Hataki określana bywa "rzeką świadomej energii". Płynie w witalaloce, drugiej licząc od poziomu ziemi krainie podziemnej.
Jest tam wypijana przez boga Agniego, który ją zwraca w postaci magicznego płynnego złota.

</doc>
<doc id="3974990" url="https://pl.wikipedia.org/wiki?curid=3974990" title="Al-Mubattan">
Al-Mubattan

Al-Mubattan (arab. المبطن) – wieś w Syrii, w muhafazie Hama. W 2004 roku liczyła 400 mieszkańców.

</doc>
<doc id="3974994" url="https://pl.wikipedia.org/wiki?curid=3974994" title="Kota Hattori">
Kota Hattori



</doc>
<doc id="3974995" url="https://pl.wikipedia.org/wiki?curid=3974995" title="Murajwid">
Murajwid

Murajwid (arab. مريود) – wieś w Syrii, w muhafazie Hama. W 2004 roku liczyła 750 mieszkańców.

</doc>
<doc id="3974996" url="https://pl.wikipedia.org/wiki?curid=3974996" title="Dawid Bornstein (fabrykant)">
Dawid Bornstein (fabrykant)

Dawid Bornstein (ur. 10 maja 1860 w Przedborzu, zm. w 19 listopada 1933 r. w Tomaszowie Mazowieckim) – fabrykant sukna, jeden z czterech największych fabrykantów Tomaszowa, radny miasta. Często mylony z żyjącym w podobnym okresie rabinem Tomaszowa Dawidem Bornsteinem.
Nowoczesny przemysł lekki.
W 1879 roku w Tomaszowie Mazowieckim, nad rzeką Wolbórką (lewym dopływem Pilicy) Dawid Bornstein założył mechaniczną tkalnię sukna. Dzięki zastosowaniu najnowocześniejszych maszyn sprowadzanych z Belgii i Francji szybko stał się znaczącym fabrykantem tomaszowskim. Od 1892 r. po karach finansowych za łamanie praw pracowniczych stworzył Bornstein posadę lekarza fabrycznego i zatrudnił znanego później łódzkiego lekarza, współtwórcę polskiej bakteriologii dra Seweryna Leopolda Sterlinga. W r. 1906 zbudował przy ul. Warszawskiej 6/14 do dziś istniejącą rozległą willę fabrykancką. W r. 1913 fabryka sukna Dawida Bornsteina zatrudniała 300 robotników pracujących na 72 krosnach. Produkowano tkaniny wełniane o wartości 700 tys. rubli.
I wojna światowa i schyłek fabryki.
W okresie I wojny światowej fabryka została zdewastowana na skutek rekwizycji surowców i gotowych towarów, jak i wywozu i niszczenia maszyn przędzalniczych. W kwietniu 1917 r. Dawid Bornstein został wybrany członkiem Rady Miejskiej i pełnił tę funkcję do 1919 r.
Po zakończeniu I wojny światowej przystąpił Bornstein do ponownego uruchomienia fabryki, co wiązało się z zakupem maszyn i odbudową hal. Fabrykę na powrót uruchomiono dopiero w r. 1920. W 1922 r. fabrykę przekształcono w spółkę akcyjną. Nosiła ona od tej pory nazwę „Tomaszowskiej Fabryki Sukna D. Bornstein”. Dawid Bornstein pozostał dyrektorem zarządzającym nowo utworzonej spółki. W l. 1927–1929 produkcja osiągnęła 30% wielkości z 1914 r. Podczas kryzysu lat trzydziestych fabryka została całkowicie unieruchomiona
Zmarł 19 listopada 1933 r. w Tomaszowie Mazowieckim. Został pochowany na miejscowym cmentarzu żydowskim.

</doc>
<doc id="3974998" url="https://pl.wikipedia.org/wiki?curid=3974998" title="Biały kwadrat na białym tle">
Biały kwadrat na białym tle



</doc>
<doc id="3975000" url="https://pl.wikipedia.org/wiki?curid=3975000" title="Ojczyzna dumna 1981-1986">
Ojczyzna dumna 1981-1986



</doc>
<doc id="3975001" url="https://pl.wikipedia.org/wiki?curid=3975001" title="Henryk Woliński (1901-1986)">
Henryk Woliński (1901-1986)



</doc>
<doc id="3975002" url="https://pl.wikipedia.org/wiki?curid=3975002" title="Śraddha">
Śraddha

Śraddha (sanskr. श्राद्ध, trl. "śrāddha", "związany z wiarą, wiernością, czcią") – rytuał ofiarowania pożywienia zmarłym przodkom w hinduizmie.
Adresatami ofiary śraddhy są ci z męskich przodków pana domu (gryhasty), którzy poprzez odprawiony w rok po śmierci rytuał sapindakarany, uzyskali status "ojca" (pitry) i zamieszkują już w sferze pitryloki.
Pożywieniem ofiarownym przodkom bywa najczęściej ugotowany ryż z dodatkami w formie gomółki (pinda).
Ofiary takie pan domu powinien składać mitycznym przodkom i ostatnim pokoleniom przodków przed posiłkiem.
Najpomyślniejszym okresem dla odprawienia śraddhy jest miesiąc aświna. Przerwanie składania ofiary śraddhy powodować ma niepomyślne następstwa, włącznie z przemianą przodka z formy pitry w istotę ducha typu preta.

</doc>
<doc id="3975005" url="https://pl.wikipedia.org/wiki?curid=3975005" title="Henryk Woliński (1824-1895)">
Henryk Woliński (1824-1895)



</doc>
<doc id="3975010" url="https://pl.wikipedia.org/wiki?curid=3975010" title="Go Hayama">
Go Hayama



</doc>
<doc id="3975012" url="https://pl.wikipedia.org/wiki?curid=3975012" title="Ryota Hayasaka">
Ryota Hayasaka



</doc>
<doc id="3975013" url="https://pl.wikipedia.org/wiki?curid=3975013" title="Ryohei Hayashi">
Ryohei Hayashi



</doc>
<doc id="3975014" url="https://pl.wikipedia.org/wiki?curid=3975014" title="Ralph Kaminski">
Ralph Kaminski

Ralph Kaminski, właśc. Rafał Stanisław Kamiński (ur. 8 listopada 1990 w Jaśle) – polski piosenkarz, kompozytor, autor piosenek, multiinstrumentalista, producent muzyczny wykonujący muzykę z pogranicza popu alternatywnego, czerpiącego z kameralistyki.
Młodość.
Urodził się i dorastał w Jaśle. Jego matka jest nauczycielką, a ojciec opuścił rodzinę, gdy jego syn był dzieckiem. Ma młodszego o siedem lat brata Wiktora. Jego kuzynem od strony babki jest Michał Szpak, co potwierdził też osobiście w programie u Kuby Wojewódzkiego. 
Uczył się w szkole muzycznej w klasie skrzypiec. Mając 11 lat, zaczął uczęszczać na zajęcia wokalne do Jasielskiego Domu Kultury. Ukończył wokalistykę na Wydziale Jazzu i Muzyki Estradowej Akademii Muzycznej im. Stanisława Moniuszki w Gdańsku. Studiował też na Wydziale Popu na w Rotterdamie.
Przed rozpoczęciem kariery muzycznej pracował jako barista i ekspedient w sieci salonów Empik.
Kariera zawodowa.
W 2009 wystąpił w jednym z odcinków programu TVP2 "Szansa na sukces", wykonując piosenkę zespołu Perfect „Objazdowe nieme kino”. W 2011 zdobył Grand Prix na Międzynarodowym Festiwalu „Carpathia 2011” za utwór „The Hill”. Po konkursie został dostrzeżony przez Marka Kościkiewicza, który zaproponował mu współpracę menedżerską. W 2012 wziął udział w przesłuchaniach do drugiej edycji talent show stacji TVN "X Factor" podczas eliminacji wykonał piosenkę Norah Jones „Don’t Know Why”; odpadł na etapie tzw. „bootcampu”. W 2013 odebrał główną nagrodę na Międzynarodowym Kampusie Artystycznym „FAMA” oraz zaczął grać koncerty z zespołem My Best Band In The World. W 2014 był nominowany do nagrody artNoble w kategorii „muzyka”.
6 czerwca 2016 wystąpił na koncercie „Scena alternatywna” podczas 53. Krajowego Festiwalu Piosenki Polskiej w Opolu. 14 listopada wydał debiutancki album studyjny pt. "Morze". Album promował singlami: „Podobno”, „Zawsze” i „Meybick Song”. Również w 2016 pojawił się gościnnie w piosence Macieja „MaJLo” Milewskiego „Lights”. W 2017 wystąpił na "Open’er Festival", a w czerwcu 2018 – na "Orange Warsaw Festival".
W 2019 zwyciężył w finale 40. Przeglądu Piosenki Aktorskiej, dzięki wykonaniu utworów „Witajcie w naszej bajce” z Akademii Pana Kleksa i „Na zakręcie”. Do tego konkursu przystępował czterokrotnie. Również w 2019 wydał single „Kosmiczne energie” i „Wszystkiego najlepszego”, który zapowiadał drugi album studyjny. W sierpniu wystąpił na "Pol’and’Rock Festival", a jesienią wydał singiel „Czy Ty słyszysz mnie?”, który nagrał z Darią Zawiałow, Michałem Kushem i Schafterem na potrzeby projektu "PUMA Talents" marki odzieżowej Puma. 22 listopada wydał album pt. "Młodość", który dotarł do 17. miejsca oficjalnej listy sprzedaży w Polsce.
W latach 2018–2019 współprowadził podcast CGM.pl "Dwa światy". W czerwcu 2021 odbył się specjalny spektakl muzyczny artysty podczas finału Przeglądu Piosenki Aktorskiej, będący zapowiedzią nowej płyty z utworami Kory i Maanamu. W sierpniu wydał singiel „Pięć minut łez” promujący film Łukasza Grzegorzka "Moje wspaniałe życie". W październiku wydał płytę "Kora", za którą otrzymał Fryderyki dla artysty roku oraz w kategorii „muzyka poetycka”.
We wrześniu 2022 wydał album pt. "Bal u Rafała", a w następnym miesiącu poinformował o współpracy z siecią fast foodów McDonald’s, która to obejmowała wirtualny koncert Kaminskiego pod hasłem "Bal w Maku" oraz wypuszczenie autorskiego zestawu Spicy Veggie Burger.
Inspiracje muzyczne.
Ceni twórczość artystów, takich jak: MGMT, Adele, Amy Winehouse, George Michael, Wham!, David Bowie, Culture Club, Diana Ross, ABBA, Blondie, The Human League, Kylie Minogue, Harry Styles i Tom Odell. Niejednokrotnie nawiązuje do świata "Akademii Pana Kleksa," a także twórczości Jana Brzechwy, Juliana Tuwima oraz Andrzeja Korzyńskiego. Wśród ulubionych kompozytorów muzyki filmowej wymienia Abla Korzeniowskiego i Zbigniewa Preisnera.
Życie prywatne.
Wiosną 2017 zachorował na depresję. O chorobie i dwuletniej psychoterapii opowiedział w piosence „Klub D” z płyty "Młodość".
Jest zdeklarowanym wegetarianinem.
Role teatralne.
Opracowano na podstawie materiału źródłowego.

</doc>
<doc id="3975015" url="https://pl.wikipedia.org/wiki?curid=3975015" title="Yohei Hayashi">
Yohei Hayashi



</doc>
<doc id="3975016" url="https://pl.wikipedia.org/wiki?curid=3975016" title="Kohei Hiramatsu">
Kohei Hiramatsu



</doc>
<doc id="3975018" url="https://pl.wikipedia.org/wiki?curid=3975018" title="Shu Hiramatsu">
Shu Hiramatsu



</doc>
<doc id="3975020" url="https://pl.wikipedia.org/wiki?curid=3975020" title="Mieczysław Połeć">
Mieczysław Połeć

Mieczysław Połeć (ur. 25 sierpnia 1910 w Koprusie – ob. część Stąporkowa, zm. 19 maja 1976) – polski formierz, wędkarz i polityk, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu formierz. Pracował jako brygadzista w Odlewni Żeliwa Niekłań w Stąporkowie i formierz w Niekłańskich Zakładach Odlewniczych, wyróżniony Odznaką Przodownika Pracy. W latach 1958–1961 pełnił funkcję prezesa koła miejskiego Polskiego Związku Wędkarskiego w Stąporkowie. Był radnym Wojewódzkiej Rady Narodowej i członkiem plenum Komitetu Powiatowego Polskiej Zjednoczonej Partii Robotniczej. W 1965 i 1969 uzyskiwał mandat posła na Sejm PRL w okręgu Końskie, przez dwie kadencje zasiadał w Komisji Pracy i Spraw Socjalnych.

</doc>
<doc id="3975027" url="https://pl.wikipedia.org/wiki?curid=3975027" title="Pierre Billotte">
Pierre Billotte

Pierre Billotte (ur. 8 marca 1906 w Paryżu, zm. 29 czerwca 1992 w Boulogne-Billancourt) – francuski wojskowy, generał dywizji, uczestnik drugiej wojny światowej.
Życiorys.
Wczesne lata.
Pierre Billotte był synem generała Gastona Billotte'a, od najmłodszych lat wychowywany w duchu miłości do ojczyzny i patriotyzmu. Za radą ojca młody Pierre udał się do Syrii i Polski aby poszerzyć swoje horyzonty. Po powrocie do Francji podjął naukę w katolickiej szkole Collège Stanislas w Paryżu gdzie studiował prawo i nauki przyrodnicze. Po ukończeniu studiów wstąpił do Akademii Wojskowej Saint-Cyr, którą ukończył z wyróżnieniem w 1926 roku i rozpoczął służbę w stopniu podporucznika. W tym samym roku objął dowództwo plutonu stacjonującego w zdemilitaryzowanej strefie w Nadrenii okupowanej przez wojska Ententy. W 1927 roku został przeniesiony do Indochin. Na początku 1933 roku Pierre zdał sobie sprawę, że przyszłością wojska są jednostki pancerne i poprosił o przeniesienie do tego rodzaju broni. Zgody niestety nie uzyskał lecz dostał się na studia do Wyższej Szkoły Wojennej (École supérieure de guerre) które ukończył w 1936. Po ukończeniu szkoły dostał przydział do Sztabu Głównego, w tym czasie dowództwo przychylnie rozpatrzyło jego prośbę i Pierre trafił do szkoły wojsk pancernych w Wersalu. Po ukończeniu szkolenia został przydzielony do 41 Batalionu Czołgów.
II wojna światowa.
W 1940 roku Pierre Billotte w stopniu kapitana dowodził pierwszym plutonem 41 Batalionu Czołgów. 16 maja w bitwie pod Stonne Pierre swoim czołgiem Char B1-bis (nazwa własna Eure) zniszczył 13 czołgów niemieckich (dwa typu PzKpfw IV oraz jedenaście PzKpfw III), a także dwie armaty przeciwpancerne PaK 36, sam zaś, pomimo otrzymania 140 trafień, wycofał się z walki niezniszczony. Za ten wyczyn został odznaczony Legią Honorową oraz Krzyżem Wojennym. 12 czerwca w zaciętej walce niedaleko Mourmelon Billotte został ranny i dostał się do niewoli. Trafił do offlagu II D na Pomorzu. W lutym 1941 roku uciekł do ZSRR, gdzie został internowany (przetrzymywany między innymi w Kozielsku i na Łubiance). Zwolniony po ataku Niemiec na ZSRR dołączył do Wolnych Francuzów w Moskwie. Wraz z innymi Francuzami przedostał się do Londynu. Po przybyciu do Anglii został szefem sztabu generała de Gaulle'a. Na jego rozkaz został przydzielony do 2 Dywizji Pancernej. Jako dowódca pułku wylądował w Normandii w stopniu pułkownika. 25 sierpnia 1944 roku wysłał ultimatum generałowi von Choltitzowi, dowódcy niemieckiego garnizonu w Paryżu. We wrześniu 1944 awansowany do stopnia generała brygady. Skonfliktowany z generałem Leclerkiem opuścił 2 Dywizję Pancerną i utworzył z członków ruchu oporu 10 Dywizję Piechoty którą dowodził.
Po wojnie.
W marcu 1946 roku awansowany do rangi generała dywizji. Mianowany przedstawicielem Francji Wojskowego Komitetu Sztabowego Rady Bezpieczeństwa ONZ, lecz ustąpił ze stanowiska a 4 lata później wystąpił z wojska. Po zakończeniu kariery wojskowej, Billotte rozpoczął działalność polityczną i związał się z gaullizmem. Sprawował mandat posła do Zgromadzenia Narodowego z departamentu Côte-d’Or w latach 1951–1956 oraz w latach 1962–1978. 6 października 1955 roku objął stanowisko ministra obrony narodowej które piastował do 1 lutego 1956. Był również merem Créteil w latach 1965–1977.
Zmarł 29 czerwca 1992 roku w wieku 86 lat w szpitalu Ambroise-Paré w Boulogne-Billancourt.

</doc>
<doc id="3975028" url="https://pl.wikipedia.org/wiki?curid=3975028" title="Pretaśarira">
Pretaśarira



</doc>
<doc id="3975030" url="https://pl.wikipedia.org/wiki?curid=3975030" title="Jan Polski">
Jan Polski

Jan Polski (ur. 23 września 1920 w Nowej Wsi – ob. część Olszanki, zm. 6 grudnia 1984) – polski nauczyciel i polityk komunistyczny, poseł na Sejm PRL II, III, IV i V kadencji.
Życiorys.
W latach 1942–1944 walczył w Batalionach Chłopskich. W 1948 został nauczycielem, potem był inspektorem szkolnym. Odbył również studia w Wyższej Szkole Pedagogicznej w Krakowie. W 1951 wstąpił do Polskiej Zjednoczonej Partii Robotniczej. W 1953 powołano go do pracy w Wydziale Oświaty Powiatowej Rady Narodowej w Krasnymstawie, rok później objął kierownictwo tegoż wydziału. W 1956 zasiadł w egzekutywie tamtejszego Komitetu Powiatowego PZPR. W 1957, 1961, 1965 i 1969 uzyskiwał mandat posła na Sejm PRL w okręgu Chełm. W trakcie II kadencji zasiadał w Komisji Oświaty i Nauki oraz w Komisji Spraw Wewnętrznych. Ponadto zasiadał w Komisji Wymiaru Sprawiedliwości (kadencje II–V) oraz w Komisji Mandatowo-Regulaminowa (kadencje III–V). W latach 1959–1961 pełnił także funkcję prezesa zarządu Oddziału Powiatowego Związku Nauczycielstwa Polskiego w Krasnymstawie. Był również przewodniczącym Powiatowego Komitetu Frontu Jedności Narodu oraz prezesem Oddziału Związku Bojowników o Wolność i Demokrację, w którego władzach zasiadał.
Pochowany wraz z żoną Stefanią (1920–2000) na cmentarzu Majdanek w Lublinie (kwatera S2Z2-2-7).

</doc>
<doc id="3975031" url="https://pl.wikipedia.org/wiki?curid=3975031" title="Adhiszthanaśarira">
Adhiszthanaśarira

Adhiszthanaśarira („ciało podtrzymujące”)
– ciało subtelne w hinduizmie, jedna z powłok istoty ludzkiej (śarira) w jaką przyobleka się pierwiastek duchowy człowieka wraz z ciałem subtelnym (sukszmaśarira) po opuszczeniu ciała fizycznego (sthulaśarira) po śmierci.
Umożliwia doświadczanie wrażeń w sferach pośmiertnej egzystencji, jak niebo czy piekło, zanim nie nastąpi ponowna inkarnacja w świecie fizycznym.
Inne nazwy dla ciała podtrzymującego to:

</doc>
<doc id="3975037" url="https://pl.wikipedia.org/wiki?curid=3975037" title="Trevi Moran">
Trevi Moran

Trevi Michaela Moran (ur. 30 września 1998 w Poway) – amerykańska youtuberka i piosenkarka. Uczestniczka programu "X Factor". W sierpniu 2016 jej kanał na YouTubie osiągnął milion subskrybentów.
Dzieciństwo.
Trevi Michaela Moran urodziła się w Poway w Kalifornii w 1998 jako Trevor Michael Moran. Jej rodzicami są Nicole i Tim Moran. Ma brata o imieniu Blake. W 2008 założyła pierwsze konto na portalu YouTube, w wieku 10 lat. Zaczęła wówczas przesyłać filmy, na których tańczyła do popularnych utworów w sklepie Apple. Filmy stały się popularne pod nazwą "Apple Store Dances". W sierpniu 2012 dołączyła do kanału znanego jako Our2ndLife razem z pięcioma innymi youtuberami (Kian Lawley, Connor Franta, Justin 'JC' Caylen, Ricky Dillon oraz Sam Pottorff), który osiągnął 3 mln subskrypcji po rozpadzie w grudniu 2014.
Kariera.
W 2012 wystąpiła w programie "X Factor", przedstawiając cover piosenki LMFAO „Sexy and I Know It”. W czasie castingów miała 13 lat. Otrzymała cztery głosy od sędziów, jednakże później została wyeliminowana podczas etapu "Boot Camp". Została wówczas wybrana do udziału w przesłuchaniach na żywo w San Francisco. W sierpniu wydała swój pierwszy singiel "Someone". Na początku grudnia 2013 wydała singiel "The Dark Side", który znalazł się na 25. miejscu listy Billboard Dance / Electronic Digital Songs. W czerwcu 2014 wydała singiel "Echo", a później kolejne trzy utwory: "XIAT", "Now or Never" i "Slay". Piosenki znalazły się na jej debiutanckiej epce pt. "XIAT", wydanej 9 grudnia 2014.
W czerwcu 2015 wydała singiel "I Wanna Fly". 23 listopada opublikowała teledysk do filmu "Let's Roll", gdzie prezentuje swoją przyjaciółkę i osobowość z YouTube – Liae Marie Johnson. 28 grudnia 2015 Ricky Dillon wydała "Steal the Show" w swoim albumie "GOD", gdzie Moran wystąpiła z byłym członkiem Our2ndLife. 22 stycznia 2016 Moran wydała drugi album studyjny pt. "Alive", który promowała singlami "Allive", "Got Me Feelin' Like" i "Cold Soul". W lutym udała się na trasę "Alive + GOLD" wraz z Rickym Dillonem. We wrześniu wydała singiel "Get Me Through the Night". W grudniu 2017 opublikowała singiel "Sinner".
Życie osobiste.
9 października 2015 wyjawiła, że jest homoseksualnym mężczyzną.
W grudniu 2017 powiedziała, że przez cały rok przechodziła przez "kryzys tożsamości" i kwestionowała swoją płeć, lecz doszła do wniosku, że nie jest osobą transpłciową. 6 czerwca 2020 ogłosiła publicznie, że jednak jest osobą transpłciową oraz że zaczęła tranzycję medyczną dwa miesiące wcześniej.

</doc>
<doc id="3975044" url="https://pl.wikipedia.org/wiki?curid=3975044" title="Henryk Pohl">
Henryk Pohl

Henryk Pohl (ur. 4 lipca 1923 w Toruniu, zm. 14 września 1974) – polski kolejarz, poseł na Sejm PRL IV i V kadencji.
Życiorys.
Uzyskała wykształcenie średnie niepełne, pracował jako ślusarz i maszynista parowozu. Był maszynistą-instruktorem w parowozowni Polskich Kolei Państwowych Toruń Kluczyki, wyróżniony za ofiarną pracę Odznaką Przodownika Pracy (1952) i Odznaką „Przodujący Kolejarz”. Otrzymał ponadto Brązowy Krzyż Zasługi (1952). W 1965 i 1969 uzyskiwał mandat posła na Sejm PRL w okręgu Toruń z ramienia Polskiej Zjednoczonej Partii Robotniczej, zasiadał w Komisji Komunikacji i Łączności.
Pochowany na Centralnym Cmentarzu Komunalnym w Toruniu.

</doc>
<doc id="3975049" url="https://pl.wikipedia.org/wiki?curid=3975049" title="Katedra św. Piotra i Najświętszej Marii Panny w Kolonii">
Katedra św. Piotra i Najświętszej Marii Panny w Kolonii



</doc>
<doc id="3975052" url="https://pl.wikipedia.org/wiki?curid=3975052" title="Władysław Kuszyk">
Władysław Kuszyk

Władysław Kuszyk (ur. 17 lutego 1912 w Jedlance, zm. 25 maja 2000) – polski publicysta, poseł do Krajowej Rady Narodowej oraz na Sejm PRL IV i V kadencji.
Życiorys.
Uzyskał wykształcenie wyższe, pracował jako historyk, ekonomista oraz publicysta. Zgłoszony na posła do Krajowej Rady Narodowej na VII sesji 3 maja 1945 z ramienia Centralnego Komitetu Związków Zawodowych, tego samego dnia złożył ślubowanie. Należał do Komisji Pracy i Opieki Społecznej. Był działaczem Polskiej Partii Robotniczej, a następnie Polskiej Zjednoczonej Partii Robotniczej. W 1965 i 1969 uzyskiwał mandat posła na Sejm PRL w okręgach kolejno Zamość i Lublin, przez dwie kadencje zasiadał w Komisji Oświaty i Nauki oraz w Komisji Planu Gospodarczego, Budżetu i Finansów.
Pochowany na Cmentarzu Wojskowym na Powązkach (kwatera B-12-401).

</doc>
<doc id="3975054" url="https://pl.wikipedia.org/wiki?curid=3975054" title="Taniwha">
Taniwha

Taniwha – stworzenia z maoryskiej mitologii. Według wierzeń większości plemion Taniwha zamieszkiwały głębiny morskie, jeziora, stawy bądź głębokie jaskinie. W zależności od plemienia stworzenia te były uważana za dobre dla grupy, za patronów, opiekunów, a w niektórych jako złe duchy, których trzeba unikać ze względu na pożeranie ludzi bądź porywanie kobiet, aby pojąć je za żony. Taniwha często były powiązane z wodą, przypisywano im postaci rekinów, wielorybów bądź krokodyli. Te zamieszkujące jaskinie były przedstawiane jako jaszczurki bądź potwory przypominające europejskie smoki.
Teraźniejszość.
W ostatnim czasie motyw Taniwha pojawia się coraz częściej w mediach. W 2001 głośnym echem odbiła się sprawa bojkotu dla budowy nowego więzienia w Nghawa, w rejonie Northland, gdyż lokalne Taniwha manifestuje się poprzez gorące gazy wydobywające się z ziemi i blokowanie ich może zakłócić równowagę. Kilka lat później kolejna sprawa dotyczyła przesunięcia odcinka New Zealand State Highway 1 ze względu na prośbę lokalnego plemienia o niezaburzanie miejsca spoczynku ich Taniwha. Obydwie sprawy wywołały wiele kontrowersji, wysunięto nawet oskarżenia o wykorzystywanie folkloru i wierzeń jako celu do osiągnięcia korzyści finansowych.

</doc>
<doc id="3975057" url="https://pl.wikipedia.org/wiki?curid=3975057" title="Stanisław Poczęsny">
Stanisław Poczęsny

Stanisław Poczęsny (ur. 7 września 1922 w Ujkowie Nowym, zm. 25 czerwca 2003) – polski górnik, poseł na Sejm PRL IV i V kadencji.
Życiorys.
Uzyskał wykształcenie podstawowe. Od 1942 pracował w Zakładach Górniczo-Hutniczych „Bolesław” w Bukownie, kolejno jako robotnik, młodszy górnik, górnik przodowy, strzałowy i brygadzista. W 1953 wstąpił do Polskiej Zjednoczonej Partii Robotniczej, był członkiem egzekutywy przy wydziale górniczym. Był inicjatorem współzawodnictwa pracy przy eksploatowaniu chodników szybkościowych. W 1965 i 1969 uzyskiwał mandat posła na Sejm PRL w okręgu Chrzanów, przez dwie kadencje zasiadał w Komisji Budownictwa i Gospodarki Komunalnej.
Jego żoną była Edwarda Poczęsna (1925–2011), a synem poeta Lucjan Stanisław Poczęsny (1948–2011). Pochowany na cmentarzu parafii Macierzyństwa Najświętszej Maryi Panny i św. Michała Archanioła w Bolesławiu.

</doc>
<doc id="3975058" url="https://pl.wikipedia.org/wiki?curid=3975058" title="Kościół św. Mikołaja w Sulęcinie">
Kościół św. Mikołaja w Sulęcinie

Kościół pw. św. Mikołaja w Sulęcinie – rzymskokatolicki kościół filialny należący do parafii św. Henryka w Sulęcinie.
Historia.
Świątynia została zbudowana w XIV wieku przez templariuszy. Początkowo była to skromna jednonawowa budowla wzniesiona z kostki granitowej i nakryta sklepieniem krzyżowym, następnie przez kolejne lata była wielokrotnie rozbudowywana. W XV wieku została dobudowana wieża po zachodniej stronie korpusu nawowego. Swój ostateczny kształt świątynia uzyskała w latach 1899-1900. 
Kościół został spalony w lutym 1945 roku po wkroczeniu do Sulęcina Armii Czerwonej. Został zniszczony w tym czasie powstały na początku XVI wieku późnogotycki ołtarz szafiasty, oraz więźba dachowa, ostatnia kondygnacja wieży świątyni oraz gwieździste sklepienie z XIV wieku nakrywające nawę i prezbiterium. Z kolei nie zostały zniszczone: cokół granitowy ścian obejmujący długość trzech przęseł zachodnich, ostrołukowe okna oraz portale i blendy wykonane z profilowanej cegły. 
Na przełomie lat czterdziestych i pięćdziesiątych XX wieku Kościół został wyremontowany i uzyskał dzisiejszy kształt.

</doc>
<doc id="3975060" url="https://pl.wikipedia.org/wiki?curid=3975060" title="Marian Plebankiewicz">
Marian Plebankiewicz

Marian Wacław Plebankiewicz (ur. 20 lipca 1935 w Gorysławicach) – polski chemik, poseł na Sejm PRL V kadencji.
Życiorys.
Syn Wacława i Teofili. Uzyskał wykształcenie wyższe w stopniu inżyniera chemika. W 1961 wstąpił do Polskiej Zjednoczonej Partii Robotniczej, w jej strukturach pełnił funkcje był I sekretarza Komitetu Zakładowego w Kopalni i Zakładach Przetwórczych Siarki w Tarnobrzegu (1967–1973), a także członka (1969–1973) i członka egzekutywy Komitetu Powiatowego w Tarnobrzegu. W 1973 został ukarany przez Wojewódzką Komisję Kontroli Partyjnej w Rzeszowie, naganą z ostrzeżeniem z równoczesnym pozbawieniem prawa do zajmowania funkcji partyjnych z wyboru na 3 lata.
W 1969 uzyskał mandat posła na Sejm PRL w okręgu Tarnobrzeg, zasiadał w Komisji Przemysłu Ciężkiego, Chemicznego i Górnictwa. Odznaczony Srebrnym Krzyżem Zasługi oraz Złotą Odznaką Związków Zawodowych Chemików.

</doc>
<doc id="3975068" url="https://pl.wikipedia.org/wiki?curid=3975068" title="Tadeusz Pławski">
Tadeusz Pławski

Tadeusz Pławski (ur. 3 listopada 1922 w Białymstoku, zm. 30 lipca 1990) – polski ślusarz i polityk, poseł na Sejm PRL IV i V kadencji.
Życiorys.
Syn Kazimierza. Uzyskał wykształcenie podstawowe, z zawodu ślusarz. W okresie II RP był gońcem w redakcji organu Polskiej Partii Socjalistycznej, „Robotnika Białostockiego”. W czasie okupacji niemieckiej wywieziono go na roboty przymusowe do Królewca. Po wojnie zamieszkał w Olsztynie i w Bielawie. Od początku należał do Polskiej Zjednoczonej Partii Robotniczej. Był zatrudniony jako brygadzista w Fabryce Przyrządów i Uchwytów w Białymstoku. Pełnił funkcję radnego Miejskiej Rady Narodowej w Białymstoku. Był członkiem Rady Nadzorczej Zakładu Ubezpieczeń Społecznych. Zasiadał w egzekutywie Komitetu Zakładowego PZPR. W 1965 i 1969 uzyskiwał mandat posła na Sejm PRL w okręgu Białystok, przez dwie kadencje zasiadał w Komisji Przemysłu Ciężkiego, Chemicznego i Górnictwa. Od listopada 1968 do grudnia 1971 był jednocześnie zastępcą członka Komitetu Centralnego PZPR.
Pochowany na cmentarzu miejskim w Białymstoku przy ul. Władysława Wysockiego.

</doc>
<doc id="3975069" url="https://pl.wikipedia.org/wiki?curid=3975069" title="Snowboard na Zimowych Igrzyskach Olimpijskich 2006 – halfpipe mężczyzn">
Snowboard na Zimowych Igrzyskach Olimpijskich 2006 – halfpipe mężczyzn

Halfpipe podczas Zimowych Igrzyskach Olimpijskich 2006 w Turynie został rozegrany 12 lutego. Zawody odbyły się we włoskim ośrodku sportów zimowych, Bardonecchia. Mistrzem olimpijskim w tej konkurencji został Shaun White z USA, srebro wywalczył jego rodak - Danny Kass, a brąz zdobył Markku Koski z Finlandii.

</doc>
<doc id="3975072" url="https://pl.wikipedia.org/wiki?curid=3975072" title="Cyrille Maret">
Cyrille Maret

Cyrille Louis Maret (ur. 11 sierpnia 1987 r. w Dijon) – francuski judoka, brązowy medalista igrzysk olimpijskich, srebrny i brązowy medalista mistrzostw świata, mistrz Europy, złoty i trzykrotnie brązowy medalista igrzysk europejskich.
Startował w Pucharze Świata w latach 2006–2012 i 2019.

</doc>
<doc id="3975075" url="https://pl.wikipedia.org/wiki?curid=3975075" title="Snowboard na Zimowych Igrzyskach Olimpijskich 2006 – halfpipe kobiet">
Snowboard na Zimowych Igrzyskach Olimpijskich 2006 – halfpipe kobiet

Halfpipe kobiet podczas Zimowych Igrzyskach Olimpijskich 2006 w Turynie został rozegrany 13 lutego. Zawody odbyły się we włoskim ośrodku sportów zimowych, Bardonecchia. Mistrzynią olimpijską w tej konkurencji została Hannah Teter z USA, srebro wywalczyła jej rodaczka - Gretchen Bleiler, a brąz zdobyła Kjersti Buaas z Norwegii.

</doc>
<doc id="3975077" url="https://pl.wikipedia.org/wiki?curid=3975077" title="Edmund Pieńko">
Edmund Pieńko

Edmund Pieńko (ur. 1 sierpnia 1933 w Przegalinach Małych, zm. 30 marca 1998) – polski ślusarz, poseł na Sejm PRL V kadencji.
Życiorys.
Uzyskał wykształcenie średnie, z zawodu ślusarz. Pracował jako brygadzista w Fabryce Maszyn Papierniczych „Fampa” w Cieplicach. W 1969 uzyskał mandat posła na Sejm PRL w okręgu Jelenia Góra z ramienia Polskiej Zjednoczonej Partii Robotniczej, zasiadał w Komisji Leśnictwa i Przemysłu Drzewnego.
Został pochowany na cmentarzu parafialnym w Jeleniej Górze.

</doc>
<doc id="3975078" url="https://pl.wikipedia.org/wiki?curid=3975078" title="Don’t start now">
Don’t start now



</doc>
<doc id="3975079" url="https://pl.wikipedia.org/wiki?curid=3975079" title="Chusien Chałmurzajew">
Chusien Chałmurzajew

Chusien Magomietowicz Chałmurzajew (; ur. 9 października 1993 w Nazranie) – rosyjski judoka, brązowy medalista mistrzostw świata i igrzysk europejskich, mistrz Europy.

</doc>
<doc id="3975080" url="https://pl.wikipedia.org/wiki?curid=3975080" title="Brysztański Potok">
Brysztański Potok



</doc>
<doc id="3975081" url="https://pl.wikipedia.org/wiki?curid=3975081" title="Gromnicki">
Gromnicki



</doc>
<doc id="3975082" url="https://pl.wikipedia.org/wiki?curid=3975082" title="Edmund Pędziwiatr">
Edmund Pędziwiatr

Edmund Pędziwiatr (ur. 19 sierpnia 1925 w Częstochowie, zm. 3 lutego 2004) – polski walcownik, poseł na Sejm PRL V kadencji.
Życiorys.
Uzyskał wykształcenie zasadnicze zawodowe. Pracował jako brygadzista hutnik-walcownik w Hucie im. Bolesława Bieruta w Częstochowie. W 1969 uzyskał mandat posła na Sejm PRL w okręgu Częstochowa z ramienia Polskiej Zjednoczonej Partii Robotniczej, zasiadał w Komisji Handlu Wewnętrznego. Odznaczony Złotym Krzyżem Zasługi.
Został pochowany na Cmentarzu Rakowskim w Częstochowie.

</doc>
<doc id="3975084" url="https://pl.wikipedia.org/wiki?curid=3975084" title="Irena Paryzek">
Irena Paryzek

Irena Paryzek (ur. 3 września 1931 w Tarnowie, zm. 1 stycznia 2007 w Jaworznie) – polska nauczycielka, poseł na Sejm PRL V kadencji.
Życiorys.
Córka Jana i Anny. Uzyskała wykształcenie wyższe niepełne, z zawodu nauczycielka. Była kierownikiem szkoły podstawowej w Jaworznie. W 1969 uzyskała mandat posła na Sejm PRL w okręgu Chrzanów z ramienia Polskiej Zjednoczonej Partii Robotniczej, zasiadała w Komisji Oświaty i Nauki.
Została pochowana na cmentarzu parafialnym w Jaworznie.

</doc>
<doc id="3975086" url="https://pl.wikipedia.org/wiki?curid=3975086" title="Londzin">
Londzin



</doc>
<doc id="3975088" url="https://pl.wikipedia.org/wiki?curid=3975088" title="Kazbiek Zankiszyjew">
Kazbiek Zankiszyjew

Kazbiek Kudabijewicz Zankiszyjew (; ur. 23 maja 1992 r.) – rosyjski judoka, brązowy medalista mistrzostw świata, mistrz Europy, złoty medalista igrzysk europejskich.

</doc>
<doc id="3975089" url="https://pl.wikipedia.org/wiki?curid=3975089" title="Mirosław Ostręga">
Mirosław Ostręga

Mirosław Ostręga (ur. 2 sierpnia 1935 w Busku-Zdroju) – polski górnik, poseł na Sejm PRL V kadencji.
Życiorys.
Uzyskała wykształcenie podstawowe, z zawodu górnik. Pracował jako górnik przodowy ścianowy w kopalni „Mortimer-Porąbka” w Zagórzu. W 1969 uzyskał mandat posła na Sejm PRL w okręgu Sosnowiec z ramienia Polskiej Zjednoczonej Partii Robotniczej, zasiadał w Komisji Handlu Wewnętrznego. Odznaczony Brązowym Krzyżem Zasługi.

</doc>
<doc id="3975090" url="https://pl.wikipedia.org/wiki?curid=3975090" title="Jean Lassalle">
Jean Lassalle

Jean Lassalle (ur. 3 maja 1955 w Lourdios-Ichère) – francuski polityk i samorządowiec, poseł do Zgromadzenia Narodowego, kandydat w wyborach prezydenckich w 2017 i 2022.
Życiorys.
Z wykształcenia technik rolnik. W 1977 został merem swojej rodzinnej miejscowości, uzyskując następnie reelekcję na ten urząd w kolejnych wyborach. Zasiadał również w radzie departamentu Pireneje Atlantyckie, pełniąc funkcję jej wiceprzewodniczącego. Był działaczem Unii na rzecz Demokracji Francuskiej.
W wyborach w 2002 po raz pierwszy uzyskał mandat posła do Zgromadzenia Narodowego. Z powodzeniem ubiegał się o reelekcję w 2007 i 2012. W 2006 prowadził 39-dniowy strajk głodowy przeciwko planom japońskiego przedsiębiorstwa Toyal, które planowało przenieść w inne miejsce fabrykę znajdującą się w jego okręgu wyborczym. W 2007 był jednym z nielicznych deputowanych UDF, którzy poparli François Bayrou i powołanie na bazie unii Ruchu Demokratycznego. Wszedł następnie w skład władz krajowych nowego ugrupowania.
W 2016 wystąpił z Ruchu Demokratycznego. W 2017 wystartował w wyborach prezydenckich, w pierwszej turze głosowania otrzymał 1,2% głosów, zajmując 7. miejsce wśród 11 pretendentów. W tym samym roku jako niezależny kandydat prawicy został ponownie wybrany do Zgromadzenia Narodowego. W 2022 po raz drugi ubiegał się o urząd prezydenta, w pierwszej turze głosowania dostał 3,1% głosów (7. wśród 12 kandydatów).

</doc>
<doc id="3975092" url="https://pl.wikipedia.org/wiki?curid=3975092" title="Aleksander Dyl">
Aleksander Dyl

Aleksander Dyl (ur. 5 stycznia 1952 w Opacionce) – polski fotograf, operator filmowy, autor kilkunastu filmów dokumentalnych dla Telewizji Polskiej. Absolwent Państwowej Wyższej Szkoły Filmowej, Telewizyjnej i Teatralnej w Łodzi.
Życiorys.
Urodził się w Opacionce. W Tarnobrzegu ukończył szkołę średnią. W 1969 roku założył Amatorski Klub Filmowy „Mefisto”, który działał przy Tarnobrzeskiej Spółdzielni Mieszkaniowej. Od 1971 roku był członkiem Amatorskiego Klubu Fotograficzno-Filmowego „Peryskop”, działającego przy Powiatowej Spółdzielni Mieszkaniowej w Tarnobrzegu, na bazie którego powstało Tarnobrzeskie Towarzystwo Fotograficzne. W 1982 roku podjął pracę w ówczesnym Wojewódzkim Domu Kultury w Tarnobrzegu, gdzie przez pięć lat prowadził Dyskusyjny Klub Filmowy „Signum”. W tym okresie był organizatorem konkursów, wystaw fotograficznych, festiwali i Konfrontacji Foto-Filmowych Polski Południowo-Wschodniej. W 1987 roku podjął pracę w Regionalnym Ośrodku Kultury w Bielsku-Białej.
W 1992 roku rozpoczął współpracę z TVP jako operator kamery w filmach dokumentalnych, fabularyzowanych, widowiskach telewizyjnych. Samodzielnie realizował filmy do cyklu „Małe Ojczyzny”, współpracował z Elżbietą Dzikowską przy kilku odcinkach jej programu – „Pieprz i wanilia”.
Aleksander Dyl jest autorem zdjęć do filmu poświęconego polskim archeologom, pracującym w Sudanie. W 2002 roku powstała wystawa jego zdjęć z wypraw filmowych po Świecie „Fotonotatnik z podróży” – będąca opisem wypraw do Afryki i Ameryki Środkowej. Towarzyszyła jej publikacja – „Notatnik z podróży”. W 2003 roku ekspozycja była prezentowana w Tarnobrzeskim Domu Kultury.
W latach 1997–2004 fotografował obrzędy ludowe związane z kolędowaniem na terenie Żywiecczyzny, m.in. w Milówce, Lalikach, Szarem, Nieledwi. Efektem tych plenerów była wystawa „Beskidzka Kolęda” – prezentowana m.in. w Tarnobrzeskim Domu Kultury (2005), Bielsku–Białej i Strasburgu.
Aleksander Dyl pracował przy realizacji filmów „Pielgrzymi”, „Świat Majów”, „Matka Boska Pustynna”, „Chrześcijańskie dziedzictwo czarnej Afryki”, „Malowidła z Faras”, „Tryptyk rzymski”, „Tony Halik opisuje świat”. Od 2015 roku pracuje nad filmem, fabularyzowanym dokumencie o Marianie Ruzamskim. W 2017 roku ukończył pracę nad fabularyzowanym dokumentem – filmem o życiu artystycznym w przedwojennym Tarnobrzegu – "Prowincjonalny trójkąt artystyczny""." 

</doc>
<doc id="3975093" url="https://pl.wikipedia.org/wiki?curid=3975093" title="Leszek Oracki">
Leszek Oracki

Leszek Oracki (ur. 15 września 1932 w Błoniu) – polski skrawacz, poseł na Sejm PRL V kadencji.
Życiorys.
Uzyskał wykształcenie średnie, z zawodu technik obróbki skrawaniem. Pracował jako mistrz obróbki wiórowej w Zakładach Mechanicznych Ursus. W 1969 uzyskał mandat posła na Sejm PRL w okręgu Pruszków z ramienia Polskiej Zjednoczonej Partii Robotniczej, zasiadał w Komisji Zdrowia i Kultury Fizycznej.

</doc>
<doc id="3975094" url="https://pl.wikipedia.org/wiki?curid=3975094" title="Electro-rock">
Electro-rock



</doc>
<doc id="3975095" url="https://pl.wikipedia.org/wiki?curid=3975095" title="Guram Tusziszwili">
Guram Tusziszwili

Guram Tusziszwili (; ur. 5 lutego 1995 w Kodżori) – gruziński judoka, mistrz świata, trzykrotny mistrz Europy, złoty medalista igrzysk europejskich.

</doc>
<doc id="3975098" url="https://pl.wikipedia.org/wiki?curid=3975098" title="Balakryszna">
Balakryszna

Balakryszna (sanskr. बालकृष्ण, trl. "bālakṛṣṇa", en Balakrishna) – hinduistyczny bóg Kryszna pod postacią dziecka ("bala"). Balakryszna jest formą czczoną w niektórych odłamach wisznuizmu. Jednym ze sławnych propagatorów jego kultu był wedantysta, indyjski filozof (twórca śuddhadwajty - czystego monizmu) Wallabha.

</doc>
<doc id="3975100" url="https://pl.wikipedia.org/wiki?curid=3975100" title="Bronisław Ostapczuk">
Bronisław Ostapczuk

Bronisław Ostapczuk (ur. 1 czerwca 1923 w Monasterzyskach, zm. 6 listopada 2001) – polski prawnik, urzędnik i działacz komunistyczny, poseł na Sejm PRL II, III, IV i V kadencji.
Życiorys.
Jego ojcem był Jan Malinowski, a matką – nieznana z imienia samotna i biedna kobieta Ukrainka, która pracowała w prywatnym gospodarstwie Piotra i Pauliny Malinowskich w dzielnicy Nagórzanka w Monasterzyskach. Oficjalnie Bronisław Ostapczuk uznawał się za syna Piotra i Pauliny.
Do szkoły podstawowej uczęszczał w mieście rodzinnym. Od 1940 do 1941 był uczniem Szkoły Przysposobienia Zawodowego w Związku Radzieckim, a w latach 1941–1945 robotnikiem kolejowym w Niemczech. Od maja 1945 do maja 1947 był referentem w wydziale śledczym Komendy Wojewódzkiej Milicji Obywatelskiej we Wrocławiu. Uzyskał wykształcenie wyższe, z zawodu prawnik. Od 1947 do 1950 był inspektorem Komisji Specjalnej do Walki z Nadużyciami i Szkodnictwem Gospodarczym we Wrocławiu. W 1950 pełnił funkcję zastępcy prokuratora wojewódzkiego.
Od 1948 należał do Polskiej Zjednoczonej Partii Robotniczej. W latach 1950–1954 był kierownikiem wydziału administracyjnego Komitetu Wojewódzkiego partii we Wrocławiu, następnie w latach 1954–1955 był członkiem wrocławskiej Wojewódzkiej Komisji Rewizyjnej PZPR. W 1956 został członkiem egzekutywy KW PZPR we Wrocławiu.
W latach 1954–1956 był wiceprzewodniczącym, a od 1956 do 1969 pełnił funkcję przewodniczącego prezydium Wojewódzkiej Rady Narodowej we Wrocławiu. Od czerwca 1969 do września 1970 był dyrektorem żeglugi na Odrze we Wrocławiu, a w latach 1970–1971 docentem kontraktowym na Wydziale Prawa i Administracji Uniwersytetu Wrocławskiego.
W 1957, 1961, 1965 i 1969 uzyskiwał mandat posła na Sejm PRL w okręgu Wrocław (w 1969 Wrocław II). W trakcie II kadencji zasiadał w Komisji Mandatowej, Komisji Spraw Wewnętrznych, Komisji Nadzwyczajnej do rozpatrzenia projektu ustawy o radach narodowych oraz w Komisji Nadzwyczajnej Ziem Zachodnich. Ponadto przez cztery kadencje zasiadał w Komisji Wymiaru Sprawiedliwości. Od września 1971 do marca 1972 pełnił funkcję prezesa Komisji Organizacji Zarządzania. Od kwietnia 1972 do grudnia 1980 był podsekretarzem stanu w Urzędzie Rady Ministrów. W latach 1974–1981 prezes Towarzystwa Naukowego Organizacji i Kierownictwa.
Zmarł 6 listopada 2001.

</doc>
<doc id="3975101" url="https://pl.wikipedia.org/wiki?curid=3975101" title="Roy Meyer">
Roy Meyer

Roy Meyer (ur. 4 czerwca 1991 r. w Bredzie) – holenderski judoka, brązowy medalista mistrzostw świata i Europy, uczestnik Letnich Igrzysk Olimpijskich 2016.
Igrzyska olimpijskie.
W 2016 roku wystąpił na igrzyskach olimpijskich w Rio de Janeiro w kategorii powyżej 100 kg. W ćwierćfinale przegrał przez waza-ari z reprezentantem Izraela Orem Sassonem, zaś w repasażach uległ Brazylijczykowi Rafaelowi Silvie.

</doc>
<doc id="3975102" url="https://pl.wikipedia.org/wiki?curid=3975102" title="Snowboard na Zimowych Igrzyskach Olimpijskich 2006 – snowcross mężczyzn">
Snowboard na Zimowych Igrzyskach Olimpijskich 2006 – snowcross mężczyzn

Snowcross mężczyzn podczas Zimowych Igrzyskach Olimpijskich 2006 w Turynie został rozegrany 16 lutego. Zawody odbyły się we włoskim ośrodku sportów zimowych, Bardonecchia. Mistrzem olimpijskim w tej konkurencji został Seth Wescott z USA, srebro wywalczył Radoslav Židek ze Słowacji, a brąz zdobył Francuz Paul-Henri de Le Rue.
Wyniki.
Runda eliminacyjna.
Najlepszych 32. zawodników awansowało do 1/8 finału. Na tym etapie rywalizowali w czwórkach, dwóch najlepszych awansowało do następnego etapu.
Finały.
Czterech półfinalistów, którzy nie awansowali do finału startowało w małym finale, walcząc o miejsca 5-8. Czterech ostatnich w ćwierćfinałach walczyło o pozycje 13–16, a zawodnicy z trzecich miejsc w swoich biegach walczyli o miejsca 9-13.

</doc>
<doc id="3975104" url="https://pl.wikipedia.org/wiki?curid=3975104" title="Milena Damjanowa">
Milena Damjanowa

Milena Cwetanowa Damjanowa, bułg. Милена Цветанова Дамянова (ur. 2 sierpnia 1976 w Silistrze) – bułgarska polityk i filolog, posłanka do Zgromadzenia Narodowego, w latach 2010–2013 wiceminister edukacji.
Życiorys.
Ukończyła filologię węgierską na Uniwersytecie Sofijskim im. św. Klemensa z Ochrydy i zarządzanie finansami na Akademii Ekonomicznej w Swisztowie. Od 2001 pracowała jako asystent na pierwszej z tych uczelni, zajmowała się również tłumaczeniami. W 2007 nawiązała współpracę z partią GERB jako ekspert do spraw edukacji i nauki. W 2009 podjęła zatrudnienie w administracji rządowej.
W 2010 premier Bojko Borisow powołał ją na wiceministra edukacji, młodzieży i nauki w swoim rządzie. Funkcję tę pełniła do 2013. W tym samym roku uzyskała mandat deputowanej do Zgromadzenia Narodowego 42. kadencji. Z powodzeniem ubiegała się o poselską reelekcję w wyborach w 2014, 2017 i kwietniu 2021.

</doc>
<doc id="3975105" url="https://pl.wikipedia.org/wiki?curid=3975105" title="Henryk Sierka">
Henryk Sierka

Henryk Sierka (ur. 1 listopada 1909 w Warszawie, zm. w grudniu 1988) – polski kolejarz, poseł na Sejm PRL V kadencji.
Życiorys.
Syn Antoniego. Uzyskał wykształcenie podstawowe, z zawodu tokarz. Pracował jako maszynista parowozu w Parowozowni Polskich Kolei Państwowych w Poznaniu. W 1969 uzyskał mandat posła na Sejm PRL w okręgu Poznań z ramienia Polskiej Zjednoczonej Partii Robotniczej, zasiadał w Komisji Komunikacji i Łączności.
Pochowany na cmentarzu Górczyńskim w Poznaniu.

</doc>
<doc id="3975106" url="https://pl.wikipedia.org/wiki?curid=3975106" title="Evelyne Tschopp">
Evelyne Tschopp

Evelyne Tschopp (ur. 19 czerwca 1991) – szwajcarska judoczka, brązowa medalistka Mistrzostw Europy 2017, brązowa medalistka Letniej Uniwersjady 2015, uczestniczka Letnich Igrzysk Olimpijskich 2016.

</doc>
<doc id="3975108" url="https://pl.wikipedia.org/wiki?curid=3975108" title="Virola venosa">
Virola venosa

Virola venosa (Benth.) Warb. – gatunek rośliny z rodziny muszkatołowcowatych ("Myristicaceae"). Występuje naturalnie w Kolumbii, Wenezueli oraz Brazylii (w stanach Amazonas, Amapá, Pará, Rondônia i Mato Grosso). 
Biologia i ekologia.
Rośnie w wiecznie zielonych lasach.

</doc>
<doc id="3975109" url="https://pl.wikipedia.org/wiki?curid=3975109" title="Ronnie Baker">
Ronnie Baker

Ronnie Baker (ur. 15 października 1993) – amerykański lekkoatleta specjalizujący się w biegach sprinterskich. 
W 2015 był czwarty na dystansie 100 metrów podczas uniwersjady w Gwangju. Złoty medalista IAAF World Relays (2017). Rok później zdobył brązowy medal halowych mistrzostw świata w Birmingham.
Złoty medalista mistrzostw Stanów Zjednoczonych. 
Stawał na najwyższym stopniu podium czempionatu NCAA.

</doc>
<doc id="3975115" url="https://pl.wikipedia.org/wiki?curid=3975115" title="Joana Ramos">
Joana Ramos

Joana Isabel Ventura Ramos (ur. 16 stycznia 1982 r. w Coimbrze) – portugalska judoczka, dwukrotna srebrna medalistka mistrzostw Europy, srebrna medalistka igrzysk europejskich, sześciokrotna mistrzyni Portugalii (2001, 2004, 2007, 2008, 2009, 2016), uczestniczka dwóch igrzysk olimpijskich.

</doc>
<doc id="3975116" url="https://pl.wikipedia.org/wiki?curid=3975116" title="LeShon Collins">
LeShon Collins

LeShon Collins (ur. 11 grudnia 1993 w Chester) – amerykański lekkoatleta specjalizujący się w biegach sprinterskich. 
Złoty medalista IAAF World Relays (2017).
Medalista mistrzostw Stanów Zjednoczonych. Stawał na podium czempionatu NCAA.

</doc>
<doc id="3975118" url="https://pl.wikipedia.org/wiki?curid=3975118" title="Leshon Collins">
Leshon Collins



</doc>
<doc id="3975120" url="https://pl.wikipedia.org/wiki?curid=3975120" title="Fosforen">
Fosforen

Fosforen – alotropowa odmiana fosforu, nanomateriał o płaskiej strukturze, analogicznej do grafenu, silicenu i germanenu. Atomy czarnego fosforu w rombowym układzie krystalograficznym tworzą jednoatomowej grubości warstwę (w przeciwieństwie do grafenu pofałdowaną). W sieci krystalicznej atomy połączone są w sześciokąty na podobieństwo plastra miodu, gdzie każdy atom fosforu ma trzy wiązania z sąsiednimi atomami. Ze względu na swoją minimalną grubość fosforen jest uważany za strukturę dwuwymiarową. Niezmiernie małej grubości materiał wykazuje właściwości półprzewodnikowe i jest przedmiotem zainteresowania nauki jako mogący znaleźć rozliczne zastosowania w elektronice i przemyśle.
Właściwości fizyczne.
Fosforen ma metaliczny połysk i właściwości półprzewodnikowe, gdyż w przeciwieństwie do grafenu, ma niezerową przerwę energetyczną. Służyć może m.in. do wytwarzania cienkich, a przy tym elastycznych układów elektronicznych, które mogą być łatwiej chłodzone niż obecne, wykonywane z krzemu. Na świecie są już prowadzone eksperymenty z takimi układami. Na Politechnice Gdańskiej badane są interakcje fosforenu z materiałami biologicznymi. Jednym z potencjalnych zastosowań jest użycie fosforenu w miniaturowych biosensorach, które mogą znaleźć szerokie zastosowania w biotechnologii i medycynie.

</doc>
<doc id="3975121" url="https://pl.wikipedia.org/wiki?curid=3975121" title="Theresa Stoll">
Theresa Stoll

Theresa Stoll (ur. 21 listopada 1995) – niemiecka judoczka, srebrna medalistka Mistrzostw Europy 2017 i brązowa Mistrzostw Europy 2016, dwukrotna mistrzyni Niemiec (2016, 2017).

</doc>
<doc id="3975125" url="https://pl.wikipedia.org/wiki?curid=3975125" title="Snowboard na Zimowych Igrzyskach Olimpijskich 2006 – snowcross kobiet">
Snowboard na Zimowych Igrzyskach Olimpijskich 2006 – snowcross kobiet

Snowcross kobiet podczas Zimowych Igrzyskach Olimpijskich 2006 w Turynie został rozegrany 17 lutego. Zawody odbyły się we włoskim ośrodku sportów zimowych, Bardonecchia. Mistrzynią olimpijską w tej konkurencji została Tanja Frieden ze Szwajcarii, srebro wywalczyła Lindsey Jacobellis z USA, a brąz zdobyła Kanadyjka Dominique Maltais.
Wyniki.
Runda eliminacyjna.
Najlepszych 16. zawodniczek awansowało do 1/4 finału. Na tym etapie rywalizowały w czwórkach, dwie najlepsze awansowały do następnego etapu.
Finały.
Cztery półfinalistki, które nie awansowały do finału startowały w małym finale, walcząc o miejsca 5-8. Cztery ostatnie w ćwierćfinałach walczyły o pozycje 13–16, a zawodniczki z trzecich miejsc w swoich biegach walczyły o miejsca 9-13.

</doc>
<doc id="3975126" url="https://pl.wikipedia.org/wiki?curid=3975126" title="Hélène Receveaux">
Hélène Receveaux

Hélène Receveaux (ur. 28 lutego 1991 w Chenôve) – francuska judoczka, brązowa medalistka Mistrzostw Europy 2017, trzykrotnie brązowa medalistka Uniwersjady, mistrzyni Francji w 2011 roku.

</doc>
<doc id="3975127" url="https://pl.wikipedia.org/wiki?curid=3975127" title="Franck-Yves Bambock">
Franck-Yves Bambock

Franck-Yves Bambock (ur. 7 kwietnia 1995 w Duala) – francuski piłkarz występujący na pozycji pomocnika w Córdobie.

</doc>
<doc id="3975130" url="https://pl.wikipedia.org/wiki?curid=3975130" title="Iwonicki Potok">
Iwonicki Potok



</doc>
<doc id="3975133" url="https://pl.wikipedia.org/wiki?curid=3975133" title="Irmina Obońska">
Irmina Obońska

Irmina Obońska – polska pianistka i klawesynistka, pedagog, wykonawczyni muzyki kameralnej. Ukończyła studia na Akademii Muzyczną w Katowicach w klasach fortepianu (u prof. Hanny Kryjak) oraz klawesynu (u prof. Marka Toporowskiego), otrzymując dyplom z wyróżnieniem. W 2008 roku zadebiutowała jako klawesynistka na Śląskim Festiwalu Bachowskim. W 2011 r. założyła zespół muzyki dawnej La Folia Ensemble, wykonujący muzykę kameralną z okresu XVII i XVIII wieku..
Laureatka nagrody „Fryderyk” 2017 za płytę "" w kategorii Album roku muzyka dawna.

</doc>
<doc id="3975134" url="https://pl.wikipedia.org/wiki?curid=3975134" title="Yuki Honda">
Yuki Honda



</doc>
<doc id="3975135" url="https://pl.wikipedia.org/wiki?curid=3975135" title="Yuki Horigome">
Yuki Horigome



</doc>
<doc id="3975136" url="https://pl.wikipedia.org/wiki?curid=3975136" title="Akihiro Hyodo">
Akihiro Hyodo



</doc>
<doc id="3975138" url="https://pl.wikipedia.org/wiki?curid=3975138" title="Yusuke Igawa">
Yusuke Igawa



</doc>
<doc id="3975139" url="https://pl.wikipedia.org/wiki?curid=3975139" title="Custer (poemat Elli Wheeler Wilcox)">
Custer (poemat Elli Wheeler Wilcox)

Custer – poemat amerykańskiej poetki Elli Wheeler Wilcox opublikowany w tomie "Custer, and Other Poems", wydanym w 1896. 
Charakterystyka ogólna.
Utwór jest próbą stworzenia dzieła epickiego opartego na najnowszej historii Stanów Zjednoczonych. Jego bohaterem jest generał George Armstrong Custer, który wyprawił się na tereny zajmowane przez Indian i zginął wraz z całym swoim oddziałem, liczącym 210 żołnierzy, w bitwie nad Little Bighorn, która rozegrała się 25 czerwca 1876. Przeciwnikiem Custera był wódz Tatanka Yotanka, czyli Siedzący Byk (ang. Sitting Bull). Custer stał się natychmiast postacią emblematyczną. Był traktowany jak bohater i męczennik. W dalszym ciągu dla wielu Amerykanów jest symbolem odwagi i poświęcenia się dla ojczyzny. Jego ostatnia bitwa przeszła do historii i legendy. Utwór Elli Wheeler Wilcox tę legendę współtworzył. Został ukształtowany według klasycznych wzorów. Poetka nawiązuje do tradycji wielkiej epiki europejskiej, wspominając wojnę trojańską i jej największego herosa, Achillesa.
Forma.
Poemat został napisany przy użyciu strofy ośmiowersowej rymowanej parzyście (aabbccdd). W roli metrum wystąpił standardowy pentametr jambiczny, czyli sylabotoniczny dziesięciozgłoskowiec.
Utwór jest podzielony na trzy księgi i składa się z 107 zwrotek.

</doc>
<doc id="3975141" url="https://pl.wikipedia.org/wiki?curid=3975141" title="Wieża Hassana">
Wieża Hassana



</doc>
<doc id="3975144" url="https://pl.wikipedia.org/wiki?curid=3975144" title="Samuel Sáiz">
Samuel Sáiz

Samuel "Samu" Sáiz Alonso (ur. 22 stycznia 1991 w Madrycie) – hiszpański piłkarz występujący na pozycji napastnika w Gironie FC .

</doc>
<doc id="3975145" url="https://pl.wikipedia.org/wiki?curid=3975145" title="Yosuke Ikehata">
Yosuke Ikehata



</doc>
<doc id="3975147" url="https://pl.wikipedia.org/wiki?curid=3975147" title="Meczet al-Abbasa">
Meczet al-Abbasa



</doc>
<doc id="3975148" url="https://pl.wikipedia.org/wiki?curid=3975148" title="Sho Inagaki">
Sho Inagaki



</doc>
<doc id="3975149" url="https://pl.wikipedia.org/wiki?curid=3975149" title="Kohei Inoue">
Kohei Inoue



</doc>
<doc id="3975151" url="https://pl.wikipedia.org/wiki?curid=3975151" title="Guzaarish">
Guzaarish



</doc>
<doc id="3975155" url="https://pl.wikipedia.org/wiki?curid=3975155" title="Yuki Inoue">
Yuki Inoue



</doc>
<doc id="3975156" url="https://pl.wikipedia.org/wiki?curid=3975156" title="Yusuke Inuzuka">
Yusuke Inuzuka



</doc>
<doc id="3975157" url="https://pl.wikipedia.org/wiki?curid=3975157" title="Janusz Wawrowski">
Janusz Wawrowski

Janusz Wawrowski (ur. 22 marca 1982 w Koninie) – polski skrzypek, wykładowca Uniwersytetu Muzycznego Fryderyka Chopina w Warszawie, dyrektor artystyczny międzynarodowych festiwali. Laureat Fryderyka 2017 za płytę "Sequenza".
Życiorys.
Uczeń prof. Mirosława Ławrynowicza, prof. Yaira Klessa oraz Salvatore Accardo. Stypendysta Krajowego Funduszu na rzecz Dzieci.
Koncertował m.in. w Filharmonii Berlińskiej, Musikverein w Wiedniu, Filharmonii Narodowej w Warszawie, Litewskiej Filharmonii Narodowej, Konserwatorium im. Piotra Czajkowskiego w Moskwie, De Doelen Concertgebouw w Rotterdamie, Tel Aviv Music Center czy Stuttgarter Philharmoniker. W swojej karierze artysta współpracował z takimi dyrygentami jak m.in. Conrad van Alphen, Łukasz Borowicz, Gabriel Chmura, Mykola Diadiura, Agnieszka Duczmal, Jacek Kaspszyk, Jerzy Maksymiuk, Tomáš Netopil, Juozas Domarkas, Daniel Raiskin i Antoni Wit.
W 2013 obronił na Wydziale Instrumentalnym Uniwersytet Muzyczny Fryderyka Chopina doktorat w dziedzinie sztuk muzycznych.
Pomysłodawca i dyrektor artystyczny międzynarodowych festiwali promujących muzykę polską – Muzyka na szczytach w Zakopanem (2009-2010) i Muzyczne przestrzenie w Wielkopolsce (od 2011).
Za wybitną działalność artystyczną i społeczną Janusz Wawrowski został uhonorowany przez Ministra Kultury i Dziedzictwa Narodowego odznaką "Zasłużony dla Kultury Polskiej""."
Od 2018 Wawrowski gra na pierwszym od II wojny światowej w Polsce stradivariusie zakupionym dla niego przez anonimowego polskiego mecenasa.
Wydawnictwa płytowe.
W 2007, nakładem wytwórni CD Accord ukazała się płyta Wawrowskiego – "Niccolò Paganini – 24 Kaprysy op.1", która została ponownie wydana w 2016 nakładem Warner Music. Obecnie Janusz Wawrowski współpracuje z wytwórnią fonograficzną Warner Music Group w ramach wieloletniego kontraktu artystycznego. Pierwszym efektem tej współpracy była nominowana do Fryderyka 2014, płyta "Aurora" z muzyką Karola Szymanowskiego, Witolda Lutosławskiego, Maurice’a Ravela i Eugène’a Ysaÿe’a.
W październiku 2016 ukazała się płyta "Sequenza", która zawiera utwory m.in. Luciano Berio, Krzysztofa Pendereckiego i Eugène’a Ysaÿe’a oraz światowe premiery utworów Tomasza Opałki i Dariusza Przybylskiego. Album został nagrodzony Fryderykiem 2017 w kategorii muzyka poważna – album roku recital solowy oraz został nominowany do International Classical Music Awards 2018. Najnowszą płytę skrzypek nagrał ze Stuttgarter Philharmoniker pod dyrekcją Daniela Raiskina. Album "Brillante" zawiera II Koncert skrzypcowy Henryka Wieniawskiego oraz "Fantazję szkocką" Maxa Brucha i wydany został w listopadzie 2017 nakładem Warner Classics.

</doc>
<doc id="3975158" url="https://pl.wikipedia.org/wiki?curid=3975158" title="Toru Irie">
Toru Irie



</doc>
<doc id="3975159" url="https://pl.wikipedia.org/wiki?curid=3975159" title="Yosuke Ishibitsu">
Yosuke Ishibitsu



</doc>
<doc id="3975160" url="https://pl.wikipedia.org/wiki?curid=3975160" title="Kentaro Ishikawa">
Kentaro Ishikawa



</doc>
<doc id="3975161" url="https://pl.wikipedia.org/wiki?curid=3975161" title="Ko Ishikawa">
Ko Ishikawa



</doc>
<doc id="3975164" url="https://pl.wikipedia.org/wiki?curid=3975164" title="Snowboard na Zimowych Igrzyskach Olimpijskich 2006 – gigant równoległy mężczyzn">
Snowboard na Zimowych Igrzyskach Olimpijskich 2006 – gigant równoległy mężczyzn

Gigant równoległy mężczyzn podczas Zimowych Igrzyskach Olimpijskich 2006 w Turynie został rozegrany 22 lutego. Zawody odbyły się we włoskim ośrodku sportów zimowych, Bardonecchia. Tytuł mistrza olimpijskiego w tej konkurencji obronił Philipp Schoch ze Szwajcarii, srebro wywalczył jego brat - Simon Schoch, a brąz zdobył Austriak Siegfried Grabner.

</doc>
<doc id="3975168" url="https://pl.wikipedia.org/wiki?curid=3975168" title="Ryota Isomura">
Ryota Isomura



</doc>
<doc id="3975171" url="https://pl.wikipedia.org/wiki?curid=3975171" title="Custer, and Other Poems">
Custer, and Other Poems

Custer, and Other Poems – tomik wierszy amerykańskiej poetki Elli Wheeler Wilcox opublikowany w 1896. 
Zawartość.
Tomik zawiera 55 wierszy lirycznych i epigramatów i poemat bohaterski Custer. W zbiorku znalazły się między innymi utwory "The World's Need", "High Noon", "Transformation", "Thought-Magnets", "Smiles", "The Universal Route", "Earthly Pride", "Unanswered Prayers", "Thanksgiving", "A Maiden To Her Mirror", "The Kettle", "Contrasts", "Thy Ship", "The Tryst" i "Life", jak również "A Marine Etching", "The Duel", "Love Thyself Last", "Christmas Fancies", "The River", "Sorry", "The Old Wooden Cradle", "Ambition's Trail", "The Traveled Man", "The Tulip Bed At Greeley Square", "Will" i "To An Astrologer". Obok nich w skład tomu weszły sonety "The Undiscovered Country", "Uncontrolled", "Unconquered" i "The Optimist" oraz sonetystyczna dylogia "Two Nights. (Suggested by the lives of Napoleon and Josephine.)". Szczególnie kunsztowna jest "Sestina".

</doc>
<doc id="3975174" url="https://pl.wikipedia.org/wiki?curid=3975174" title="Snowboard na Zimowych Igrzyskach Olimpijskich 2006 – gigant równoległy kobiet">
Snowboard na Zimowych Igrzyskach Olimpijskich 2006 – gigant równoległy kobiet

Gigant równoległy kobiet podczas Zimowych Igrzyskach Olimpijskich 2006 w Turynie został rozegrany 23 lutego. Zawody odbyły się we włoskim ośrodku sportów zimowych, Bardonecchia. Mistrzynią olimpijską w tej konkurencji została Daniela Meuli ze Szwajcarii, srebro wywalczyła Niemka Amelie Kober, a brąz zdobyła Rosey Fletcher z USA.

</doc>
<doc id="3975178" url="https://pl.wikipedia.org/wiki?curid=3975178" title="Daniela Mercury">
Daniela Mercury

Daniela Mercury, właściwie Daniela Mercuri de Almeida (ur. 28 lipca 1965 w Salvadorze) – brazylijska piosenkarka, tancerka, producentka i aktorka.
W swojej solowej karierze, Daniela Mercury sprzedała ponad 20 mln płyt i wydała 24 single, które trafiły do pierwszej dziesiątki hitów w Brazylii, z czego 14 zajęło pierwsze miejsce. Zdobyła nagrodę Latin Grammy za album "Balé Mulato – Ao Vivo", zdobyła również sześciokrotnie "Prêmio da Música Brasileira", trzykrotnie "Prêmio Multishow de Música Brasileira" oraz dwukrotnie "MTV Video Music Brasil" za najlepszy klip wideo oraz zdjęcia.
W 1991 r. artystka wydała album "Daniela Mercury", a rok później album "O Canto da Cidade", który przyniósł sławę w całej Brazylii jej samej oraz muzyce axé, którą reprezentuje. Przez lata swojej kariery, Mercury wydała takie single jak m.in. "Swing da Cor, O Canto da Cidade, À Primeira Vista, Rapunzel, Nobre Vagabundo, Ilê Pérola Negra, Mutante, Maimbê Dandá, Levada Brasileira, Oyá Por Nós". Wydała płytę w 25. rocznicę powstania Cirque du Soleil i brała udział w Festival International de Jazz de Montréal. Została zaproszona do nagrania DVD z Alejandro Sanzem oraz do występu wspólnie z Paulem McCartneyem podczas wręczenia Pokojowej Nagrody Nobla w Oslo, w Norwegii.
W 2009 r. wydała album "Canibália" i udała się z nim w międzynarodową trasę koncertową. Na tej płycie znalazły się takie hity jak "Preta" (z udziałem Seu Jorge), "Oyá Por Nós" (z Margareth Menezes) oraz "Sol do Sul". W 2011 r. amerykański kanał telewizyjny CBS obwołał Danielę Mercury Carmen Mirandą nowych czasów. W 2013 r. Daniela wraz ze swoją żoną wydała swoją pierwszą książkę pt. "Daniela e Malu: Uma História de Amor" (Daniela i Malu: Historia Miłosna).
Życiorys.
Daniela Mercuri de Almeida urodziła się 28 lipca 1965 r. w Salvadorze w stanie Bahia. Jej matką jest Liliana Mercuri, pracownica społeczna o włoskim pochodzeniu, a ojcem mechanik António Fernando de Abreu Ferreira de Almeida, z pochodzenia Portugalczyk. Daniela dorastała w Brotas, dzielnicy Salvadoru, jej rodzina należała do klasy średniej. Ma czworo rodzeństwa: Toma, Cristianę, Vânię (która również jest piosenkarką – Vânia Abreu) i Marcosa. Uczęszczała do szkoły Ana Néri oraz do Colégio Baiano.
Daniela od dziecka przejawiała silny charakter i dążyła do celu, którym była muzyka i taniec. W wieku 8 lat zaczęła pobierać lekcje baletu, a w wieku 16 lat już sama dawała lekcje, aby móc zapłacić za dalszą naukę tańca i za studia. Gdy miała 19 lat, wyszła za mąż za przyjaciela z dzieciństwa Zalthera Portela Laborda Póvoasa, zaszła w ciążę i w 1985 r. urodziła swojego pierwszego syna Gabriela. Rok później na świat przyszła jej córka Giovana. Daniela mówi, że to dzięki dzieciom została piosenkarką:
W 2013 r. piosenkarka ogłosiła, że jest biseksualna i 12 października 2013 r. wzięła ślub cywilny z dziennikarką Malu Verçosa. To wydarzenie odbiło się głośnym echem w Brazylii i poza jej granicami. Daniela poinformowała o zawarciu związku poprzez umieszczenie na Instagramie 4 zdjęć i następującego komunikatu: "Malu jest teraz moją żoną, moją rodziną i moją muzą". Zdjęcia Danieli z żoną pojawiły się na okładkach wielu pism, a jej świadectwo skłoniło inne osoby do "coming outu", co nazwano "“efektem Danieli”". Daniela i Malu mają wspólnie trzy córki: Marcię, Anę Alice i Anę Isabel.
Kariera.
Daniela Mercury przejawiała zainteresowanie i talent muzyczny od najmłodszych lat. Już w wieku 16 lat zaczęła śpiewać w klubach i barach, jednak wówczas jej główną pasją pozostawał taniec. Studiowała taniec na Federalnym Uniwersytecie Bahia. Dopiero po urodzeniu dwójki starszych dzieci wróciła do śpiewania.
Wczesna kariera (1986–1990).
W latach 1986–1988 Daniela Mercury była członkinią zespołu "Cheiro de Amor" oraz wokalem wspierającym zespołu Banda Eva, który wówczas był jeszcze tylko blokiem karnawałowym. Występowała w tej samej roli z Gilberto Gilem. W latach 1988–1990 była wokalistką grupy "Companhia Clic", z którą wydała dwa albumy. W 1990 r. zdecydowała się na karierę solową.
Rozkwit kariery (1991-1994).
Pierwszym solowym albumem artystki była płyta zatytułowana "Daniela Mercury" z 1991 r., wydana przez niezależną wytwórnię "Eldorado". Singiel "Swing da Cor," z udziałem zespołu Olodum, stał się hitem w Brazylii i wprowadził muzykę axé do kanonu muzyki brazylijskiej, obok pagode i sertanejo. Olodum nagrał z Danielą Mercury również drugiego singla z tej płyty, "Menino do Pelô", który także dostał się do Top10 na brazylijskich listach przebojów.
Po sukcesie "Swing da Cor" Daniela Mercury zaczęła brać udział w wydarzeniach o krajowym zasięgu. Pierwszym z nich był program "Bem Brasil" w "Tv Cultura de São Paulo", transmitowany na żywo z Uniwersytetu w São Paulo. Zazwyczaj nagranie odbywało się w obecności ok. tysiąca osób, ale na odcinek z udziałem Danieli przyszło 25 tys. widzów.
W 1992 r. Daniela Mercury wystąpiła z koncertem w São Paulo, który ostatecznie spopularyzował muzykę axé poza granicami stanu Bahia. Koncert miał miejsce w Muzeum Sztuki (Museu de Arte) i był przeznaczony dla początkujących artystów. Nikt nie spodziewał się, że jej występ okaże się tak wielkim sukcesem.
W momencie rozpoczęcia koncertu przed sceną zgromadziło się ok. 3 tys. osób, a po 20 minutach było ich już ok. 20 tys. Wkrótce organizatorzy byli zmuszeni do przerwania występu, w obawie, że wciąż zwiększający się tłum może zniszczyć zbiory muzeum. Daniela Mercury wspomina, że stojąc na scenie obserwowała, jak "autobusy zamieniły się w trios elétricos, pasażerowie tańczyli. W ciągu 20 minut stanęła cała Avenida Paulista". Następnego dnia informacje o tym występie pojawiły się w gazetach, co rozsławiło nie tylko nową gwiazdę, ale również gatunek muzyczny, jaką reprezentowała.
Po tym występie Daniela Mercury nawiązała współpracę z wytwórnią Sony Music i wydała swój drugi solowy album, "O Canto da Cidade". Sprzedał się on w ponad 2 milionach kopii w Brazylii i wylansował takie hity jak "O Mais Belo dos Belos, Batuque, Você Não Entende Nada" oraz tytułowy utwór płyty, "O Canto da Cidade". Pod koniec 1992 r. koncern mediowy Rede Globo zaprosił artystkę no nagrania specjalnej edycji albumu na placu Apoteose w Rio de Janeiro. W nagraniu uczestniczyły również takie sławy jak Caetano Veloso, Herbert Vianna i Tom Jobim. 15 lat później ten koncert został wydany w formie DVD.
W lipcu 2013 r. Daniela była jedną z brazylijskich gwiazd szwajcarskiego festiwalu Festival de Jazz de Montreux.
Album "O Canto da Cidade" jest uważany za prekursora gatunku samba-reggae, który jest jednym z elementów szerszego nurtu muzyki axé. Dzięki sukcesom Danieli Mercury, karnawał w Bahia zaczął być w większym stopniu obecny w krajowych mediach, a sama artystka zyskała przydomek “królowej axé”.
Dalszy rozwój (1994-2000).
W 1994 r. Daniela wydała swój trzeci album "Música de Rua" i nie zebrała dobrych opinii – krytykowano ją za skopiowanie stylu z poprzedniego albumu, który odniósł sukces. Pomimo krytyki sprzedała ponad milion kopii i wydała trzy single z tej płyty: "Música de Rua, O Reggae e o Mar i Por Amor ao Ilê" (dwa pierwsze dostały się na pierwsze miejsca na listach przebojów, a trzeci z nich na szóste). "Música de Rua" do dziś pozostaje najbardziej autorskim albumem w twórczości piosenkarki, napisała teksty do 6 z 12 piosenek. W 1994 r. wraz z Rayem Charlesem nagrała reklamę piwa Antartica, pokazywaną podczas Mistrzostw Świata w Piłce Nożnej. Nagranie miało miejsce w San Francisco, czyli w mieście gdzie reprezentacja Brazylii grała swoje pierwsze mecze.
W 1996 r. wydała czwarty album "Feijão com Arroz", we współpracy z kompozytorem Alfredo Moura. Album został dobrze przyjęty przez krytyków i publiczność. Portal AllMusic ocenił go na 4,5 gwiazdki – najwyżej ze wszystkich albumów piosenkarki. Płyta sprzedała się w blisko 2 mln kopii, co daje jej drugie miejsce spośród albumów artystki, za "O Canto da Cidade". Znalazły się na niej takie hity jak "À Primeira Vista, Nobre Vagabundo, Rapunzel" (pierwsze miejsce na listach przebojów), "Minas com Bahia" (z udziałem Samuela Rosy z zespołu Skank) trafił do pierwszej dwudziestki, a "Feijão de Corda" do pierwszej dziesiątki. Album "Feijão com Arroz" zyskał popularność za granicą. W Portugalii sprzedano 270 tys. krążków i Daniela trafiła na okładkę tygodnika "Visão". We Francji sprzedała 300 tys. kopii albumu i wystąpiła w wypełnionym widzami teatrze "La Cigale" w Paryżu. W Nowym Jorku na jej występie podczas "Festival de Artes Latinas" w Lincoln Center padł rekord liczby widzów.
W 1996 r. piosenkarka po raz pierwszy pojawiła się podczas karnawału w Salvadorze ze swoim blokiem "Crocodilo", maszerując od razu jedną z głównych tras: "Barra-Ondina". W 1997 r. wystąpiła w telenoweli "Mandacaru" u boku Alceu Valençy, gdzie zagrali role Lampião i Marii Bonita.
W 1998 r. Daniela nagrała swój pierwszy album w całości na żywo, zatytułowany "Elétrica", który sprzedał się w ilości pół miliona kopii i wylansował hit "Trio Metal". W tym samym roku nagrała piosenkę Caetano Veloso pt. "Alegria, Alegria", która trafiła do składanki "Tropicália – 30 anos". Podczas Mistrzostw Świata w Piłce Nożnej we Francji w 1998 r. w przerwach pokazywano piosenkę "Rapunzel" i Daniela Mercury zyskała tytuł "artystki lata", nadawany przez kanał France 2.
W 1999 r. wydała swój ostatni album z wytwórnią Sony Music, zatytułowany "Swing Tropical". Zawiera on zbiór największych przebojów oraz cover piosenki "País Tropical" Jorge Ben Jora z udziałem zespołu Olodum. W tym samym roku Daniela założyła jeden z "trios elétricos" karnawału w Salvadorze, "Trio Tecno". Początkowo publiczność krytykowała połączenie axé z muzyką elektroniczną, ale dzisiaj blok gromadzi tłumy podczas przemarszu trasą "Barra-Ondina".
Flirt z muzyką elektroniczną (2000-4).
W tym okresie Daniela wydała 4 albumy za pośrednictwem wytwórni BMG, oddalając się od nurtu muzyki axé i pokazując swoją wszechstronność. Pierwszym z tych albumów był wydany w 2000 r. "Sol da Liberdade –" sprzedano milion kopii. Znalazły się na nim takie hity jak "Ilê Pérola Negra (O Canto do Negro)" czy cover "Como Vai Você", Antônio Marcosa. W piosence "O Sol da Liberdade" towarzyszy jej Milton Nascimento, a w piosence "Dara" piosenkarka z Beninu Angelique Kidjo. Utwór z tej płyty, "Santa Helena", zajął 26. miejsce na listach przebojów, najgorsze w karierze Danieli. Nowatorskim elementem jest zmiksowanie samba-reggae z muzyką elektroniczną (rap, funk lounge i house). Album spotkał się z pozytywnymi opiniami, także za granicą. Artystka zaprezentowała utwory z tej płyty podczas otwarcia Rock in Rio III 12 stycznia 2001, gdzie zaśpiewała dla 160 tys. widzów.
W 2001 r. piosenkarka nagrała album "Sou de Qualquer Lugar," który sprzedał się zaledwie w połowie tak dobrze jak poprzedni krążek, ale za to znalazł się na nim hit "Mutante", napisany przez Ritę Lee i Roberto de Carvalho. Płyta spotkała się jednak z krytyką i pojawiały się opinie, że artystka jest niezdecydowana i dlatego eksperymentuje wciąż z różnymi gatunkami muzyki.
W tym samym roku Daniela Mercury zaśpiewała wraz z Paulem McCartneyem podczas ceremonii wręczenia Pokojowej Nagrody Nobla w Oslo, w Norwegii. Wykonali utwór “Let it be”, a towarzyszyli im: Wyclef Jean, Natalie Imbruglia i Anastacia.
W 2003 r. piosenkarka wydała drugi album na żywo, "MTV Ao Vivo – Eletrodoméstico". Powstał 23 i 24 stycznia tego roku w teatrze Castro Alves w Salvadorze. Płyta została wydana także w formacie DVD, a pojawili się na niej również Carlinhos Brown, Olodum i Ilê Aiyê. Sprzedaż tej płyty wypadła gorzej w porównaniu z poprzednimi i tylko jeden utwór, "Meu Plano", dotarł do pierwszej 20. hitów.
W 2004 r. artystka wydała album "Carnaval Eletrônico" z udziałem Gilberto Gila, Carlinhosa Browna i Lenine. Sprzedaż osiągnęła 190 tys. egzemplarzy, a piosenka z tej płyty "Maimbê Dandá" znalazła się na szczycie list przebojów. Z kolei inny utwór "Vou Batê Pra Tu" zajął ostatnie 76. miejsce.
W tym roku Daniela Mercury wzięła gościnny udział w nagraniu DVD "MTV ao Vivo Ivete Sangalo", śpiewając wspólnie piosenkę "Pan-americana". Nagrała też DVD w 25. rocznicę powstania zespołu "Banda Eva", wykonując piosenkę "Anjo" w duecie z Saulo Fernandesem. 5 czerwca 2004 r. wystąpiła podczas Rock in Rio w Lizbonie, co było częścią jej tournée, promującego płytę "Carnaval Eletrônico".
Powrót do źródeł (2005-7).
W 2005 r. Daniela wydała swój trzeci album na żywo, "Clássica", wydany zarówno na CD, jak i DVD przez wytwórnię "Som Livre". Pojawiają się na nim utwory z gatunków bossa nova, jazz i MPB ("música popular brasileira"). W tym samym roku ukazał się jej ósmy album "Balé Mulato", tym razem wydany przez EMI, porównywany przez krytyków do płyty "Feijão com Arroz". Piosenka z tego albumu, "Olha o Gandhi Aí", zdobyła tytuł najlepszej piosenki karnawału w Salvadorze, "Troféu Band Folia", przyznawany głosami widzów "TV Bandeirantes", a rok później inny utwór z tego samego albumu, "Levada Brasileira", powtórzył ten sukces.
W tym samym roku Daniela miała występować podczas koncertu noworocznego w Watykanie, jednak jej występ został odwołany. Powodem był udział artystki w kampanii przeciwko AIDS, propagującej używanie prezerwatyw. Piosenkarka, określająca się jako głęboko wierząca katoliczka, nie kryła rozczarowania odwołaniem występu. Jednocześnie podkreśliła, że jako ambasadorka UNICEF i UNAIDS nie zgadza się ze stanowiskiem Kościoła i wierzy, że używanie prezerwatyw może zapobiegać zakażeniu się wirusem HIV.
W 2006 r. ukazał się album DVD "Baile Barrocco", wydany przez wytwórnię EMI, nagrany podczas karnawału poprzedniego roku. Gościnnie wystąpili: Gilberto Gil, Luiz Caldas i Ricardo Castro, a na ścieżce dźwiękowej zamiast zespołu muzycznego pojawił się pianista, grający muzykę poważną. 17 września 2006 r. nagrała album na żywo "Balé Mulato – Ao Vivo no Farol da Barra" w Salvadorze. Album ukazał się w formacie CD i DVD i zdobył nagrodę Grammy Latino za najlepszy brazylijski album w kategorii muzyka etniczna.
W 2007 r. Daniela została zaproszona do wzięcia udziału w nagraniu albumu w hołdzie dla Ennio Morricone oraz do nagrania ścieżki dźwiękowej do telenoweli "Caminhos do Coração". Wykonała też utwory "Cidade Maravilhosa i Aquarela do Brasil" podczas otwarcia ceremonii XV Igrzysk Panamerykańskich i III Paraolimpijskich Igrzysk Panamerykańskich w Rio de Janeiro. W tym samym roku wraz z João Bosco nagrała piosenkę "De Frente Para o Crime", która znalazła się na DVD "Cidade do Samba". Brała udział w nagraniu utworów na płytę DVD Beth Carvalho "Canta o Samba da Bahia", a w kolejnym roku wraz z Claudią Leitte nagrała piosenkę "Cidade Elétrica" z płyty "Ao Vivo em Copacabana".
Canibália (2007-13).
19 listopada 2007 r. Daniela Mercury wraz z Seu Jorge wykonała utwór "Preta", piosenkę zainspirowaną sambą karnawałową. Na karnawał 2009 r. wraz z Alfredo Moura i Margareth Menezes przygotowała piosenkę "Oyá Por Nós", opartą na utworze "Keto de Yansã", który Moura wykonał na "Universidade de Aveiro" w Portugalii, podczas ceremonii przyznania tytułu doktora honoris causa Gilberto Gilowi. Ten utwór Moura wykorzystał też w sztuce teatralnej, którą wystawił w Wiedniu, w Austrii.
W 2009 r. pismo Rolling Stone Brasil uznało Danielę Mercury za jedną ze 100 największych artystek muzyki brazylijskiej wszech czasów. W tym samym roku, w listopadzie, wydała album "Canibália", który po 5 latach przerwy nagrała w studiu nagrań. Album trafił do sklepów z 5 różnymi okładkami i ścieżkami dźwiękowymi w różnej kolejności. Zdaniem artystki, jest to projekt, który łączy muzykę, taniec, wideo i sztuki plastyczne – sztuka jest wyrażona na wiele sposobów. Jest czymś na kształt kanibalizmu, który pochłania nurt "Tropicália" i wszystko, co powstało w sztuce brazylijskiej od czasu "Tygodnia Sztuki Nowoczesnej" w 1922 r. Artystka na tej płycie oddaje hołd Carmen Mirandzie takimi utworami jak "Tico-Tico no Fubá i O que é que a Baiana Tem?"
W lutym 2013 r. piosenkarka została poproszona przez CNN Internacional o udzielenie wywiadu w programie "Leading Women".
Pod koniec 2013 Daniela wydała album z gatunku pop-rock zatytułowany "Daniela Mercury &amp; Cabeça de Nós Todos" z udziałem grupy Cabeça de Nós Todos. Znalazły się na nim takie utwory jak "Couchê, Alma Feminina, Paula e Bebeto, Aquele Abraço i Cheia de Graça."
W tym samym roku wydała książkę "Daniela e Malu: Uma História de Amor," opowiadającą historię związku od przyjaźni do małżeństwa.
Współcześnie.
W 2014 r. piosenkarka wzięła udział jako jurorka w portugalskim programie "The Voice Kids". W tym samym roku wydała singiel "A Rainha do Axé (Rainha Má)" z gatunku elektronicznego "ijexá", który opowiada o sile kobiet, o miłości i wierze – ta piosenka pojawiła się podczas karnawału w 2015 r. W listopadzie 2015 r. ukazał się jej album "Vinil Virtual" z 15 utworami, z których 10 wykonuje samodzielnie, a 5 z udziałem innych artystów.
W tym samym miesiącu nagrała swoje szóste w karierze DVD pt. "O Axé, a Voz e o Violão," miało to miejsce na scenie teatru "Castro Alves" w Salvadorze.
Działalność dobroczynna.
W 2008 r. Daniela Mercury założyła "Instituto Sol da Liberdade" (Instytut Słońce Wolności), który realizuje we współpracy z UNICEF i ESPN Brasil projekt "Caravana da Música" (Muzyczna Karawana), który polega na tym, że każdego miesiąca UNICEF wskazuje miejscowości, wybrane na podstawie wskaźnika rozwoju społecznego, a Karawana je odwiedza i włącza dzieci do działań związanych z tańcem, muzyką, teatrem, tworzeniem instrumentów muzycznych i innymi formami artystycznymi. Poza tym Karawana kształci również nauczycieli.
Daniela od 1995 r. jest ambasadorką dobrej woli UNICEF-u. Brała udział w wielu pokazach na rzecz dzieci, takich jak "Criança Esperança" UNICEF/Rede Globo i "Teleton" zrealizowany przez AACD/SBT. Przekazała na rzecz UNICEF-u część zysków z albumu "Elétrica" z 1998 r. Jest również ambasadorką Instytutu Ayrtona Senny.

</doc>
<doc id="3975181" url="https://pl.wikipedia.org/wiki?curid=3975181" title="Thomas Stelzer">
Thomas Stelzer

Thomas Stelzer (ur. 21 lutego 1967 w Linzu) – austriacki polityk i samorządowiec, działacz Austriackiej Partii Ludowej (ÖVP), od 2017 starosta krajowy Górnej Austrii.
Życiorys.
Po zdanym egzaminie maturalnym studiował prawo na Uniwersytecie w Linzu. W 1990 podjął pracę w banku Raiffeisenlandesbank Oberösterreich. Zaangażował się w działalność polityczną w ramach Austriackiej Partii Ludowej, w latach 1992–1997 pracował w klubie poselskim ÖVP w landtagu, a w latach 1998–2001 w departamencie edukacji administracji krajowej. W latach 1991–1997 i 2001–2009 był radnym miejskim w Linzu, od 2003 pełnił funkcję przewodniczącego klubu radnych ludowców.
Od 1997 wybierany na posła do landtagu Górnej Austrii, w 2009 został przewodniczącym frakcji poselskiej swojej partii. W 2015 wszedł w skład rządu krajowego jako zastępca starosty krajowego. W kwietniu 2017 zastąpił Josefa Pühringera na funkcji przewodniczącego regionalnych struktur ÖVP, a następnie również na stanowisku starosty krajowego Górnej Austrii.

</doc>
<doc id="3975185" url="https://pl.wikipedia.org/wiki?curid=3975185" title="Microsoft Dynamics 365">
Microsoft Dynamics 365



</doc>
<doc id="3975187" url="https://pl.wikipedia.org/wiki?curid=3975187" title="Wanda Zajfert">
Wanda Zajfert

Wanda Janina Zajfert (ur. 13 grudnia 1937 w Dargolewie) – polska zootechnik, agronom, poseł na Sejm PRL V kadencji.
Życiorys.
Uzyskała wykształcenie wyższe, z zawodu inżynier zootechnik. Pracowała jako agronom gromadzki w Gromadzkiej Radzie Narodowej w Pacynie. W 1969 uzyskała mandat posła na Sejm PRL w okręgu Płock z ramienia Polskiej Zjednoczonej Partii Robotniczej. Zasiadała w Komisji Rolnictwa i Przemysłu Spożywczego oraz pełniła funkcję sekretarza Sejmu.

</doc>
<doc id="3975188" url="https://pl.wikipedia.org/wiki?curid=3975188" title="Krążkownica wrębiasta">
Krążkownica wrębiasta

Krążkownica wrębiasta ("Discina ancilis" (Pers.) Sacc.) – gatunek grzybów należący do rodziny krążkownicowatych.
Systematyka i nazewnictwo.
Pozycja w klasyfikacji według Index Fungorum: "Discina, Discinaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy zdiagnozował go w 1822 r. Christiaan Hendrik Persoon nadając mu nazwę "Peziza ancilis". Obecną, uznaną przez Index Fungorum nazwę nadał mu Pier Andrea Saccardo w 1889 r.
Synonimy:
Nazwa polską według checklist.
Morfologia.
O kształcie początkowo płaskim, rozpostartym, później miseczkowatym, półkulistym lub nieregularnym. Średnica 5-12 cm. Brzeg podwinięty. Powierzchnia górna o barwie ochrowej, żółtobrązowej, jasnobrązowej, cynamonobrązowej, gładka i promieniście karbowana. Powierzchnia dolna delikatnie omszona, o barwie od białawej do ochrowej i również promieniście karbowana.
O grubości 1–2 cm, bardzo krótki (3–8 mm) i zagłębiony w podłożu. Jest pokryty karbami lub żebrami schodzącymi z dolnej powierzchni owocnika.
Bardzo cienki, bladosiwoochrowy, kruchy, bez wyraźnego zapachu i smaku.
Biały. Zarodniki wrzecionowato-eliptyczne, hialinowe, drobno brodawkowane z zaostrzonymi końcami, o rozmiarach 20–40 × 10–15 µm.
Występowanie i siedlisko.
W Polsce gatunek dość częsty. Występuje głównie w lasach iglastych i mieszanych na próchniejącym drewnie świerka i sosny, zwłaszcza na próchniejących pniakach i u podstawy próchniejących pni drzew. Owocniki wytwarza wiosną – od marca do maja.
Saprotrof, grzyb niejadalny.
Gatunki podobne.
Najbardziej podobna jest krążkówka żyłkowana ("Disciotis venosa"). Jest większa (ma średnicę do 20 cm) i rośnie na ziemi w miejscach porośniętych trawą. Ma gładkie zarodniki.

</doc>
<doc id="3975192" url="https://pl.wikipedia.org/wiki?curid=3975192" title="Discina ancilis">
Discina ancilis



</doc>
<doc id="3975193" url="https://pl.wikipedia.org/wiki?curid=3975193" title="Discina perlata">
Discina perlata



</doc>
<doc id="3975195" url="https://pl.wikipedia.org/wiki?curid=3975195" title="Władysław Wróblewski (1927–1996)">
Władysław Wróblewski (1927–1996)

Władysław Wróblewski (ur. 1 stycznia 1927 w Sokołowie, zm. 9 czerwca 1996) – polski blacharz, poseł na Sejm PRL V kadencji.
Życiorys.
Uzyskał wykształcenie podstawowe, z zawodu blacharz. Był przewodniczącym Rady Zakładowej w Zakładach Naprawczych Taboru Kolejowego w Stargardzie Szczecińskim. W 1969 uzyskał mandat posła na Sejm PRL z ramienia Polskiej Zjednoczonej Partii Robotniczej w okręgu Stargard Szczeciński. Zasiadał w Komisji Komunikacji i Łączności oraz w Komisji Spraw Wewnętrznych. Odznaczony Srebrnym Krzyżem Zasługi.
Został pochowany na cmentarzu komunalnym w Stargardzie.

</doc>
<doc id="3975197" url="https://pl.wikipedia.org/wiki?curid=3975197" title="Wojciech Florkowski">
Wojciech Florkowski

Wojciech Jan Florkowski (ur. 1961 w Krakowie) – polski fizyk, profesor nauk fizycznych, profesor zwyczajny Uniwersytetu Jana Kochanowskiego w Kielcach i Instytutu Fizyki Jądrowej im. Henryka Niewodniczańskiego PAN.
Życiorys.
W 1985 ukończył studia z zakresu fizyki na Uniwersytecie Jagiellońskim. Doktoryzował się w 1988 pod kierunkiem prof. Wiesława Czyża na podstawie pracy poświęconej produkcji cząstek dziwnych i powabnych w skrajnie relatywistycznych zderzeniach ciężkich jonów. Stopień naukowy doktora habilitowanego uzyskał w 1997 w Instytucie Fizyki Jądrowej im. Henryka Niewodniczańskiego PAN w oparciu o rozprawę zatytułowaną "Description of hot Compressed Hadronic Matter Based on an Effective Chiral Lagrangian". Tytuł naukowy profesora nauk fizycznych otrzymał 20 sierpnia 2003. Specjalizuje się w fizyce teoretycznej.
W 1989 podjął pracę w Instytucie Fizyki Jądrowej im. Henryka Niewodniczańskiego PAN w Krakowie. W drugiej połowie lat 90. przebywał na stażach naukowych w Instytucie Badań Ciężkich Jonów w Darmstadt i na Uniwersytecie w Heidelbergu. W 2003 został zatrudniony na Akademii Świętokrzyskiej, przekształconej następnie w Uniwersytet Jana Kochanowskiego w Kielcach. W kadencji 2005–2008 był wicedyrektorem ds. naukowych Instytutu Fizyki na Wydziale Matematyczno-Przyrodniczym UJK.
W 1993 uhonorowany Nagrodą im. Henryka Niewodniczańskiego za wybitne osiągnięcia naukowe. W 2009 wraz z prof. Wojciechem Broniowskim otrzymał Nagrodę im. Mariana Mięsowicza PAU za pracę pt. "Description of the RHIC p⊥ Spectra in a Thermal Model with Expansion" („Physical Review Letters”). Do momentu złożenia wniosku o nagrodę artykuł uzyskał 120 cytowań. Opublikował m.in. monografię pt. "Phenomenology of Ultra-Relativistic Heavy-Ion Collisions" (2010), za którą w 2011 otrzymał nagrodę ministra nauki i szkolnictwa wyższego.
W 2013 kierowany przez niego zespół badaczy uzyskał grant Narodowego Centrum Nauki w kwocie 1,7 mln zł na realizację projektu: „Geneza procesów termalizacji w materii oddziałującej silnie”.
W 2015 został odznaczony Złotym Krzyżem Zasługi.

</doc>
<doc id="3975199" url="https://pl.wikipedia.org/wiki?curid=3975199" title="Figurka z Las Limas">
Figurka z Las Limas

Figurka z Las Limas – olmecka figurka przedstawiająca bliżej nieznane bóstwo, odnaleziona w 1965 roku niedaleko miejscowości Las Limas w meksykańskim stanie Veracruz.
Wykonana z zielonego kamienia rzeźba została odkryta przypadkowo przez dwójkę dzieci – Rosę i Severiano Paschal Manuel. Wykopana przez ich rodziców, została uznana przez miejscowych za figurę Matki Boskiej i postawiona na domowym ołtarzyku. Przybrana w odświętne dekoracje, była otaczana nabożną czcią przez okoliczną ludność. Dopiero gdy wieść o odkryciu dotarła do archeologów z Xalapy, rzeźbę po długich targach z miejscowymi zabrano do tamtejszego muzeum.
Figura ma 55 cm wysokości i 42 cm szerokości i waży ok. 60 kg. Prawdopodobnie powstała w środkowym okresie preklasycznym (formatywnym), pomiędzy 1000 a 600 lat p.n.e.
Przedstawia siedzącego młodego mężczyznę, trzymającego na rękach dziecko o rysach jaguara, z opaską nagłowną, pektorałem i opaską biodrową, które zdobią inicjały w kształcie litery X. Na ramionach i nogach mężczyzny wyryto wizerunki czterech bóstw o charakterystycznych cechach: boga ziemi o cechach kajmana i ropuchy z okiem ze znakiem X w środku, boga solarnego o cechach ptaka z przypominającym płomień trzyczęściowym znamieniem nad okiem, chtoniczne bóstwo wodne o cechach ryby z sierpowatym okiem i wystającym z paszczy trójkątnym zębem rekina oraz bliżej nieokreśloną postać z migdałowatym okiem i przechodzącym przez nie pasem ciągnącym się wzdłuż całej twarzy. Zdaniem Petera Davida Joralemona rzeźba jako całość wyobraża boga burz i deszczu, któremu składano w ofierze małe dzieci.

</doc>
<doc id="3975202" url="https://pl.wikipedia.org/wiki?curid=3975202" title="Eduard Izotow">
Eduard Izotow

Eduard Konstantinowicz Izotow (ros. Эдуа́рд Константи́нович Изо́тов; ur. 11 listopada 1936, zm. 8 marca 2003 w Moskwie) – radziecki i rosyjski aktor filmowy. Zasłużony Artysta Federacji Rosyjskiej (1999).

</doc>
<doc id="3975205" url="https://pl.wikipedia.org/wiki?curid=3975205" title="Józef Wlekły">
Józef Wlekły

Józef Wlekły (ur. 13 grudnia 1930 w Nowym Tomyślu, zm. 19 września 2012 w Poznaniu) – polski szlifierz, poseł na Sejm PRL IV i V kadencji.
Życiorys.
Syn Wawrzyna i Heleny. Uzyskał wykształcenie zasadnicze zawodowe. Pracował jako mistrz szlifierski w Fabryce Narzędzi Chirurgicznych „Chifa” w Nowym Tomyślu. Był sekretarzem Podstawowej Organizacji Partyjnej i sekretarzem Komitetu Zakładowego Polskiej Zjednoczonej Partii Robotniczej, zasiadał także w Powiatowej Komisji Kontroli Partyjnej. Był radnym w komisji mieszkaniowej prezydium Powiatowej Rady Narodowej, a także radnym Miejskiej Rady Narodowej w Nowym Tomyślu. W 1965 i 1969 uzyskiwał mandat posła na Sejm PRL w okręgu Leszno, przez dwie kadencje zasiadał w Komisji Zdrowia i Kultury Fizycznej.
Pochowany w Nowym Tomyślu.

</doc>
<doc id="3975208" url="https://pl.wikipedia.org/wiki?curid=3975208" title="Okręgowe rozgrywki w piłce nożnej woj. podlaskiego (2005/2006)">
Okręgowe rozgrywki w piłce nożnej woj. podlaskiego (2005/2006)

72. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła Warmia Grajewo.
Okręgowy Puchar Polski zdobył Ruch Wysokie Mazowieckie.
Drużyny z województwa podlaskiego występujące w centralnych i makroregionalnych poziomach rozgrywkowych:
IV Liga - IV poziom rozgrywkowy.
Baraże o IV ligę
Klasa Okręgowa - V poziom rozgrywkowy.
Baraże o klasę okręgową
Klasa B - VII poziom rozgrywkowy.
Grupa I
Baraż o klasę A
Grupa II
Tabela szczątkowa, brak kilku wyników.

</doc>
<doc id="3975211" url="https://pl.wikipedia.org/wiki?curid=3975211" title="Dragoș Vodă Czerniowce">
Dragoș Vodă Czerniowce



</doc>
<doc id="3975212" url="https://pl.wikipedia.org/wiki?curid=3975212" title="Polonia (poemat Joaquima Marii Machada de Assisa)">
Polonia (poemat Joaquima Marii Machada de Assisa)

Polonia – poemat brazylijskiego prozaika i poety Joaquima Marii Machada de Assisa, opublikowany w zbiorze "Chrysalidas", wydanym w 1864. Utwór został opatrzony mottem z twórczości Adama Mickiewicza, a konkretnie z "Ksiąg narodu polskiego i pielgrzymstwa polskiego": "E ao terceiro dia a alma deve voltar ao corpo, e a nação resuscitará" ("A trzeciego dnia dusza wróci do ciała i naród zmartwychwstanie"). Poemat powstał w czasie powstania styczniowego.
Brak informacji o tłumaczeniu utworu na język polski.

</doc>
<doc id="3975213" url="https://pl.wikipedia.org/wiki?curid=3975213" title="Nauczycielka (film)">
Nauczycielka (film)

Nauczycielka (oryg. słow. "Učiteľka" / czes. "Učitelka") – słowacko-czeski psychologiczny dramat społeczny z 2016 roku, w reżyserii Jana Hřebejka. 
Pierwotnie czeski projekt filmu powstał ostatecznie w koprodukcji z głównym udziałem PubRes jako producenta. Reżyser ze scenarzystą Jarchovským nawiązali też współpracę z firmą Offside Men, z RTVS i Telewizją Czeską. Film nakręcono w Bratysławie. 
Treść.
Akcja rozgrywa się w latach 80. XX wieku, a punktem wyjścia jest burzliwe zebranie rodzicielskie, zwołane po pewnym incydencie klasowym. W jego trakcie ujawnione zostają naganne praktyki nowej nauczycielki, która za pośrednictwem dzieci manipuluje rodzicami, uzyskując od nich różne usługi i korzyści. Mimo że większość uczniów i rodziców ulegle to akceptuje, podobnemu postępowaniu w końcu sprzeciwiają się rodzice trójki dzieci i wnoszą skargę do dyrektorki szkoły.
Dystrybucja.
Film miał światową premierę 4 czerwca 2016 r. na Międzynarodowym Festiwalu Filmowym w Karlowych Warach. Zaprezentowany został na Międzynarodowym Festiwalu Filmowym w Hajfie, Międzynarodowym Festiwalu Filmowym w Tokio, a premiera amerykańska odbyła się na początku października w Nowym Jorku. Wiosną 2017 r. miał być wyświetlany w amerykańskich kinach. Do początku stycznia 2017 r. film uczestniczył w 15 festiwalach, a prawa do dystrybucji sprzedano w 25 krajach, w tym w Japonii.

</doc>
<doc id="3975223" url="https://pl.wikipedia.org/wiki?curid=3975223" title="★">
★



</doc>
<doc id="3975225" url="https://pl.wikipedia.org/wiki?curid=3975225" title="Tricolor Bukareszt">
Tricolor Bukareszt



</doc>
<doc id="3975228" url="https://pl.wikipedia.org/wiki?curid=3975228" title="Ludwik Władysław Rzepecki">
Ludwik Władysław Rzepecki



</doc>
<doc id="3975231" url="https://pl.wikipedia.org/wiki?curid=3975231" title="Czesław Sypniewski">
Czesław Sypniewski

Czesław Sypniewski (ur. 19 sierpnia 1918 w Niemcach, zm. 9 września 1999) – polski ślusarz i działacz socjalistyczny, poseł na Sejm PRL V kadencji.
Życiorys.
Był synem Mieczysława i Franciszki. W młodych latach mieszkał w Grodźcu, a w Gosławicach ukończył szkołę podstawową. Uzyskał wykształcenie zasadnicze zawodowe, kształcił się w warsztacie ślusarskim. Podjął praktykę w Fabryce Maszyn Rolniczych Zygmunta Włodarczyka w Koninie. Po jej odbyciu zgłosił się w marcu 1938 do 70 Pułku Piechoty w Pleszewie, odbywając przeszkolenie dla Korpusu Ochrony Pogranicza. W wyniku uczestnictwa w wojnie obronnej, 16 września 1939 wzięto go rannego pod Radomiem do niewoli, osadzając w obozie jenieckim Stalag IIIA w Luckenwalde. Jesienią 1940 wywieziono go na roboty przymusowe do Potzlow. Powróciwszy do Polski, w czerwcu 1945 podjął pracę w Kopalni Węgla Brunatnego „Konin”. Od kwietnia do sierpnia 1947 pracował w zakładach włókienniczych w Wałbrzychu, po czym powrócił na funkcję przodowego sortowni w Koninie. Był również maszynistą turbinowni i kierownikiem świetlicy w Niesłuszu (do maja 1952).
Z początkiem 1947 roku został członkiem Polskiej Partii Socjalistycznej, wraz z którą w grudniu 1948 przystąpił do Polskiej Zjednoczonej Partii Robotniczej. Od 1950 do lat 70. pełnił funkcję sekretarza podstawowej organizacji partyjnej w brykietowni. Zasiadał również w plenum Komitetu Powiatowego PZPR w Koninie. W 1969 uzyskał mandat posła na Sejm PRL w okręgu Gniezno, zasiadał w Komisji Przemysłu Ciężkiego, Chemicznego i Górnictwa.
Życie prywatne.
W 1943 poślubił Annę z domu Kowalczyk. Został ojcem Krystyny (1943), Barbary (1946) oraz bliźniaków Adama i Mieczysława (1950). 

</doc>
<doc id="3975233" url="https://pl.wikipedia.org/wiki?curid=3975233" title="Psychomachia">
Psychomachia

Psychomachia – alegoryczny poemat chrześcijańskiego poety rzymskiego Aureliusza Prudencjusza Klemensa, żyjącego na przełomie IV i V wieku n.e. Poemat opisuje walkę dobra ze złem w duszy człowieka. Utwór wprowadził topos nazywany od jego tytułu psychomachią, obecny w wielu późniejszych dziełach literackich, a także jako motyw w rzeźbie i ilustracji.
W poemacie występują cnoty i wady moralne), a także postacie biblijne (np. Hiob, które toczą ze sobą spór o duszę ludzką. 
Na język polski omawiany poemat przełożył Mieczysław Brożek.

</doc>
<doc id="3975237" url="https://pl.wikipedia.org/wiki?curid=3975237" title="Chusen Chałmurzajew">
Chusen Chałmurzajew



</doc>
<doc id="3975238" url="https://pl.wikipedia.org/wiki?curid=3975238" title="Marian Tuka">
Marian Tuka

Marian Tuka (ur. 27 października 1931 w Lnisnie, zm. 9 czerwca 2015) – polski rolnik, poseł na Sejm PRL IV i V kadencji.
Życiorys.
Syn Sylwestra i Marianny z domu Śmieszek. Uzyskał wykształcenie podstawowe. Pracował we własnym gospodarstwie rolnym. Należał do Związku Młodzieży Wiejskiej RP „Wici”, a potem do Związku Młodzieży Polskiej. W 1955 przystąpił do Polskiej Zjednoczonej Partii Robotniczej. Zasiadał w egzekutywie Komitetu Powiatowego partii w Skierniewicach, pełnił też funkcję I sekretarza KP PZPR w Żelaznej. Od 1958 był radnym Gromadzkiej Rady Narodowej. Został także przewodniczącym Rady Nadzorczej Powiatowego Związku Gminnych Spółdzielni w Skierniewicach, a także prezesem oddziału Ochotniczej Straży Pożarnej w Lnisnie. Działacz Kółka Rolniczego w Lnsinie, a także Spółdzielni Kółek Rolniczych w Godzianowie.
W 1965 i 1969 uzyskiwał mandat posła na Sejm PRL w okręgu Tomaszów Mazowiecki. Przez dwie kadencje zasiadał w Komisji Rolnictwa i Przemysłu Spożywczego, a w trakcie V kadencji ponadto w Komisji Drobnej Wytwórczości, Spółdzielczości Pracy i Rzemiosła.

</doc>
<doc id="3975240" url="https://pl.wikipedia.org/wiki?curid=3975240" title="Jezioro Warniak">
Jezioro Warniak



</doc>
<doc id="3975244" url="https://pl.wikipedia.org/wiki?curid=3975244" title="Beka Gwiniaszwili">
Beka Gwiniaszwili



</doc>
<doc id="3975246" url="https://pl.wikipedia.org/wiki?curid=3975246" title="Kazbek Zankisziew">
Kazbek Zankisziew



</doc>
<doc id="3975253" url="https://pl.wikipedia.org/wiki?curid=3975253" title="Helene Receveaux">
Helene Receveaux



</doc>
<doc id="3975256" url="https://pl.wikipedia.org/wiki?curid=3975256" title="Virginia Slims of Florida">
Virginia Slims of Florida

Virginia Slims of Florida – nierozgrywany kobiecy turniej tenisowy Kategorii II zaliczany do cyklu WTA Tour. Pierwsza edycja została rozegrana w Palm Beach Gardens, kolejne dwie w Key Biscayne, w latach 1987 – 1992 w Boca Raton, a ostatnie dwie w Delray Beach. Pierwsza edycja została rozgrywana na nawierzchni ziemnej, a wszystkie następne na kortach twardych.
Najbardziej utytułowaną tenisistką w tym turnieju była Steffi Graf, która sześciokrotnie odnosiła zwycięstwo, występując aż w dziewięciu finałach na dwanaście rozegranych edycji.

</doc>
<doc id="3975258" url="https://pl.wikipedia.org/wiki?curid=3975258" title="Plac São Francisco">
Plac São Francisco

Plac São Francisco () – zabytkowy plac w brazylijskim mieście São Cristovão w stanie Sergipe. Został wpisany na listę światowego dziedzictwa UNESCO w 2010 r. podczas 34. sesji.
Opis.
Czworoboczny plac o powierzchni 3 hektarów otaczają pokaźne budynki, takie jak zespół klasztorny franciszkanów, kościół Santa Casa de la Misericórdia, pałac będący siedzibą władz prowincji i związane z nimi domy pochodzące z osiemnastego i dziewiętnastego wieku. Plac stanowi swoistą kronikę dziejów miasta i świadectwo jego bogatej historii począwszy od założenia go przez Portugalczyków pod koniec szesnastego wieku. Franciszkański zespół klasztorny jest przykładem typowego dla tego zakonu stylu architektonicznego, który rozwinął się na północnym wschodzie Brazylii.

</doc>
<doc id="3975260" url="https://pl.wikipedia.org/wiki?curid=3975260" title="Parafia św. Antoniego w Mińsku">
Parafia św. Antoniego w Mińsku

Parafia św. Antoniego w Mińsku – rzymskokatolicka parafia znajdująca się w archidiecezja mińsko-mohylewskiej, w dekanacie Mińsk-Zachód, na Białorusi.
Historia.
Parafia została zarejestrowana w 1996 r. Od 2005 roku parafia wynajmuje salę, gdzie odbywają się Msze Święte.
W 2009 roku parafia otrzymała plac pod budowę kościoła przy ul. Jesienina na osiedlu Malinówka. Od 2012 r. trwa budowa świątyni. 

</doc>
<doc id="3975261" url="https://pl.wikipedia.org/wiki?curid=3975261" title="Wiersze saturnijskie">
Wiersze saturnijskie

Wiersze saturnijskie (fr. "Poèmes saturniens") – debiutancki tomik wierszy francuskiego poety Paula Verlaine’a, opublikowany w 1866, będący jednym z jego najważniejszych dzieł i wytyczający kierunek rozwoju poezji francuskiej w 2 połowie XIX wieku. Zbiorek dzieli się na cykle "Melancholia", "Eaux-fortes", "Paysages tristes" i "Caprices". W tomiku znalazł się najbardziej znany utwór poety, "Chanson d’automne" ("Pieśń jesienna"). Wiele wierszy z omawianego tomiku zostało przełożonych na język polski, niekiedy wielokrotnie.

</doc>
<doc id="3975263" url="https://pl.wikipedia.org/wiki?curid=3975263" title="Pawieł Pawlenko">
Pawieł Pawlenko

Pawieł Pawłowicz Pawlenko (, ur. 20 września 1902, zm. 9 marca 1993) – radziecki aktor filmowy. Zasłużony Artysta RFSRR (1954).

</doc>
<doc id="3975266" url="https://pl.wikipedia.org/wiki?curid=3975266" title="Helena Walicka">
Helena Walicka

Helena Walicka (ur. 30 maja 1935 w Rabie Wyżnej) – polska robotnica, poseł na Sejm PRL V kadencji
Życiorys.
Uzyskała wykształcenie podstawowe. Była brygadzistką w Nowotarskich Zakładach Przemysłu Skórzanego Podhale w Nowym Targu. W 1969 uzyskała mandat posła na Sejm PRL w okręgu Nowy Sącz z ramienia Polskiej Zjednoczonej Partii Robotniczej. W trakcie kadencji zasiadała w Komisji Przemysłu Lekkiego oraz w Komisji Przemysłu Lekkiego, Rzemiosła i Spółdzielczości Pracy. Odznaczona Brązowym Krzyżem Zasługi.

</doc>
<doc id="3975269" url="https://pl.wikipedia.org/wiki?curid=3975269" title="Morderca prostytutek z West Mesa">
Morderca prostytutek z West Mesa

Morderca prostytutek z West Mesa – niezidentyfikowany seryjny morderca, który działał na terenie Albuquerque w latach 2003–2004. Zamordował 11 kobiet – większość ofiar była prostytutkami, a ich ciała zakopał na opuszczonej, pustynnej działce w dzielnicy West Mesa.
Odkrycie zbrodni i ofiary.
2 lutego 2009 roku, w West Mesa – zachodniej dzielnicy Albuquerque, kobieta spacerująca z psem natrafiła na ludzkie kości. Znalezisko miało miejsce na pustej, 40-hektarowej, pustynnej działce przeznaczonej pod budowę osiedla mieszkaniowego (obecnie developer wycofał się z planów budowy i działka pozostaje pusta). W trakcie oględzin, policja odnalazła szczątki należące do więcej niż jednej osoby. Przeszukiwania całej działki trwały 2 miesiące i doprowadziły do odnalezienia 11 ludzkich szkieletów.
Identyfikacja szczątków zajęła ponad rok. Ostatecznie ustalono, że większość ofiar była prostytutkami pracującymi w Albuquerque, które zaginęły w latach 2003–2004. Nie wiadomo co działo się z kobietami po ich zaginięciu oraz nie ustalono przyczyny ich zgonów. Poniższa tabela przedstawia nazwiska ofiar oraz okres, w którym zaginęły. W większości przypadków nie udało się ustalić dokładnych dat zaginięć kobiet.
Podejrzani.
W trakcie śledztwa wytypowano trzech podejrzanych, jednak żadnemu nigdy nie postawiono zarzutów morderstwa kobiet z West Mesa:

</doc>
<doc id="3975271" url="https://pl.wikipedia.org/wiki?curid=3975271" title="Antonio Spadaro">
Antonio Spadaro

Antonio Spadaro SJ (ur. 6 lipca 1966 w Messynie) – włoski duchowny katolicki, eseista, redaktor naczelny La Civiltà Cattolica.
Życiorys.
21 grudnia 1996 otrzymał święcenia kapłańskie w Towarzystwie Jezusowym. Uzyskał doktorat z teologii na Papieskim Uniwersytecie Gregoriańskim.
6 września 2011 został wybrany redaktorem naczelnym pisma La Civiltà Cattolica. Jest konsultorem Papieskiej Rady ds. Kultury.

</doc>
<doc id="3975274" url="https://pl.wikipedia.org/wiki?curid=3975274" title="Stanisław Walendowski">
Stanisław Walendowski

Stanisław Walendowski (ur. 22 sierpnia 1926 w Żegocinie, zm. 23 listopada 1975) – polski inżynier rolnictwa, agronom, działacz komunistyczny, poseł na Sejm PRL III, IV i V kadencji.
Życiorys.
Syn Ignacego. Uzyskał wykształcenie wyższe w stopniu inżyniera rolnictwa w Wyższej Szkole Rolniczej w Poznaniu, pracował jako agronom. W latach 1948–1956 należał do Związku Młodzieży Polskiej, w którym był wiceprzewodniczącym zarządu wojewódzkiego w Poznaniu, należał również do Związku Młodzieży Wiejskiej, gdzie pełnił funkcję przewodniczącego zarządu wojewódzkiego w Poznaniu. W 1950 ukończył Centralny Kurs Inspektorów Polityczno-Wychowawczych w Poznaniu.
Od 1947 należał do Polskiej Partii Robotniczej i następnie od 1948 do Polskiej Zjednoczonej Partii Robotniczej. W PZPR pełnił funkcje II sekretarza komitetu gminnego w Czerminie (1949–1950), sekretarza podstawowej organizacji partyjnej przy powiatowej komendzie Powszechnej Organizacji „Służba Polsce” (1950–1951), członka egzekutywy komitetu powiatowego w Kępnie (1951), a także członka komitetu wojewódzkiego w Poznaniu (1958–1966). W 1951 sprawował mandat radnego w prezydium Powiatowej Rady Narodowej w Kępnie. W 1961, 1965 i 1969 uzyskiwał mandat posła na Sejm PRL w okręgu Leszno, przez trzy kadencje zasiadał w Komisji Rolnictwa i Przemysłu Spożywczego.
Pochowany na Cmentarzu Junikowo w Poznaniu.

</doc>
<doc id="3975275" url="https://pl.wikipedia.org/wiki?curid=3975275" title="Psalmodia polska">
Psalmodia polska

 
Psalmodia polska – cykl poetycki barokowego polskiego poety Wespazjana Kochowskiego, napisany w 1693 i opublikowany w Częstochowie w 1695. Zawiera 36 utworów lirycznych wystylizowanych na biblijne psalmy, ułożonych wersetami. Pełny tytuł, rozbudowany zgodnie z gustem epoki baroku, brzmi: "Trybut należyty wdzięczności wszystkiego dobrego dawcy Panu i Bogu, albo Psalmodia polska za dobrodziejstwa Boskie dziękująca".

</doc>
<doc id="3975277" url="https://pl.wikipedia.org/wiki?curid=3975277" title="Bagno (powieść Uptona Sinclaira)">
Bagno (powieść Uptona Sinclaira)



</doc>
<doc id="3975278" url="https://pl.wikipedia.org/wiki?curid=3975278" title="Apostolstwo Dobrej Śmierci">
Apostolstwo Dobrej Śmierci

Apostolstwo Dobrej Śmierci – katolickie międzynarodowe zrzeszenie modlitewne, propagujące ideę konieczności dobrego przygotowania się do śmierci.
Historia.
Stowarzyszenie zostało zatwierdzone przez papieża Piusa X w 1908. Po roku 1918 zelatorzy apostolstwa działali na terenie Polski. Działalność zelatorską prowadził m.in. kapucyn o. Ignacy Zomżyc. Po II wojnie światowej działalność stowarzyszeń katolickich została zniesiona przez władze komunistyczne. W 1982 ogólnopolskim zelatorem apostolstwa został ks. Piotr Żelichowski ze zgromadzenia Misjonarzy Świętej Rodziny. W 1986 do apostolstwa należało już kilka tysięcy osób. W 1987 kard. Józef Glemp udzielił pozwolenia na otworzenie oficjalnego centrum stowarzyszenia na Polskę w Górce Klasztornej przy Sanktuarium NMP Niepokalanie Poczętej. Historia stowarzyszenia ściśle związana z kultem Matki Boskiej Bolesnej.
Duchowość.
Przystępujący do stowarzyszenia wyrażają zgodę na wpisanie do księgi członków, co stanowi zewnętrzny wyraz powierzenia ostatnich chwil swego życia opiece Matki Bożej. Członkowie nie są zobowiązani do żadnych opłat. Zachęca się członków do uczestniczenia w dniach skupienia i rekolekcjach odbywających się w różnych regionach Polski. Apostolstwo w sposób szczególny czci Matkę Bożą Bolesną oraz św. Józefa jako patronów dobrej śmierci. Przez dobrą śmierć rozumie się stan bycia pojednanym z Bogiem, stan łaski uświęcającej. Zelatorzy i członkowie uczestniczą w przywilejach i łaskach, będących owocami odprawianych w ich intencji mszy świętych. Stowarzyszenie propaguje formę modlitwy medytacyjnej znanej jako Różaniec do Siedmiu Boleści Matki Bożej.

</doc>
<doc id="3975279" url="https://pl.wikipedia.org/wiki?curid=3975279" title="Antoni Walaszek">
Antoni Walaszek

Antoni Walaszek (ur. 19 września 1923 w Pietrzykowicach, zm. 23 stycznia 1995) – polski ekonomista i działacz socjalistyczny, poseł na Sejm PRL III, IV i V kadencji.
Życiorys.
Syn Szczepana i Anny. Podczas II wojny światowej walczył w Batalionach Chłopskich. W 1946 wstąpił do Polskiej Partii Robotniczej. W 1947 ukończył powiatowy kurs partyjny oraz kurs w Wojewódzkiej Szkole Partyjnej w Katowicach. W 1948 został początkowo sekretarzem ds. organizacyjnych w Komitecie Powiatowych PPR w Cieszynie, a następnie I sekretarzem tego komitetu, którym pozostał po powstaniu Polskiej Zjednoczonej Partii Robotniczej, pełniąc tę funkcję do 1950. Następnie był do 1952 słuchaczem Szkoły Partyjnej przy KC PZPR. Uzyskał wykształcenie wyższe ekonomiczne. W latach 1952–1953 pełnił funkcję instruktora, a od 1953 do 1954 kierownika Wydziału Komunikacji Komitetu Wojewódzkiego PZPR w Katowicach. W latach 1954–1959 był I sekretarzem Komitetu Miejskiego partii w Katowicach, w okresie 1959–1960 sekretarzem KW PZPR w Katowicach w latach, zaś w latach 1960–1971 I sekretarzem KW PZPR w Szczecinie. W 1961, 1965 i 1969 uzyskiwał mandat posła na Sejm PRL w okręgu Stargard Szczeciński, przez trzy kadencje zasiadając w Komisji Handlu Zagranicznego.
Pochowany na Cmentarzu Komunalnym Północnym w Warszawie.

</doc>
<doc id="3975283" url="https://pl.wikipedia.org/wiki?curid=3975283" title="Stare Miasto (osiedle Wrocławia)">
Stare Miasto (osiedle Wrocławia)

Stare Miasto – osiedle w centrum Wrocławia obejmujące najstarszą, zabytkową część miasta. Oprócz historycznego Starego Miasta (obszar między Odrą na północy a Fosą Miejską na wschodzie, południu i zachodzie) osiedle obejmuje również Ostrów Tumski (ograniczony ulicami Sienkiewicza na północy, Wyszyńskiego na wschodzie, placem Bema na zachodzie oraz Odrą na południu i zachodzie) oraz wyspy: Bielarską, Słodową, Młyńską, Piasek, Daliową i Tamkę. Do czasu zniesienia podziału miasta na pięć dzielnic (podział obowiązywał w latach 1952-1990), osiedle należało w większości do dzielnicy Stare Miasto, a częściowo do dzielnicy Śródmieście (Ostrów Tumski i wyspy).

</doc>
<doc id="3975289" url="https://pl.wikipedia.org/wiki?curid=3975289" title="Franciszek Wachowicz">
Franciszek Wachowicz

Franciszek Wachowicz (ur. 22 marca 1916 w Sędziejowicach, zm. 27 listopada 1988) – polski polityk komunistyczny, poseł na Sejm PRL II, III, IV i V kadencji.
Życiorys.
Syn Jana i Agnieszki, uzyskał wykształcenie średnie niepełne. Działacz Polskiej Partii Socjalistycznej od 1937 do 1939. W czasie okupacji pod pseudonimem „Groźny”, należał do Armii Ludowej, w której dowodził placówką. W 1945 wstąpił do Polskiej Partii Robotniczej, w której był II (1945) i I sekretarzem (1945–1948) Komitetu Powiatowego w Busku-Zdroju oraz instruktorem wydziału organizacyjnego Komitetu Wojewódzkiego w Kielcach (1948). W 1948 wraz z PPR przystąpił do Polskiej Zjednoczonej Partii Robotniczej, w której był kierownikiem wydziału organizacyjnego KW w Kielcach (1948–1952), sekretarzem ds. organizacyjnych (1952–1953) i I sekretarzem (1953–1955) KW w Szczecinie, I sekretarzem KW w Kielcach (1955–1968), a także zastępcą członka (1954–1968) i członkiem (1968–1971) Komitetu Centralnego. Przewodniczył ponadto Wojewódzkiej Komisji Frontu Jedności Narodu w Kielcach.
W 1957, 1961, 1965 i 1969 uzyskiwał mandat posła na Sejm PRL kolejno w okręgach Kielce (trzykrotnie) i Ostrowiec Świętokrzyski. Przez cztery kadencje zasiadał w Komisji Spraw Wewnętrznych, której podczas V kadencji był zastępcą przewodniczącego. Ponadto w czasie II kadencji zasiadał w Komisji Mandatowo-Regulaminowej, a w trakcie V w Komisji Obrony Narodowej. Pełnił funkcję sekretarza Klubu Poselskiego PZPR podczas V kadencji Sejmu.
Został pochowany na Cmentarzu Komunalnym w Cedzynie.

</doc>
<doc id="3975295" url="https://pl.wikipedia.org/wiki?curid=3975295" title="Mieczysław Tomkowski">
Mieczysław Tomkowski

Mieczysław Tomkowski (ur. 10 sierpnia 1926 w Mircu, zm. 27 stycznia 2001 w Słupsku) – polski żołnierz, milicjant, mechanik i działacz partyjny, poseł na Sejm PRL IV i V kadencji.
Życiorys.
Syn Jana i Anny. Od 1940 był żołnierzem Batalionów Chłopskich, gdzie nosił pseudonimy „Wicher” i „Strzała”. W latach 1942–1945 był łącznikiem, a potem dowódcą plutonu w zgrupowaniu partyzanckim Jana Sońty „Ośki” na Kielecczyźnie. W 1945 przyjęto go do Batalionu Zapasowego Milicji Obywatelskiej w Ostrowcu Świętokrzyskim i skierowano do Komendy Głównej MO w Warszawie. W tym samym roku podjął także służbę w kompanii operacyjnej Komendy Wojewódzkiej MO w Olsztynie, w Komendzie Powiatowej MO w Gierdawach oraz w KP MO w Lidzbarku Warmińskim, gdzie otrzymał stopień starszego sierżanta i był dowódcą drużyny, a po roku został zwolniony jako „niepewny politycznie” w związku z przynależnością do BCh. Uzyskał wykształcenie średnie niepełne, z zawodu został mechanikiem. Od 1953 był kierownikiem warsztatów samochodowych w państwowym gospodarstwie rolnym w Biesowicach. W 1954 objął funkcję sekretarza Podstawowej Organizacji Partyjnej, a potem został członkiem plenum Komitetu Powiatowego Polskiej Zjednoczonej Partii Robotniczej w Miastku. Od 1961 zasiadał w plenum Komitetu Wojewódzkiego PZPR. Był też delegatem na IV Zjazd partii, a także radnym Wojewódzkiej Rady Narodowej. W 1965 i 1969 uzyskiwał mandat posła na Sejm PRL w okręgu Szczecinek, przez dwie kadencje zasiadając w Komisji Rolnictwa i Przemysłu Spożywczego.

</doc>
<doc id="3975301" url="https://pl.wikipedia.org/wiki?curid=3975301" title="Apostolstwo Matki Bożej Patronki Dobrej Śmierci">
Apostolstwo Matki Bożej Patronki Dobrej Śmierci



</doc>
<doc id="3975302" url="https://pl.wikipedia.org/wiki?curid=3975302" title="Kutubijja">
Kutubijja



</doc>
<doc id="3975304" url="https://pl.wikipedia.org/wiki?curid=3975304" title="Tadeusz Szymański (polityk)">
Tadeusz Szymański (polityk)

Tadeusz Szymański (ur. 10 marca 1914 w Trzydniku, zm. 26 grudnia 1998 w Kraśniku) – polski ślusarz, poseł na Sejm PRL V kadencji.
Życiorys.
Syn Michała i Marii. Uzyskał wykształcenie średnie niepełne, z zawodu ślusarz. Pracował jako brygadzista Kontroli Technicznej w Kraśnickiej Fabryce Wyrobów Metalowych w Kraśniku. 
Działał w Komunistycznej Partii Polski w latach 1934–1938, od 1943 w Polskiej Partii Robotniczej, a po zjeździe zjednoczeniowym w 1948 – w Polskiej Zjednoczonej Partii Robotniczej. W 1969 uzyskał mandat posła na Sejm PRL z ramienia PZPR w okręgu Kraśnik. Zasiadał w Komisji Pracy i Spraw Socjalnych oraz w Komisji Przemysłu Ciężkiego, Chemicznego i Górnictwa.

</doc>
<doc id="3975307" url="https://pl.wikipedia.org/wiki?curid=3975307" title="Rybnicki Festiwal Fotografii">
Rybnicki Festiwal Fotografii

Rybnicki Festiwal Fotografii to impreza kulturalna organizowana od 2004 roku w celu upowszechniania wiedzy o sztuce fotografii. Ideą tego ogólnokrajowego, cyklicznego wydarzenia jest pokazywanie najważniejszych osiągnięć polskich autorów, którzy osobiście opowiadają o swojej twórczości przed kilkusetosobową publicznością zgromadzoną w Rybniku. Imprezie towarzyszą wystawy fotograficzne oraz warsztaty praktyczne.
Historia.
Na początku XXI wieku na Górnym Śląsku działało kilkadziesiąt formalnych grup fotograficznych, które nie posiadały wspólnej platformy do wymiany artystycznych doświadczeń. Ta swoista nisza na regionalnym rynku imprez integrujących środowiska twórcze sprawiła, że w 2004 roku Stanisław Wójtowicz - ówczesny Prezes Fundacji Elektrowni Rybnik (dziś jest to Fundacja EDF Polska) wyraził zgodę na zorganizowanie dużej wystawy zbiorowej oraz przeprowadzenie kilku spotkań autorskich w murach Fundacji. Za przygotowanie eventu odpowiadał Klub Fotograficzny "Format", na czele z jego ówczesnym szefem - Krzysztofem Liszką, a także Nina Giba niezwiązana z "Formatem", ale pełniąca funkcję rzecznika prasowego. W 2010 roku dyrektorem artystycznym Festiwalu został Marcin Giba. Przyjęta wtedy formuła pozostała obowiązująca do dziś. Podczas jednego weekendu w drugiej połowie marca kilkaset osób, nie tylko z regionu, ale z całej Polski, w tym fotografowie profesjonalni i amatorzy spotykają się w murach Fundacji, żeby słuchać prelegentów, oglądać zdjęcia, rozmawiać o fotografii i uczyć się jej podczas zajęć praktycznych. Festiwalowi od początku towarzyszy Galeria Otwarta, kontynuująca ideę Galerii Bezdomnej.
Artyści.
Na Rybnickim Festiwalu Fotografii zaprezentowali się dotychczas między innymi: Chris Niedenthal, Krzysztof Miller, Kacper Kowalski, Tomasz Sikora, Andrzej Świetlik, Wojciech Prażmowski, Krzysztof Gierałtowski, Maksymilian Rigamonti, Jacek Poremba, Wacław Wantuch, Jan Brykczyński, Paweł Żak, Bogdan Krężel, Filip Springer, Maciej Nabrdalik, Wojciech Grzędziński, Paweł Pierściński, Grzegorz Przyborek, Mariusz Forecki, Marek Straszewski, Rafał Milach, Marek Arcimowicz, Adam Pańczuk, Bart Pogoda, Szymon Brodziak, Filip Ćwik, Paweł Mizieliński, Agnieszka Rayss, Andrzej Kramarz, Arkadiusz Gola, Łukasz Trzciński, Szymon Szcześniak, Paweł Fabjański, Andrzej Dragan, Wiktor Franko, Karolina Jonderko, Emil Biliński, Krzysztof Gołuch, Magda Hueckel, Tomasz Lazar, Paweł Bajew, Arkadiusz Kempka, Tomasz Albin, Adam Lach, Aleksandra Zaborowska, Paweł Totoro Adamiec, Michał Łuczak i kilkadziesiąt innych wybitnych osobistości świata fotografii.

</doc>
<doc id="3975308" url="https://pl.wikipedia.org/wiki?curid=3975308" title="Grobowce Saadytów">
Grobowce Saadytów



</doc>
<doc id="3975309" url="https://pl.wikipedia.org/wiki?curid=3975309" title="Janina Szczerbaciuk">
Janina Szczerbaciuk

Janina Szczerbaciuk (ur. 14 lipca 1933 w Lubieszy) – polska nauczycielka, poseł na Sejm PRL V kadencji.
Życiorys.
Uzyskała wykształcenie średnie niepełne, z zawodu nauczycielka. Była zastępcą kierownika Szkoły Podstawowej nr 2 w Witkowie. W 1969 uzyskała mandat posła na Sejm PRL w okręgu Gniezno z ramienia Polskiej Zjednoczonej Partii Robotniczej, zasiadała w Komisji Spraw Wewnętrznych.

</doc>
<doc id="3975310" url="https://pl.wikipedia.org/wiki?curid=3975310" title="Zbrojownia Pałacowa w Valletcie">
Zbrojownia Pałacowa w Valletcie

Zbrojownia Pałacowa (, ) – kolekcja uzbrojenia, znajdująca się w Pałacu Wielkiego Mistrza w Valletcie na Malcie. Była to główna zbrojownia Zakonu Joannitów w XVII i XVIII wieku, jak również ostatni arsenał założony przez zakon rycerski. Chociaż do dziś zachowała się jedynie część oryginalnego uzbrojenia, ciągle jest to jedna z największych na świecie kolekcji broni i uzbrojenia ochronnego wciąż mieszczących się w oryginalnym budynku, jakkolwiek nie w swoim pierwotnym miejscu. Zbrojownia Pałacowa otwarta została jako muzeum w roku 1860.
Historia.
W roku 1604 arsenał zakonny został przeniesiony przez Alofa de Wignacourt do Pałacu Wielkiego Mistrza i umieszczony w olbrzymiej sali na tyłach budynku. W tym czasie zgromadzono w nim uzbrojenia dla kilku tysięcy żołnierzy. Zbrojownia została przearanżowana w XVIII wieku za rządów Manuela Pinto da Fonseca.
Przypuszcza się, że pewne części uzbrojenia zostały zabrane i wywiezione statkami do Francji podczas okupacji Malty przez Francuzów w latach 1798–1800, jako część „zorganizowanego rabunku dzieł sztuki i skarbów historycznych”, przeprowadzonego przez Napoleona. We wczesnych latach XIX wieku zbrojownia została zmodyfikowana przez Brytyjczyków, którzy dodali podpory w formie kolumn z motywami egipskimi. W roku 1855 zostały one usunięte i powróciły do Anglii.
W drugiej połowie lat 50. XIX wieku zbrojownia została odnowiona pod osobistym kierownictwem gubernatora i w roku 1860 otwarto ją dla publiczności jako muzeum. Około roku 1900 zbiory muzeum zostały skatalogowane przez Guy Francisa Lakinga, który wydał książkę zatytułowaną "The Armoury of The Knights of St. John of Jerusalem".
W czasie II wojny światowej, 7 kwietnia 1942 roku, sala mieszcząca kolekcję została uszkodzona podczas bombardowania lotniczego. Po tym zdarzeniu postanowiono zabezpieczyć zbiory i przeniesiono je do piwnic Pałacu Wielkiego Mistrza oraz do Girgenti Palace. Po wojnie uszkodzenia sali zostały naprawione, a zbrojownię ponownie otwarto w roku 1948. W roku 1969 UNESCO wysłało na Maltę polskich ekspertów, Aleksandra Czerwińskiego oraz Zdzisława Żygulskiego, z zadaniem opracowania programu ekspozycji, inwentaryzacji i konserwacji zbiorów z tej kolekcji. W swoim raporcie nazwali ją jednym z „najbardziej wartościowych historycznych pomników kultury europejskiej”.
W roku 1975 kolekcję przeniesiono z oryginalnego miejsca jej przechowywania do dwóch sal dawnej stajni na parterze pałacu, gdzie pozostają do dzisiaj. Oryginalna sala zbrojowni została przekształcona w salę spotkań Parlamentu Malty i pełniła taką rolę od roku 1976 do 2015, kiedy nowy Parliament House został oddany do użytku nieopodal wejścia do Valletty.
W roku 2003 historyk wojskowości Stephen C. Spiteri podjął badania historyczne zbrojowni. Obecnie muzeum jest zarządzane przez Heritage Malta.
Zbiory muzeum.
Zbiory Zbrojowni Pałacowej obejmują:
Pewna ilość współczesnego uzbrojenia, z okresu I i II wojny światowej, była również włączona do kolekcji. Kiedy w roku 1975 zbrojownia została przeniesiona, przekazano je do Narodowego Muzeum Wojny w forcie Saint Elmo.

</doc>
<doc id="3975311" url="https://pl.wikipedia.org/wiki?curid=3975311" title="Sprawiedliwość dystrybutywna">
Sprawiedliwość dystrybutywna

Sprawiedliwość dystrybutywna – sprawiedliwość odnoszona do podziału dóbr. 
Arystoteles uważał, że koncepcja sprawiedliwości jest różna w wielu społeczeństwach, ale ważne jest, aby każde społeczeństwo miało własną koncepcję sprawiedliwości dystrybutywnej przy użyciu ustanowionej konstytucji i praw, w tym pojęcia praw własności. Jego zdaniem demokracja będzie sprzyjać równemu podziałowi bogactwa w przeciwieństwie do arystokracji (preferowanej przez Arystotelesa), która czynić to będzie zgodnie z cnotami różnych klas. Według tej koncepcji sprawiedliwe jest to, że arystokraci uzyskują nierówny udział w bogactwie, ponieważ używają go do bardziej wartościowych celów niż inni.
Z arystotelesowskiej koncepcji równości demokratycznej można wyekscerpować wskazówki dla polityki sprawiedliwości redystrybutywnej, zgodnie z którą wartościowe aktywa społeczeństwa są cyklicznie redystrybuowane, tak aby osiągnąć mniej więcej równy podział własności. Ogólnie rzecz biorąc, tego rodzaju redystrybucja będzie sprzyjała biednym, a karała bogatych. Natomiast z arystotelesowskiego uznania nierówności arystokratycznej można wyprowadzić skrajnie przeciwną politykę sprawiedliwości redystrybutywnej, w wyniku której aktywa społeczeństwa byłyby cyklicznie przydzielane arystokratom. W stopniu, w jakim arystokraci i ludzie bogaci stanowią analogiczną grupę, podział własności promowałby bogatych, a karał biednych. W każdym przypadku tak rozumiane pojęcie sprawiedliwości dystrybutywnej sprawia, że roszczenia względem własności są tymczasowe, podobnie jak w utylitaryzmie, i w efekcie narażone jest na krytykę.
Istnieje jeszcze inna szkoła myśli filozoficznej odnosząca się do sprawiedliwości dystrybutywnej i własności, podkreślająca sprawiedliwy proces definiowania i egzekwowania praw własności, a nie sprawiedliwy wynik lub końcowy rezultat podziału bogactwa płynącego z własności. Zgodnie z jedną z wersji teorii, każdy podział bogactwa jest sprawiedliwy, pod warunkiem że rozpoczyna się od sprawiedliwej pierwotnej dystrybucji zasobów, a ostateczny podział następuje za pomocą dobrowolnej wymiany. W praktyce oznacza to, że proces dobrowolnej wymiany rynkowej jest sprawiedliwy, a roszczenia względem własności są ustanowione i egzekwowane w sposób najbardziej sprawiedliwy na nieskrępowanym rynku, na którym istnieje wolna i doskonała konkurencja. Zgodnie ze znaną parafrazą stwierdzenia Marksa przez Nozicka: „Od każdego według tego, jak wybiera; każdemu według tego jak wybierają”. Jakikolwiek podział bogactwa ustali się w wyniku sprawiedliwego procesu, będzie on również sprawiedliwy. Dlatego zgodnie z tą teorią redystrybucja własności w celu rozpowszechnienia efektów konkurencji jest niesprawiedliwa.
Sformułowano wiele krytycznych uwag na temat tak rozumianego pojęcia sprawiedliwości dystrybuowanej. Najbardziej znaczące wypowiedzi wskazują na to, że proces konkurencji może prowadzić do wielu wyników podziału, począwszy od takich, w których jednostki mają równy udział, do takich, w których pewna jednostka ma 99% własności, a do podziału między innych pozostaje 1%. Wszystkie wyniki są efektywne, ale jasne jest, że nie wszystkie są słuszne i sprawiedliwe. Pojęcie procesu konkurencyjnego jako sprawiedliwości dystrybutywnej nie jest wystarczającą wskazówką dla projektowania reguł prawa rzeczowego. Musi przynajmniej istnieć dodatkowy niezależny standard, na podstawie którego można oszacować różne początkowe zasoby własności.

</doc>
<doc id="3975313" url="https://pl.wikipedia.org/wiki?curid=3975313" title="Helena Stępień">
Helena Stępień

Helena Irena Stępień (ur. 29 stycznia 1928 w Probużnej, zm. 9 października 2017 w Olsztynie) – polska filolog, poseł na Sejm PRL IV i V kadencji.
Życiorys.
Córka Kazimierza i Stanisławy. Uzyskała wykształcenie wyższe filologiczne na Uniwersytecie Warszawskim, z zawodu nauczycielka. Była zatrudniona na stanowisku zastępcy dyrektora, a następnie dyrektora Studium Nauczycielskiego w Słupsku. Zasiadała w Komitecie Wojewódzkim Polskiej Zjednoczonej Partii Robotniczej w Koszalinie, była też sekretarzem zespołu partyjnego przy Oddziale Związku Nauczycielstwa Polskiego oraz członkinią egzekutywy Podstawowej Organizacji Partyjnej w Studium Nauczycielskim.
W 1965 i 1969 uzyskiwała mandat posła na Sejm PRL w okręgu Koszalin, przez dwie kadencje zasiadała w Komisji Oświaty i Nauki.
Pochowana 31 października 2017 na Starym Cmentarzu w Słupsku. 

</doc>
<doc id="3975314" url="https://pl.wikipedia.org/wiki?curid=3975314" title="Pedro Luís Pereira de Sousa">
Pedro Luís Pereira de Sousa

Pedro Luís Pereira de Sousa (ur. 13 grudnia 1839 w Araruamie, zm. 16 lipca 1884 w Bananal) – brazylijski poeta.
Życiorys.
Pedro Luís Pereira de Sousa urodził się 13 grudnia 1839 w miejscowości Araruama. Uczył się w mieście Nova Friburgo. Ukończył prawo na uniwersytecie w São Paulo. Był politykiem, posłem do parlamentu i ministrem spraw zagranicznych. Pełnił także funkcję gubernatora regionu Bahia. Zmarł 16 lipca 1884 w Bananal.
Twórczość.
Poeta wydał tomiki "Terribilis Dea" (1860), "Os Voluntários da Morte" (1864), "A Sombra de Tiradentes e Nunes Machado" (1866) i "Prisca Fides" (1876).

</doc>
<doc id="3975315" url="https://pl.wikipedia.org/wiki?curid=3975315" title="Burłacy na Wołdze">
Burłacy na Wołdze

Burłacy na Wołdze (ros. Бурлаки на Волге, "Burłaki na Wołgie") – obraz rosyjskiego malarza Ilji Riepina z lat 1872–1873.
Opis.
Obraz przedstawia rosyjskich robotników transportu rzecznego – burłaków i jest typowo realistyczny: przedstawia ciężki los człowieka, skazanego na ciężką pracę. Obraz ukazuje jedenastu burłaków w różnym wieku (burłacy pochodzili z wiejskiego proletariatu, włóczęgów i polskich zesłańców). Ciągną oni statek ze spuszczonymi żaglami wzdłuż piaszczystego brzegu Wołgi. Burłacy przepasani pasami holowniczymi są zrezygnowani i zmęczeni. W tle widać parowiec – symbol nowoczesności i parcia naprzód.

</doc>
<doc id="3975317" url="https://pl.wikipedia.org/wiki?curid=3975317" title="Grodzisko w Duninie">
Grodzisko w Duninie

Grodzisko w Duninie – grodzisko zlokalizowane nad Nysą Szaloną pomiędzy miejscowościami Krajów i Dunino, w pobliżu przysiółka Święciany (powiat legnicki).
Charakterystyka.
Grodzisko wzniesione w systemie ścianowym, o układzie pierścieniowym pojedynczym. Obiekt założony na planie wydłużonego owalu o wymiarach 170 x 135 m. Przeciętna szerokość rozsypiska wału wewnętrznego wynosi 5 m, a zewnętrznego 7 m, natomiast szerokość fosy waha się od 5 do 10 m. Na terenie majdanu zarejestrowano warstwę kulturową o miąższości 0,3 m. Powierzchnia grodu ok. 1,8 ha. W starszej literaturze obiekt datowano na VIII-IX w., następnie ogólnie na okres wczesnego średniowiecza . Od południowego wschodu istniał tu zdwojony przedwał. Doliną Nysy Szalonej przebiegały wówczas szlaki handlowe. Jest to jedno z największych grodzisk, które zamieszkiwali Trzebowianie. Na dnie fosy, w czasach świetności grodu, umieszczone były najprawdopodobniej zaostrzone pale lub ostre gałęzie tarniny. 
Ochrona.
Wokół grodziska wyznaczono strefę ścisłej ochrony konserwatorskiej (nr AZP 11/106/78-19). 

</doc>
<doc id="3975319" url="https://pl.wikipedia.org/wiki?curid=3975319" title="Władysław Stachowiak">
Władysław Stachowiak

Władysław Stachowiak (ur. 6 czerwca 1922 w Ostrowie Wielkopolskim) – polski ślusarz i działacz socjalistyczny, poseł na Sejm PRL IV i V kadencji.
Życiorys.
Syn Wawrzyna i Elżbiety. Uzyskał wykształcenie podstawowe, z zawodu ślusarz. Pracował jako starszy mistrz budowy wagonów w Zakładach Naprawczych Taboru Kolejowego w Ostrowie Wielkopolskim. W 1945 wstąpił do Polskiej Partii Socjalistycznej, z którą w 1948 przystąpił do Polskiej Zjednoczonej Partii Robotniczej. Zasiadał w Komitecie Zakładowym partii. W 1965 został II sekretarzem oddziałowej organizacji partyjnej w ZNTK i członkiem egzekutywy Komitetu Powiatowego PZPR. W 1965 i 1969 uzyskiwał mandat posła na Sejm PRL w okręgu Ostrów Wielkopolski, przez dwie kadencje zasiadał w Komisji Komunikacji i Łączności. Odznaczony Brązowym Krzyżem Zasługi.

</doc>
<doc id="3975320" url="https://pl.wikipedia.org/wiki?curid=3975320" title="José de Mesquita">
José de Mesquita

José de Mesquita (ur. 1892, zm. 1961) – poeta brazylijski.
Życiorys.
José Barnabé de Mesquita urodził się 10 marca 1892 w miejscowości Cuiabá. Ukończył prawo na uniwersytecie w São Paulo. Pracował między innymi jako dziennikarz. Był poetą parnasistą, powieściopisarzem i eseistą. Zmarł 22 czerwca 1961 w rodzinnym Cuiabá. 
Twórczość.
José de Mesquita jest autorem dzieł "Terra do Berço, Epopéia mato-grossense", "Três poemas da saudade", "Escada de Jacó", "Roteiro da Felicidade" i "Poema do Guaporé". Pisał między innymi sonety.

</doc>
<doc id="3975322" url="https://pl.wikipedia.org/wiki?curid=3975322" title="Edward Wróblewski">
Edward Wróblewski

Edward Wróblewski (ur. 5 września 1906 w Łodzi, zm. ?) – polski działacz społeczny, poseł na Sejm PRL V kadencji.
Życiorys.
Uzyskał wykształcenie średnie niepełne. Był pracownikiem umysłowym oraz działaczem społecznym, pełnił funkcję wiceprzewodniczącego prezydium Rady Narodowej miasta Łodzi. W 1969 uzyskał mandat posła na Sejm PRL w okręgu Łódź-Śródmieście z ramienia Polskiej Zjednoczonej Partii Robotniczej. Zasiadał w Komisji Budownictwa i Gospodarki Komunalnej oraz w Komisji Handlu Wewnętrznego.

</doc>
<doc id="3975325" url="https://pl.wikipedia.org/wiki?curid=3975325" title="Narcisa Amália">
Narcisa Amália

Narcisa Amália (ur. 1856, zm. 1924) – poetka brazylijska.
Życiorys.
Narcisa Amália de Oliveira Campos urodziła się 3 kwietnia 1856 w São João da Barra. Jej rodzicami byli Jácome de Campos i Narcisa Inácia de Campos. Była pierwszą profesjonalną dziennikarką w Brazylii. Współpracowała z pismem "A leitura". Działała w ruchu na rzecz praw kobiet. W wyszła za mąż za João Batistę da Silveira. Po rozstaniu z nim poślubiła Francisca Cleto da Rocha. Zmarła 24 czerwca 1924 w wieku 72 lat.
Twórczość.
Narcisa Amália jest autorką dzieł "Nebulosas" (1872), "Miragem", "Nelumbia", "O Romance da Mulher que Amou", "A Mulher do Século XIX".

</doc>
<doc id="3975330" url="https://pl.wikipedia.org/wiki?curid=3975330" title="Is There Anybody Out There? The Wall Live 1980-81">
Is There Anybody Out There? The Wall Live 1980-81



</doc>
<doc id="3975331" url="https://pl.wikipedia.org/wiki?curid=3975331" title="Antonio Hercolani Fava Simonetti">
Antonio Hercolani Fava Simonetti

Antoine Hercolani Fava Simonetti, urodzony jako Antoine Hercolani (ur. 22 stycznia 1883 w Bolonii, zm. 18 czerwca 1962 tamże) – Tymczasowy Namiestnik Zakonu Joannitów od 14 listopada 1951 do 25 kwietnia 1955.
Życiorys.
Wywodził się ze szlacheckiej rodziny z Bolonii. W zakonie pełnił kilka funkcji dyplomatycznych i administracyjnych. 15 czerwca 1912 poślubił Mariannę Ghislieri Fava Simonetti (1892–1919), córkę hrabiego Alessandro Ghislieri i Isotty Fava Simonetti. Dzięki temu związkowi Antoine Hercolani mógł dodać do swego nazwiska człon Fava Simonetti, co nastąpiło 21 sierpnia 1921, od 1940 nosił też tytuł hrabiego. Małżonkowie doczekali się syna Filippo Rinaldo (1913–2002), który też miał potomstwo.
Po tym, jak w 1951 zmarł dotychczasowy wielki mistrz Ludovico Chigi Albani della Rovere, wybrano Simonettiego na jego tymczasowego następcę do czasu wyboru pełnoprawnego następcy. Ten jednak bardzo się opóźniał, w związku z czym namiestnik zrezygnował z funkcji 25 kwietnia 1955. Kolejnym namiestnikiem ad interim został Ernesto Paterno Castello di Carcaci.
Kawaler Krzyża Wielkiego Udekorowany Wielką Wstęgą Orderu Zasługi Republiki Włoskiej (1954).

</doc>
<doc id="3975333" url="https://pl.wikipedia.org/wiki?curid=3975333" title="Vila dos Remédios">
Vila dos Remédios

Vila dos Remédios – miasto we wschodniej Brazylii, w stanie Pernambuco, jedyna większa osada archipelagu Fernando de Noronha.
Położone 545 km od Recife oraz 360 km od miasta Natal w stanie Rio Grande do Norte. W przeszłości była to stolica Territorio Federal de Fernando de Noronha.
W Vila dos Remédios działają najważniejsze instytucje na całej wyspie takie jak szpital, szkoły czy komisariaty policji. Poza tym znajduje się w nim siedziba jedynej stacji telewizyjnej na wyspie TV Golfinho, która jest powiązana z Rede Globo.
Miasto jest połączone z resztą wyspy drogą BR-363, która prowadzi również do miejscowego lotniska.

</doc>
<doc id="3975335" url="https://pl.wikipedia.org/wiki?curid=3975335" title="Piotr Stolarek">
Piotr Stolarek

Piotr Stolarek (ur. 29 kwietnia 1908 w Warszawie, zm. 6 sierpnia 1976 w Gdańsku) – polski zecer i polityk komunistyczny, prezydent Gdańska, wiceminister żeglugi, poseł na Sejm PRL V kadencji.
Życiorys.
Uzyskał wykształcenie średnie, z zawodu zecer. W 1942 wstąpił do Polskiej Partii Robotniczej. W 1944 był więziony na Pawiaku, a w latach 1944–1945 w Stuthoffie. Od 1945 zasiadał w Komitecie Wojewódzkim PPR w Gdańsku, w latach 1945–1946 był I sekretarzem Komitetu Miejskiego tej partii w Gdyni, a potem wiceprezydentem Gdyni i w latach 1947–1949 przewodniczącym Miejskiej Rady Narodowej w Gdyni. W 1948 wraz z PPR przystąpił do Polskiej Zjednoczonej Partii Robotniczej. Od 6 października 1949 do 2 czerwca 1950 pełnił urząd prezydenta Gdańska, następnie od 2 czerwca 1950 do 19 lutego 1953 był przewodniczącym prezydium MRN w Gdańsku. W latach 1952–1953 pełnił funkcję wiceprzewodniczącego Wojewódzkiej Rady Narodowej w Gdańsku. W okresie 1952–1956 był podsekretarzem stanu w Ministerstwie Żeglugi, a w 1957 pełnomocnikiem rządu ds. załóg budowy Huty im. Lenina w Nowej Hucie. Od 1957 do 1960 pełnił funkcję dyrektora generalnego w Ministerstwie Gospodarki Komunalnej. W latach 1960–1969 był przewodniczącym prezydium WRN w Gdańsku. W 1969 uzyskał mandat posła na Sejm PRL V kadencji z okręgu Gdynia (pełniąc go do 1972), zasiadał w Komisji Obrony Narodowej oraz w Komisji Planu Gospodarczego, Budżetu i Finansów. Pochowany w Alei Zasłużonych na Cmentarzu Srebrzysko w Gdańsku (rejon II). W latach 1970–1974 pełnił funkcję prezesa Zarządu Okręgu Związku Bojowników o Wolność i Demokrację w Gdańsku.

</doc>
<doc id="3975338" url="https://pl.wikipedia.org/wiki?curid=3975338" title="Harsz (jezioro)">
Harsz (jezioro)

Harsz – jezioro w Polsce, w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Węgorapa–Pregoła. Znajduje się około 8 km w kierunku południowym od Węgorzewa. W okolicach południowych brzegów położona jest wieś Harsz, a północnych przysiółek Róg. Jezioro ma połączenie z jeziorem Mamry od północnego zachodu poprzez ciek wodny o nazwie "Dopływ z jez. Harsz".
Dno i ławica kamieniste i twarde. Otoczenie brzegów stanowią pola i łąki, na północy – lasy. Występuje wyraźny podział na dwie części. Większa jest położona na południowym wschodzie, nazywana jest Duży Harsz lub Wielki Harsz, a mniejsza północna nosi nazwę Harsz Mały lub Mały Harsz. Przesmyk pomiędzy obiema częściami jest szeroki na ok. 100 m i długi na 400 m i nazywany jest Szyja.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o małym wypływie zlewni, stratyfikowane, leżące na obszarze Nizin Wschodniobałtycko-Białoruskich (5a).
Jezioro leży na terenie obwodu rybackiego jeziora Mamry Północne na rzece Węgorapa – nr 1, jego użytkownikiem jest Polski Związek Wędkarski. Objęte jest strefą ciszy. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 216,2 ha. Średnia głębokość zbiornika wodnego to 11,4 m, a maksymalna – 47,0 m. Lustro wody znajduje się na wysokości 116,8 m n.p.m. Objętość jeziora wynosi 24707,0 tys. m³. Maksymalna długość jeziora to 2800 m, a szerokość 1020 m. Długość linii brzegowej wynosi 10450 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 193,5 ha, a wysokość bezwzględna lustra wody – 116,0 m n.p.m.
Przyroda.
W skład pogłowia występujących ryb wchodzą m.in. sieja, szczupak, leszcz, płoć i okoń. Roślinność przybrzeżna równomierna, większe skupiska trzciny występują na północnym zachodzie. Wśród roślinności zanurzonej pokrywającej ok. 30% powierzchni dna występują moczarka, wywłócznik, jaskier krążkolistny, rdestnica i ramienice.

</doc>
<doc id="3975339" url="https://pl.wikipedia.org/wiki?curid=3975339" title="Regina Bejma">
Regina Bejma

Regina Bejma (ur. 3 listopada 1922 w Szreńsku, zm. 30 czerwca 2013) – polska rolniczka, poseł na Sejm PRL V kadencji.
Życiorys.
Uzyskała wykształcenie podstawowe. Prowadziła wraz z mężem gospodarstwo rolne w Lestkowie. W 1969 uzyskała mandat posła na Sejm PRL w okręgu Stargard Szczeciński z ramienia Zjednoczonego Stronnictwa Ludowego. Zasiadała w Komisji Rolnictwa i Przemysłu Spożywczego. Odznaczona Srebrnym Krzyżem Zasługi.
Pochowana na cmentarzu komunalnym w Nowogardzie.

</doc>
<doc id="3975340" url="https://pl.wikipedia.org/wiki?curid=3975340" title="Mistrzostwa Rumunii w piłce nożnej mężczyzn">
Mistrzostwa Rumunii w piłce nożnej mężczyzn

Mistrzostwa Rumunii w piłce nożnej (rum. "Campioantul de Fotbal al României") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) - mające na celu wyłonienie najlepszej męskiej drużyny w Rumunii.
Historia.
Mistrzostwa Rumunii w piłce nożnej rozgrywane są od 1909 roku. Obecnie rozgrywki odbywają się w wielopoziomowych ligach: Liga I, Liga II, Liga III oraz niższych klasach.
W 1879 roku w Aradzie powstał pierwszy rumuński klub piłkarski SG Arad, w 1904 - ASC Olympia Bukareszt, potem następne. Po założeniu rumuńskiej federacji piłkarskiej - FRF (zwaną wtedy Stowarzyszeniem Towarzystw Sportowych w Rumunii (rum. ASAR - Asociaţiunea Societăţilor Atletice din România) w 1909 roku, rozpoczął się proces zorganizowania pierwszych oficjalnych Mistrzostw Rumunii. Pierwsza edycja startowała w sezonie 1909/10 - końcowe mecze pierwszych piłkarskich mistrzostw odbyły się w grudniu 1909 i w styczniu 1910 roku w Bukareszcie. Trzy pionierskie kluby to Olympia i Colentina z Bukaresztu oraz United z Ploieşti. Każda drużyna grała mecze z innymi dwoma klubami, a Olympia Bucureşti została koronowana na mistrza kraju. W następnych latach turniej został zorganizowany w grupach regionalnych, a zwycięzcy każdej z grup uczestniczących w play-off, a ewentualni zwycięzcy zostali ogłoszeni mistrzami. Od 1909 do 1921 roku mistrzostwa zostały zorganizowane jako rozgrywki pucharowe, a zwycięzca otrzymywał tytuł mistrza Rumunii, z wyjątkiem lat 1916-1919, kiedy to mistrzostwa zawieszono z powodu I wojny światowej.
W sezonie 1921/22 organizowano Mistrzostwa Rumunii. Do 1932 zespoły walczyli w grupach regionalnych, a potem zwycięzcy grup systemem pucharowym wyłaniały mistrza kraju. W sezonie 1932/33 po raz pierwszy wystartowały rozgrywki w Divizia A. W sezonach 1932/33 i 1933/34 zespoły zostały najpierw podzielone na 2 grupy, a potem odbywał się mecz finałowy pomiędzy najlepszymi drużynami, dopiero od sezonu 1934/35 rozgrywki odbywały się w jedynej lidze.
Rozgrywki zawodowej Ligi I zainaugurowano w sezonie 2006/07.
Statystyka.
Klasyfikacja według klubów.
W dotychczasowej historii Mistrzostw Rumunii na podium oficjalnie stawało w sumie 54 drużyn. Liderem klasyfikacji jest FCSB (Steaua) Bukareszt, która zdobyła 26 tytułów mistrzowskich.
Stan po zakończeniu sezonu 2021/2022.
Klasyfikacja według miast.
Siedziby klubów: Stan po zakończeniu sezonu 2021/2022.
Uczestnicy.
Są 128 zespołów, które wzięli udział w 98 ligowych Mistrzostwach Rumunii, które były prowadzone od 1909/10 aż do sezonu 2017/18 łącznie. Żaden z zespołów nie był zawsze obecny w każdej edycji.
Pogrubione zespoły biorące udział w sezonie 2017/18.

</doc>
<doc id="3975341" url="https://pl.wikipedia.org/wiki?curid=3975341" title="Grzegorz Cwyl">
Grzegorz Cwyl

Grzegorz Cwyl (ur. 28 września 1921 w Przydworzycach, zm. 15 maja 2004) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe. Podczas II wojny światowej walczył w Batalionach Chłopskich. Prowadził indywidualne gospodarstwo rolne w Przydworzycach. W 1965 i 1969 uzyskiwał mandat posła na Sejm PRL z okręgu Radom, będąc członkiem Zjednoczonego Stronnictwa Ludowego. W trakcie IV kadencji zasiadał w Komisji Budownictwa i Gospodarki Komunalnej, a w trakcie V kadencji w Komisji Leśnictwa i Przemysłu Drzewnego. Odznaczony Odznaką 1000-lecia Państwa Polskiego.

</doc>
<doc id="3975346" url="https://pl.wikipedia.org/wiki?curid=3975346" title="Harsz Mały">
Harsz Mały



</doc>
<doc id="3975348" url="https://pl.wikipedia.org/wiki?curid=3975348" title="Kazimierz Cap">
Kazimierz Cap

Kazimierz Cap (ur. 10 marca 1927 w Sąsiadowicach, zm. 9 maja 1973) – polski rolnik i działacz ludowy, poseł na Sejm PRL V kadencji.
Życiorys.
Syn Józefa. Uzyskał wykształcenie średnie niepełne, z zawodu rolnik. Był prezesem Koła Zjednoczonego Stronnictwa Ludowego w Proszkowicach. Pełnił także funkcje sekretarza i następnie prezesa Gromadzkiego Komitetu ZSL. W 1955 został prezesem Komitetu Powiatowego ZSL i zasiadł także w prezydium Wojewódzkiego Komitetu partii. W 1969 uzyskał mandat posła na Sejm PRL w okręgu Wrocław II, zasiadając w Komisji Handlu Zagranicznego.
Pochowany 12 maja 1973 na Cmentarzu Osobowickim we Wrocławiu.

</doc>
<doc id="3975349" url="https://pl.wikipedia.org/wiki?curid=3975349" title="Antoni Chudziński">
Antoni Chudziński

Antoni Chudziński (ur. 10 grudnia 1914 w Konstantynowie, zm. 8 września 1994) – polski inżynier rolnictwa, poseł na Sejm PRL IV i V kadencji.
Życiorys.
Syn Antoniego i Konstancji. Uzyskał wykształcenie wyższe w stopniu inżyniera rolnictwa. Pracował na stanowisku dyrektora Państwowego Gospodarstwa Rolnego Szczecin-Gumieńce. W 1965 i 1969 uzyskiwał mandat posła na Sejm PRL w okręgu Szczecin z ramienia Zjednoczonego Stronnictwa Ludowego, przez dwie kadencje zasiadał w Komisji Handlu Zagranicznego. Od 1966 był członkiem prezydium Wojewódzkiego Komitetu ZSL.
Pochowany na Cmentarzu Centralnym w Szczecinie.

</doc>
<doc id="3975350" url="https://pl.wikipedia.org/wiki?curid=3975350" title="Konstanty Dąbrowski (1911–1987)">
Konstanty Dąbrowski (1911–1987)

Konstanty Dąbrowski (ur. 11 września 1911 w Laskowej, zm. 24 lutego 1987) – polski rolnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu rolnik. Prowadził indywidualne gospodarstwo rolne. W 1969 uzyskał mandat posła na Sejm PRL w okręgu Chrzanów z ramienia Zjednoczonego Stronnictwa Ludowego, zasiadając w Komisji Przemysłu Ciężkiego, Chemicznego i Górnictwa. Został odznaczony Odznaką 1000-lecia Państwa Polskiego.
Został pochowany na cmentarzu komunalnym w Zatorze.

</doc>
<doc id="3975353" url="https://pl.wikipedia.org/wiki?curid=3975353" title="Jezioro Harsz">
Jezioro Harsz



</doc>
<doc id="3975355" url="https://pl.wikipedia.org/wiki?curid=3975355" title="Franciszek Ginter">
Franciszek Ginter

Franciszek Ginter (ur. 28 stycznia 1920 w Mielnie, zm. 29 stycznia 2001 w Przewłoce) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe. Prowadził własne gospodarstwo rolne w Jezierzu. Był również kierownikiem gospodarki rolnej w Kółku Rolniczym w Jezierzu. W 1965 i 1969 uzyskiwał mandat posła na Sejm PRL w okręgu Szczecinek z ramienia Zjednoczonego Stronnictwa Ludowego, przez dwie kadencje zasiadał w Komisji Rolnictwa i Przemysłu Spożywczego.
Został pochowany na cmentarzu komunalnym w Ustce.

</doc>
<doc id="3975356" url="https://pl.wikipedia.org/wiki?curid=3975356" title="Władysław Gałka">
Władysław Gałka

Władysław Gałka (ur. 22 czerwca 1932 w Pawłowie, zm. 6 kwietnia 2002 w gminie Kaźmierz) – polski agronom, poseł na Sejm PRL IV i V kadencji.
Życiorys.
Posiadał wykształcenie wyższe. Był agronomem gromadzkim, a następnie prezesem Powiatowego Związku Kółek Rolniczych w Szamotułach. W 1965 i 1969 uzyskiwał mandat posła na Sejm PRL w okręgu Szamotuły z ramienia Zjednoczonego Stronnictwa Ludowego. Pełnił funkcję sekretarza Sejmu IV kadencji. Przez dwie kadencje zasiadał w Komisji Rolnictwa i Przemysłu Spożywczego, a w trakcie V kadencji ponadto w Komisji Przemysłu Ciężkiego, Chemicznego i Górnictwa.
Został pochowany na cmentarzu parafialnym w Kaźmierzu.

</doc>
<doc id="3975358" url="https://pl.wikipedia.org/wiki?curid=3975358" title="Władysław Gawlik">
Władysław Gawlik

Władysław Gawlik (ur. 23 marca 1924 w Sikorzycach) – polski historyk i polityk, poseł na Sejm PRL II, III, IV i V kadencji.
Życiorys.
Syn Józefa i Zofii z domu Wołek, miał 11 rodzeństwa, żonaty od 1951. Uzyskał wykształcenie wyższe, z zawodu historyk. Należał do Związku Młodzieży Wiejskiej RP „Wici”, gdzie był prezesem koła w Sikorzycach (1945–1946), sekretarzem zarządu powiatowego Dąbrowie Tarnowskiej (1946–1947) i członkiem zarządu wojewódzkiego w Krakowie. Od 1948 do 1951 wiceprzewodniczący, a następnie przewodniczący zarządu powiatowego Związku Młodzieży Polskiej w Olkuszu. W 1948 wstąpił do Stronnictwa Ludowego, od 1948 do 1949 był sekretarzem zarządu powiatowego w Olkuszu. Od 1949 członek Zjednoczonego Stronnictwa Ludowego. W strukturze partyjnej był zastępcą kierownika wydziału organizacyjnego (1949–1950) i instruktorem (1950–1951), a także sekretarzem (1951–1954) wojewódzkiego komitetu wykonawczego w Krakowie. Pełnił także funkcję prezesa WKW w Lublinie (1955–1972) i prezesa wojewódzkiego komitetu w Tarnobrzegu. Ponadto pracował jako starszy instruktor WO Naczelnego Komitetu Wykonawczego ZSL (1954–1955), zastępca członka (1956–1959, 1976–1988) i członek Naczelnego Komitetu ZSL (1959–1973, 1976–1988). Wybrany na wiceprzewodniczącego wojewódzkiego komitetu Frontu Narodowego w Lublinie. Zasiadał w prezydium wojewódzkiego zarządu Związku Samopomocy Chłopskiej, a od 1972 do 1975 był prezesem zarządu Ogólnokrajowej Spółdzielni Turystycznej „Gromada”.
W 1957, 1961, 1965 i 1969 uzyskiwał mandat posła na Sejm PRL (za pierwszym razem w okręgu Chełm, a następnie trzykrotnie w okręgu Lublin). W trakcie II i III kadencji zasiadał w Komisji Mandatowo-Regulaminowej, a w trakcie IV i V w Komisji Budownictwa i Gospodarki Komunalnej.

</doc>
<doc id="3975361" url="https://pl.wikipedia.org/wiki?curid=3975361" title="Doliny">
Doliny



</doc>
<doc id="3975364" url="https://pl.wikipedia.org/wiki?curid=3975364" title="Wanda Wolska Conus">
Wanda Wolska Conus



</doc>
<doc id="3975368" url="https://pl.wikipedia.org/wiki?curid=3975368" title="Zdzisław Sośnicki">
Zdzisław Sośnicki

Zdzisław Jan Sośnicki (ur. 22 września 1951 w Warszawie, zm. 20 kwietnia 2017 tamże) – polski dyplomata, ambasador RP w Peru.
Życiorys.
Zdzisław Sośnicki był absolwentem Akademii Ekonomicznej we Wrocławiu oraz podyplomowych studiów w Akademii Dyplomacji w Moskwie i Madrycie.
Pracował przez wiele lat jako kierownik jednego z działów Polimex-Cekop oraz jako tłumacz dowódcy polskiej wojskowej jednostki specjalnej na Bliskim Wschodzie. Od 1985 był pracownikiem Ministerstwa Spraw Zagranicznych PRL. Specjalizował się w relacjach z państwami Ameryki Łacińskiej. Pracował również jako sekretarz polskiej misji w Komisji Nadzorczej Państw Neutralnych w Korei (1979–1980). Pracował na placówkach m.in. w Managui (1990–1992, jako chargé d’affaires), Caracas (1992–1995), San José (jako chargé d’affaires), w przedstawicielstwie RP przy Wspólnotach Europejskich w Brukseli (1999–2002), specjalizując się w stosunkach zewnętrznych Unii z państwami Ameryki Łacińskiej.
Piastował funkcję ambasadora RP w Peru (od 29 lipca 2002), akredytowany również w Boliwii i Ekwadorze.
Syn Jana i Marii. Pochowany na Cmentarzu Wojskowym na Powązkach w Warszawie (kwatera FIII-1 dod.-9).

</doc>
<doc id="3975369" url="https://pl.wikipedia.org/wiki?curid=3975369" title="SKAI">
SKAI



</doc>
<doc id="3975371" url="https://pl.wikipedia.org/wiki?curid=3975371" title="Martyna Klekot">
Martyna Klekot

Martyna Klekot (ur. 1 lipca 1988 w Blachowni) – polska kolarka szosowa, przełajowa i MTB, zawodniczka zespołu TKK Pacific Nestle Toruń Fitness, członkini Kolarskiej Kadry Narodowej.
Kariera sportowa.
Pierwszy wyścig kolarski, w którym wzięła udział odbył się w 2000 roku w Częstochowie. Od tego też roku została zawodniczką klubu kolarskiego "Kolejarz Jura Częstochowa". Od początku jej kariery ścigała się w wyścigach przełajowych, MTB i w wyścigach szosowych. Zdobyła kilkanaście medali Mistrzostw Śląska, medale Mistrzostw Polski i odniosła wiele zwycięstw w różnych klasyfikacjach generalnych, Akademicka Mistrzyni Świata w kolarstwie 2014. Od 2009 roku jest w ścisłej Kolarskiej Kadrze Narodowej. 1 stycznia 2016 została zawodniczką klubu kolarskiego "TKK Pacific Nestle Toruń Fitness" (trener – Leszek Szyszkowski).
Źródło

</doc>
<doc id="3975377" url="https://pl.wikipedia.org/wiki?curid=3975377" title="Śródplecze">
Śródplecze

Śródplecze (łac. "mesonotum", "mesotergum") – grzbietowa płytka (tergit) tułowia sześcionogów, położona na śródtułowiu. U owadów uskrzydlonych wchodzi w skład "alinotum", czyli grzbietowej części skrzydłotułowia.
U skrytoszczękich, owadów bezskrzydłych i larw śródplecze jest stosunkowo niewielkie i zbudowane podobnie jak inne tergity. U form uskrzydlonych ulega silnym modyfikacjom, dzięki czemu służy za punkt przyczepu mięśni skrzydłowych oraz samo bierze udział w mechanizmie ruchu skrzydeł. W takim przypadku błoniaste połączenie między śródpleczem a zapleczem ulega redukcji. Jeżeli przednie skrzydła są wykorzystywane w locie to akrotergit i antekosta zaplecza zlewają się z tyłem śródplecza, tworząc zatarczę śródplecza ("mesopostnotum").
Po wewnętrznej stronie rozwijają się wzmacniające strukturę śródplecza i stanowiące punkty przyczepu mięśni listewki, które od zewnątrz widoczne są jako szwy rzekome dzielące śródplecze na części. Zwykle są to przedtarcza śródplecza ("mesopraescutum"), tarcza śródplecza ("mesoscutum") i zatarczka śródplecza ("mesoscutellum"). Przedtarczę od tarczy dzieli "sutura praescutalis", a tarczę od zatarczki "sutura scutoscutellaris". Występować mogą także inne szwy jak "notaulici", "sutura transscutalis" czy "sutura transscutellaris".
Przednie skrzydła osadzone są między tarczą a zatarczką. Na krawędzi skrzydłowej tarczy prawie zawsze występuje przedni grzbietowy wyrostek skrzydłowy, wspierający szyjkę pierwszego sklerytu aksyllarnego. Zwykle obecny jest również tylny grzbietowy wyrostek skrzydłowy, podpierający trzeci skleryt aksyllarny.
U większości muchówek śródplecze zajmuje prawie cały grzbiet tułowia. Występują na nim różnie ukształtowane szwy lub szwów w ogóle brak. U krótkoczułkich szew poprzeczny rozdwaja się na brzegach Y-kształtnie, a w jego widełkach leży zapadnięta płytka przedskrzydłowa. Na przodzie śródplecza występować mogą guzy barkowe, a za skrzydłami guzy zaskrzydłowe. Ważną rolę odgrywa w oznaczaniu chetotaksja śródplecza. Wyróżnia się tu szczecinki środkowe grzbietu, śródplecowe, przedtarczkowe, międzyskrzydłowe, przedskrzydłowe, nadskrzydłowe, zaskrzydłowe, przednie, barkowe, zabarkowe i tarczkowe.

</doc>
<doc id="3975378" url="https://pl.wikipedia.org/wiki?curid=3975378" title="Samorząd terytorialny Austrii">
Samorząd terytorialny Austrii

Samorząd terytorialny w Austrii
Podział terytorialny.
Austria to państwo federalne podzielone na kraje związkowe i gminy, które wykonują w nim dualną rolę – są instytucjami samorządowymi oraz reprezentantami federacji.
Na poziomie regionalnym występuje 9 krajów związkowych (landów). Na poziomie powiatu nie występuje odrębna administracja samorządowa, lecz komisarz powiatowy mianowany przez premiera rządu krajowego. Do jego zadań należy nadzór nad samorządami gminnymi, jest w stosunku do nich również organem wyższego stopnia w rozumieniu procedury administracyjnej. Lokalną władzę stanowią samorządy gminne, których jest 2300, 596 gmin zbiorowych, 133 miasta oraz 15 miast wydzielonych posiadających uprawnienia zarówno gminy, jak i powiatu.
Status prawny jednostek podziału kraju.
Zarówno federacja, landy, powiaty i miasta wyłączone z powiatów, jak i związki gmin i gminy posiadają osobowość prawną i wybieralne organy. Są to tzw. korporacje prawa publicznego. Natomiast jednostki ponad powiatowe zamiast powiatu ("Bezirkshauptmannschaft") są niesamodzielne, niewybieralne i wchodzą w skład krajów związkowych, a na ich czele stoją prezydenci.
Landy – organy.
Organem stanowiącym jest parlament krajowy, wybierany w wyborach powszechnych, w systemie proporcjonalnym na 5- lub 6-letnią kadencję. Prawo weta wobec aktów prawnych stanowionych przez ten parlament ma rząd federalny. Natomiast Prezydent Republiki Austrii może rozwiązać parlament krajowy. Propozycję składa rząd federalny, opiniuje to Rada Federalna ("Bundessrat"), jedną z dwóch izb Zgromadzenia Federalnego ("Bundesversammlung"), składająca się z przedstawicieli wybranych przez parlamenty krajowe.
Do legislacyjnej władzy kraju związkowego należy m.in.:
Organem wykonawczym jest rząd krajowy. Premiera tego rządu, który zarazem staje się urzędnikiem kraju związkowego i federacji wybiera parlament krajowy, a zatwierdza Prezydent Republiki Austrii. Resztę składu rządu wybiera parlament krajowy. W zakresie tworzenia rządu krajowego istnieją dwa systemy:
Ustrój gminy.
Zgodnie z Art.116 Konstytucji Federalnej:
"„1. Każdy kraj dzieli się na gminy. Gmina stanowi korporację (związek) terytorialną z prawem samorządu i jednocześnie jednostkę podziału terytorialnego. Wszystkie grunty muszą należeć do jakiejś gminy."
"2. Gmina stanowi samodzielny organizm gospodarczy. Ma ona prawo, w obrębie ogólnego ustawodawstwa federalnego i krajowego, posiadać wszelkiego rodzaju majątek, uzyskiwać go i nim rozporządzać, prowadzić przedsiębiorstwa oraz w ramach ustroju finansowego samodzielnie określać budżet i rozpisywać podatki”".
Organizacja gmin w Austrii.
Rada gminy.
Wybierana w wyborach równych, bezpośrednich, tajnych oraz powszechnych na kadencję 4-6 letnią w zależności od landu. Liczba radnych zależy od wielkości gminy i może wynosić od 7 do 39 osób. W gminach z własnym statutem rady liczą z reguły ponad czterdziestu członków. Rada Gminy wykonuje funkcje uchwałodawcze, wykonawcze i kontrolne. Akty prawne Rady gminy to statuty, rozporządzenia i decyzje. Są one wydawane w ramach obowiązującego ustawodawstwa. Decyzje administracyjne wydawane są zgodnie z ogólną procedurą administracyjną. Rada to najwyższy organ w gminie, któremu podporządkowane są inne organy, w szczególności zarząd i burmistrz. Rada pełni również rolę doradczą wobec tych organów. Rozstrzyga o budżecie gminy, jej wydatkach oraz udziela absolutorium zarządowi gminy. Do realizacji zadań Rady Gmin mogą być powoływane komisje, których członkowie powoływani są proporcjonalnie do reprezentowanych sił politycznych w Radzie. Komisje mogą bezpośrednio rozstrzygać w sprawach administracyjnych lub mieć tylko charakter pomocniczy.
Zarząd gminy.
Zarząd tworzą: burmistrz, trzech zastępców oraz pozostali członkowie zarządu. Jest wybierany przez radę gminy. Wybierany jest z reguły na czas kadencji rady i spośród jej członków.
Podstawowymi zadaniami zarządu gminy są:
Członkowie zarządu z reguły stoją na czele poszczególnych działów w Urzędach Gmin.
Burmistrz.
Kompetencje burmistrza:
W sprawach dotyczących federacji Burmistrz jest związany instrukcjami wojewody krajowego, a w sprawach landu instrukcjami rządu krajowego. Z uwagi na wykonywanie przez burmistrza funkcji dwojakiego rodzaju podlega on podwójnej odpowiedzialności. Jako organ wybierany przez Radę i realizujący zadania własne gminy odpowiada on przed Radą, natomiast jako organ administracji rządowej może zostać odwołany przez wojewodę Krajowego lub Rząd Krajowy w przypadku niestosowania się do instrukcji tych władz, złamania prawa, złej woli lub rażącego niedbalstwa w działania.
Urząd gminy.
Zgodnie z Konstytucją Federalną w każdej gminie musi być Urząd Gminy, a w miastach z własnym statutem – magistrat. Są one organami pomocniczymi w gminie. Zgodnie z niektórymi statutami miast magistrat ma pewne kompetencje władcze. Powołany jest także skarbnik gminny lub miejski.
W gminach, które przewidziały podział na sołectwa lub w miastach z dzielnicami na ich czele stoją Naczelnicy, pełnią funkcję organów doradczych lub działając z upoważnienia burmistrza.
Zadania samorządu terytorialnego.
Zadania, które są wykonywane przez gminę są własne lub zlecone.
Sprawami własnymi są m.in.:
W sprawach dotyczących interesów miejscowych lub zapobieżenia niebezpieczeństwom organy gminy mogą wydawać przepisy miejscowe. Do zadań poleconych z zakresu administracji rządowej zalicza się zwłaszcza:
Zadania te są poruczone w drodze ustawowej. Organy gminy, najczęściej burmistrz, prowadzą sprawy policyjne przekazane za szczebla wyższego administracji państwowej. Sprawy te są prowadzone pod ograniczonym nadzorem.
Dochody samorządów.
Z Konstytucji Federalnej wynika, że gminy posiadają samodzielność gospodarczą. Gminy partycypują w części podatków krajowych oraz mają pewną swobodę w określaniu zakresu podatków lokalnych;
Ustawodawstwo federalne określa maksymalne stawki tych podatków. Jest to system wyrównań ustalony drogą ustawy o wyrównaniu finansowym pomiędzy federacją, krajami i gminami.
Gminy uzyskują dochody w ramach prowadzonej działalności gospodarczej:
Nadzór nad samorządem.
Celami nadzoru nad gminami są:
Kontrola i nadzór sprawowana jest przez władze państwowe krajów związkowych oraz federacji. Podejmowanie kontroli i nadzoru wiąże się z zasadą proporcjonalności, tzn. przy uwzględnieniu samodzielności gminy i poszanowania praw nabytych osób trzecich.
Do środków nadzoru należy:

</doc>
<doc id="3975380" url="https://pl.wikipedia.org/wiki?curid=3975380" title="Royal Uccle Sport">
Royal Uccle Sport

Royal Uccle Sport – belgijski klub piłkarski, mający siedzibę w mieście Bruksela, w stolicy kraju.
Historia.
Chronologia nazw:
Piłkarski klub Uccle Sport został założony w gminie Uccle stolicy Bruksela w 1901 roku. Wcześniej w gminie występował klub Olympia. 12 lipca 1905 klub dołączył do Belgijskiego Związku Piłki Nożnej, zwanym wtedy jako Union belge des sociétés de sports athlétiques (UBSSA). W sezonie 1907/08 debiutował w drugiej klasie, zwanej Division 2, gdzie zajął najpierw 6.miejsce w grupie Brabant. W 1909 i 1910 był czwartym. W następnym sezonie najpierw zajął drugie miejsce w drugiej dywizji (Promotion), ale w dodatkowym meczu o mistrzostwo dywizji przegrał 1:1 i 0:1 z Racing de Gand. W sezonie 1913/14 zwyciężył w Promotion i zdobył historyczny awans do Division d'Honneur. Jednak I wojna światowa przeszkodziła debiutować w następnym roku na najwyższym poziomie. Dopiero, po wznowieniu rozgrywek w 1919 zespół debiutował Division d'Honneur, zajmując końcowe 10.miejsce. W sezonie 1920/21 zajął ostatnie 12.miejsce i spadł do Promotion. Po roku wrócił do Division d'Honneur. Powrót był nieudanym, ostatnie 14.miejsce i spadek do Promotion. W 1926 po reorganizacji systemu lig druga klasa otrzymała nazwę "Division 1", a trzecia klasa - "Promotion". 
W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Léopold otrzymał nr rejestracyjny matricule 15. W 1926 roku klub został uznany przez "Société Royale" w związku z czym przemianowany na Royal Uccle Sport. W kolejnych sezonach występował w drugiej klasie (do 1939). Po przerwie związanej z II wojną światową, w sezonie 1941/42 zwyciężył w grupie A Division 1 i awansował po raz drugi do Division d'Honneur. W sezonie 1947/48 po raz ostatni zagrał w najwyższej klasie, ale po zajęciu 15.miejsca został zdegradowany do drugiej dywizji. W 1952 po kolejnej reorganizacji systemu lig klub został zdegradowany dalej do Division 3, ale rok później wrócił do "Division 2". Od 1958 zespół grał w trzeciej lub w czwartej klasie, a potem spadł do rozgrywek regionalnych. jedynie wrócił do czwartej dywizji w sezonie 1971/72, ale nie utrzymał się w niej. 7 lipca 1990 roku nastąpiła fuzja z Royal Léopold FC d'Uccle (nr 5), po czym klub przyjął nazwę Royal Uccle-Léopold FC. Po fuzji klub zaprzestał istnieć.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na stadionie Stade Au Merlo w Brukseli, który może pomieścić 1000 widzów. Potem przeniósł się na stadion przy Chaussée de Neerstalle w Uccle.

</doc>
<doc id="3975382" url="https://pl.wikipedia.org/wiki?curid=3975382" title="Pływanie na Letnich Igrzyskach Olimpijskich 1968 – 100 m stylem dowolnym mężczyzn">
Pływanie na Letnich Igrzyskach Olimpijskich 1968 – 100 m stylem dowolnym mężczyzn

100 m stylem dowolnym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i półfinały odbyły się 18 października, a finał 19 października 1968 roku.
Mistrzem olimpijskim został Australijczyk Michael Wenden, ustanawiając w finale nowy rekord świata (52,2). Pozostałe miejsca na podium zajęli reprezentanci Stanów Zjednoczonych: Kenneth Walsh, z czasem 52,8, zdobył srebro, a Mark Spitz wywalczył brąz (53,0).
Dzień wcześniej, w drugim półfinale, rekord olimpijski wyrównał Amerykanin Zachary Zorn (53,4). Kilka minut później rekord ten pobił Michael Wenden, uzyskawszy czas 52,9.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3975390" url="https://pl.wikipedia.org/wiki?curid=3975390" title="Anna Głowacka">
Anna Głowacka

Anna Głowacka (ur. 26 września 1976) – polska lekkoatletka, (sprinterka), medalistka mistrzostw Polski, reprezentantka kraju.
Kariera sportowa.
Była zawodniczką UNTS Warszawa.
Jej największym sukcesem w karierze był brązowy medal mistrzostw Europy juniorów w 1995 w sztafecie 4 × 100 metrów, z wynikiem 45,56 (z Magdaleną Kamińską, Justyną Dybowską i Aurelią Trywiańską). Na tych samych zawodach startowała także w biegach na 100 metrów i 200 metrów, odpadając w półfinałach (w biegu na 100 metrów z czasem 11,96, w biegu na 200 metrów z czasem 24,45). Trzykrotnie reprezentowała Polskę na zawodach Pucharu Europy, w sztafecie 4 × 100 metrów – 1995 zajęła 8. miejsce w zawodach Superligi, w 1996 3. miejsce w zawodach 1. Ligi, w 1997 1. miejsce w zawodach 1 Ligi.
Na mistrzostwach Polski na otwartym stadionie zdobyła dwa medale w 1996 – srebrny w biegu na 200 metrów i brązowy w biegu na 100 metrów. W tym samym roku zdobyła również dwa medale brązowe halowych mistrzostw Polski seniorek – w biegu na 60 metrów i w biegu na 200 metrów.
Rekordy życiowe:

</doc>
<doc id="3975393" url="https://pl.wikipedia.org/wiki?curid=3975393" title="Dialogus de Passione">
Dialogus de Passione

Dialogus de Passione; właściwie Dialogus de Passione abo Żałosna Tragedyja o Męce Jezusa z anonimowych tekstów XV-XVIII wiecznych złożył Kazimierz Dejmek – misterium pasyjne Kazimierza Dejmka. 
Pierwsza wersja – dla Teatru Ateneum w Warszawie została zatrzymana przez Główny Urząd Kontroli Prasy, Publikacji i Widowisk (premiera miała odbyć się 25 października 1969 r.). "Dialogus..." wystawiono w Szczecinie w roku 1971 (bez udziału Dejmka, który przebywał wówczas na emigracji) w reżyserii Jitki Stokalskiej. Kazimierz Dejmek swój premierowy spektakl wystawił w Teatrze Nowym w Łodzi dopiero w r. 1975. 
Tekst misterium ułożył Kazimierz Dejmek z fragmentów staropolskich misteriów. Znalazły się tam: "Intermedium na Niedzielę Palmową", "Dialog o Męce Pana Naszego Jezusa Chrystusa na Niedzielę Palmową", "Dialog o Męce Pana Naszego Jezusa Chrystusa na dzień szósty Wielkiego Tygodnia", "Utarczka krwawie wojującego Boga", "Żałosna tragedyja o Męce Chrystusa", "Męka Pana Naszego Jezusa Chrystusa", "Końskowolski Dialog Wielkanocny", "Dialogus pro die Parascenes", "Krośnieńska Historia Pasyjna", "Dramo-opera o Umęczeniu Chrystusa", "Lament Świętokrzyski", fragmenty z "Rozmyślań Dominikańskich", "Dialog o św. Katarzynie" i inne. Postać Chrystusa postanowił Dejmek (jak sam pisał) „ukazać w formie symbolizujących Go rzeźb, co wpłynęło na dobór i układ tekstów”. 
W części pierwszej występują pieśni chorałowe (śpiewa chór męski - basowo-tenorowy): "Hosanna filio David", "Gloria laus", "Amicus meus", "Judas mercator". W części drugiej: "Popule meus", "Crux Fidelis", "Vexilla Regis". W scenie wjazdu Jezusa do Jerozolimy – chór dziecięcy (śpiewa: "Narodził się nam Zbawiciel" i "Wiwat dzisiaj Boskiej Istności"). Jako pieśni diabelskie wykorzystano anonimowe XVI i XVII wieczne pieśni: "Cóż też czynisz, miły bracie"; "Wszechmogący Panie, dziwnoś swój świat sprawił"; "Nie złodziejem choć kradnę"; i Władysława z Gielniowa – "Jezusa Judasz przedał za pieniądze nędzne". 
Prapremiera.
28 marca 1971 r. w Teatrze Polskim w Szczecinie: reż. Jitka Stokalska, oprac. tekstu i inscenizacja: Kazimierz Dejmek, scenografia: Zenobiusz Strzelecki, oprac. muz. Stefan Sutkowski, dyrygent chóru: Jan Szyrocki.

</doc>
<doc id="3975394" url="https://pl.wikipedia.org/wiki?curid=3975394" title="Brazylijskie filmy zgłoszone do rywalizacji o Oscara w kategorii filmu nieanglojęzycznego">
Brazylijskie filmy zgłoszone do rywalizacji o Oscara w kategorii filmu nieanglojęzycznego

Brazylia zgłasza kandydatów do Oscara w kategorii filmu nieanglojęzycznego od 1960. Nagroda jest przyznawana corocznie przez Amerykańską Akademię Sztuki i Wiedzy Filmowej. Ubiegają się o nią pełnometrażowe filmy mające premierę w kraju pochodzenia między październikiem roku poprzedzającego rozdanie o dwa lata, a wrześniem roku poprzedzającego rozdanie bezpośrednio.
Do 2018 45 filmów z Brazylii zostało zgłoszonych do tej nagrody, a 4 z nich były nominowane do Oscara dla najlepszego filmu nieanglojęzycznego ("Ślubowanie", "Czworokąt", "Cztery dni we wrześniu" oraz "Dworzec nadziei"), ale żaden nie zdobył tej nagrody. W 1960 portugalskojęzyczny film "Czarny Orfeusz" zdobył Oscara, jednak jego reżyserem był Francuz Marcel Camus i nagroda została zapisana na konto Francji.
W 1999 film "Dworzec nadziei" był nominowany w dwóch kategoriach: film nieanglojęzyczny oraz najlepsza aktorka dla Fernandy Montenegro.
W 2003 film "Miasto Boga" znalazł się poza oscarową rywalizacją, co było pewnym zaskoczeniem, ponieważ był to jeden z najgłośniejszych filmów tamtego roku. Jednak w kolejnym roku Akademia zmieniła zdanie i film dostał nominacje w 4 kategoriach: najlepszy reżyser, najlepszy scenariusz adaptowany, najlepszy montaż i najlepsze zdjęcia. Obraz nie zdobył jednak żadnego Oscara.
Zgłoszone filmy.
Poniżej znajduje się lista filmów zgłoszonych przez rząd Brazylii do Oscara w kategorii filmu nieanglojęzycznego. Filmy są wybierane każdego roku przez komitet wyznaczony przez "Ministerstwo Kultury".

</doc>
<doc id="3975395" url="https://pl.wikipedia.org/wiki?curid=3975395" title="Per Fly">
Per Fly

Per Fly Plejdrup (ur. 14 stycznia 1960 w Skive) – duński reżyser, znany jako Per Fly.
Biografia.
Studiował w Duńskiej Szkole Filmowej w latach 1989-1993. Jest reżyserem takich filmów jak: "Kalder Kathrine!" (1994), "Bænken" (2000), "Prop og Berta" (2001), "Arven" (2003), "Drabet" (2005), "Kobieta, która pragnęła mężczyzny" (2010), "Monica Z" (2013), "Bedrag" (2016), "Backstabbing for Beginners" (2017). Reżyseruje także programy telewizyjne, takie jak "Taxa" i "Forestillinger".
Jego żoną jest duńska aktorka Charlotte Fich, z którą ma dwoje dzieci (Anton i Aksel).

</doc>
<doc id="3975398" url="https://pl.wikipedia.org/wiki?curid=3975398" title="ZKŻ Zielona Góra w sezonie 2017">
ZKŻ Zielona Góra w sezonie 2017

Kadra drużyny.
"Stan na 25 kwietnia 2017"
Ekantor.pl Falubaz Zielona Góra

</doc>
<doc id="3975401" url="https://pl.wikipedia.org/wiki?curid=3975401" title="Syberia 3">
Syberia 3

Syberia 3 – trzecia odsłona serii "Syberia", należąca do gatunku komputerowych gier przygodowych typu „wskaż i kliknij”. Została wyprodukowana i wydana przez Microïds oraz Anuman Interactive 20 kwietnia 2017 roku na platformy Microsoft Windows, Xbox One oraz PlayStation 4. 18 października 2018 ukazała się wersja na konsolę Nintendo Switch. Gracz po raz kolejny wciela się w znaną z poprzednich części Kate Walker i wraz z jej przyjaciółmi kontynuuje swoją podróż po Rosji.
Ponieważ drugą i trzecią część gry dzieli ponad 13 lat, w "Syberii 3" zrezygnowano z prerenderowanych teł lokacji na rzecz grafiki 3D. Zaimplementowano tu także m.in. swobodną kamerę oraz animacje stworzone przy użyciu techniki motion capture.
Pierwsze wzmianki o trzeciej części "Syberii" pochodzą z 2009 roku, datę premiery przesuwano kilkakrotnie, by w końcu wydać ją 20 kwietnia 2017.
Opis fabuły.
Kate Walker budzi się ze śpiączki w szpitalu, w rosyjskim mieście Valsembor. Poznaje tam Kurka, młodego Jukola, przewodnika Migracji Śnieżnych Strusi, z którymi plemię Jukoli jest silnie związane tradycją. Okazuje się, że to wędrujący Jukole odnaleźli Kate na śnieżnym pustkowiu i przenieśli ją do szpitala, ratując jej życie. Młoda prawniczka postanawia pomóc Jukolom w ich podróży. Pojawia się jednak wiele przeszkód: władze wrogo traktują Jukoli i usiłują położyć kres Migracji. Poza tym, tej zimy valsemborskie jezioro nie zamarzło, a Jukole i ich strusie zawsze przeprawiały się po jego lodzie. By razem z Jukolami dotrzeć do celu świętej wędrówki, Kate będzie musiała rozwiązać te i wiele więcej problemów, jednocześnie nie dając się złapać żołnierzom pod dowództwem tajemniczego Pułkownika.
W DLC "Automat ma plan", Kate Walker, po zakończeniu jukolskiego rytuału na Stadionie Olimpia, znika w nocy ze swojej jurty. Oskar, jej przyjaciel-automat (znany także z "Syberii" i "Syberii 2"), postanawia jej poszukać. Odkrywa, że Kate znajduje się w poważnym niebezpieczeństwie.
Rozgrywka.
Kontynuując tradycję poprzednich części "Syberii", gracz musi zmierzyć się z łamigłówkami o zróżnicowanym stopniu trudności. Kate Walker porusza się po trójwymiarowych lokacjach, szukając elementów maszyn, rozmawiając z NPC, uruchamiając przeróżne urządzenia czy manipulując obiektami. Nowością natomiast jest występowanie zadań wymagających fizycznego ingerowania w przedmioty, np. podważania pokrywy nożem.
Historia opowiadana w grze jest liniowa, gracz może również trafić na niewidzialne ściany. Zrezygnowano z prerenderowanych teł na rzecz grafiki 3D, dodano swobodną kamerę, animacje wykonano przy użyciu technologii motion capture, a sterowanie przygotowano z myślą o konsolowych gamepadach.
Nastroju grze dodaje muzyka skomponowana przez Inona Zura.
Produkcja.
Mimo iż trzecią odsłonę serii "Syberia" zapowiedziano w 2009 roku jedynie jako żart prima aprilisowy, prace nad grą naprawdę rozpoczęto. Pierwsza data premiery ustalona była już na rok 2010. Właściwe prace zaczęto jednak dopiero w 2012. Uczestniczył w nich znany z fabuły poprzednich części Benoît Sokal. Później zakładano, że produkcja ukaże się w 2014 lub 2015 roku. Gdy i to się nie udało, przesunięto premierę na rok 2016, a na gamescom zaprezentowano zrzuty ekranu z produkcji. Wreszcie, 8 lat od pierwotnych założeń, 20 kwietnia 2017 roku wydano "Syberię 3" na trzy platformy: PC, Xbox One oraz PlayStation 4. Użytkownicy Nintendo Switch musieli poczekać na port do roku 2018. 31 października 2017 zapowiedziano darmowe DLC zatytułowane "An Automaton with a Plan" (w wersji polskiej "Automat ma plan"), którego premiera odbyła się 9 listopada.
Z powodu usterek technicznych towarzyszących premierze gry, twórcy opublikowali kilka tzw. patchy, które m.in. umożliwiają grę za pomocą myszki oraz zmniejszyły spadki płynności podczas rozgrywki.
Polska wersja językowa.
W tabeli zawarci zostali aktorzy, użyczający głosów postaciom "Syberii 3", na podstawie materiałów źródłowych.
Odbiór.
Gra spotkała się z mieszanym odbiorem krytyków. "Syberię 3" chwalono przede wszystkim za niezwykle wciągającą fabułę oraz trudne i pomysłowe łamigłówki. Krytykowano natomiast liczne błędy, które skutecznie utrudniały recenzentom przejście gry.
Hubert Sosnowski z serwisu Gry-Online pochwalił grę za magiczny klimat, nastrojową muzykę i trudność zagadek, negatywnie ocenił jednak złą optymalizację, błędy oraz niestabilność. Katarzynie Dąbkowskiej z gram.pl w grze spodobała się polska wersja językowa oraz historia i klimat, ale przeszkadzała jej zła praca kamery oraz długie i częste ekrany ładowania. Patryk Fijałkowski pochwalił grę za klimat, ale skrytykował dramatyczne spadki klatek na PlayStation 4 oraz brzydką grafikę.
Gra w wersji na komputer osobisty uzyskała średnią ocen wynoszącą 51/100 według serwisu Metacritic oraz 43,92% według serwisu GameRankings.

</doc>
<doc id="3975409" url="https://pl.wikipedia.org/wiki?curid=3975409" title="Zoran Bałdowaliew">
Zoran Bałdowaliew

Zoran Bałdowaliew (mac.: Зоран Балдовалиев; ur. 21 maja 1983 w Strumicy) – macedoński piłkarz występujący na pozycji napastnika. Zawodnik Akademii Pandew.
Kariera klubowa.
Bałdowaliew karierę rozpoczynał w 2001 roku w pierwszoligowej Bełasicy Strumica. W sezonach 2001/2002 oraz 2002/2003 wywalczył z nią wicemistrzostwo Macedonii. W 2003 roku przeszedł do słoweńskiego zespołu NK Publikum Celje, a w sezonie 2004/2005 wywalczył z nim wicemistrzostwo Słowenii oraz Puchar Słowenii. W 2005 roku odszedł do azerskiego MKT-Araz İmişli i spędził tam sezon 2005/2006.
W 2006 roku Bałdowaliew odszedł do łotewskiego FK Ventspils i w tym samym roku zdobył z nim mistrzostwo Łotwy. Na początku 2007 roku przeniósł się do bułgarskiego Łokomotiwu Płowdiw, gdzie występował do końca sezonu 2006/2007. Następnie grał w Łokomotiwie Sofia, a w styczniu 2010 przeszedł do izraelskiego Hapoelu Ironi Kirjat Szemona, grającego w drugiej lidze. W sezonie 2009/2010 awansował z nim do pierwszej ligi.
Na początku 2011 roku Bałdowaliew odszedł do cypryjskiego Enosisu Neon Paralimni. Występował tam przez sezon 2010/2011, a następnie grał w saudyjskich zespołach Najran SC oraz Al-Qadisiyah. W 2012 roku wrócił do Macedonii, gdzie został zawodnikiem Horizontu Turnowo. Po roku przeniósł się do greckiej Kerkiry. W sezonie 2013/2014 wywalczył z nią awans z drugiej ligi do pierwszej, jednak wówczas odszedł do szwajcarskiego FC Chiasso (Challenge League).
W 2015 roku wrócił do Grecji, do Olympiakosu Wolos. Grał tam do końca sezonu 2015/2016. W kolejnym występował w Łokomotiwie Płowdiw oraz w Kerkirze. W 2016 roku przeszedł do Akademiji Pandew, grającej w drugiej lidze macedońskiej.
Kariera reprezentacyjna.
W reprezentacji Macedonii Bałdowaliew zadebiutował 9 lutego 2003 w zremisowanym 2:2 towarzyskim meczu z Chorwacją, a 11 lutego 2005 w wygranym 2:1 towarzyskim pojedynku z Liechtensteinem strzelił swojego jedynego gola w kadrze. W latach 2003–2007 w drużynie narodowej rozegrał 4 spotkania.

</doc>
<doc id="3975410" url="https://pl.wikipedia.org/wiki?curid=3975410" title="Regina Krasnodębska">
Regina Krasnodębska

Regina Stanisława Krasnodębska (ur. 3 czerwca 1929 w Podsuszach) – polska rolniczka, poseł na Sejm PRL V kadencji.
Życiorys.
Uzyskała wykształcenie podstawowe. Rolniczka, pracowała w gospodarstwie rolnym we wsi Polków-Sagały. W 1969 uzyskała mandat posła na Sejm PRL w okręgu Siedlce z ramienia Zjednoczonego Stronnictwa Ludowego, zasiadała w Komisji Kultury i Sztuki.

</doc>
<doc id="3975411" url="https://pl.wikipedia.org/wiki?curid=3975411" title="AUX (audio)">
AUX (audio)



</doc>
<doc id="3975413" url="https://pl.wikipedia.org/wiki?curid=3975413" title="Sylwia Kwilińska">
Sylwia Kwilińska

Sylwia Kwilińska (ur. 16 sierpnia 1974) – polska lekkoatletka, (sprinterka), mistrzyni i reprezentantka Polski.
Kariera sportowa.
Była zawodniczką Gwardii Olsztyn (do 1993) i AZS-AWF Warszawa.
Na mistrzostwach Polski seniorek na otwartym stadionie zdobyła dziesięć medali: złoty w biegu na 400 metrów w 1996, trzy złote w sztafecie 4 x 100 metrów (1994, 1995 i 1996), dwa złote w sztafecie 4 x 400 metrów (1995, 1996), srebrny w biegu na 400 metrów w 1995, dwa srebrne w sztafecie 4 x 400 metrów (1994, 1997) i brązowy w biegu na 400 metrów w 1994. W halowych mistrzostwach Polski seniorek zdobyła pięć medali: złoty w biegu na 400 metrów w 1997, srebrny w biegu na 60 metrów w 1993, srebrny w biegu na 400 metrów w 1996 i brązowe medale w biegu na 400 metrów w 1993 i 1995.
Trzykrotnie reprezentowała Polskę na zawodach Pucharu Europy: w 1995 zajęła 8. miejsce w sztafecie 4 x 400 metrów, w zawodach Superligi, w 1996 3. miejsce w biegu na 400 metrów oraz w sztafecie 4 x 400 metrów w zawodach 1 Ligi, w 1997 3. miejsce w sztafecie 4 x 400 metrów w zawodach 1 Ligi.
Była halową rekordzistką Polski juniorek w biegu na 300 metrów, z wynikiem 39,27 (24.01.1993). Wynik ten poprawiła 28.01.2007 Anna Kiełbasińska, uzyskując rezultat 38,87.
Rekordy życiowe:

</doc>
<doc id="3975415" url="https://pl.wikipedia.org/wiki?curid=3975415" title="Jóga (zespół muzyczny)">
Jóga (zespół muzyczny)

Jóga – polski zespół muzyczny wykonujący muzykę alternatywną i elektroniczno-folkową założony w 2013 roku. W skład grupy wchodzą Rafał Skowroński i Kamil Łukasiuk.
Historia.
Zespół Jóga powstał w 2013 roku z inicjatywy Kamila Łukasiuka, który zaproponował współpracę Rafałowi Skowrońskiemu, swojemu koledze z czasów gimnazjalnych. Nazwa zespołu nawiązuje do tytułu jednego z utworów islandzkiej piosenkarki Björk, którą duet „podziwia za całokształt solowej twórczości”. W październiku 2013 roku wystąpili na festiwalu TEDxRawaRiver. W 2014 roku zespół wziął udział w przesłuchaniach do czwartej edycji programu X Factor. Na etapie castingów przed jurorami zaprezentowali swoją interpretację utworu "Stacja Warszawa" zespołu Lady Pank. 29 października tego samego roku wydali swój minialbum zatytułowany "Skin".
Jesienią 2015 roku duet wygrał konkurs Converse Rubber Tracks, dzięki czemu zdobył możliwość nagrania materiału na swoją drugą EP-kę w Hansa Tonstudio w Berlinie. Minialbum zatytułowany "Hero" ukazał się 17 lipca 2016 roku. W czerwcu duet wystąpił z utworem „Cztery” podczas koncertu „Debiuty” w ramach 53. Krajowego Festiwalu Piosenki Polskiej w Opolu. W sierpniu wystąpili na "Kraków Live Festival 2016".

</doc>
<doc id="3975419" url="https://pl.wikipedia.org/wiki?curid=3975419" title="Tadeusz Kogut">
Tadeusz Kogut

Tadeusz Kogut (ur. 14 maja 1925 we Lwowie, zm. 17 stycznia 2003) – polski rolnik, poseł na Sejm PRL V kadencji.
Życiorys.
Syn Antoniego. Uzyskał wykształcenie podstawowe, prowadził indywidualne gospodarstwo rolne. W czasie II wojny światowej był żołnierzem Okręgu Lwów Armii Krajowej w stopniu podporucznika, używał pseudonimu "Zaprawa".
W 1969 uzyskał mandat posła na Sejm PRL w okręgu Jelenia Góra z ramienia Zjednoczonego Stronnictwa Ludowego, zasiadając w Komisji Przemysłu Ciężkiego, Chemicznego i Górnictwa. Odznaczony Medalem za Długoletnie Pożycie Małżeńskie (1996) i Odznaką 1000-lecia Państwa Polskiego.
Z żoną Ireną zostali pochowani na cmentarzu komunalnym w Grabiszycach Średnich.

</doc>
<doc id="3975420" url="https://pl.wikipedia.org/wiki?curid=3975420" title="Ford B-MAX">
Ford B-MAX



</doc>
<doc id="3975422" url="https://pl.wikipedia.org/wiki?curid=3975422" title="Ford S-MAX">
Ford S-MAX



</doc>
<doc id="3975423" url="https://pl.wikipedia.org/wiki?curid=3975423" title="Ford C-MAX">
Ford C-MAX



</doc>
<doc id="3975424" url="https://pl.wikipedia.org/wiki?curid=3975424" title="Kopalnia haloizytu w Duninie">
Kopalnia haloizytu w Duninie

Kopalnia haloizytu w Duninie – jedyna w Polsce kopalnia haloizytu, eksploatująca jedno z największych na świecie złóż tego minerału, zlokalizowana w Duninie (powiat legnicki), na południe od wsi, przy lokalnej drodze w kierunku Święcian, w wąskiej dolinie rzeki Nysy Szalonej blisko jej ujścia do Kaczawy. Nagromadzenie haloizytu koło Dunina ma charakter pokrywy zwietrzelinowej powstałej wskutek chemicznego wietrzenia bazaltów i bazaltowych brekcji bazaltowych. Do wietrzenia tych skał doszło w neogenie . 
Złoże eksploatowane jest odkrywkowo od 1998. Zasoby haloizytu szacowane są na ponad 10 milionów ton. Występują w nim głównie nanorurki (HNT) oraz nanopłytki (HNP) haloizytowe. Złoże jest jednorodne pod względem składu.
Oprócz dunińskiej, istnieją tylko dwie kopalnie tego surowca na świecie (USA i Nowa Zelandia).

</doc>
<doc id="3975427" url="https://pl.wikipedia.org/wiki?curid=3975427" title="Al-Masdżid al-Haram">
Al-Masdżid al-Haram



</doc>
<doc id="3975433" url="https://pl.wikipedia.org/wiki?curid=3975433" title="Roman Bereźnicki">
Roman Bereźnicki

Roman Bereźnicki (ur. 4 grudnia 1979 r.) – polski wokalista, gitarzysta, klawiszowiec i kompozytor rockowy, także autor tekstów piosenek. Basista zespołu Rosemar's Kids i członek grupy Departament. Współtwórca (wraz z braćmi: Michałem oraz Bolkiem Bereźnickimi) formacji Zberny 3000. Założyciel, wokalista i lider wpisującego się w nurt rocka industrialno-gotyckiego zespołu Dr. Lecter (od 2011 roku Dr. Lecter zmienił nazwę na LecteR). W 2015 r. dołączył do zespołu Lipali.
Mieszkaniec Opola, pochodzi z Ozimka.  Od wielu lat jest czołową postacią opolskiej sceny alternatywnej. Tworzy muzykę z pogranicza rocka, alternatywy oraz metalu łączoną z melodyjnymi wokalami.

</doc>
<doc id="3975434" url="https://pl.wikipedia.org/wiki?curid=3975434" title="Mecz piłkarski Pomorze – Prusy Wschodnie (1934)">
Mecz piłkarski Pomorze – Prusy Wschodnie (1934)

Mecz piłkarski Pomorze – Prusy Wschodnie był pierwszym meczem międzypaństwowym rozegranym w Bydgoszczy. Odbył się 3 czerwca 1934 z inicjatywy Józefa Nowaczyka, referenta sportowego polskiego konsulatu w Kwidzynie. W literaturze określany on jest jako najważniejsze spotkanie międzynarodowe, a zarazem największe widowisko piłkarskie na Pomorzu w dwudziestoleciu międzywojennym (randze spotkania odpowiadała przygotowana oprawa meczu). Na Stadionie Miejskim w Bydgoszczy zasiadło 8 tysięcy kibiców, wśród nich między innymi generał Wiktor Thommée, prezydent Bydgoszczy Leon Barciszewski, wicestarosta Czubiński oraz wicekonsul niemiecki Bernard. Mecz wygrali Niemcy 1:0. .
Przebieg spotkania.
W 22 minucie Helmut Sodeik strzelił gola dla reprezentacji Prus Wschodnich. W następnej minucie niemiecki bramkarz Steffanowski obronił rzut karny strzelany przez Obremskiego. W 38 minucie Jeziorski z reprezentacji Pomorza został kontuzjowany i zastąpiony przez Kimmela z Polonii Bydgoszcz. W 3 minucie po przerwie kontuzjowany został Henning z Prus Wschodnich. W 60 minucie Steffanowski ponownie obronił rzut karny, strzelany przez Drożniewskiego. W 61 minucie kontuzji doznał bramkarz Pomorza, Sobieralski. Zastąpił go Wyczyński z Gryfa Toruń.
Statystyki.
Poza wyżej wymienionymi w skład reprezentacji Pomorza powołani zostali następujący gracze Polonii Bydgoszcz: Puziak i Kimmel.

</doc>
<doc id="3975438" url="https://pl.wikipedia.org/wiki?curid=3975438" title="Sorkomysz brazylijska">
Sorkomysz brazylijska

Sorkomysz brazylijska ("Blarinomys breviceps") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Sorkomysz brazylijska występuje we wschodniej i południowo-wschodniej Brazylii oraz północno-wschodniej Argentynie (Misiones).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1887 roku duński zoolog Herluf Winge nadając mu nazwę "Oxymycterus breviceps". Holotyp pochodził z plejstoceńskich osadów jaskiniowych (Lapa do Capáo Seco) w pobliżu Lagoa Santa, w stanie Minas Gerais, w Brazylii. Jedyny przedstawiciel rodzaju sorkomysz ("Blarinomys") który opisał w 1896 roku brytyjski zoolog Oldfield Thomas.
Holotyp był skamieliną odnalezioną w zespole jaskiniowym z nieokreślonego wieku w czwartorzędzie. W ostatnich populacjach występują istotne różnice morfologiczne, chromosomalne (w tym do ośmiu odrębnych kariomorfi) oraz sekwencje mtDNA cytochromu b (z rozbieżnościami wewnątrzgatunkowymi wynoszącymi około 8%). Na podstawie analiz genów kodujących cytochrom b stwierdzono, że monotypowy rodzaj sorkomysz ("Blarinomys") jest grupą siostrzaną względem rodzaju "Brucepattersonius" lub kladu łączącego ten rodzaj z rodzajem "Lenoxus". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 91–121 mm, długość ogona 30–59 mm, długość ucha 7–10 mm, długość tylnej stopy 16–21 mm; masa ciała 12,5–49 g. 
Ekologia.
Występuje w wilgotnym lesie atlantyckim. Jest głównie owadożerny, przeczesuje glebę w poszukiwaniu bezkręgowców. Ubogi materiał obserwacyjny wskazuje, że najpewniej rozmnaża się od września do stycznia, wydając na świat 1–2 młode w miocie.
Status zagrożenia i ochrona.
Jest zagrożona niszczeniem i fragmentacją sprzyjającego jej środowiska. Prawdopodobnie wyginęła w miejscu typowym ze względu na zastąpienie lasu atlantyckiego suchszą formacją – Cerrado. Ma dość duży zasięg występowania, choć jest niezbyt liczna – w każdej lokalizacji schwytanych zostało zaledwie kilka osobników. Ocenia się, że jej populacja maleje, ale wciąż jest uznawana za gatunek najmniejszej troski ("least concern" – LC).

</doc>
<doc id="3975439" url="https://pl.wikipedia.org/wiki?curid=3975439" title="Franciszek Jeziorski">
Franciszek Jeziorski

Franciszek Jeziorski (ur. 25 stycznia 1914 w Obrębie, zm. 1987) – polski urzędnik i polityk, poseł na Sejm PRL IV i V kadencji.
Życiorys.
Uzyskał wykształcenie wyższe niepełne. Zasiadał w Wojewódzkim Komitecie Zjednoczonego Stronnictwa Ludowego w Piotrkowie Trybunalskim, był też prezesem Powiatowego Komitetu oraz wiceprezesem Miejsko-Gminnego Komitetu ZSL w Radomsku. W latach 1945–1985 pełnił funkcję dyrektora Okręgowej Spółdzielni Mleczarskiej w Radomsku. W 1965 i 1969 uzyskiwał mandat posła na Sejm PRL w okręgu Piotrków Trybunalski, przez dwie kadencje zasiadał w Komisji Handlu Wewnętrznego.
W 2011 zarejestrowano Związek Zawodowy Pracowników Okręgowej Spółdzielni Mleczarskiej w Radomsku im. Franciszka Jeziorskiego.
Został pochowany na Cmentarzu Starym w Radomsku.

</doc>
<doc id="3975441" url="https://pl.wikipedia.org/wiki?curid=3975441" title="Inga Tarnawska">
Inga Tarnawska

Inga Tarnawska (ur. 22 marca 1974) – polska lekkoatletka, (sprinterka), mistrzyni i reprezentantka Polski.
Kariera sportowa.
Była zawodniczką Śląska Wrocław (do 1997), AZS-AWF Wrocław (1998) i Błękitnych Osowa Sień (1999).
Na mistrzostwach Polski seniorek na otwartym stadionie zdobyła cztery medale: złoty w biegu na 400 metrów w 1997, srebrny w biegu na 400 metrów w 1999, brązowy w biegu na 400 metrów w 1995 oraz brązowy w sztafecie 4 x 400 metrów w 1998). W halowych mistrzostwach Polski seniorek zdobyła trzy medale: srebrny w biegu na 200 metrów w 1994, srebrny w biegu na 400 metrów w 1997 i brązowy w biegu na 400 metrów w 1998.
Czterokrotnie reprezentowała Polskę na zawodach Pucharu Europy, w sztafecie 4 x 400 metrów: w 1995 zajęła 8. miejsce w zawodach Superligi, w 1997 3. miejsce w zawodach 1 Ligi, w 1998 3. miejsce w zawodach 1 Ligi, w 1999 8. miejsce w zawodach Superligi.
Rekordy życiowe:

</doc>
<doc id="3975447" url="https://pl.wikipedia.org/wiki?curid=3975447" title="Jan Kaczor">
Jan Kaczor

Jan Kaczor (ur. 2 marca 1908 w Piórkowie, zm. 4 maja 1988 tamże) – polski rolnik i polityk ludowy, poseł na Sejm PRL IV i V kadencji.
Życiorys.
Uzyskał wykształcenie średnie, z zawodu rolnik. Działał w ruchu ludowym (m.in. w Związku Młodzieży Wiejskiej RP „Wici”) w okresie II RP oraz po II wojnie światowej. Podczas okupacji był współzałożycielem Batalionów Chłopskich. Później był starostą powiatu opatowskiego oraz kierownikiem Gromadzkiej Biblioteki Publicznej w Piórkowie i korespondentem „Zielonego Sztandaru”. W 1965 i 1969 z ramienia Zjednoczonego Stronnictwa Ludowego uzyskiwał mandat posła na Sejm PRL w okręgu Ostrowiec Świętokrzyski, przez dwie kadencje zasiadał w Komisji Kultury i Sztuki.
Autor książek "Wspomnienia ludowego starosty" i "Drogą wśród ludzi".
Miał córkę Zofię oraz syna Kazimierza (regionalistę, działacza PSL, wiceprzewodniczącego rady powiatu opatowskiego w kadencji 1998–2002).

</doc>
<doc id="3975450" url="https://pl.wikipedia.org/wiki?curid=3975450" title="Lasowiak paskowany">
Lasowiak paskowany

Lasowiak paskowany, lasowiak górski ("Delomys dorsalis") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Lasowiak paskowany występuje w Lesie Atlantyckim w południowo-wschodniej i południowej Brazylii oraz północno-wschodniej Argentynie, głównie wzdłuż przybrzeżnych gór.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1873 roku niemiecki zoolog Reinhold Friedrich Hensel nadając mu nazwę "Hesperomys dorsalis". Holotyp pochodził z Taquary, w stanie Rio Grande do Sul, w Brazylii. 
Gruntowna analiza genetyczna przeprowadzona w 2014 roku zalecała odrzucenie uznawania podgatunków na podstawie danych morfologicznych, uznając "D. dorsalis collinus" za młodszy synonimem "D. dorsalis". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 104–135 mm, długość ogona 100–145 mm, długość ucha 21–22 mm, długość tylnej stopy 25–31 mm; masa ciała 20–56 g (średnio 38 g). 
Ekologia.
Lasowiak paskowany występuje na wysokościach od 600 do 2400 m n.p.m. Prowadzi naziemny tryb życia.
Populacja.
Lasowiak paskowany zamieszkuje duży obszar i jest lokalnie liczny. Żyje w kilku obszarach chronionych. Zagraża mu niszczenie i fragmentacja sprzyjającego środowiska. Ocenia się, że jego liczebność maleje, ale lasowiak paskowany jest uznawany za gatunek najmniejszej troski.

</doc>
<doc id="3975451" url="https://pl.wikipedia.org/wiki?curid=3975451" title="Goran Stankowski">
Goran Stankowski

Goran Stankowski (mac.: Горан Станковски; ur. 20 listopada 1976 w Skopju) – macedoński piłkarz występujący na pozycji napastnika.
Kariera klubowa.
Stankowski karierę rozpoczynał w pierwszoligowej Słodze Skopje. W sezonie 1997/1998 wywalczył z nią wicemistrzostwo Macedonii. W 1998 roku przeszedł do niemieckiej Tennis Borussii Berlin. W 2. Bundeslidze zadebiutował 2 listopada 1998 w przegranym 1:3 meczu z Arminią Bielefeld. W TeBe spędził sezon 1998/1999.
W 1999 roku Stankowski wrócił do Słogi. W ciągu 5 sezonów gry dla tego klubu, dwukrotnie zdobył z nią mistrzostwo Macedonii (2000, 2001) oraz dwukrotnie Puchar Macedonii (2000, 2004). W 2004 roku odszedł do drużyny FK Rabotniczki, z którą w sezonie 2004/2005 wywalczył mistrzostwo Macedonii. W 2005 roku przeniósł się do belgijskiego drugoligowca – Royal Antwerp FC i spędził tam sezon 2005/2006.
W 2006 roku Stankowski wrócił do FK Rabotniczki, z którym sezonie 2006/2007 wywalczył wicemistrzostwo Macedonii. W 2007 roku został zawodnikiem klubu Kitchee SC z Hongkongu. W 2008 roku wrócił do Macedonii, do Makedoniji Ǵorcze Petrow. W tym samym roku odszedł jednak stamtąd do rosyjskiego Sibira Nowosybirsk, grającego w drugiej lidze i występował do 2009 roku.
Następnie Stankowski grał w tureckim Diyarbakırsporze oraz mołdawskiej Dacii Kiszyniów, z którą w sezonie 2010/2011 zdobył mistrzostwo Mołdawii. W 2011 roku wrócił do Macedonii, gdzie grał w zespołach FK Rabotniczki, Drita Bogowińe oraz FK Shkupi. W 2015 roku zakończył karierę.
Kariera reprezentacyjna.
W reprezentacji Macedonii Stankowski zadebiutował 19 września 1998 w zremisowanym 2:2 towarzyskim meczu z Egiptem. W latach 1998–2003 w drużynie narodowej rozegrał 3 spotkania.

</doc>
<doc id="3975453" url="https://pl.wikipedia.org/wiki?curid=3975453" title="Via Dolorosa">
Via Dolorosa



</doc>
<doc id="3975456" url="https://pl.wikipedia.org/wiki?curid=3975456" title="Wydawnictwo Archidiecezji Lubelskiej „Gaudium”">
Wydawnictwo Archidiecezji Lubelskiej „Gaudium”

Wydawnictwo Archidiecezji Lubelskiej „Gaudium” – polskie wydawnictwo ustanowione 15 grudnia 1976 dekretem bp. Bolesława Pylaka pod nazwą Lubelskie Wydawnictwo Diecezjalne. Pierwszym dyrektorem został ks. Władysław Zakrzewski. Przyjęto dewizę brzmiącą: „W służbie słowa”.
Wydawnictwo "Gaudium" zajmuje się wydawaniem i dystrybucją publikacji o charakterze religijnym, m.in. książek o duchowości chrześcijańskiej, podręczników do nauki religii oraz pomocy katechetycznych. Posiada własną drukarnię z doskonale wyposażonym studiem DTP, pracownią CTP, maszynami do druku cyfrowego i offsetowego oraz pełną introligatornię.
Wydawnictwo stara się uczestniczyć w przekazywaniu wiary i wiedzy. Wydaje także pozycje z pogranicza religii i sztuki, podręczniki szkolne i akademickie, a także książki o Lubelszczyźnie i Lublinie np.: "Lublin - Przewodnik" (wersja polska oraz wersja anglojęzyczna). Współpracuje ze znanymi autorami tekstów i przekładów, środowiskami artystycznymi oraz z uczelniami wyższymi o różnym profilu.
Wydawnictwo jest mecenasem kultury i uczestniczy w życiu społecznym regionu poprzez udział w spotkaniach teatralnych, konkursach literackich, festynach, piknikach rodzinnych i festiwalach. Gaudium wspiera różne akcje charytatywne, jest sponsorem sympozjów, konferencji i sesji naukowych. W ramach nowatorskich programów promujących książki organizuje m.in. wystawy, spotkania autorskie, koncerty i spektakle.

</doc>
<doc id="3975457" url="https://pl.wikipedia.org/wiki?curid=3975457" title="Lasowiak blady">
Lasowiak blady

Lasowiak blady ("Delomys sublineatus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Lasowiak blady występuje endemicznie w Lesie Atlantyckim w południowo-wschodniej Brazylii.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1903 roku brytyjski zoolog Oldfield Thomas nadając mu nazwę "Oryzomys sublineatus". Holotyp pochodził z Engenheiro Rive, na wysokości 500 m, w głąb Victorii, w Espirito Santo, w Brazylii. 
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 126–146 mm, długość ogona 106–127 mm, długość ucha 20–22 mm, długość tylnej stopy 28–30 mm; masa ciała 41–60 g (średnio 50 g). 
Ekologia.
Lasowiak blady występuje do wysokości 500 m n.p.m. Prowadzi naziemny tryb życia.
Populacja.
Lasowiak blady zamieszkuje duży obszar i jest lokalnie liczny. Żyje w kilku obszarach chronionych. Zagraża mu niszczenie i fragmentacja sprzyjającego środowiska. Trend zmian jego liczebności nie jest znany; lasowiak blady jest uznawany za gatunek najmniejszej troski.

</doc>
<doc id="3975458" url="https://pl.wikipedia.org/wiki?curid=3975458" title="Jan Kleczaj">
Jan Kleczaj

Jan Kleczaj (ur. 28 maja 1936 w Tychowie Nowym) – polski nauczyciel, poseł na Sejm PRL IV i V kadencji.
Życiorys.
Uzyskał wykształcenie wyższe, z zawodu nauczyciel. Był kierownikiem szkoły podstawowej w Starym Kadłubie. W 1965 i 1969 uzyskiwał mandat posła na Sejm PRL w okręgu Radom z ramienia Zjednoczonego Stronnictwa Ludowego. Przez dwie kadencje pełnił funkcję sekretarz Sejmu oraz zasiadał w Komisji Zdrowia i Kultury Fizycznej. Ponadto, w trakcie V kadencji zasiadał w Komisji Wymiaru Sprawiedliwości.

</doc>
<doc id="3975460" url="https://pl.wikipedia.org/wiki?curid=3975460" title="Łazek (potok)">
Łazek (potok)

Łazek – potok, lewy dopływ Kwisy o długości 8,76 km i powierzchni zlewni 8,78 km².
Potok płynie w województwie dolnośląskim. Jego źródła znajdują się na wschód od wsi Pisarzowice, przez którą przepływa, następnie płynie północno-zachodnią granicą miasta Lubań i Radogoszcz, gdzie uchodzi do Kwisy. 
Łazek ma średni stopień zanieczyszczenia. Na długości 2,4 km płynie przez Lubań. Dolina potoku między Pisarzowicami a Radogoszczą jest proponowana jako obszar ochronny.

</doc>
<doc id="3975461" url="https://pl.wikipedia.org/wiki?curid=3975461" title="Teofil Kolarz">
Teofil Kolarz

Teofil Kolarz (ur. 27 kwietnia 1919 w Nieboczowach, zm. w grudniu 2012) – polski rolnik, poseł na Sejm PRL V kadencji.
Życiorys.
Uzyskał wykształcenie średnie, z zawodu rolnik. W 1947 przystąpił do Stronnictwa Ludowego, a w 1949 wraz z nim do Zjednoczonego Stronnictwa Ludowego. Działał także w Ochotniczej Straży Pożarnej i Kółkach Rolniczych. Zasiadał w Zarządzie Miejskim Towarzystwa Przyjaźni Polsko-Radzieckiej, a także w Społecznej Radzie Ochotniczej Rezerwy Milicji Obywatelskiej. W latach 80. pracował w Radzie Miejskiej Patriotycznego Ruchu Odrodzenia Narodowego. Strukturami ZSL, a następnie Polskiego Stronnictwa Ludowego w Raciborzu, kierował przez ponad 50 lat.
Przez trzy kadencje był radnym Wojewódzkiej Rady Narodowej w Opolu, zasiadał także w Powiatowej i Miejskiej Rady Narodowej w Raciborzu. W 1969 uzyskał mandat posła na Sejm PRL w okręgu Koźle, zasiadając w Komisji Spraw Wewnętrznych.
W 1984 wpisany do "Księgi ludzi 40-lecia PRL woj. katowickiego". Pochowany na cmentarzu w Markowicach, dzielnicy Raciborza.

</doc>
<doc id="3975467" url="https://pl.wikipedia.org/wiki?curid=3975467" title="Pelagia Dolata">
Pelagia Dolata

Pelagia Dolata (ur. 18 listopada 1919 w Pogrzybowie, zm. ?) – polska rolniczka, poseł na Sejm PRL IV i V kadencji.
Życiorys.
Uzyskała wykształcenie średnie niepełne. Prowadziła indywidualne gospodarstwo rolne. W 1965 i 1969 uzyskiwała mandat posła na Sejm PRL w okręgu Ostrów Wielkopolski. Przez dwie kadencje zasiadała w Komisji Pracy i Spraw Socjalnych. Odznaczona Złotym Krzyżem Zasługi.

</doc>
<doc id="3975469" url="https://pl.wikipedia.org/wiki?curid=3975469" title="Kościół Matki Bożej Wspomożenia Wiernych w Torzymiu">
Kościół Matki Bożej Wspomożenia Wiernych w Torzymiu

Kościół pw. Matki Bożej Wspomożenia Wiernych w Torzymiu – rzymskokatolicki kościół filialny należący do parafii Podwyższenia Krzyża Świętego w Torzymiu w dekanacie Sulęcin diecezji zielonogórsko-gorzowskiej.
Architektura.
Jest to budowla powstała w 1925 roku. Kościół posiada jedną nawę i został wzniesiony na planie krzyża łacińskiego. Świątynia nakryta jest sklepieniem trumienno-sarkofagowym. Kościół reprezentuje architekturę późnoklasycystyczną. W ołtarzu znajduje się obraz Matki Bożej powstały w dwudziestoleciu międzywojennym. Świątynia była dwukrotnie rozbudowywana: w 1954 i 1989 roku.

</doc>
<doc id="3975471" url="https://pl.wikipedia.org/wiki?curid=3975471" title="Helena Dąbska">
Helena Dąbska

Helena Dąbska z domu Murawska (ur. 18 października 1922 w Sztabinie, zm. 9 września 2004 w Warszawie) – polska pedagog i dziennikarka, poseł na Sejm PRL III, IV i V kadencji.
Życiorys.
Córka Antoniego i Zofii. Uzyskała wykształcenie wyższe niepełne, z zawodu pedagog. Była członkinią Naczelnego Komitetu Zjednoczonego Stronnictwa Ludowego oraz redaktorem naczelnym czasopisma „Gospodyni Wiejska”. W 1961, 1965 i 1969 uzyskiwała mandat posła na Sejm PRL kolejno w okręgach Tarnobrzeg (dwukrotnie) i Radzyń Podlaski. Przez trzy kadencje zasiadała w Komisji Zdrowia i Kultury Fizycznej, a w trakcie V kadencji ponadto w Komisji Wymiaru Sprawiedliwości. Wydała "Poradnik gospodyni".

</doc>
<doc id="3975476" url="https://pl.wikipedia.org/wiki?curid=3975476" title="Lasowiak górski">
Lasowiak górski



</doc>
<doc id="3975478" url="https://pl.wikipedia.org/wiki?curid=3975478" title="Amazonas (1943)">
Amazonas (1943)

Amazonas (A-1) – brazylijski niszczyciel z okresu „zimnej wojny”, jedna z sześciu jednostek typu "Acre". Okręt został zwodowany 29 listopada 1943 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w listopadzie 1949 roku. Jednostka została skreślona z listy floty w 1973 roku.
Projekt i budowa.
„Amazonas” był jednym z sześciu bliźniaczych niszczycieli, zbudowanych w Brazylii w miejsce zarekwirowanych przez Wielką Brytanię po wybuchu II wojny światowej sześciu jednostek typu "H". Okręt został zbudowany według oryginalnego brytyjskiego projektu stoczni Thornycroft, z tą jednak różnicą, że system napędowy, uzbrojenie i wyposażenie miało być produkcji USA. Inna niż w pierwowzorze siłownia spowodowała również zmiany w wyglądzie zewnętrznym jednostki, przejawiające się m.in. w użyciu jednego komina zamiast dwóch. Sylwetka okrętu stała się tym samym podobna do amerykańskich niszczycieli typu "Gridley". Długi, dziewięcioletni czas budowy jednostki spowodowany był zarówno brakami materiałowymi, jak też innymi trudnościami spowodowanymi toczącą się wojną.
Niszczyciel zamówiony został w końcu 1939 roku w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 20 lipca 1940 roku, został zwodowany 29 listopada 1943 roku, a służby w Marinha do Brasil przyjęto go 10 listopada 1949 roku. Niszczyciel otrzymał nazwę pochodzącą od rzeki Amazonki. Jednostka otrzymała numer taktyczny A-1.
Dane taktyczno-techniczne.
„Amazonas” był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 98,5 metra (97,5 m na konstrukcyjnej linii wodnej), szerokość 10,7 metra i średnie zanurzenie 2,59 metra (maksymalne 3,3 m). Wyporność standardowa wynosiła 1340 ton, zaś pełna 1800 ton. Okręt napędzany był przez dwie turbiny parowe Westinghouse z przekładniami redukcyjnymi o łącznej mocy 45 000 koni mechanicznych (KM), do których parę dostarczały trzy kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć maksymalną prędkość 36 węzłów (marszowa wynosiła 20 węzłów). Energię elektryczną wytwarzały dwa turbogeneratory Westinghouse o napięciu 450 V i mocy 204 KM. Okręt zabierał 450 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 21/30 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji). Broń przeciwlotniczą stanowiły dwa działka Bofors kal. 40 mm L/56 Mark 1 (1 x II) oraz cztery pojedyncze działka Oerlikon kal. 20 mm L/70 Mark 4. Uzbrojenie uzupełniały: dwa poczwórne aparaty torpedowe kal. 533 mm oraz dwa miotacze bomb głębinowych K Mark 6 i dwie zrzutnie bomb głębinowych Mark 3 i Mark 4. Wyposażenie radioelektroniczne obejmowało dwa radary obserwacji okrężnej (SF-1 i VJ-1), system kierowania ogniem Mk 33 Mod 38, urządzenia naprowadzania kierunku Mk-T Mod 2 dla dział 127 mm i sonar QCR-1.
Załoga okrętu składała się ze 150 oficerów, podoficerów i marynarzy.
Służba.
31 stycznia 1953 roku okręt wszedł w skład 2. Dywizjonu 1. Eskadry Niszczycieli. W tym czasie zmieniono jego numer burtowy na D-12. W latach 1957–1958 niszczyciel poddano modernizacji: usunięto jedną armatę kal. 127 mm i dwa działka Oerlikon kal. 20 mm, montując w zamian podwójne stanowisko działek kal. 40 mm (na podstawie Mark 1 Mod 6); zamieniono też poczwórne aparaty torpedowe na dwa potrójne Mark 14 Mod 12. Unowocześniono również wyposażenie radioelektroniczne, wymieniając m.in. dwa radary obserwacji okrężnej (na AN/SPS-4 i AN/SPS-6C z IFF), a także dodając radar kierowania ogniem artyleryjskim Mk 28 dla systemu kierowania ogniem Mk 33 Mod 38 i dwa urządzenia naprowadzania kierunku Mk 51 dla dział kal. 40 mm. W rezultacie tych zmian wyporność okrętu wzrosła do 1450 ton (standardowa) i 2180 ton (bojowa). W listopadzie 1960 roku jednostka wzięła udział w międzynarodowych ćwiczeniach „Unitas I”. W 1963 roku dokonano reorganizacji struktury brazylijskiej marynarki, w wyniku której „Amazonas” znalazła się w składzie 21 Dywizjonu 2 Eskadry Niszczycieli. Od 18 marca do 19 kwietnia 1966 roku okręt wraz z bliźniaczymi niszczycielami „Acre” i „Araguari” uczestniczył w rejsie szkoleniowym, zaś w roku 1971 wziął udział w ćwiczeniach „Unitas XII”. Jednostka została skreślona z listy floty w 1973 roku.

</doc>
<doc id="3975480" url="https://pl.wikipedia.org/wiki?curid=3975480" title="Kristi Toliver">
Kristi Toliver

Kristi Renee Toliver (ur. 27 stycznia 1987 w Harrisonburg) – amerykańska koszykarka występująca na pozycjach rozgrywającej lub rzucającej, posiadająca także słowackie obywatelstwo, mistrzyni WNBA, obecnie zawodniczka Los Angeles Sparks oraz asystentra trenera Dallas Mavericks.
11 lutego 2020 została zawodniczką Los Angeles Sparks.
19 sierpnia 2021 dołączyła do sztabu trenerskiego Dallas Mavericks.

</doc>
<doc id="3975481" url="https://pl.wikipedia.org/wiki?curid=3975481" title="Mieczysław Grad">
Mieczysław Grad

Mieczysław Wojciech Grad (ur. 11 kwietnia 1920 w Woli Dalszej, zm. 9 kwietnia 1984) – polski doktor filozofii, ambasador PRL w Meksyku, poseł na Sejm PRL III, IV i V kadencji.
Życiorys.
Syn Jana i Agnieszki. Uzyskał wykształcenie wyższe w stopniu doktora filozofii, z zawodu socjolog i dziennikarz. W czasie II wojny światowej był redaktorem prasy konspiracyjnej. Należał do Armii Krajowej pod pseudonimem "Zawisza", w latach 1943–1944 walczył na terenie powiatu łańcuckiego. Po wojnie był działaczem ruchu ludowego. Pełnił funkcję redaktora naczelnego „Wici”, „Młodej Myśli Ludowej” (1946–1948), Spółdzielni Wydawniczej „Czytelnik” (1948–1949), „Spraw chłopskich” (1950–1951) oraz w latach 1956–1968 „Zielonego Sztandaru” (w latach 1951–1956 zastępca redaktora naczelnego). W 1949 był kierownikiem działu w redakcji „Pokolenie”. Był też autorem książek poświęconych przede wszystkim historyczno-socjologicznej problematyce związanej z przemianami w życiu wsi. Był także inspiratorem i redaktorem kilku wybitnych pamiętników chłopskich. Współorganizował ponadto konkursy pamiętnikarskie. W latach 1968–1972 był prezesem i redaktorem naczelnym Ludowej Spółdzielni Wydawniczej (od 1949 był redaktorem). Od 1975 do 1981 był zastępcą redaktora naczelnego Państwowego Wydawnictwa „Wiedza Powszechna”.
W latach 1946–1948 był członkiem Zarządu Głównego Związku Młodzieży Wiejskiej RP „Wici”, a następnie Zarządu Głównego Związku Młodzieży Polskiej (1948–1956). Od 1947 należał do Stronnictwa Ludowego. W 1949 wstąpił do Zjednoczonego Stronnictwa Ludowego, w którym pełnił funkcję członka (1956–1973, 1980–1981), zastępcy członka (1976–1980), członka sekretariatu (1957–1969) i członka Głównej Komisji Rewizyjnej (1973–1980) Naczelnego Komitetu ZSL.
W 1961, 1965 i 1969 uzyskiwał mandat posła na Sejm PRL. Przez trzy kadencje zasiadał w Komisji Kultury i Sztuki, ponadto w trakcie IV i V kadencji zasiadał w Komisji Spraw Zagranicznych oraz należał do Polskiej Grupy Unii Międzyparlamentarnej. W latach 1972–1975 był ambasadorem PRL w Meksyku.
Pochowany na Cmentarzu Wojskowym na Powązkach w Warszawie (37D-1-23).

</doc>
<doc id="3975483" url="https://pl.wikipedia.org/wiki?curid=3975483" title="Delomys collinus">
Delomys collinus



</doc>
<doc id="3975487" url="https://pl.wikipedia.org/wiki?curid=3975487" title="Delomys sublineatus">
Delomys sublineatus



</doc>
<doc id="3975488" url="https://pl.wikipedia.org/wiki?curid=3975488" title="Delomys dorsalis">
Delomys dorsalis



</doc>
<doc id="3975489" url="https://pl.wikipedia.org/wiki?curid=3975489" title="Rootzmans">
Rootzmans

Rootzmans – polski zespół muzyczny wykonujący muzykę z pogranicza popu i reggae fusion, założony w połowie 2012 roku.
Historia zespołu.
Zespół został założony w połowie 2012, w jego skład wchodzą: bracia Piotr i Paweł Świderscy, ich ojciec Mariusz Świderski, Adrian Rał i Bartłomiej Zieliński, jako ostatni do składu dołączył Bartek Bednarek. Kilka miesięcy później muzycy wystąpili w siódmej edycji programu "Must Be the Music. Tylko muzyka" emitowanego w telewizji Polsat. Na etapie castingów zaprezentowali swoją interpretację utworu „Hotel California” zespołu Eagles. Przeszli do stawki półfinałowej i ostatecznie do finału talent show, który był rozgrywany 25 maja 2014 roku. Po udziale w programie nagrali utwór „Strażnicy nieba” z zespołem Kraków Street Band, który poznali na planie talent show.
W czerwcu 2015 wygrali festiwal "Rock in Minsk". W 2016 nagrali utwór „Różni nas wiele” razem z polskimi raperami Popkiem i Matheo. Piosenka znalazła się na płycie studyjnej duetu zatytułowanej "Król Albanii", zaś teledysk do tego utworu uzyskał wynik ponad 10 milionów wyświetleń w serwisie YouTube. Zespół pojawił się też gościnnie w innym utworze producentów – „Każdy z nas”, do którego teledysk osiągnął ponad 13 mln wyświetleń na YouTube. W czerwcu tego samego roku zespół wystąpił z utworem „Ofiary zatrutego źródła” w koncercie „Debiuty” w ramach 53. Krajowego Festiwalu Piosenki Polskiej w Opolu. 25 listopada ukazała się ich debiutancka płyta studyjna zatytułowana "Wizje".
W 2017 roku udzielili się w dwóch utworach na płycie "Trzech Króli" nagranej przez kolektyw Popek x Sobota x Matheo. Wystąpili na Przystanku Woodstock na scenie Viva Kultura.
4 maja 2018 wydali singiel „Odnova”.

</doc>
<doc id="3975494" url="https://pl.wikipedia.org/wiki?curid=3975494" title="Józef Kot">
Józef Kot

Józef Kot (ur. 17 marca 1919 w Łapajówce, zm. ?) – polski nauczyciel, poseł na Sejm PRL IV i V kadencji.
Życiorys.
Uzyskał wykształcenie średnie, z zawodu nauczyciel. Walczył w 2 Armii Wojska Polskiego, po wojnie mieszkał w Wojciechowie. Był zastępcą członka Naczelnego Komitetu Zjednoczonego Stronnictwa Ludowego oraz prezesem Powiatowego Komitetu ZSL w Lwówku Śląskim. W 1965 i 1969 uzyskiwał mandat posła na Sejm PRL w okręgu Jelenia Góra, przez dwie kadencje zasiadał w Komisji Budownictwa i Gospodarki Komunalnej. Odznaczony Złotym Krzyżem Zasługi.

</doc>
<doc id="3975497" url="https://pl.wikipedia.org/wiki?curid=3975497" title="Rolf Lohmann">
Rolf Lohmann

Rolf Lohmann (ur. 21 lutego 1963 w Hamm) – niemiecki duchowny katolicki, biskup pomocniczy Münsteru od 2017.
Życiorys.
Święcenia kapłańskie przyjął 14 maja 1989 i został inkardynowany do diecezji Münsteru. Pracował jako duszpasterz parafialny. W 2011 został proboszczem parafii sanktuaryjnej w Kevelaer.
25 kwietnia 2017 papież Franciszek mianował go biskupem pomocniczym diecezji Münster ze stolicą tytularną "Gor". Sakry udzielił mu 8 lipca 2017 biskup Felix Genn.

</doc>
<doc id="3975499" url="https://pl.wikipedia.org/wiki?curid=3975499" title="The Well's on Fire">
The Well's on Fire



</doc>
<doc id="3975500" url="https://pl.wikipedia.org/wiki?curid=3975500" title="Proces Jana Calasa">
Proces Jana Calasa



</doc>
<doc id="3975504" url="https://pl.wikipedia.org/wiki?curid=3975504" title="Procol's Ninth">
Procol's Ninth



</doc>
<doc id="3975510" url="https://pl.wikipedia.org/wiki?curid=3975510" title="Reakcja Niementowskiego">
Reakcja Niementowskiego

Reakcja Niementowskiego – reakcja chemiczna syntezy układów chinolinowych, np.:
Reakcja została opracowana w 1894 roku przez polskiego chemika Stefana Niementowskiego.
W rzeczywistości znane są dwie reakcje Niementowskiego, jedna prowadząca ze związków karbonylowych do 4-oksochinazolin, druga z amidów do γ-hydroksychinolin. W obu wariantach substratem aromatycznym jest kwas antranilowy, lub ogólniej – aminokwasy aromatyczne.
Zastosowanie.
Reakcja znalazła wiele zastosowań w syntezie związków o potencjalnej aktywności biologicznej zawierających heterocykliczne pierścienie skondensowane. Wykorzystuje się ją m.in. w produkcji leków.

</doc>
<doc id="3975514" url="https://pl.wikipedia.org/wiki?curid=3975514" title="Ottavio Fantoni">
Ottavio Fantoni

Ottavio Fantoni (ur. 4 kwietnia 1907 w Belo Horizonte, zm. 8 lutego 1935 w Rzymie) – brazylijsko-włoski piłkarz grający na pozycji pomocnika. Urodził się jako Octavio Fantoni, w Brazylii znany był również jako Nininho, a we Włoszech jako Fantoni II.
Życiorys.
Octavio Fantoni urodził się w Belo Horizonte w rodzinie emigrantów z Toskanii. Miał trzech kuzynów, którzy także byli piłkarzami: João (znany także jako Ninão lub Fantoni I), Leonidio (znany jako Niginho i Fantoni III) oraz Orlando (znany we Włoszech jako Fantoni IV).
Octavio Fantoni karierę rozpoczął w Cruzeiro Berlo Horizonte, ówcześnie nazywającym się Palestra Itália i będący klubem głównie dla włoskich imigrantów. W latach 1929 i 1930 zdobył Campeonato Mineiro - mistrzostwo stanu Minas Gerais. W 1930 roku wraz z kuzynem João wyjechał do ojczyzny przodków. We Włoszech zostali piłkarzami S.S. Lazio (po dwóch latach dołączył do nich Leonidio, który wraz z João wrócił do Brazylii wkrótce po śmierci Ottavio. Orlando Fantoni grał w Lazio w latach 40. XX wieku), a Octavio zaczął posługiwać się włoską wersją swojego imienia - Ottavio.
W 1934 roku Fantoni II otrzymał włoskie obywatelstwo, a 25 marca 1934 już formalnie jako Ottavio Fantoni, zadebiutował w reprezentacji Włoch. Wygrane 4:0 spotkanie z Grecją w eliminacjach mistrzostw świata 1934 było jego jedynym meczem w reprezentacji.
20 stycznia 1935 roku w meczu z Torino FC zderzył się z jednym z rywali i uszkodził nos. Fantoni opuścił boisko, ale po pięciu minutach na nie wrócił, by dokończyć spotkanie. Po kilku dniach trafił jednak do szpitala z wysoką gorączką. Okazało się, że przez złamaną kość nosową i wynikające z tego osłabienie organizmu, Fantoni doznał zakażenia, które wywołało sepsę, a w konsekwencji śmierć - 8 lutego. Ottavio Fantoni pozostawił żonę i dwie córki.

</doc>
<doc id="3975516" url="https://pl.wikipedia.org/wiki?curid=3975516" title="Niech no tylko zakwitną jabłonie (widowisko muzyczne)">
Niech no tylko zakwitną jabłonie (widowisko muzyczne)

Agnieszka Osiecka dokonała kompilacji piosenek, tańca, wplotła w tekst wodewilu autentyczne ogłoszenia, teksty reklamowe, ballady podwórzowe, powinszowania kominiarskie, wiadomości prasowe, pamiętniki chłopskie, powieść w odcinkach, instruktaże ZSMP-owskie, listy do "Fali 49", a nawet prywatną korespondencję.
Widowisko nie posiada fabuły. Poszczególne sceny łączy chronologia historyczna. Jest to wodewilowy zapis historii Polski na przestrzeni 40 lat XX w. (od lat 30. do 60.).
Całość zebrana jest w dwa akty:
Wiele melodii z wodewilu stało się w latach 60/70. w Polsce przebojami. Spektakl był wystawiany w całym kraju na deskach niemal wszystkich scen teatralnych i muzycznych.
W wodewilu wykorzystano teksty następujących autorów: K. Brzeski, K. Chrzanowski, Eman, Hilly, Andrzej Włast, Szer-Szeń, Stanisław Przesmycki. H. Domański, O-Jelly, Adolf Kitschman, W. Jastrzębiec, J. Sławosz, Janusz Minkiewicz, Jerzy Jurandot, Leopold Lewin, Bronisław Brok, Wiech, Leon Pasternak, Agnieszka Osiecka, Tytus Czyżewski, Józef Beck, Leon Kruczkowski, Tadeusz Urgacz, Antoni Słonimski, Robert Stiller, Jan Brzechwa i in.
Ważniejsze realizacje:.
29 marca 2014 r. wodewil zaczął wystawiać Teatr Ateneum w Warszawie w reż. i scen. Wojciecha Kościelniaka (oprac. muz. Dawid Rudnicki, choreogr.: Jarosław Staniek, kostiumy Anna Englert). Obsada na r. 2017: Krzysztof Tyniec, Wojciech Michalak, Wojciech Brzeziński, Joanna Kulig, Olga Sarzyńska, Emilia Komarnicka, Julia Konarska, Wojciech Borkowski.

</doc>
<doc id="3975522" url="https://pl.wikipedia.org/wiki?curid=3975522" title="SALK">
SALK

SALK, właściwie literowiec utworzony z nazwy Selkie And the Lighthouse Keepers – polski zespół muzyczny wykonujący muzykę alternatywną założony w 2015.
Historia.
Zespół został założony w 2015 na potrzeby koncertu dyplomowego Marceli Rybskiej. W skład grupy wchodzi poeta Kamil Kwidziński, oraz bracia Michał i Mateusz Sarapatowie. Na początku 2016 wystąpili na festiwalu "Sofar Sounds". W czerwcu wzięli udział z utworem „Matronika” w koncercie „Debiuty” w ramach 53. Krajowego Festiwalu Piosenki Polskiej w Opolu.
W kwietniu 2017 wydali drugi singiel „Dziecinada”, a 21 kwietnia premierę miał ich debiutancki album studyjny pt. "Matronika". 4 sierpnia wystąpili na "OFF-festiwalu" w Katowicach.
17 listopada 2019 ogłosili zakończenie działalności.

</doc>
<doc id="3975530" url="https://pl.wikipedia.org/wiki?curid=3975530" title="Kotlanka">
Kotlanka



</doc>
<doc id="3975534" url="https://pl.wikipedia.org/wiki?curid=3975534" title="Nagroda literacka im. Adalberta Stiftera">
Nagroda literacka im. Adalberta Stiftera

Nagroda literacka im. Adalberta Stiftera () – największe odznaczenie o charakterze kulturalnym przyznawane przez kraj związkowy Górna Austria za szczególne osiągnięcia w dziedzinie literatury. Wcześniej honorowana również w Cesarstwie Niemieckim (Republika Weimarska), jak i w III Rzeszy.
Nazwa nagrody została zapożyczona od nazwiska zmarłego w austriackim Linzu pisarza Adalberta Stiftera i w tym samym mieście jest przyznawana. Od roku 1989 wśród pięciu laureatów znajduje się 4 mężczyzn i 1 kobieta.
Laureaci.
Przed 1989.
W latach 1926–1928 i od 1951 roku fundatorem nagrody był kraj związkowy Górna Austria. Natomiast w latach 1941–1943 czasopismo „Böhmen und Mähren” pod redakcją nazisty Friedricha Heißa.
Jury: Karl Hermann Frank (zm. 1946, przewodniczący), , ; i inni.

</doc>
<doc id="3975541" url="https://pl.wikipedia.org/wiki?curid=3975541" title="Lidia Klat-Wertelecka">
Lidia Klat-Wertelecka

Lidia Klat-Wertelecka (ur. 9 lipca 1967 w Kaliszu, zm. 22 kwietnia 2017) – polska prawnik, doktor habilitowany nauk prawnych, profesor nadzwyczajny Uniwersytetu Wrocławskiego i Uniwersytetu Opolskiego.
Życiorys.
W 1985 ukończyła III LO w Kaliszu. Absolwentka Wydziału Prawa, Administracji i Ekonomii Uniwersytetu Wrocławskiego, na następnie nauczyciel akademicki tego wydziału. W 1997 na tym wydziale na podstawie rozprawy pt. "Pozycja gminy w postępowaniu administracyjnym" napisanej pod kierunkiem Barbary Adamiak otrzymała stopień naukowy doktora nauk prawnych w zakresie prawa, specjalność: prawo i postępowanie administracyjne. Tam też w 2010 na podstawie dorobku naukowego oraz rozprawy pt. "Niedopuszczalność egzekucji administracyjnej" uzyskała stopień doktora habilitowanego nauk prawnych w zakresie prawa, specjalność: prawo administracyjne.
Została profesorem nadzwyczajnym w Zakładzie Postępowania Administracyjnego i Sądownictwa Administracyjnego Instytutu Nauk Administracyjnych Wydziału Prawa, Administracji i Ekonomii Uniwersytetu Wrocławskiego, kierownikiem Zakładu Postępowania Administracyjnego i Procedur Administracyjnych Uniwersytetu Opolskiego. Pracowała jako wykładowca na podyplomowych studiach administracji publicznej, samorządu terytorialnego, egzekucji administracyjnej, prawa gospodarki nieruchomościami, prowadzonych w Uniwersytecie Wrocławskiem i Uniwersytecie Opolskim, wykładała na podyplomowych studiach z zakresu windykacji wierzytelności w Uniwersytecie Ekonomicznym we Wrocławiu.
Pełniła funkcję redaktora naczelnego czasopisma naukowego "Prawo" w serii Acta Universitatis Wratislaviensis oraz zasiadała w Radzie Programowej czasopisma "Folia Iuridica Wratislaviensis". Dorobek naukowy stanowi kilkadziesiąt publikacji naukowych i opinii prawnych z zakresu postępowania administracyjnego, egzekucji administracyjnej, postępowania sądowo-administracyjnego oraz prawa samorządu terytorialnego.

</doc>
<doc id="3975549" url="https://pl.wikipedia.org/wiki?curid=3975549" title="Kamnik">
Kamnik

Kamnik − miasto w północnej Słowenii, siedziba gminy Kamnik, jedno z najstarszych miast w kraju. Położony jest u podnóża Alp Kamnickich, nad brzegami rzek Kamniška Bistrica i Nevljica. Ośrodek przemysłu metalowego, chemicznego, elektronicznego, skórzanego oraz meblarskiego. W obrębie miasta znajdują ruiny dwóch średniowiecznych zamków: "Mali Grad" i "Stari grad", jeden zamek renesansowo-barokowy "Zaprice Grad" oraz barokowy kościół, a także dwa klasztory: franciszkanów i urszulanek. Według stanu na dzień 1 stycznia 2016 roku liczy 13 768 mieszkańców.

</doc>
<doc id="3975555" url="https://pl.wikipedia.org/wiki?curid=3975555" title="Ella Wheeler Wilcox">
Ella Wheeler Wilcox

Ella Wheeler Wilcox (ur. 1850, zm. 1919) – poetka amerykańska.
Życiorys.
Ella Wheeler Wilcox urodziła się jako Ella Wheeler w 5 listopada 1850 w Johnstown w stanie Wisconsin. Jej rodzicami byli Marcus H. Wheeler, and Sarah Pratt Wheeler. Autorka miała troje starszego rodzeństwa. Uczyła się w okręgowej szkole, która dziś nosi jej imię. Nie lubiła matematyki, która napełniała ją "świętą trwogą" ("holy horror"). W latach 1867–68 studiowała na uniwersytecie Wisconsin. Potem poświęciła się pisaniu. W 1884 poślubiła biznesmena Roberta M. Wilcoxa. W czasie I wojny światowej była wolontariuszką we Francji. Wygłaszała prelekcje dla żołnierzy i działała w organizacji Czerwonego Krzyża. Zmarła na raka piersi w Short Beach w stanie Connecticut 30 października 1919.
Twórczość.
Ella Wheeler zadebiutowała w wieku 14 lat w "New York Mercury". Pisała też do "Waverly Magazine" i"Leslie’s Weekly". Jej pierwszym tomikiem był zbiór "Drops of Water", opublikowany w 1872. Po nim nastąpiły tomy "Shells" (1873) i "Maurine" (1873). Później poetka wydała jeszcze wiele tomów wierszy, w tym "Poems of Passion" (1883), "A Woman of the World" (1904), "Poems of Peace" (1906), "Poems of Experience" (1910) i "Poems" (1919). Opublikowała również zbiorek "Custer, and Other Poems" (1896), zawierający zapewne najbardziej ambitne zamierzenie autorki, poemat epicki "Custer", poświęcony osobie generała George’a Armstronga Custera, który poległ w bitwie z Indianami nad Little Bighorn wraz ze wszystkimi swoimi żołnierzami i w tamtym czasie był powszechnie uważany za bohatera narodowego. Do najbardziej znanych wierszy poetki należy utwór "Solitude". Z tego właśnie wiersza pochodzi znany cytat: "Laugh, and the world laughs with you; Weep, and you weep alone".
Przekłady.
Na język polski zostały przełożone tylko nieliczne utwory poetki. Jak dotąd nie został wydany żaden wybór jej liryków.

</doc>
<doc id="3975557" url="https://pl.wikipedia.org/wiki?curid=3975557" title="Jesenice (miasto w Słowenii)">
Jesenice (miasto w Słowenii)

Jesenice – miasto w północno-zachodniej Słowenii, siedziba gminy Jesenice. Według stanu na dzień 1 stycznia 2016 roku liczy 12 923 mieszkańców.
W mieście rozwinął się przemysł hutniczy.

</doc>
<doc id="3975558" url="https://pl.wikipedia.org/wiki?curid=3975558" title="Pastoforium">
Pastoforium



</doc>
<doc id="3975559" url="https://pl.wikipedia.org/wiki?curid=3975559" title="Międzynarodowy Dzień DNA">
Międzynarodowy Dzień DNA

Międzynarodowy Dzień DNA – 25 kwietnia 1953 roku ogłoszono jak zbudowane jest DNA: ukazała się praca Cricka, Watsona i Wilkinsa (bazująca na wynikach Rosalindy Franklin), w której badacze opublikowali strukturę podwójnej helisy.
Pół wieku później, także 25 kwietnia, NIH wydaje komunikat, że nadchodzi finał projektu Human Genome Project. Nie był to ostateczny koniec projektu, jednak dla upamiętnienia 50. rocznicy rozwiązania struktury DNA, ta data na stałe zostaje skojarzona z zakończeniem HGP.
W USA „Narodowy Dzień DNA” został proklamowany przez Senat na 25 kwietnia 2003 roku i miał być jednorazowym świętem, upamiętniającym 50 lat DNA. Okazało się jednak, że święto na stałe weszło do kalendarza jako nieoficjalne święto biologów molekularnych. Obchody „DNA DAY” są corocznie organizowane m.in. przez National Human Genome Research Institute. Narodowy Dzień DNA jest świętowany także przez European Society of Human Genetics.

</doc>
<doc id="3975566" url="https://pl.wikipedia.org/wiki?curid=3975566" title="Diego Farias">
Diego Farias

Diego Farias da Silva (ur. 10 maja 1990 w Sorocabie) – brazylijski piłkarz grający na pozycji napastnika w Cagliari Calcio.
Kariera.
Diego Farias karierę rozpoczął jako dziecko w Campo Grande Rio de Janeiro. W 2005 roku wyjechał do Włoch, gdzie trenował w Chievo Werona. Nigdy nie zadebiutował w pierwszym zespole tego klubu, przez kilka lat wypożyczany był do klubów z Serie B i Serie C1. W Serie A zadebiutował 25 sierpnia 2013 w barwach US Sassuolo. Był to pierwszy mecz w historii tego klubu na tym poziomie rozgrywkowym. Beniaminek przegrał z Torino FC 0:2, a Diego Farias został zmieniony w 71. minucie gry przez Leonardo Pavolettego.
W sierpniu 2014 Chievo sprzedało Brazylijczyka do Cagliari Calcio za 2 miliony euro. 9 listopada 2014 Farias zdobył pierwszą bramkę w Serie A. W meczu 11. kolejki pokonał Mattię Perina z Genoa CFC w spotkaniu zremisowanym 1:1. Drużyna z Sardynii w tym sezonie spadła jednak do Serie B, ale po roku powróciła do włoskiej elity. 17 maja 2016 Farias przedłużył kontrakt z Cagliari do 2020 roku.

</doc>
<doc id="3975568" url="https://pl.wikipedia.org/wiki?curid=3975568" title="Nagroda Literacka im. Andreasa Gryphiusa">
Nagroda Literacka im. Andreasa Gryphiusa

Nagroda literacka im. Andreasa Gryphiusa – nagroda literacka po raz pierwszy przyznana w 1957 roku w Düsseldorfie. Od początku 1990 roku aż do dziś jest wręczana w Głogowie przez Związek Artystów z Esslingen. Nagrodą literacką zostają wyróżnieni autorzy i tłumacze, których publikacje przyczyniają się do porozumienia pomiędzy Niemcami i ich wschodnimi sąsiadami oraz które rozważają nad niemiecką kulturą i historią w Środkowej, Wschodniej i Południowej Europie. Nagroda była wcześniej dotowana budżetem 25 tysięcy marek niemieckich. Dodatkowo przyznawano 7 tysięcy marek nagrody specjalnej, które traktowano jako stypendium.
W 2000 roku ze względów finansowych i oszczędnościowych zostało wstrzymane dofinansowanie Związku Artystów Künstlergilde przez Federalne Ministerstwo Spraw Wewnętrznych względnie przez Pełnomocnika Rządu Federalnego ds. Kultury i Mediów. Skutkiem tego nagroda nie była przyznawana w latach 2000-2008. Od roku 2009 rozpoczęto jej ponowne wręczanie, dzięki prywatnej fundacji, która dofinansowuje nagrodę pieniężną.

</doc>
<doc id="3975572" url="https://pl.wikipedia.org/wiki?curid=3975572" title="Poems of Passion (tomik Elli Wheeler Wilcox)">
Poems of Passion (tomik Elli Wheeler Wilcox)

Poems of Passion – tomik amerykańskiej poetki Elli Wheeler Wilcox opublikowany w 1883. Tomik okazał się niezwykłym sukcesem wydawniczym. W ciągu dwóch lat sprzedano 60 tysięcy egzemplarzy. Publikacja zbiorku ugruntowała pozycję poetki w ówczesnej literaturze amerykańskiej. Zbiorek zawiera między innymi utwory "Love's Language", "Impatience", "Communism", "The Common Lot", "Individuality", "Friendship after Love", "Queries" i "Upon the Sand", jak również "Reunited", "What Shall We Do?", "The Beautiful Blue Danube" i "Answered".

</doc>
<doc id="3975577" url="https://pl.wikipedia.org/wiki?curid=3975577" title="Quercus purulhana">
Quercus purulhana

Quercus purulhana Trel. – gatunek rośliny z rodziny bukowatych ("Fagaceae" Dumort.). Występuje naturalnie w Meksyku, Gwatemali, Hondurasie oraz Nikaragui. 
Biologia i ekologia.
Rośnie w lasach mieszanych. Występuje na wysokości od 800 do 1400 m n.p.m. Kwitnie od kwietnia do maja, natomiast owoce dojrzewają od czerwca do sierpnia.

</doc>
<doc id="3975579" url="https://pl.wikipedia.org/wiki?curid=3975579" title="Duchaczek leśny">
Duchaczek leśny

Duchaczek leśny ("Abrawayaomys ruschii") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w Ameryce Południowej.
Zasięg występowania.
Duchaczek leśny żyje w południowo-wschodniej Brazylii, na południe wzdłuż wybrzeża od stanu Espírito Santo, oraz w południowej części zasięgu w głąb lądu, do prowincji Misiones w północno-wschodniej Argentynie. Nie ma pewności co do jego obecności w brazylijskim stanie São Paulo. 
Zasięg występowania w zależności od podgatunku:
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisali w 1979 roku brazylijski paleontolog Fausto Luiz de Souza Cunha oraz brazylijski zoolog José Francisco da Cruz nadając im odpowiednio nazwę "Abrawayaomys" i "Abrawayaomys ruschii". Holotyp pochodził z Parque Estadual do Forno Grande (20,5°S, 41,6°W), w Castelo, w Espirito Santo, w Brazylii. Jedyny przedstawiciel rodzaju duchaczek ("Abrawayaomys").
Badania przeprowadzone w 2017 roku wykazały, że "A. chebezi" powinien być traktowany jako synonim "A. ruschii" jednak autorzy "Illustrated Checklist of the Mammals of the World" traktują "A. chebezi" jako podgatunek "A. ruschii" zalecając bardziej dogłębną analizę morfometryczną i genetyczną.
Morfologia.
Jest to średniej wielkości przedstawiciel bawełniaków; długość ciała (bez ogona) 89–135 mm, długość ogona 85–142 mm, długość ucha 16–20 mm, długość tylnej stopy 28–32 mm; masa ciała 25–63 g. Ma zaokrągloną głowę, małe zaokrąglone uszy i ogon od nieco krótszego do dłuższego niż reszta ciała. Ubarwienie strony grzbietowej i brzusznej jest brązowe, ze słabo zaznaczoną różnicą odcienia; w sierści grzbietu znajdują się też szczeciniaste włosy.
Ekologia.
Jest spotykany w zaroślach bambusowych i lasach wtórnych, a także w nizinnym lesie równikowym. Prowadzi naziemny tryb życia.
Populacja.
Duchaczek leśny zamieszkuje duży obszar i w latach 2008–2015 odkryto nowe miejsca jego występowania. Żyje w kilku obszarach chronionych. Zagraża mu wylesianie i niszczenie sprzyjającego środowiska, w szczególności lasu atlantyckiego. Trend zmian jego liczebności nie jest znany. Duchaczek leśny jest uznawany za gatunek najmniejszej troski.

</doc>
<doc id="3975580" url="https://pl.wikipedia.org/wiki?curid=3975580" title="Ignacy Konkolewski">
Ignacy Konkolewski

Ignacy Konkolewski (ur. 20 stycznia 1914 w Gniewkówcu, zm. 6 sierpnia 1975) – polski agronom i polityk, poseł na Sejm PRL II, III, IV i V kadencji.
Życiorys.
Syn Antoniego i Marianny. Uzyskał wykształcenie wyższe niepełne. Był absolwentem dwuletniego Studium Zaocznego Centralnej Szkoły Partyjnej PZPR. Pracował jako agronom w majątkach Płonkowo i Latkowo, angażując się w działalność Polskiego Związku Zachodniego. Walczył w kampanii wrześniowej jako podoficer artylerii przeciwlotniczej. Był więziony przez Niemców w Pile, Gdańsku, Malborku i obozie karnym w Policach. Pracował jako robotnik przymusowy w Szczecinie.
Po wojnie należał do Zjednoczonego Stronnictwa Ludowego, w którym pełnił funkcje sekretarza (od 1952) i przewodniczącego (1953) Wojewódzkiego Komitetu Wykonawczego w Szczecinie, a także prezesa Wojewódzkiego Komitetu (1954–1956, 1960–1971), wiceprezesa (1956–1960) oraz członka prezydium WK w Szczecinie (od 1971). Ponadto był zastępcą członka Rady Naczelnej (1954–1956), kierownikiem wydziału organizacyjnego (1956–1957) i członkiem Naczelnego Komitetu (1956–1973). W 1945 został sołtysem, a następnie wójtem gminy Długołęka, w latach 1950–1952 był zastępcą przewodniczącego prezydium Powiatowej Rady Narodowej w Nowogardzie, w 1957 sołtysem w Bolechowie, a w latach 1956–1960 zastępcą przewodniczącego prezydium Wojewódzkiej Rady Narodowej w Szczecinie. Ponadto pełnił funkcje wiceprzewodniczącego Wojewódzkiego Komitetu Frontu Jedności Narodu w Szczecinie (1957–1972), wiceprezesa Zarządu Wojewódzkiego Towarzystwa Przyjaźni Polsko-Radzieckiej i członka prezydium Zarządu Wojewódzkiego Związku Bojowników o Wolność i Demokrację w Szczecinie.
W 1957, 1961, 1965 i 1969 uzyskiwał mandat posła na Sejm PRL w okręgu Szczecin i Stargard Szczeciński (trzykrotnie). W trakcie II kadencji zasiadał w Komisji Nadzwyczajnej Ziem Zachodnich, następnie przez trzy kadencje pełnił funkcję zastępcy przewodniczącego Komisji Gospodarki Morskiej i Żeglugi. 
Pochowany na Cmentarzu Centralnym w Szczecinie.

</doc>
<doc id="3975582" url="https://pl.wikipedia.org/wiki?curid=3975582" title="Janina Kubicka">
Janina Kubicka

Janina Kubicka (ur. 9 września 1924 w Rączynie) – polska rolniczka, poseł na Sejm PRL V kadencji.
Życiorys.
Uzyskała wykształcenie podstawowe, z zawodu rolniczka. Pracowała jako gospodyni domowa. W 1969 uzyskała mandat posła na Sejm PRL w okręgu Jarosław z ramienia Zjednoczonego Stronnictwa Ludowego. Zasiadała w Komisji Leśnictwa i Przemysłu Drzewnego.

</doc>
<doc id="3975591" url="https://pl.wikipedia.org/wiki?curid=3975591" title="Stefan Kopeć (ekonomista)">
Stefan Kopeć (ekonomista)

Stefan Kopeć (ur. 9 lipca 1912 w Palikówce, zm. 8 listopada 1983) – polski działacz ludowy, poseł na Sejm PRL V kadencji.
Życiorys.
Uzyskał wykształcenie średnie, z zawodu ekonomista. Pracował na stanowisku dyrektora Okręgowej Centrali Spółdzielni Ogrodniczych w Rzeszowie. W 1969 uzyskał mandat posła na Sejm PRL w okręgu Krosno z ramienia Zjednoczonego Stronnictwa Ludowego. Zasiadał w Komisji Przemysłu Lekkiego oraz w Komisji Przemysłu Lekkiego, Rzemiosła i Spółdzielczości Pracy.
Pochowany na cmentarzu Wilkowyja w Rzeszowie.

</doc>
<doc id="3975595" url="https://pl.wikipedia.org/wiki?curid=3975595" title="Roch Kostrzewa">
Roch Kostrzewa

Roch Kostrzewa (ur. 12 sierpnia 1919 w Borku Klimontowskim, zm. 29 maja 2012) – polski polityk. Poseł na Sejm PRL III, IV i V kadencji.
Życiorys.
Syn Marcina i Marianny. Przed wojną ukończył szkołę powszechną i jednoroczną szkołę ogrodniczą. Od 1942 służył w Batalionach Chłopskich, gdzie był organizatorem i komendantem rejonowego oddziału Ludowej Straży Bezpieczeństwa. Od 1945 pełnomocnik ds. realizacji świadczeń rzeczowych w powiatach Opatów i Radzyń Podlaski. W latach 1947–1948 referent w starostwie powiatowym oraz sekretarz Powiatowego Zarządu Stronnictwa Ludowego w Sandomierzu. Od 1948 instruktor Zarządu Głównego Związku Młodzieży Wiejskiej RP „Wici”, następnie Zarządu Głównego Związku Młodzieży Polskiej. W latach 1951–1953 pracował w Naczelnym Komitecie Wykonawczym Zjednoczonego Stronnictwa Ludowego, kolejno na stanowiskach starszego instruktora Wydziału Organizacyjnego, zastępcy kierownika Wydziału Propagandy oraz dyrektora Centralnych Kursów Politycznych. W latach 1956–1958 ponownie pracownik Naczelnego Komitetu ZSL. Od 1958 do 1959 zastępca kierownika Centralnego Ośrodka Szkoleniowego ZSL. W latach 1970–1974 zastępca dyrektora w wydawnictwie „Prasa ZSL”, następnie do 1976 pracownik Wydziału Prezydialnego NK ZSL w Warszawie. Był prezesem Wojewódzkiego Komitetu Zjednoczonego Stronnictwa Ludowego w Kielcach, a następnie w Opolu. W 1961, 1965 i 1969 uzyskiwał mandat posła na Sejm PRL w okręgach kolejno Ostrowiec Świętokrzyski i dwukrotnie Koźle. Przez trzy kadencje zasiadał w Komisji Obrony Narodowej.

</doc>
<doc id="3975597" url="https://pl.wikipedia.org/wiki?curid=3975597" title="Nagroda Literacka im. Eichendorffa">
Nagroda Literacka im. Eichendorffa

Nagroda Literacka im. Eichendorffa (niem. "Eichendorff-Literaturpreis") – nagroda literacka ufundowana w 1956 roku przez krąg pisarzy znany jako – Towarzystwo Literatury i Sztuki „Wschód” w Wangen ("Wangener Kreis, Gesellschaft für Literatur und Kunst „Der Osten” e. V."). Powstała na podstawie tradycji górnośląskiej nagrody Josepha von Eichendorffa. Początkowo była przyznawana niewielka suma pieniędzy, którą kpiąco nazywano "Taugenichts-Reise-Stipendium" (pol. Stypendium podróżnicze nicponia). Obecnie dotacja wynosi 5000 euro.
Przy przyznawaniu tej nagrody przypominającej postać Josepha Eichendorffa uwzględnia się przede wszystkim autorów i pisarzy, pochodzących ze Śląska lub zajmujących się intensywnie kulturą Śląska. Wręczenie nagród odbywa się co roku podczas Rozmów w Wangen ("Wangener Gespräche").
Lista laureatów.
Nagrodę przyznano następującym twórcom:

</doc>
<doc id="3975598" url="https://pl.wikipedia.org/wiki?curid=3975598" title="Karle Wilson Baker">
Karle Wilson Baker

Karle Wilson Baker (ur. 13 października 1878 w Little Rock, zm. 8 listopada 1960 w Nacogdoches) – poetka amerykańska, związana ze stanem Teksas.
Życiorys.
Karle Wilson Baker urodziła się 13 października 1878 w Little Rock w stanie Arkansas jako córka Williama Thomasa Murpheya Wilsona i Kate Florence Montgomery Wilson. Uczyła się w szkołach publicznych, Little Rock Academy i Ouachita Baptist College. Zapisała się na University of Chicago, gdzie jej profesorami byli poeta William Vaughn Moody i powieściopisarz Robert Herrick. Przez dwa lata uczyła w szkole dla dziewcząt w Bristolu w stanie Wirginia. Końcową literę "e" w swoim imieniu dodała sama, żeby nie brano ją za mężczyznę, mimo to wielu czytelników i recenzentów sądziło, że jest ona poetą, a nie poetką. Zmarła 8 listopada 1960 w Nacogdoches w Teksasie.
Twórczość.
Karle Wilson Baker wydała wiele tomików wierszy, w tym "Blue Smoke. A Book of Verses" (1919) i "Burning Bush" (1922). Za tomik "Dreamers on Horseback" była w 1931 nominowana do Nagrody Pulitzera. Pisała między innymi sonety ("Bluebird and Cardinal", "Brother-singers").

</doc>
<doc id="3975604" url="https://pl.wikipedia.org/wiki?curid=3975604" title="Tadeusz Ilczuk">
Tadeusz Ilczuk

Tadeusz Ilczuk (ur. 5 listopada 1909 w Kruzach, zm. 1 kwietnia 2006 w Warszawie) – generał brygady Wojska Polskiego, ekonomista, działacz ruchu ludowego, spółdzielca, poseł na Sejm PRL II, III, IV i V kadencji.
Życiorys.
Urodzony w rodzinie chłopskiej, był synem Jana. W 1929 ukończył gimnazjum w Drohiczynie. W 1930 wstąpił do Związku Młodzieży Wiejskiej RP „Wici”, a w 1932 do Stronnictwa Ludowego. Także w 1932 podjął pracę w Związku Spółdzielni Spożywców RP „Społem”. W 1935 uzyskał dyplom zawodowy w Szkole Głównej Handlowej w Warszawie. Na stopień podporucznika został mianowany ze starszeństwem z 1 stycznia 1936 i 3516. lokatą w korpusie oficerów rezerwy piechoty.
Jako podporucznik rezerwy został oficerem gospodarczym Komendy Obwodu Batalionów Chłopskich w Garwolinie w 1940. Potem był członkiem Trójki Wojewódzkiej Stronnictwa Ludowego „Roch”, a od maja 1944 komendantem okręgu II BCh. Walczył w powstaniu warszawskim. W jego warszawskim mieszkaniu odbywały się spotkania konspiracyjne działaczy „Rocha” i BCh, a także zebrania Rady Jedności Narodowej i Delegatury Rządu na Kraj. W październiku 1945 przeprowadził z rozkazu Komendy Głównej BCh ujawnienie oddziałów BCh z okręgu warszawskiego. Zweryfikowano go następnie w stopniu majora Wojska Polskiego. W 1949 zdobył tytuł magistra nauk ekonomicznych w Szkole Głównej Planowania i Statystyki (dawnej SGH).
Od sierpnia 1945 działał w Polskim Stronnictwie Ludowym. W grudniu 1947 przeszedł do „lubelskiego” SL, z którym w listopadzie 1949 przystąpił do Zjednoczonego Stronnictwa Ludowego. Od 1959 do 1973 zasiadał w Naczelnym Komitecie tej partii. Pełnił też funkcje wiceprezesa Centralnego Związku Kółek Rolniczych i później prezesa Związku Spółdzielni Oszczędnościowo-Pożyczkowych.
W 1957, 1961, 1965 i 1969 uzyskiwał mandat posła na Sejm PRL. Zasiadał w Komisji Rolnictwa i Przemysłu Spożywczego oraz w Komisji Nadzwyczajnej do opracowania projektu ustawy o Najwyższej Izbie Kontroli (II kadencja), w trakcie II i V kadencji zasiadał w Komisji Handlu Wewnętrznego (w V kadencji przewodniczący komisji). Ponadto w II i III kadencji pełnił funkcję zastępcy przewodniczącego Komisji Handlu Zagranicznego, a w IV Komisji Przemysłu Lekkiego, Rzemiosła i Spółdzielczości Pracy. Członek Polskiej Grupy Unii Międzyparlamentarnej w trakcie IV kadencji.
Od 1990 był działaczem Ogólnopolskiego Związku Żołnierzy Batalionów Chłopskich. Na wniosek zarządu głównego Związku prezydent Aleksander Kwaśniewski mianował go w 2002 na stopień generała brygady. Był redaktorem Państwowego Wydawnictwa Rolniczego i Leśnego. Pochowany na Cmentarzu Wojskowym na Powązkach (kwatera D18-L11-11). Jego biografię w formie książkowej wydał w 2017 Janusz Gmitruk.

</doc>
<doc id="3975611" url="https://pl.wikipedia.org/wiki?curid=3975611" title="Paul Lontsié-Keuné">
Paul Lontsié-Keuné

Paul Lontsié-Keuné (ur. 25 sierpnia 1963 w Balatchi) – kameruński duchowny katolicki, w latach 2017–2021 biskup Yokadouma, biskup Bafoussam od 2022.
Życiorys.
Prezbiterat.
Święcenia kapłańskie otrzymał 17 marca 1991 i został inkardynowany do diecezji Bafoussam. Po święceniach i studiach w Paryżu pracował przez kilka lat jako wikariusz. W 1998 został szefem sekretariatu ds. edukacji katolickiej, a w 2008 objął stanowisko rektora seminarium.
Episkopat.
25 kwietnia 2017 papież Franciszek mianował go biskupem ordynariuszem diecezji Yokadouma. Sakry udzielił mu 5 lipca 2017 nuncjusz apostolski w Kamerunie - arcybiskup Piero Pioppo.
27 listopada 2021 został mianowany biskupem diecezjalnym Bafoussam, zaś 12 lutego 2022 kanonicznie objął urząd. 

</doc>
<doc id="3975614" url="https://pl.wikipedia.org/wiki?curid=3975614" title="Duchaczek argentyński">
Duchaczek argentyński



</doc>
<doc id="3975615" url="https://pl.wikipedia.org/wiki?curid=3975615" title="Pływanie na Letnich Igrzyskach Olimpijskich 1968 – 100 m stylem dowolnym kobiet">
Pływanie na Letnich Igrzyskach Olimpijskich 1968 – 100 m stylem dowolnym kobiet

100 m stylem dowolnym kobiet – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i półfinały odbyły się 18 października, a finał 19 października 1968 roku.
Podium w tej konkurencji zostało zdominowane przez Amerykanki. Zwyciężczynią wyścigu finałowego została Jan Henne (1:00,0), która jako pierwsza reprezentantka Stanów Zjednoczonych od 36 lat zdobyła na tym dystansie złoto. Susan Pedersen i Linda Gustavson uzyskały czas 1:00,3. Remis rozstrzygnęli sędziowie, przyznając Pedersen srebro, podczas gdy Gustavson otrzymała brązowy medal. 
Rekordy.
Przed zawodami rekord świata i rekord olimpijski wyglądały następująco:

</doc>
<doc id="3975617" url="https://pl.wikipedia.org/wiki?curid=3975617" title="Abrawayaomys chebezi">
Abrawayaomys chebezi



</doc>
<doc id="3975619" url="https://pl.wikipedia.org/wiki?curid=3975619" title="Abrawayaomys ruschii">
Abrawayaomys ruschii



</doc>
<doc id="3975626" url="https://pl.wikipedia.org/wiki?curid=3975626" title="Suszyca (Góry Złote)">
Suszyca (Góry Złote)



</doc>
<doc id="3975627" url="https://pl.wikipedia.org/wiki?curid=3975627" title="Suszyca (Bialskie)">
Suszyca (Bialskie)



</doc>
<doc id="3975630" url="https://pl.wikipedia.org/wiki?curid=3975630" title="Hanns-Josef Ortheil">
Hanns-Josef Ortheil

Hanns-Josef Ortheil (ur. 5 listopada 1951 w Kolonii) – niemiecki pisarz, scenarzysta, germanista i wykładowca akademicki.
Życie.
Hanns-Josef Ortheil urodził się w Kolonii jako piąty syn bibliotekarki Marii Kathariny Ortheil (1913–1996) i geodety, późniejszego dyrektora kolei federalnych ("Bundesbahndirektor") Josefa Ortheila (1907–1988). Jego rodzice stracili podczas II wojny światowej dwóch synów, a w pierwszych latach powojennych kolejnych dwóch. W obliczu tych wydarzeń i utraty synów matka Ortheila stawała się coraz bardziej milcząca, aż w końcu stała się całkowicie niema. Chłopiec dorastał w milczeniu, a w wieku trzech lat sam przestał próbować mówić. Dopiero, gdy miał 7 lat nauczył się tak naprawdę mówić. W październiku 2013 roku pisarz opowiedział o tym podczas audycji "Planet Wissen" w telewizji Westdeutscher Rundfunk w Kolonii. Jego pierwsze zdanie brzmiało: „Gib mal her!” („Podaj!”), które wypowiedział do dwóch chłopców grających w piłkę nożną.
Przełomem w życiu Ortheila okazały się lekcje gry na fortepianie, których udzielała mu matka i które rozpoczął w wieku czterech lat. Od 1956 roku chłopca nauczali pianiści i pedagogowie muzyczni. Jednymi z pianistów i teoretyków muzycznych byli Erich Forneberg i Daniela Ballek. Ortheil robił szybkie postępy jako pianista i chciał wybrać ten rodzaj kariery. Niestety we wczesnych latach siedemdziesiątych podczas dwóch pobytów w Rzymie masywne i wciąż powracające zapalenia pochewki ścięgna zmusiły go do rezygnacji z marzeń.
Lekcje gry na fortepianie przyczyniły się do przełomu, jaki nastąpił w życiu chłopca. Muzyka stała się jego fascynacją i odegrała w jego życiu ważną rolę. Do dziś autor podkreśla jej znaczenie m.in. w swoich dziełach. Pisarz wyznał, że jego przygoda z muzyką zaczęła się od Mozarta, którego utworów słuchał często i z całkowitą przyjemnością. Ortheil uważa muzykę i pisanie za dwa wielkie fenomeny.
Po dzieciństwie i młodości spędzonych w Kolonii, Westerwald, Wuppertal i w Moguncji Ortheil zdał maturę w Rabanus-Maurus-Gymnasium i rozpoczął studia w Rzymie na kierunku historia sztuki. W późniejszych latach studiował jeszcze na uniwersytetach w Moguncji, Getyndze i w Paryżu. Kierunki studiów jakich się podjął to m.in. muzykologia, filozofia, germanistyka i komparatystyka literacka. W latach siedemdziesiątych oprócz studiowania pracował jako dziennikarz filmowy i muzyczny w gazecie Mainzer Allgemeine Zeitung, a ponadto w latach osiemdziesiątych jako felietonista i krytyk literacki m.in. dla: Frankfurter Allgemeine Zeitung, Die Zeit, Die Welt, Rheinischer Merkur, Der Spiegel i Neue Zürcher Zeitung. W 1976 roku został promowany w niemieckim instytucie Uniwersytetu w Mainz do tytułu doktora, dzięki swojej rozprawie doktorskiej na temat teorii powieści w epoce Rewolucji Francuskiej ("Theorie des Romans im Zeitalter der Französischen Revolution"). Od 1976 do 1982 roku Ortheil był tam pracownikiem naukowym, a od 1982 do 1988 pełnił rolę asystenta szkoły wyższej.
W 1979 roku zadebiutował jako pisarz ze swoją powieścią „Fermer”, za którą otrzymał pierwszą nagrodę literacką „Aspekte”-Literaturpreis des ZDF za najlepszy debiut tego roku. W 1983 roku Ortheil poślubił wydawczynię Immę Klemm, wnuczkę ekspresjonistycznego poety Wilhelma Klemma. W latach 1988–1990 żył jako wolny pisarz. Niemiecka Akademia Villa Massimo Rom przyznała mu w 1991 roku stypendium, co sprawiło, że od tego czasu Ortheil mieszkał i spędzał coraz więcej czasu w Rzymie. W roku 1993 podczas drugiego pobytu w Villa Massimo Ortheil wznowił swoją działalność koncertową jako pianista, grał zarówno w prywatnych, jak i publicznych kręgach.
W 1990 roku pisarz otrzymał etat na Uniwersytecie w Hildesheim jako wykładowca przedmiotów: Kreatywne Pisanie ("Kreatives Schreiben") i Literatury Współczesnej ("Gegenwartsliteratur"). Ponadto w 1999 roku utworzył tam nowy kierunek nazwany „Kreatywne pisanie i dziennikarstwo kulturowe” ("Kreatives Schreiben und Kulturjournalismus"). Kierunek ten studiowali młodzi pisarze tacy jak np. Mariana Leky, Paul Brodowsky, Thomas Klupp, Sebastian Polmans, Kevin Kuhn i Leif Randt. W 2003 Ortheil uzyskał tytuł profesora i dalej kontynuował swoją działalność naukową z kolegami i współpracownikami.
W 2008 roku Ortheil został wybrany na dyrektora nowo założonego Instytutu Literackiego Pisania i Literaturoznawstwa Uniwersytetu w Hildesheim ("Institut für Literarisches Schreiben und Literaturwissenschaft der Universität Hildesheim"), którego celem jest wspieranie młodych autorów w teorii i praktyce oraz badanie wszystkich aspektów pisma i pisania. Oprócz działalności edukacyjnej na Uniwersytecie w Hildesheim, pisarz był także wykładowcą poetyki na Uniwersytecie Waszyngtońskim ("Washington University in St. Louis"/USA), a ponadto działał na uniwersytetach w Paderborn, Bielefeld, Heidelbergu, Zurychu i Bamberg. Hanns-Josef Ortheil jest profesorem honorowym Uniwersytetu w Heidelbergu, a także członkiem niemieckiego PEN Clubu (PEN-Zentrum Deutschland) i Bawarskiej Akademii Sztuk Pięknych w Monachium ("Bayerische Akademie der Schönen Künste in München").
Powieść autobiograficzna "Die Erfindung des Lebens".
Treść.
 przedstawia historię Ortheila, jego dzieciństwo, porzucenie kariery pianisty oraz pierwsze sukcesy i osiągnięcia jako pisarz. Została wydana w Monachium w 2009 roku. Ortheil stracił czterech braci, w wyniku czego jego matka z czasem stała się całkowicie niema. Chłopiec dorastając w Kolonii z niemą matką, także nie potrafił długo mówić. Jednak w jego życiu nastąpił przełom, dzięki któremu Ortheil rozpoczął karierę pianisty w Rzymie. Z powodu choroby musiał z niej zrezygnować, po czym postanowił spróbować swoich sił w pisaniu.
Forma.
Powieść napisana jest w sposób subiektywny i przede wszystkim z perspektywy głównego bohatera. Podzielona została na dwa wątki. W pierwszym Ortheil opowiada swoją historię jako narrator w pierwszej osobie liczby pojedynczej. Przedstawia lata młodzieńcze do 25. roku życia. Drugi wątek dotyczy jego aktualnej sytuacji. By ją dobrze opisać, Ortheil wyruszył do Rzymu. Opisany został przedział czasu od początku roku 1950 do połowy roku 1970. Ortheil napisał tę powieść po trzydziestu latach od wyjazdu z Rzymu.
Powieść "Die Moselreise. Roman eines Kindes".
Treść.
Powieść "Die Moselreise. Roman eines Kindes" ("Wędrówka wzdłuż Mozeli. Powieść o dziecku") została wydana w Monachium w 2010 roku. Ortheil napisał ją, kiedy miał zaledwie jedenaście lat. Już wtedy zauważyć można było, jak ważne są dla niego podróżowanie, język i pisanie. Pisarz opisał wędrówkę wzdłuż Mozeli, którą odbył ze swoim ojcem. Podczas niej robił wiele notatek, dzięki którym powstała ta powieść. Przedstawiona została fascynacja językiem i pisaniem chłopca, który przezwyciężył ciszę, ucząc się mówić. Kontynuację tej powieści znaleźć można w powieści "Die Erfindung des Lebens".

</doc>
<doc id="3975645" url="https://pl.wikipedia.org/wiki?curid=3975645" title="Brannon Kidder">
Brannon Kidder

Brannon Kidder (ur. 18 listopada 1993) – amerykański lekkoatleta specjalizujący się w biegach średniodystansowych.
Złoty medalista IAAF World Relays (2017).
Medalista mistrzostw Stanów Zjednoczonych. Stawał na podium czempionatu NCAA.
Rekordy życiowe: stadion – 1:45,58 (2 maja 2015, Stanford); hala – 1:47,01 (30 stycznia 2016, State College i 8 lutego 2020, Nowy Jork).

</doc>
<doc id="3975648" url="https://pl.wikipedia.org/wiki?curid=3975648" title="Verses">
Verses

Verses – tomik wierszy amerykańskiej bibliotekarki, pisarki i poetki Mary Wright Plummer, opublikowany pośmiertnie w 1916. Zbiorek został oparty na wcześniejszej edycji pod tym samym tytułem, wydanej w 1896 w liczbie 300 egzemplarzy przeznaczonych do prywatnej dystrybucji. Pierwotnie książka zawierała tylko 15 utworów, ale w wersji okolicznościowej została poszerzona o kolejne cztery wiersze. Impulsem do wznowienia tomu był śmierć autorki we wrześniu 1916 roku i duże zainteresowanie czytelników jej dorobkiem. Tomik zawiera przede wszystkim sonety "The Divine Right of Kings", "Life", "Music", "Old Age", "Prayers for the Living", "Nature", cykl "Disillusion" (złożony z utworów "Morning" i "Evening"), "The Death of Caesar. Cicero’s Soliloquy", "The Conquest of the Air", "Inheritance" i "Requiem". Oprócz tego w zbiorku znalazły się wiersze "The Wind-Swept Multitude in the Inferno", "Irrevocable", "And Enoch Walked with God", "My Own", "The two Natures", "The Birthday in Heaven", "The Chosen People" i "Lost Children".

</doc>
<doc id="3975649" url="https://pl.wikipedia.org/wiki?curid=3975649" title="Lista tabletów marki Archos">
Lista tabletów marki Archos

Lista tabletów marki Archos – lista tabletów wyprodukowanych przez firmę Archos. Modele wyprodukowane pod marką Archos.

</doc>
<doc id="3975651" url="https://pl.wikipedia.org/wiki?curid=3975651" title="Zbigniew Fiderewicz">
Zbigniew Fiderewicz

Zbigniew Fiderewicz (ur. w 1956 w Toruniu) – polski samorządowiec, w latach 2002–2022 I Zastępca Prezydenta Miasta Torunia. Absolwent Wydziału Prawa i Administracji Uniwersytetu Mikołaja Kopernika w Toruniu oraz Podyplomowego Studium Samorządu Terytorialnego i Rozwoju Lokalnego Uniwersytetu Warszawskiego.
Działalność społeczna.
Prezes (1997–2003) ogólnopolskiego Stowarzyszenia Zdrowych Miast Polskich. Od 2008 do 2011 pełnił funkcję wiceprezesa ds. sportowych Polskiego Związku Hokeja na Lodzie. Od maja 2015 prezes ogólnopolskiego Stowarzyszenia Liga Polskich Miast i Miejsc UNESCO.
Życie prywatne.
Kapitan jachtowy, członek Bractwa Kaphornowców. 17 lutego 2010 wraz z grupą toruńskich żeglarzy opłynął Przylądek Horn.

</doc>
<doc id="3975652" url="https://pl.wikipedia.org/wiki?curid=3975652" title="Margaux Pinot">
Margaux Pinot

Margaux Pinot (ur. 6 stycznia 1994 r. w Besançon) – francuska judoczka, mistrzyni świata, dwukrotna mistrzyni Europy, złota medalistka igrzysk europejskich, brązowa medalistka uniwersjady.

</doc>
<doc id="3975659" url="https://pl.wikipedia.org/wiki?curid=3975659" title="Kathrin Unterwurzacher">
Kathrin Unterwurzacher

Kathrin Unterwurzacher (ur. 5 czerwca 1992 w Innsbrucku) – austriacka judoczka, srebrna medalistka Mistrzostw Europy 2016 i brązowa Mistrzostw Europy 2017, dwukrotna mistrzyni Austrii (2013, 2015), uczestniczka Letnich Igrzysk Olimpijskich 2016.

</doc>
<doc id="3975662" url="https://pl.wikipedia.org/wiki?curid=3975662" title="Lista tabletów marki Goclever">
Lista tabletów marki Goclever

Lista telefonów marki Goclever – lista wyprodukowanych tabletów przez firmę Goclever. Modele wyprodukowane pod marką Goclever.

</doc>
<doc id="3975664" url="https://pl.wikipedia.org/wiki?curid=3975664" title="Korwety typu Khareef">
Korwety typu Khareef



</doc>
<doc id="3975666" url="https://pl.wikipedia.org/wiki?curid=3975666" title="Vanessa Mai">
Vanessa Mai

Vanessa Mai, właśc. Vanessa Marija Else Ferber z d. Mandekič (ur. 2 maja 1992 w Backnang) – niemiecka piosenkarka. Była wokalistka zespołu Wolkenfrei (2012-2015, ponownie od 2023). Po rozpadzie zespołu występuje jako artystka solowa.
Życiorys.
Ojciec Vanessy Mai jest Chorwatem, matka zaś Niemką. Mai z zawodu jest poligrafem ("Mediengestalter Digital und Print"). Przygodę jako piosenkarka rozpoczęła w musicialu szkolnym "Czarnoksiężnik z Krainy Oz." W 2008 roku, mając 16 lat, była częścią formacji tanecznej "Getting Craz’d" (formacja hiphopowa) i wyjechała z nią m.in. do Las Vegas, gdzie zajęła ostatnie miejsce. Od 2013 roku jej menadżerem jest Andreas Ferber, przybrany syn Andrei Berg. W 2016 roku się zaręczyli. W czerwcu 2017 para pobrała się. Jej pseudonim artystyczny (konkretniej jej nazwisko sceniczne – Mai) wywodzi się od miesiąca, w którym się urodziła.
Kariera muzyczna.
Wolkenfrei (2012-2015, ponownie od 2023).
Vanessa Mai w 2012 weszła w skład zespołu Wolkenfrei, po opuszczeniu go przez Heike Wanner, która zaczęła miewać problemy zdrowotne. Oprócz Mai, w zespole, do czasu rozwiązania zespołu w 2015 roku, występowali Marc Fischer oraz Stefan Kinski. To z Wolkenfrei Vanessa święciła największe sukcesy z takimi przebojami jak: "Wolke 7, Wachgeküsst" czy "Ich versprech Dir nichts und gib Dir alles." W czasie istnienia zespołu, w którym występowała Mai, wydano albumy takie jak: "Endlos Verliebt, Wachgeküsst." W 2022 roku zapowiedziano powrót zespołu. 03 lutego 2023r. wydana została nowa piosenka zespołu pt. "Uns gehört die Welt."
Kariera solowa (od 2016).
Po rozwiązaniu zespołu, Vanessa Mai rozpoczęła karierę solową. Jej talent odkrył znany niemiecki piosenkarz, Dieter Bohlen (kompozytor i producent zespołu Modern Talking) i to on właśnie pisze teksty do jej piosenek. Album "Für dich" to kolejny, trzeci już album w dotychczasowej karierze Vanessy Mai. 6 stycznia 2017 wydano album "Für Dich – Live aus Berlin", który jest relacją z koncertu Vanessy Mai, który odbył się 10 października 2016 roku w berlińskim Tempodromie.
Inna aktywność.
Vanessa Mai w 2015 roku została twarzą kampanii "Mein Herz Schlägt Schlager". Z tego też tytułu zaśpiewała piosenkę "Mein Herz Schlägt Schlager", która ogłoszona została piosenką kampanii firmy muzycznej Ariola (Mein Herz Schlägt Schlager). W 2016 roku wraz z Dieterem Bohlenem, niemiecką piosenkarką Michelle oraz wokalistą zespołu Scooter – H.P. Baxxterem weszła w skład jury w 13 edycji niemieckiego odpowiednika polskiego Idola – Deutschland sucht den Superstar.

</doc>
<doc id="3975671" url="https://pl.wikipedia.org/wiki?curid=3975671" title="Tadeusz Makowski (1920–2015)">
Tadeusz Makowski (1920–2015)

Tadeusz Makowski (ur. 11 kwietnia 1920 w Popinie koło Węgrowa, zm. 8 listopada 2015 w Warszawie) – polski prawnik i polityk, poseł na Sejm PRL II, III, IV i V kadencji.
Życiorys.
Syn Franciszka i Aleksandry z domu Sajnok. W czasie II wojny światowej walczył w Batalionach Chłopskich. Uzyskał wykształcenie wyższe na Wydziale Prawa Uniwersytetu Warszawskiego. Był prezesem Wojewódzkiego Komitetu Zjednoczonego Stronnictwa Ludowego w Warszawie, członkiem Naczelnego Komitetu ZSL i członkiem Głównej Komisji Rewizyjnej ZSL. W 1957, 1961, 1965 i 1969 uzyskiwał mandat posła na Sejm PRL. W trakcie II, III i IV kadencji pełnił funkcję zastępcy przewodniczącego Komisji Wymiaru Sprawiedliwości. Ponadto w trakcie V kadencji pełnił funkcję zastępcy przewodniczącego Komisji Przemysłu Lekkiego, Komisji Przemysłu Lekkiego, Rzemiosła i Spółdzielczości Pracy oraz Klubu Poselskiego ZSL. Zasiadał również w Komisji Planu Gospodarczego, Budżetu i Finansów.
Został pochowany na cmentarzu parafialnym w Klembowie.

</doc>
<doc id="3975672" url="https://pl.wikipedia.org/wiki?curid=3975672" title="The Jumblies and Other Nonsense Verses">
The Jumblies and Other Nonsense Verses

The Jumblies and Other Nonsense Verses – tomik angielskiego poety, jednego z głównych twórców nurtu pure nonsensu, Edwarda Leara. Zbiorek zawiera klasyczne utwory tego gatunku niebędące limerykami. W tomiku znalazły się wiersze "The Jumblies", "The Owl and the Pussy-Cat", "The Broom, the Shovel, the Poker and the Tongs", "The Duck and the Kangaroo", "The Cummerbund", "The Dong with the Luminous Nose", "The New Vestments", "Calico Pie", "The Courtship of the Yonghy-Bonghy-Bo" i "Incidents in the Life of My Uncle Arly". Wiersze ten były tłumaczone na język polski między innymi przez Włodzimierza Lewika, Andrzeja Nowickiego i Stanisława Barańczaka.

</doc>
<doc id="3975673" url="https://pl.wikipedia.org/wiki?curid=3975673" title="Sanne van Dijke">
Sanne van Dijke

Sanne van Dijke (ur. 21 lipca 1995 r. w Heeswijk-Dinther) – holenderska judoczka, mistrzyni Europy.

</doc>
<doc id="3975677" url="https://pl.wikipedia.org/wiki?curid=3975677" title="Feliks Madaj">
Feliks Madaj

Feliks Madaj (ur. 15 listopada 1926 w Divion) – polski ekonomista, poseł na Sejm PRL V kadencji.
Życiorys.
Uzyskał wykształcenie wyższe, z zawodu ekonomista. Był dyrektorem państwowego gospodarstwa rolnego w Iłowej Żagańskiej. W 1969 uzyskał mandat posła na Sejm PRL w okręgu Zielona Góra, zasiadał w Komisji Planu Gospodarczego, Budżetu i Finansów. Odznaczony Srebrnym Krzyżem Zasługi.

</doc>
<doc id="3975679" url="https://pl.wikipedia.org/wiki?curid=3975679" title="Giovanna Scoccimarro">
Giovanna Scoccimarro

Giovanna Scoccimarro (ur. 10 listopada 1997) – niemiecka judoczka, srebrna medalistka Mistrzostw Europy 2017, brązowa medalistka mistrzostw Niemiec (2017).

</doc>
<doc id="3975680" url="https://pl.wikipedia.org/wiki?curid=3975680" title="Ludwik Maceczek">
Ludwik Maceczek

Ludwik Maceczek (ur. 13 sierpnia 1920 w Grodziszczu, zm. 6 lutego 1999) – polski historyk, poseł na Sejm PRL V kadencji.
Życiorys.
Uzyskał wykształcenie wyższe, z zawodu historyk. Był kierownikiem Wydziału Organizacyjnego Naczelnego Komitetu Zjednoczonego Stronnictwa Ludowego oraz członkiem NK ZSL. W 1969 uzyskał mandat posła na Sejm PRL w okręgu Gdynia. Zasiadał w Komisji Oświaty i Nauki oraz w Komisji Spraw Wewnętrznych.
Pochowany wraz z Janiną Maceczek (1924–2001) na Cmentarzu Komunalnym Północnym w Warszawie.

</doc>
<doc id="3975683" url="https://pl.wikipedia.org/wiki?curid=3975683" title="Józef Łaciak">
Józef Łaciak

Józef Łaciak (ur. 27 października 1913 w Szczyrku, zm. ?) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu rolnik. Był prezesem Powiatowego Komitetu Zjednoczonego Stronnictwa Ludowego w Świebodzinie. Prowadził własne gospodarstwo rolne. W 1965 i 1969 uzyskiwał mandat posła na Sejm PRL w okręgu Gorzów Wielkopolski i Zielona Góra. Przez dwie kadencje zasiadał w Komisji Rolnictwa i Przemysłu Spożywczego. Odznaczony Złotym Krzyżem Zasługi.

</doc>
<doc id="3975684" url="https://pl.wikipedia.org/wiki?curid=3975684" title="Barbara Matić">
Barbara Matić

Barbara Matić (ur. 3 grudnia 1994 w Splicie) – chorwacka judoczka, czterokrotna brązowa medalistka mistrzostw Europy, dwukrotna mistrzyni Chorwacji (2013, 2018). Mistrzyni świata w 2021, piąta w 2014; uczestniczka zawodów w 2015, 2017 i 2019. Startowała w Pucharze Świata w 2012, 2013 i 2019 roku.

</doc>
<doc id="3975685" url="https://pl.wikipedia.org/wiki?curid=3975685" title="Grand Bell Award">
Grand Bell Award



</doc>
<doc id="3975686" url="https://pl.wikipedia.org/wiki?curid=3975686" title="Hiroki Ito">
Hiroki Ito



</doc>
<doc id="3975688" url="https://pl.wikipedia.org/wiki?curid=3975688" title="Junya Ito">
Junya Ito



</doc>
<doc id="3975690" url="https://pl.wikipedia.org/wiki?curid=3975690" title="Sho Ito">
Sho Ito



</doc>
<doc id="3975692" url="https://pl.wikipedia.org/wiki?curid=3975692" title="Feliks Marciniak">
Feliks Marciniak

Feliks Marciniak (ur. 28 lutego 1916 w Bledzewie, zm. 4 stycznia 1989) – polski rolnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu rolnik. Był przewodniczącym Gromadzkiej Rady Narodowej w Mochowie. W 1969 uzyskał mandat posła na Sejm PRL w okręgu Płock, zasiadał w Komisji Budownictwa i Gospodarki Komunalnej. Odznaczony Odznaką 1000-lecia Państwa Polskiego.
Pochowany wraz z żoną Sabiną (1917–2007) na cmentarzu parafialnym w Sierpcu.

</doc>
<doc id="3975693" url="https://pl.wikipedia.org/wiki?curid=3975693" title="Shun Ito">
Shun Ito



</doc>
<doc id="3975694" url="https://pl.wikipedia.org/wiki?curid=3975694" title="Tetsuya Ito">
Tetsuya Ito



</doc>
<doc id="3975695" url="https://pl.wikipedia.org/wiki?curid=3975695" title="Tomohiko Ito">
Tomohiko Ito



</doc>
<doc id="3975696" url="https://pl.wikipedia.org/wiki?curid=3975696" title="Yuji Ito">
Yuji Ito



</doc>
<doc id="3975697" url="https://pl.wikipedia.org/wiki?curid=3975697" title="Yukitoshi Ito">
Yukitoshi Ito



</doc>
<doc id="3975698" url="https://pl.wikipedia.org/wiki?curid=3975698" title="Wacław Skulimowski">
Wacław Skulimowski

Wacław Skulimowski (ur. 4 marca 1919 w Cielętnikach, zm. 1993) – polski rolnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu rolnik. Prowadził własne gospodarstwo rolne. W 1969 uzyskał mandat posła na Sejm PRL w okręgu Pruszków z ramienia Zjednoczonego Stronnictwa Ludowego, zasiadał w Komisji Handlu Wewnętrznego.

</doc>
<doc id="3975700" url="https://pl.wikipedia.org/wiki?curid=3975700" title="Yuta Ito">
Yuta Ito



</doc>
<doc id="3975701" url="https://pl.wikipedia.org/wiki?curid=3975701" title="Stanisław Sobolewski (malarz)">
Stanisław Sobolewski (malarz)

Stanisław Sobolewski (ur. 1952 w Krakowie) – polski malarz, wykładowca akademicki.
Biografia.
Stanisław Sobolewski urodził się w 1952 w Krakowie. Ukończył studia na Wydziale Filologicznym Uniwersytetu Jagiellońskiego (1971-1976) oraz na wydziale malarstwa Akademii Sztuk Pięknych (1974-1979). Od 1979 pracownik i wykładowca Uniwersytetu Pedagogicznego w Krakowie.Tytuł profesora sztuk pięknych otrzymał w roku 2000. W latach 1982–1989 był uczestnikiem Ruchu Kultury Niezależnej. Prace Sobolewskiego znajdują się m.in. w zbiorach Muzeum Narodowego w Krakowie w Muzeum Historycznym Miasta KrakowaMuzeum Archidiecezjalnym w Warszawie, Gradskij Muzej Vukovar (Chorwacja) Był ilustratorem polskiego, niemieckiego i włoskiego wydania książki Jana Pawła II "Dar i tajemnica".

</doc>
<doc id="3975702" url="https://pl.wikipedia.org/wiki?curid=3975702" title="Yuzuki Ito">
Yuzuki Ito



</doc>
<doc id="3975703" url="https://pl.wikipedia.org/wiki?curid=3975703" title="Marie-Ève Gahié">
Marie-Ève Gahié

Marie-Eve Gahié (ur. 27 listopada 1996 r. w Paryżu) – francuska judoczka, mistrzyni świata, dwukrotna mistrzyni Europy, złota i brązowa medalistka igrzysk europejskich.

</doc>
<doc id="3975705" url="https://pl.wikipedia.org/wiki?curid=3975705" title="Brama Lwów">
Brama Lwów



</doc>
<doc id="3975706" url="https://pl.wikipedia.org/wiki?curid=3975706" title="Janusz Braziewicz">
Janusz Braziewicz

Janusz Mikołaj Braziewicz (ur. 1951 w Zwierzyńcu) – polski fizyk, profesor nauk fizycznych, profesor zwyczajny Uniwersytetu Jana Kochanowskiego w Kielcach.
Życiorys.
W 1975 ukończył studia z zakresu fizyki na Wydziale Matematyki, Fizyki i Chemii Uniwersytetu Jagiellońskiego (magisterium w Zakładzie Fizyki Wysokich Energii). Doktoryzował się pod kierunkiem prof. Mariana Jaskóły na Uniwersytecie Warszawskim. Stopień doktora habilitowanego uzyskał w 1997 w Instytucie Problemów Jądrowych im. Andrzeja Sołtana w oparciu o pracę pt. "Atomic L-Subshell Ionisation By Light Ions Bombarding". Tytuł naukowy profesora nauk fizycznych otrzymał 12 października 2006.
Po studiach podjął pracę w Wyższej Szkole Pedagogicznej w Kielcach, przekształconej następnie w Akademię Świętokrzyską i Uniwersytet Jana Kochanowskiego. W kadencji 1996–1999 był dyrektorem Instytutu Fizyki na Wydziale Matematyczno-Przyrodniczym WSP w Kielcach. Na Uniwersytecie Jana Kochanowskiego uzyskał stanowisko profesora zwyczajnego i został kierownikiem Zakładu Fizyki Medycznej. Badania naukowe prowadził również w Zjednoczonym Instytucie Badań Jądrowych w Dubnej (1979–1982) i Instytucie Fizyki Uniwersytetu w Erlangen.
W Świętokrzyskim Centrum Onkologii został kierownikiem Zakładu Medycyny Nuklearnej z Ośrodkiem PET. W 2016 został powołany na konsultanta wojewódzkiego w zakresie fizyki medycznej (pięcioletnia kadencja).
Specjalizuje się w fizyce jądrowej i fizyce zderzeń atomowych. Został członkiem dwóch zespołów w Komitecie Fizyki Medycznej, Radiobiologii i Diagnostyki Obrazowej PAN.
Odznaczony Srebrnym (2005) i Złotym (2021) Krzyżem Zasługi.
Żonaty z Ewą, również fizykiem i nauczycielem akademickim.

</doc>
<doc id="3975708" url="https://pl.wikipedia.org/wiki?curid=3975708" title="Snowboard na Zimowych Igrzyskach Olimpijskich 2002 – halfpipe kobiet">
Snowboard na Zimowych Igrzyskach Olimpijskich 2002 – halfpipe kobiet

Halfpipe kobiet podczas Zimowych Igrzyskach Olimpijskich 2002 w Salt Lake City został rozegrany 10 lutego. Zawody odbyły się w ośrodku sportów zimowych, Park City. Mistrzynią olimpijską w tej konkurencji została Kelly Clark z USA, srebro wywalczyła Francuzka Doriane Vidal, a brąz zdobyła Fabienne Reuteler ze Szwajcarii.

</doc>
<doc id="3975712" url="https://pl.wikipedia.org/wiki?curid=3975712" title="Guusje Steenhuis">
Guusje Steenhuis

Guusje Steenhuis (ur. 27 października 1992 r.) – holenderska judoczka, wicemistrzyni świata, srebrna i brązowa medalistka Igrzysk europejskich, trzykrotna srebrna medalistka mistrzostw Europy.

</doc>
<doc id="3975713" url="https://pl.wikipedia.org/wiki?curid=3975713" title="Japan Women’s Sevens 2017">
Japan Women’s Sevens 2017

Japan Women’s Sevens 2017 – pierwsza edycja wchodzącego w skład World Rugby Women’s Sevens Series turnieju Japan Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 22–23 kwietnia 2017 roku na Mikuni World Stadium w Kitakyūshū będąc czwartym turniejem sezonu 2016/2017.
Informacje ogólne.
Rozegrane na Mikuni World Stadium zawody były czwartym turniejem sezonu 2016/2017 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Japonii. Podział na grupy oraz rozkład gier zostały opublikowane przez World Rugby w połowie marca 2017 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów oraz sędziowie zawodów.
Faworytkami turnieju były liderki cyklu. Fazę grupową z kompletem zwycięstw zakończyły Nowozelandki, Australijki i Kanadyjki, a trzeci triumf w sezonie zanotowały reprezentantki Nowej Zelandii po finałowym zwycięstwie nad Kanadą. Najlepszą zawodniczką finału została uznana Portia Woodman, najwięcej punktów w turnieju zdobyła Ghislaine Landry, zaś przyłożeń Julia Greenshields i Naya Tapper, wyróżniała się także Sarah Goss.

</doc>
<doc id="3975717" url="https://pl.wikipedia.org/wiki?curid=3975717" title="Tadeusz Sitek">
Tadeusz Sitek

Tadeusz Sitek (ur. 12 sierpnia 1918 w Rossosze, zm. 26 czerwca 1987 w Łodzi) – polski polityk ruchu ludowego, poseł na Sejm PRL III, IV i V kadencji.
Życiorys.
Syn Józefa i Anieli. Uzyskał wykształcenie wyższe, z zawodu ekonomista. W 1936 wstąpił do Związku Młodzieży Wiejskiej RP „Wici”, od 1937 do 1939 był tam sekretarzem zarządu koła. Podczas okupacji niemieckiej założył spółdzielnię spożywców w Zagórzu, a także był łącznikiem Gminnej Komendy Batalionów Chłopskich oraz kolportował w latach 1941–1944 konspiracyjne pisma BCh i Stronnictwa Ludowego „Roch”. W 1945 wstąpił do „lubelskiego” SL i organizował lokalne struktury tej partii, ZMW RP „Wici”, a także Związku Samopomocy Chłopskiej w gminie Wałowice. W latach 1946–1949 pełnił funkcję przewodniczącego Gminnej Rady Narodowej. Pełnił też szereg funkcji w „Samopomocy Chłopskiej”. W 1949 wraz z SL przystąpił do Zjednoczonego Stronnictwa Ludowego. Pełnił w tej partii wiele funkcji, był m.in. prezesem Wojewódzkiego Komitetu w Łodzi (1960–1971) i członkiem Naczelnego Komitetu (1959–1976). Przez wiele lat pełnił funkcję dyrektora Oddziału Wojewódzkiego Zakładu Ubezpieczeń Społecznych w Łodzi.
Był radnym Powiatowej Rady Narodowej w Rawie Mazowieckiej, a także Wojewódzkiej Rady Narodowej w Łodzi, w której prezydium zasiadał w latach 1958–1961. W 1961, 1965 i 1969 uzyskiwał mandat posła na Sejm PRL – kolejno w okręgach Kutno, Pabianice i Piotrków Trybunalski. Przez trzy kadencje zasiadał w Komisji Wymiaru Sprawiedliwości.
Pochowany wraz z Władysławą Sitek (1920–2011) na Cmentarzu Komunalnym Doły w Łodzi (VI/4/16).

</doc>
<doc id="3975721" url="https://pl.wikipedia.org/wiki?curid=3975721" title="Snowboard na Zimowych Igrzyskach Olimpijskich 2002 – halfpipe mężczyzn">
Snowboard na Zimowych Igrzyskach Olimpijskich 2002 – halfpipe mężczyzn

Halfpipe mężczyzn podczas Zimowych Igrzyskach Olimpijskich 2002 w Salt Lake City został rozegrany 11 lutego. Zawody odbyły się w ośrodku sportów zimowych, Park City. Mistrzem olimpijskim w tej konkurencji został Ross Powers z USA, pozostałe miejsca na podium zajęli jego rodacy, kolejno Danny Kass i Jarret Thomas.

</doc>
<doc id="3975725" url="https://pl.wikipedia.org/wiki?curid=3975725" title="Clarissa Scott Delany">
Clarissa Scott Delany

Clarissa Scott Delany (ur. 1901, zm. 1927) – poetka amerykańska.
Życiorys.
Clarissa Scott Delany urodziła się jako Clarissa Mae Scott w miejscowości Tuskegee w stanie Alabama. Jej ojciec, Emmet Jay Scott, był sekretarzem Bookera T. Washingtona. Po spędzeniu dzieciństwa w Alabamie, została wysłana do Nowej Anglii na naukę. Uczyła się w Bradford Academy, a następnie w Wellesley College. Była członkinią stowarzyszenia Delta Sigma Theta. Edukację zakończyła w 1923. Brała udział w posiedzeniach Literary Guild w Bostonie. Po ukończeniu studiów udała się do Europy. Wrażenia z podróży po Niemczech zawarła w artykule "A Golden Afternoon in Germany" (1925). Po powrocie do Ameryki przeprowadziła się do Waszyngtonu, gdzie pracowała jako nauczycielka w Dunbar High School. Nie odnajdywała jednak w sonie powołania do wykonywania tego zawodu. Napisała, że: "Three years of teaching at the Dunbar High School of Washington, D.C. convinced me that though the children were interesting, teaching was not my metier". Poświęciła się pracy społecznej i twórczości pisarskiej. Publikowała w piśmie "Opportunity". Byłą aktywną przedstawicielką Harlem Renaissance. W 1926 poślubiła prawnika Huberta T. Delany i przeniosła się z nim do Nowego Jorku. Pracowała w National Urban League i Woman’s City Club of New York. Zmarła wskutek choroby nerek wywołanej prawdopodobnie zakażenie streptokokami w wieku zaledwie 26 lat.
Twórczość.
Clarissa Scott Delany przeszła do historii jako autorka tylko czterech wierszy, "Solace", "The Mask", "Joy" i "Interim". Oprócz tego napisała sztukę "Dixie to Broadway". Przed śmiercią pracowała nad artykułem "Study of Delinquent and Neglected Negro Children". Jej rodzina upamiętniła ją, zakładając YWCA Camp Clarissa Scott w Chesapeake Bay w 1931.

</doc>
<doc id="3975726" url="https://pl.wikipedia.org/wiki?curid=3975726" title="PlusLiga (2017/2018)">
PlusLiga (2017/2018)

PlusLiga 2017/2018 – 82. sezon siatkarskich mistrzostw Polski (18. sezon jako liga profesjonalna) organizowany przez PLPS SA pod egidą PZPS.
System rozgrywek.
Rozgrywki Plusligi obejmują dwie fazy:
Drużyny uczestniczące.
Uwaga: Klub do 5 kwietnia 2018 r. występował pod nazwą .

</doc>
<doc id="3975728" url="https://pl.wikipedia.org/wiki?curid=3975728" title="Aghweran">
Aghweran

Aghweran () – miejscowość uzdrowiskowa w Armenii, położona w pobliżu Arzakanu, w prowincji Kotajk, około 15 kilometrów na zachód od stolicy prowincji Hrazdan. Miejscowość leży w wysokich górach, u stóp przełęczy o tej samej nazwie.
W czasie ludobójstwa Ormian podczas I wojny światowej w miejscowości, zamieszkanej podówczas głównie przez ludność muzułmańską, schroniło się kilkaset rodzin uchodźców z innych rejonów Imperium Osmańskiego zamieszkanych przez Ormian.
Od czasów istnienia Związku Radzieckiego miejscowość pełni także funkcję centrum konferencyjnego, swój ośrodek ma tam m.in. Armeńska Akademia Nauk.

</doc>
<doc id="3975731" url="https://pl.wikipedia.org/wiki?curid=3975731" title="Kasou taishou">
Kasou taishou



</doc>
<doc id="3975732" url="https://pl.wikipedia.org/wiki?curid=3975732" title="Bronisław Luty">
Bronisław Luty

Bronisław Luty (ur. 21 sierpnia 1909 we Włostowicach, zm. ?) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu rolnik. Był przewodniczącym Rolniczej Spółdzielni Produkcyjnej w Izbicach oraz członkiem Naczelnego Komitetu Zjednoczonego Stronnictwa Ludowego. W 1965 i 1969 uzyskiwał mandat posła na Sejm PRL w okręgu Leszno. Przez dwie kadencje zasiadał w Komisji Przemysłu Ciężkiego, Chemicznego i Górnictwa.

</doc>
<doc id="3975737" url="https://pl.wikipedia.org/wiki?curid=3975737" title="Natalie Powell">
Natalie Powell

Natalie Powell (ur. 16 października 1990 w Builth Wells) – walijska judoczka, brązowa medalistka Mistrzostw Europy 2017 i Mistrzostw Europy 2016, czterokrotna mistrzyni Wielkiej Brytanii (2012, 2013, 2014, 2016).

</doc>
<doc id="3975739" url="https://pl.wikipedia.org/wiki?curid=3975739" title="Patrick Brachner">
Patrick Brachner

Patrick Brachner, Patrik Braxner (ur. 7 listopada 1992 w Austrii) – azerski narciarz alpejski austriackiego pochodzenia, olimpijczyk z Soczi, trzykrotny uczestnik mistrzostw świata w narciarstwie alpejskim.
W 2014 roku wziął udział w igrzyskach olimpijskich w Soczi. Podczas ceremonii otwarcia pełnił rolę chorążego reprezentacji Azerbejdżanu. Był jednym z trzech reprezentantów Azerbejdżanu na tych igrzyskach i najmłodszym jej członkiem. Wystąpił w dwóch konkurencjach narciarstwa alpejskiego – w slalomie gigancie zajął 53. miejsce, a w slalomie nie został sklasyfikowany, ponieważ nie ukończył pierwszego przejazdu.
Trzykrotnie uczestniczył w alpejskich mistrzostwach świata. Na mistrzostwach w Garmisch-Partenkirchen w 2011 roku zajął 83. miejsce w slalomie gigancie, a w slalomie nie ukończył pierwszego przejazdu. Dwa lata później, na czempionacie w Schladming, był 37. w slalomie, a w slalomie gigancie nie został sklasyfikowany (nie ukończył pierwszego przejazdu). Kolejnym jego startem w zawodach tej rangi były mistrzostwa w Sankt Moritz w 2017 roku – był 60. w slalomie gigancie, a w slalomie nie ukończył drugiego przejazdu.
W latach 2011–2013 pięciokrotnie zaprezentował się w zawodach Pucharu Świata w slalomie – trzykrotnie w Zagrzebiu i dwukrotnie w Schladming. Ani razu nie został jednak sklasyfikowany.
W 2011 i 2013 roku wystąpił w mistrzostwach świata juniorów w slalomie i slalomie gigancie. Jedyny raz ukończył oba przejazdy w slalomie gigancie w 2011 roku i zajął wówczas 58. miejsce.
W sierpniu 2016 roku zajął dwunaste miejsce w slalomie gigancie w Cerro Catedral w zawodach Pucharu Ameryki Południowej oraz czwarte miejsce w slalomie w Antillance. Dzięki temu został sklasyfikowany na 42. miejscu klasyfikacji generalnej sezonu 2016/2017. W klasyfikacji slalomu był dziesiąty, a w slalomie gigancie uplasował się na 31. miejscu.

</doc>
<doc id="3975740" url="https://pl.wikipedia.org/wiki?curid=3975740" title="Patrik Braxner">
Patrik Braxner



</doc>
<doc id="3975741" url="https://pl.wikipedia.org/wiki?curid=3975741" title="Janina Zbruk">
Janina Zbruk

Janina Zbruk z domu Szostakiewicz (ur. 6 lutego 1921 w Purbejówce w gminie Antonówka nad Horyniem, zm. 14 września 2010 w Sierakowie Śląskim) – polska rolniczka i działaczka ludowa, poseł na Sejm PRL V kadencji.
Życiorys.
Uzyskała wykształcenie podstawowe. Prowadziła własne gospodarstwo rolne w Sierakowie. Wstąpiła do Zjednoczonego Stronnictwa Ludowego. Była radną Gromadzkiej Rady Narodowej w Sierakowie. W 1969 uzyskała mandat posła na Sejm PRL w okręgu Bytom, zasiadała w Komisji Budownictwa i Gospodarki Komunalnej.

</doc>
<doc id="3975747" url="https://pl.wikipedia.org/wiki?curid=3975747" title="Antoni Lewko">
Antoni Lewko

Antoni Lewko (ur. 3 czerwca 1911 w Pogorzałkach, zm. ?) – polski rolnik, poseł na Sejm PRL IV i V kadencji.
Życiorys.
Uzyskał wykształcenie średnie niepełne, z zawodu rolnik. Prowadził indywidualne gospodarstwo rolne w rodzinnej wsi. Był przewodniczącym prezydium Gromadzkiej Rady Narodowej w Kozińcu. W 1965 i 1969 uzyskiwał mandat posła na Sejm PRL w okręgu Białystok z ramienia Zjednoczonego Stronnictwa Ludowego, przez dwie kadencje zasiadał w Komisji Handlu Wewnętrznego.

</doc>
<doc id="3975748" url="https://pl.wikipedia.org/wiki?curid=3975748" title="Carlos Akapo">
Carlos Akapo

Carlos Akapo Martínez (ur. 12 marca 1993 w Elche) – hiszpański piłkarz występujący na pozycji napastnika w Cádiz CF.

</doc>
<doc id="3975752" url="https://pl.wikipedia.org/wiki?curid=3975752" title="Maryna Słucka">
Maryna Słucka

Maryna Uładzimirauna Słucka (; ur. 9 lipca 1991 r.) – białoruska judoczka, dwukrotna mistrzyni Europy, złota medalistka igrzysk europejskich, brązowa medalistka uniwersjady, siedmiokrotna mistrzyni Białorusi (2010, 2011, 2012, 2013, 2014, 2016, 2017).

</doc>
<doc id="3975761" url="https://pl.wikipedia.org/wiki?curid=3975761" title="Lista brazylijskich filmów zgłoszonych do Oscara w kategorii filmu nieanglojęzycznego">
Lista brazylijskich filmów zgłoszonych do Oscara w kategorii filmu nieanglojęzycznego



</doc>
<doc id="3975767" url="https://pl.wikipedia.org/wiki?curid=3975767" title="Switłana Jariomka">
Switłana Jariomka

Switłana Mykołajiwna Jariomka (ukr. Світлана Миколаївна Ярьомка, ur. 9 kwietnia 1989) – ukraińska judoczka, brązowa medalistka Igrzysk Europejskich 2015, srebrna medalistka Mistrzostw Europy 2017 i Mistrzostw Europy 2016, brązowa medalistka Mistrzostw Europy 2010, dwukrotna mistrzyni (2013, 2016) oraz dwukrotna wicemistrzyni (2006, 2012) Ukrainy.
Jej największym sukcesem na światowych igrzysk wojskowych jest srebrny medal na (Mungyeong 2015). 

</doc>
<doc id="3975778" url="https://pl.wikipedia.org/wiki?curid=3975778" title="Carolin Weiß">
Carolin Weiß

Carolin Weiß (ur. 13 kwietnia 1993) – niemiecka judoczka, brązowa medalistka Mistrzostw Europy 2017 i Mistrzostw Europy 2016, trzykrotna mistrzyni Niemiec (2015, 2016, 2017).

</doc>
<doc id="3975782" url="https://pl.wikipedia.org/wiki?curid=3975782" title="Pro Italia Taranto">
Pro Italia Taranto

Pro Italia Taranto – włoski klub piłkarski, mający swoją siedzibę w mieście Tarent, na południu kraju.
Historia.
Chronologia nazw:
Piłkarski klub Pro Italia został założony w Tarent w styczniu 1904 roku. Początkowo występował w turniejach regionalnych, przeważnie w nieoficjalnych. W 1905 kiedy klub miał problemy na pomoc przyszedł miejscowy klub lekkoatletyczny "Circolo Studentesco Mario Rapisardi". W sezonie 1909/10 startował w Terza Categoria, zajmując drugie miejsce w grupie pugliese. Po reorganizacji systemu rozgrywek w 1921 debiutował w Prima Divisione. W pierwszym sezonie na najwyższym poziomie zajął drugie miejsce w grupie pugliese. W następnym sezonie 1922/23 zwyciężył w grupie pugliese, a potem przegrał w półfinale Lega Sud. W następnym sezonie zespół zajął 5.miejsce w grupie pugliese. W sezonie 1924/25 ponownie zwyciężył w grupie pugliese, a potem przegrał w półfinale Lega Sud. W 1926 powtórzył ten sukces. W sezonie 1926/27 zajął 5.miejsce w grupie D. 11 lipca 1927 klub połączył się z Audace FC tworząc AS Taranto.
19 lutego 1937 roku powstał klub "Fasci giovanili di combattimento Taranto", który startował w mistrzostwach regionalnych Prima Divisione w sezonie 1937/38, zmieniając swoją nazwę na "Unione Sportiva Pro Italia", a następnie kończąc sezon na drugim miejscu w klasyfikacji generalnej i awansując do Serie C. W 1939 i 1940 był szóstym w grupie H Serie C. Latem 1940 roku klub dołączył do "AS Taranto", po fuzji klub przyjął nazwę Unione Sportiva Taranto.
W 1944 po raz kolejny klub został reaktywowany. W sezonie 1944/45 jako SS Pro Italia startował w "Torneo misto pugliese" zdobył awans do Serie C. Klub został przydzielony do grupy E Serie C "Centro-Sud", w której zajął 7.miejsce. 21 czerwca 1946 klub został rozwiązany po fuzji z reaktywowanym Audace FC, w wyniku czego powstał nowy AS Taranto.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Od 1923 klub rozgrywał swoje mecze domowe na stadionie Corvisea w Tarent. W latach 1911-1915 grał na boisku przy Piazza d'Armi, a potem na Campo del Regio Arsenale.

</doc>
<doc id="3975783" url="https://pl.wikipedia.org/wiki?curid=3975783" title="Snowboard na Zimowych Igrzyskach Olimpijskich 2002 – gigant równoległy mężczyzn">
Snowboard na Zimowych Igrzyskach Olimpijskich 2002 – gigant równoległy mężczyzn

Gigant równoległy mężczyzn podczas Zimowych Igrzyskach Olimpijskich 2002 w Salt Lake City został rozegrany 15 lutego. Zawody odbyły się w ośrodku sportów zimowych Park City. Tytuł mistrza olimpijskiego w tej konkurencji zdobył Philipp Schoch ze Szwajcarii, srebro wywalczył Szwed Richard Richardsson, a brąz zdobył Chris Klug z USA.
Wyniki.
Runda eliminacyjna.
W przypadku równego czasu obu przejazdów zwyciężał najlepszy zawodnik w drugim biegu.

</doc>
<doc id="3975786" url="https://pl.wikipedia.org/wiki?curid=3975786" title="Larisa Cerić">
Larisa Cerić

Larisa Cerić (ur. 26 stycznia 1991 w Travniku) – bośniacka judoczka, wicemistrzyni świata, trzykrotna wicemistrzyni Europy, srebrna medalistka igrzysk europejskich, czternastokrotna mistrzyni Bośni i Hercegowiny.

</doc>
<doc id="3975788" url="https://pl.wikipedia.org/wiki?curid=3975788" title="The Story Of Rosina And Other Verses (tomik Austina Dobsona)">
The Story Of Rosina And Other Verses (tomik Austina Dobsona)

The Story Of Rosina And Other Verses – tomik angielskiego poety Austina Dobsona opublikowany w 1895. Zbiorek zawiera między innymi tytułowy poemat "The Story Of Rosina. An Incident in the Life of François Boucher". Obok niego znalazły się między innymi wiersze "Une Marquise", "An Autumn Idyll", "A garden Idyll", "Dorothy", "A Sundial" i "Cupid’s Alley". Wiersze z omawianego tomu są osadzone w scenerii wieku XVIII. Poemat "The Story Of Rosina" został napisany sekstyną, czyli strofą sześciowersową rymowaną ababcc.
Omawiany tomik zilustrował Hugh Thomson.

</doc>
<doc id="3975794" url="https://pl.wikipedia.org/wiki?curid=3975794" title="Pieprznik szary">
Pieprznik szary

Pieprznik szary ("Cantharellus cinereus" Pers:. Fr.) – gatunek grzybów z rodziny kolczakowate ("Hydnaceae").
Systematyka i nazewnictwo.
Pozycja w klasyfikacji według Index Fungorum: "Cantharellus, Hydnaceae, Cantharellales, Incertae sedis, Agaricomycetes, Agaricomycotina, Basidiomycota, Fungi". 
Po raz pierwszy zdiagnozował go w 1798 r. Christiaan Hendrik Persoon nadając mu nazwę "Merulius cinereus". Obecną, uznaną przez Index Fungorum nazwę nadał mu Elias Fries w 1821 r.
Synonimów ma ponad 20.
Nazwę polską nadali Barbara Gumińska i Władysław Wojewoda w 1968 roku.
Morfologia.
Pieprznik szary zaliczany jest do tzw. grzybów wielkoowocnikowych. Część podziemna plechy, grzybnia, jest najczęściej niewidoczna, natomiast owocniki z podstawkami wykształcającymi zarodniki wyrastają ponad warstwę mchów na dnie lasu. Widać wyraźną granicę pomiędzy jasnymi listwami hymenoforu a ciemnoszarym trzonem.
Średnica 2–6 cm, lejkowaty o nieregularnie faliście wygiętym brzegu. Ciemnoszara powierzchnia, pokryta drobnymi łuseczkami lub naga.
Szary, w formie biało omszonych listewek podobnych do blaszek, rozwidlony i zbiegających nieraz prawie do nasady owocnika.
Długości 3–8 cm, średnicy od 0,5 do 1 cm, szaro-brązowy, pusty w środku. Jaśniejszy od kapelusza.
Szarobrązowy do czarniawego, cienki, zazwyczaj elastyczny o owocowym dość mocnym (czasem niemiłym) zapachu i łagodnym smaku.
Kremowożółtawy lub biały, zarodniki 9–10 × 5–6 µm, eliptyczne, gładkie, wewnątrz często z jedną, dużą gutulą.
Występowanie i siedlisko.
Gatunek rzadki, występuje w Europie i na północy Ameryki Północnej.
Rośnie w lasach liściastych i iglastych, na żyznych glebach. Zwłaszcza w okolicy buczyny i dębów, często pośród mchów. Owocniki pojawiają się od lipca do października.
Znaczenie.
Gatunek mikoryzowy. Grzyb jadalny. 
Gatunki podobne.
Pomylenie pieprznika jadalnego z którymkolwiek z innych gatunków pieprzników z punktu widzenia grzybiarzy nie ma znaczenia, gdyż wszystkie one są jadalne. Pieprznika szarego od góry trudno rozpoznać. Jasnoszare listwy na spodniej stronie kapelusza ułatwiają identyfikację gatunku.

</doc>
<doc id="3975797" url="https://pl.wikipedia.org/wiki?curid=3975797" title="Budynek Sądów w Valletcie">
Budynek Sądów w Valletcie

Budynek Sądów () – budynek sądowy w Valletcie na Malcie. Zbudowany w stylu neoklasycystycznym w latach 1965 – 1971 na miejscu Zajazdu Owernii, który został zburzony w wyniku bombardowania lotniczego w czasie II wojny światowej.
Historia.
Budynek Sądów stoi na miejscu Auberge d'Auvergne, XVI-wiecznego budynku, w którym mieszkali rycerze Zakonu św. Jana z "langue" Owernii. Zajazd został przekształcony w budynek sądowy w XIX wieku, i pozostał nim do czasu zniszczenia przez niemiecką 30 kwietnia 1941 roku, podczas II wojny światowej.
Działalność sądów przeniesiona została do innego budynku poza Vallettą, lecz w roku 1943 wrócono do części zajazdu, która przetrwała nalot. Sądy pozostały tam do roku 1956, kiedy budynek znów został opuszczony z powodu jego fatalnego stanu. Ruiny zajazdu zostały następnie zburzone, a 5 maja 1965 roku ruszyła na tym miejscu budowa nowego budynku sądowego.
Nowy budynek został oddany do użytku 9 stycznia 1971 roku w obecności premiera George'a Borg Oliviera, gubernatora generalnego Maurice'a Henry'ego Dormana, arcybiskupa Mikiela Gonzi, oraz wielu sędziów, sędziów pokoju, ministrów i innych gości. Pierwsza rozprawa w nowym budynku odbyła się dwa dni później, 11 stycznia 1971 roku.
W budynku znajduje się również Rejestr Sądów Cywilnych, Archiwum Sądowe, areszt policyjny oraz podziemny parking. W przeszłości na jednym z podziemnych poziomów mieścił się też główny komisariat policji Valletty.
Architektura budynku.
Budynek Sądów zbudowany został w stylu neoklasycystycznym według projektu architekta Jo Tonny, jego cechą charakterystyczną jest portyk z sześcioma kolumnami. Budynek posiada siedem poziomów, z których trzy znajdują się poniżej poziomu ulicy od frontu budynku.

</doc>
<doc id="3975798" url="https://pl.wikipedia.org/wiki?curid=3975798" title="Shin Kidōsenki Gundam Wing">
Shin Kidōsenki Gundam Wing



</doc>
<doc id="3975800" url="https://pl.wikipedia.org/wiki?curid=3975800" title="Maria Lipka">
Maria Lipka

Maria Lipka z domu Tokarczyk (ur. 7 marca 1910 w Barcicach Dolnych, zm. 24 lipca 2009) – polska nauczycielka i polityk, poseł na Sejm PRL III, IV i V kadencji.
Życiorys.
Córka Piotra i Marii. W latach 20. ukończyła seminarium nauczycielskie w Starym Sączu, w 1937 została wychowawczynią w Uniwersytecie Ludowym w Szycach. Uczestniczyła w tajnym nauczaniu podczas okupacji niemieckiej. W 1952 została kierowniczką Domu Kultury w Szycach, następnie od 1958 do 1965 była kierowniczką Ośrodka Szkoleniowego Kółek Rolniczych dla dziewcząt wiejskich w Szycach. Zasiadała w Radzie Głównej Kół Gospodyń Wiejskich przy Centralnym Zarządzie Kółek Rolniczych w Warszawie.
W 1931 wstąpiła do Związku Młodzieży Wiejskiej RP „Wici”. W 1945 weszła w skład zarządu powiatowego „Wici” w Olkuszu. Członkini Stronnictwa Ludowego od 1945, następnie Zjednoczonego Stronnictwa Ludowego. W latach 50. członek plenum powiatowej komisji wykonawczej ZSL w Olkuszu, w 1953 pełniła funkcję przewodniczącej komisji kobiecej przy wojewódzkim komitecie wykonawczym ZSL w Krakowie, była również członkiem plenum WKW. W 1951 objęła mandat radnej powiatowej rady narodowej w Olkuszu, a następnie PRN w Krakowie, w której od 1961 była przewodniczącą Komisji Oświaty i Kultury. W 1961, 1965 i 1969 uzyskiwała mandat posła na Sejm PRL w okręgu Kraków. W trakcie III kadencji zasiadała w Komisji Oświaty i Nauki, w IV i V w Komisji Kultury i Sztuki. Pełniła funkcję zastępcy przewodniczącego Komisji Pracy i Spraw Socjalnych V kadencji.
Pochowana na krakowskim Cmentarzu Rakowickim.

</doc>
<doc id="3975801" url="https://pl.wikipedia.org/wiki?curid=3975801" title="Odyssey Sims">
Odyssey Sims

Odyssey Celeste Sims (ur. 13 lipca 1992 w Irving) – amerykańska koszykarka występująca na pozycjach rozgrywającej lub rzucającej, obecnie zawodniczka Atlanty Dream w WNBA.
27 lutego 2019 przedłużyła umowę z Los Angeles Sparks.
23 kwietnia 2019 trafiła w wyniku wymiany do Minnesoty Lynx, w zamian za Alexis Jones.
6 marca 2021 zawarła kontrakt z Atlantą Dream.

</doc>
<doc id="3975802" url="https://pl.wikipedia.org/wiki?curid=3975802" title="Stanisława Latała">
Stanisława Latała

Stanisława Latała (ur. 28 listopada 1918 we Wzdole Rządowym, zm. ?) – polska rolniczka, poseł na Sejm PRL V kadencji.
Życiorys.
Uzyskała wykształcenie podstawowe, z zawodu rolniczka. Działała w Związku Młodzieży Wiejskiej RP „Wici”, a w czasie II wojny światowej w Armii Krajowej. W latach 1948–1959 kierowała wzdolskim Kołem Gospodyń Wiejskich, następnie była jego sekretarzem. Była też członkinią Gromadzkiej Rady Narodowej oraz współzałożycielką wzdolskiej Spółdzielni Zdrowia. Z ramienia Zjednoczonego Stronnictwa Ludowego w 1969 uzyskała mandat posła na Sejm PRL w okręgu Kielce, zasiadała w Komisji Handlu Wewnętrznego.
Odznaczona Krzyżem Kawalerskim Orderu Odrodzenia Polski, Srebrnym Krzyżem Zasługi oraz Medalem „Za zasługi dla Ruchu Ludowego” im. Wincentego Witosa. Pochowana na cmentarzu we Wzdole Rządowym.

</doc>
<doc id="3975804" url="https://pl.wikipedia.org/wiki?curid=3975804" title="Huracán Valencia CF">
Huracán Valencia CF

Huracán Valencia Club de Fútbol – hiszpański klub piłkarski z siedzibą w mieście Walencja, działający w latach 2011–2016.

</doc>
<doc id="3975806" url="https://pl.wikipedia.org/wiki?curid=3975806" title="Hilary Sulski">
Hilary Sulski

Hilary Szymon Sulski (ur. 28 października 1910 w Bachorcach, zm. 7 stycznia 1992 w Strzelnie) – polski nauczyciel i działacz ludowy, poseł na Sejm PRL V kadencji.
Życiorys.
Uzyskał wykształcenie średnie. W 1933 podjął pracę jako nauczyciel, w 1935 wstąpił do Związku Nauczycielstwa Polskiego. W sierpniu 1939 został zmobilizowany jako podporucznik rezerwy do uczestnictwa w wojnie obronnej. Następnie walczył w obronie Warszawy, po której kapitulacji znalazł się w niewoli. Po II wojnie światowej zajął się organizowaniem szkolnictwa rolniczego. W 1949 został dyrektorem Powiatowej Szkoły Gospodarstwa Wiejskiego w Bielicach, którym był do momentu przejścia na emeryturę w 1977 (w 1976 przemianowała się ona na Zespół Szkół – Centrum Kształcenia Rolniczego).
W 1946 wstąpił do Polskiego Stronnictwa Ludowego, które w 1949 współtworzyło Zjednoczone Stronnictwo Ludowe. Był wieloletnim sekretarzem Powiatowego Komitetu ZSL w Mogilnie oraz prezesem Powiatowego Związku Kółek Rolniczych. Zasiadał też w Radzie Nadzorczej Powiatowego Związku Gminnych Spółdzielni „Samopomoc Chłopska”. Był radnym Gromadzkiej Rady Narodowej w Gębicach, potem także Powiatowej Rady Narodowej i Wojewódzkiej Rady Narodowej, a w 1969 uzyskał mandat posła na Sejm PRL w okręgu Toruń, zasiadając w Komisji Spraw Wewnętrznych.
Pochowany na cmentarzu parafialnym w Trzemesznie. W 2015 ukazała się poświęcona mu książka Mariana Przybylskiego pt. "Hilary Szymon Sulski (1910–1992). Opowieść o człowieku niepospolitym i jego dziele".

</doc>
<doc id="3975808" url="https://pl.wikipedia.org/wiki?curid=3975808" title="Ross Murdoch">
Ross Murdoch

Ross Murdoch (ur. 14 stycznia 1994 w Balloch) – szkocki pływak specjalizujący się w stylu klasycznym, medalista mistrzostw świata i Europy.
Kariera pływacka.
Murdoch wyróżnił się po raz pierwszy na mistrzostwach Wielkiej Brytanii w 2012 roku, kiedy o siedem sekund poprawił swój rekord życiowy na dystansie 200 m stylem klasycznym.
Rok później, podczas mistrzostw świata w Barcelonie zajął 11. miejsce w konkurencji 100 m żabką (1:00,07). Na dystansie dwukrotnie krótszym z czasem 28,00 uplasował się na 30. pozycji. Płynął także w sztafecie 4 × 100 m stylem zmiennym, która nie zakwalifikowała się jednak do finału (9. miejsce).
W lipcu 2014 roku reprezentował Szkocję na Igrzyskach Wspólnoty Narodów w Glasgow, gdzie zwyciężył na 200 m żabką, uzyskawszy czas 2:07,30. W konkurencji 100 m stylem klasycznym zdobył brązowy medal (59,47). Miesiąc później został wicemistrzem Europy zarówno na dystansie 100 jak i 200 m stylem klasycznym.
Na mistrzostwach świata w Kazaniu płynął w wyścigu eliminacyjnym sztafet mieszanych 4 × 100 m stylem zmiennym. Otrzymał złoty medal, kiedy Brytyjczycy zwyciężyli w finale. Murdoch zdobył także brąz na dystansie 100 m stylem klasycznym, uzyskawszy czas 59,09.
Podczas igrzysk olimpijskich w Rio de Janeiro w 2016 roku nie zakwalifikował się do finału 100 m żabką i z czasem 1:00,05 został sklasyfikowany na 11. miejscu.
W 2017 roku na mistrzostwach świata w Budapeszcie płynął w eliminacjach sztafet 4 × 100 m stylem zmiennym i otrzymał srebrny medal po tym, jak Brytyjczycy zajęli w finale drugie miejsce. W konkurencji 200 m stylem klasycznym był czwarty, uzyskawszy czas 2:08,12. Na dystansie dwukrotnie krótszym uplasował się na ósmej pozycji (59,45).

</doc>
<doc id="3975810" url="https://pl.wikipedia.org/wiki?curid=3975810" title="Roberto Ierusalimschy">
Roberto Ierusalimschy

Roberto Ierusalimschy (ur. 21 maja 1960 w Rio de Janeiro) – brazylijski informatyk żydowskiego pochodzenia, jeden z twórców języka programowania Lua.
Ukończył studia na Uniwersytecie Papieskim w Rio de Janeiro, gdzie obecnie jest starszym wykładowcą i prowadzi zajęcia z informatyki. Stopień doktora habilitowanego uzyskał na Uniwersytecie Waterloo w 1992 roku, z kolei w 2012 roku był profesorem wizytującym na Uniwersytecie Stanforda.
Ierusalimschy to główny twórca języka programowania Lua i poświęconych jemu prac: "Programming in Lua", "Programming in Lua, Second Edition", "Programming in Lua, Third Edition" oraz "Programming in Lua, Fourth Edition".

</doc>
<doc id="3975813" url="https://pl.wikipedia.org/wiki?curid=3975813" title="Jung Il-woo">
Jung Il-woo

Jung Il-woo (hangul: 정일우, hancha: 丁一宇; ur. 9 września 1987) – południowokoreański aktor. Jest znany z ról w serialach "Geochim-eops-i High Kick" (2006), "Dor-a-on Iljimae" (2009), "49 il" (2011), "Kkonminam ramyeongage" (2011), "Haereul pum-eun dal" (2012) i "Cinderella-wa ne myeong-ui gisa" (2016).
W listopadzie 2016 roku zdiagnozowano u niego tętniaka mózgu. Mimo że to zwolniłoby go z obowiązku służby wojskowej, Jung zdecydował się na jej odbycie i rozpoczął ją w grudniu.

</doc>
<doc id="3975814" url="https://pl.wikipedia.org/wiki?curid=3975814" title="Zatoka Biała">
Zatoka Biała



</doc>
<doc id="3975819" url="https://pl.wikipedia.org/wiki?curid=3975819" title="Awerostry">
Awerostry



</doc>
<doc id="3975822" url="https://pl.wikipedia.org/wiki?curid=3975822" title="Charmides and Other Poems">
Charmides and Other Poems

 
Charmides and Other Poems – tom poetycki Oscara Wilde’a, opublikowany w 1913 nakładem londyńskiej oficyny Methuen &amp; Co. Stanowi wybór poematów i liryków zmarłego kilkanaście lat wcześniej autora. Głównym dziełem jest poemat "Charmides" z 1881.
Oprócz utworu "Charmides" w tomie znalazły się między innymi wiersze "Requiescat", "San Miniato", "Rome Unvisited", "Humanitad", "Louis Napoleon", "Endymion", "Le Jardin", "La Mer", "Le Panneau", "Les Ballons", "Canzonet", "Le Jardin des Tuileries", "In the Forest" i "Symphony In Yellow". Wraz z nimi zaprezentowane zostały sonety, w tym "To Milton" i "On the Massacre of The Christians in Bulgaria". Z formalnego punktu widzenia szczególnie interesujący jest wiersz "Pan", będący podwójną vilanellą.

</doc>
<doc id="3975823" url="https://pl.wikipedia.org/wiki?curid=3975823" title="Snowboard na Zimowych Igrzyskach Olimpijskich 2002 – gigant równoległy kobiet">
Snowboard na Zimowych Igrzyskach Olimpijskich 2002 – gigant równoległy kobiet

Gigant równoległy kobiet podczas Zimowych Igrzyskach Olimpijskich 2002 w Salt Lake City został rozegrany 15 lutego. Zawody odbyły się w ośrodku sportów zimowych Park City. Mistrzynią olimpijską w tej konkurencji została Francuzka Isabelle Blanc, srebro wywalczyła jej rodaczka - Karine Ruby, a brąz zdobyła Lidia Trettel z Włoch.
Wyniki.
Runda eliminacyjna.
W przypadku równego czasu obu przejazdów zwyciężał najlepszy zawodnik w drugim biegu.

</doc>
<doc id="3975824" url="https://pl.wikipedia.org/wiki?curid=3975824" title="Agweran">
Agweran



</doc>
<doc id="3975829" url="https://pl.wikipedia.org/wiki?curid=3975829" title="Raúl Fernández-Cavada">
Raúl Fernández-Cavada

Raúl Fernández-Cavada Mateos (ur. 13 marca 1988 w Bilbao) – hiszpański piłkarz występujący na pozycji bramkarza w UD Las Palmas.

</doc>
<doc id="3975830" url="https://pl.wikipedia.org/wiki?curid=3975830" title="Franciszek Niedźwiecki">
Franciszek Niedźwiecki

Franciszek Niedźwiecki (ur. 2 kwietnia 1919 w Jeziorku w gminie Kamień Koszyrski, zm. 12 lipca 2011) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu był rolnikiem. Przewodniczący Gminnej Rady Narodowej w Mściwojowie. W 1965 i 1969 uzyskiwał mandat posła na Sejm PRL w okręgu Legnica. Przez dwie kadencje zasiadał w Komisji Komunikacji i Łączności. Członek Zjednoczonego Stronnictwa Ludowego, następnie Polskiego Stronnictwa Ludowego.
Pochowany na Cmentarzu Grabiszyńskim we Wrocławiu (53/355/13).

</doc>
<doc id="3975832" url="https://pl.wikipedia.org/wiki?curid=3975832" title="Mistrzostwa Europy w Judo 2016">
Mistrzostwa Europy w Judo 2016

65. Mistrzostwa Europy w Judo odbyły się w dniach 21–24 kwietnia 2016 w Kazaniu, na Tatneft Arenie.

</doc>
<doc id="3975836" url="https://pl.wikipedia.org/wiki?curid=3975836" title="Cláudia Monteiro">
Cláudia Monteiro

Cláudia Monteiro (ur. 8 maja 1961) – brazylijska tenisistka, reprezentantka w Fed Cup.
Kariera tenisowa.
Występowała na światowych kortach w latach 80. XX wieku. Po raz ostatni na kortach wystąpiła w grudniu 1987 w Guaruji.
Monteiro w grze podwójnej jest zwyciężczynią 4 zawodowych turniejów.
W konkurencji gry mieszanej Monteiro osiągnęła finał French Open 1982 startując razem z Cássiem Mottą.
W latach 1981–1987 reprezentowała Brazylię w Fed Cup. Bilans zawodniczki w turnieju wynosi 6 zwycięstw w 7 porażek w singlu oraz 10 wygrane mecze przy 3 przegranych deblu.

</doc>
<doc id="3975849" url="https://pl.wikipedia.org/wiki?curid=3975849" title="Camila Pitanga">
Camila Pitanga

Camila Pitanga, właśc. Camila Manhães Sampaio (ur. 14 czerwca 1977 w Rio de Janeiro) – brazylijska aktorka i modelka. Występowała w telenowelach, m.in. "Quilombo, Caramuru: A Invenção do Brasil, Redentor, Eu Receberia as Piores Notícias dos Seus Lindos Lábios, Uma História de Amor e Fúria, Paraíso Tropical, Cama de Gato, Lado a Lado, Babilônia i Velho Chico".
Kariera.
W 1984 r., w wieku 7 lat, wystąpiła w swoim pierwszym serialu, "Quilombo" jako statystka. Gdy miała 11 lat, pełniła rolę asystentki prezenterki Angéliki w programie "Clube da Criança" emitowanej przez nieistniejącą już "Rede Manchete". Następnie pojawiła się w serialach telewizyjnych "Sex Appeal i Fera Ferida". Jej debiutem kinowym był film "Super Colosso" z 1995 r., a swoją pierwszą główną rolę zagrała w miniserii "A Invenção do Brasil" z 2000 r., gdzie wcieliła się w postać Indianki "Catariny Paraguaçu". W tym samym roku była jedną z bohaterek serialu "Garotas do Programa", a w 2001 r. zagrała Esmeraldę w serialu "Porto dos Milagres". W 2007 r. wystąpiła w komedii "Saneamento Básico, O Filme" u boku takich sław jak Wagner Moura czy Lázaro Ramos. W tym samym roku zagrała również prostytutkę Bebel w filmie "Paraíso Tropical" – tę rolę odrzuciła wcześniej inna aktorka, Mariana Ximenes.
W 2007 r. pismo Criativa uznało ją za jedną z 25 najbardziej kreatywnych kobiet w Brazylii.
Życie prywatne.
Jest córką aktorskiej pary: Antônio Pitangi i Very Manhães. Jej brat Rocco Pitanga także jest aktorem. W 2001 r. wyszła za dyrektora artystycznego Cláudio Amarala Peixoto i w 2008 r. urodziła córkę Antônię, której nadała imię na cześć swojego ojca. W 2001 r. rozstała się z mężem. Camila ukończyła Teorię Teatru na Uniwersytecie Federalnym w Rio de Janeiro. Pobierała też lekcje tańca i gry na gitarze. Działa w organizacji pozarządowej Movimento Humanos Direitos, jest ambasadorką ONZ. Jej obecnym partnerem jest Igor Angelkorte, którego poznała na planie telenoweli "Babilônia" w 2015 r. W 2016 r. brała udział w zdjęciach do telenoweli "Velho Chico", kręconych w stanie Sergipe. Podczas przerwy pływała w rzece São Francisco w towarzystwie aktora Domingosa Montagnera. Porwał ich silny prąd rzeki – Pitanga zdołała się uratować, Montagner utonął i kilka godzin później znaleziono jego ciało.

</doc>
<doc id="3975854" url="https://pl.wikipedia.org/wiki?curid=3975854" title="Diecezja Yuanling">
Diecezja Yuanling

Diecezja Yuanling (łac. "Dioecesis Iuen-limensis", chiń. 天主教沅陵教区) – rzymskokatolicka diecezja ze stolicą w Yuanling, w prefekturze miejskiej Huaihua, w prowincji Hunan, w Chińskiej Republice Ludowej. Biskupstwo jest sufraganią archidiecezji Changsha.
Historia.
13 marca 1925 papież Pius XI brewe "Quae rei sacrae" erygował prefekturę apostolską Chenzhou. Dotychczas wierni z tych terenów należeli do wikariatu apostolskiego Changde (obecnie diecezja Changde). 28 maja 1934 podniesioną ją do rangi wikariatu apostolskiego, a 10 grudnia 1934 zmieniono nazwę na "wikariat apostolski Yuanling".
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Yuanling został podniesiony do rangi diecezji.
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. 30 czerwca 1951 aresztowany został bp Cutbert Martin O’Gara CP. Będąc uwięziony hierarcha ciężko chorował. Wolność odzyskał 26 kwietnia 1953, gdy został wydalony z komunistycznych Chin.
Już w 1950 administratorem diecezji został o. Michael Yan Gaojian OESA. Poszedł on na współpracę z nowymi władzami i w 1956 uczestniczył w spotkaniu założycielskim Patriotycznego Stowarzyszenia Katolików Chińskich. Rok później został wybrany na zastępcę sekretarza generalnego tej organizacji. W 1958 powołano go na antybiskupa Changde. Przyjął on sakrę bez zgody papieża zaciągając na siebie ekskomunikę latae sententiae. Posłuszeństwo komunistom nie uchroniło bp Yan Gaojiana przed umieszczeniem w obozie pracy przymusowej w czasie rewolucji kulturalnej. Po odwilży, w 1980, przeniósł się do Pekinu, gdzie pracował w centrali PSKCh.
Brak jest informacji o jakimkolwiek biskupie Yuanlingu z Kościoła podziemnego. Patriotyczne Stowarzyszenie Katolików Chińskich nigdy nie mianowało swojego ordynariusza w Yuanlingu.
W 1999 Patriotyczne Stowarzyszenie Katolików Chińskich połączyło diecezję Yuanling i 7 innych jednostek kościelnych w tej prowincji tworząc diecezję Hunan ze stolicą w Changsha. Odbyło się to bez zgody Stolicy Apostolskiej, więc decyzja ta jest nieważna z punktu widzenia prawa kanonicznego.

</doc>
<doc id="3975856" url="https://pl.wikipedia.org/wiki?curid=3975856" title="Marian Kubicki">
Marian Kubicki

Aleksander Marian Kubicki (ur. 29 września 1908 w Raszkowie, zm. 14 maja 1972 w Warszawie) – polski dziennikarz, literat i polityk. Poseł do Krajowej Rady Narodowej, na Sejm Ustawodawczy oraz na Sejm PRL II, III, IV i V kadencji.
Życiorys.
Syn Władysława i Ewy z domu Bonarskiej. Uzyskał wykształcenie wyższe. Redaktor naczelny „Dziennika Ludowego” w Warszawie. W latach 1936–1937 był członkiem redakcji „Dziennika Popularnego”.
Członek Naczelnego Komitetu Zjednoczonego Stronnictwa Ludowego i członek prezydium NK ZSL. Członek Głównego Sądu Partyjnego ZSL. Pisarz i poeta, dziennikarz prasy ludowej, autor zbioru wierszy „Ścieżki”, „Cień czasu”, powieści „Tamte lata”, a także opowiadań satyrycznych „Powszechne sprawy”, opisujących codzienne życie mieszkańców swojej rodzinnej wsi.
Wojenne losy.
W czasie okupacji był działaczem organizacji „Młot i Sierp”. Aresztowany przez hitlerowców trafił do KL Auschwitz, skąd w 1943 roku został przewieziony do Buchenwaldu. Dotarł tam 10 marca w transporcie więźniów, którzy „odegrali ważną rolę w późniejszym życiu obozu”. W obozie działał politycznie, a także, jak wspomina jeden z buchenwaldczyków-poetów Edmund Polak, udzielał się literacko. Bywał na „spotkaniach literackich w lasku w Małym Łagrze”, gdzie czytywał swoje wiersze. Jak podają inni buchenwaldczycy, Wacław Czarnecki i Zygmunt Zonik, „pisał dużo o grozie obozu, kontrastując ją z sielskim obrazem wsi:
Po wojnie.
Zgłoszony na IX sesji 29 grudnia 1945 Krajowej Rady Narodowej na wniosek Stronnictwa Ludowego na posła. Ślubowanie złożył 2 stycznia 1946. W 1947 uzyskał mandat posła na Sejm Ustawodawczy, a w 1957, 1961, 1965 i 1969 mandat posła na Sejm PRL. W czasie sprawowania mandatu poselskiego zasiadał w Komisji Kultury i Sztuki (w Sejmie Ustawodawczym również sekretarz, w II, IV i V kadencji zastępca przewodniczącego). W Sejmie Ustawodawczym pełnił funkcję zastępcy przewodniczącego Komisji Spraw Zagranicznych, ponadto zasiadał w niej w kadencjach II–V. Zastępca przewodniczącego Klubu Poselskiego ZSL w III kadencji, członek Komisji Planu Gospodarczego i Budżetu oraz Komisji Skarbowo-Budżetowej Sejmu Ustawodawczego. Znalazł się w składzie pierwszej rady nadzorczej Ludowej Spółdzielni Wydawniczej
Pogrzeb.
Pochowany na Cmentarzu Wojskowym na Powązkach (33B-1-12). Pogrzeb miał charakter państwowy. W pogrzebie uczestniczył m.in. Jarosław Iwaszkiewicz. Przemówienie okolicznościowe wygłosił Józef Ozga-Michalski - zastępca przewodniczącego Rady Państwa.

</doc>
<doc id="3975857" url="https://pl.wikipedia.org/wiki?curid=3975857" title="Adelbert-von-Chamisso-Preis">
Adelbert-von-Chamisso-Preis

Adelbert-von-Chamisso-Preis – nagroda literacka Fundacji Roberta Boscha przyznawana od 1985 do 2017 roku (do 2005 roku wraz z Bawarską Akademią Sztuk Pięknych, a od 2006 już przez samą Fundację Roberta Boscha). Nagrodą tą honorowano niemieckojęzyczne dzieła autorów, którzy nie posiadali niemieckiego pochodzenia, co również dotyczyło samego Adelberta von Chamisso. Nagroda główna wynosiła 15 000 euro (2017).
Ponadto przyznawano dwie nagrody specjalne, które uwzględniały również nieopublikowane teksty; a dotowano je kwotą w wysokości 7000 euro.
Od 1997 roku w nieregularnych odstępach czasowych Fundacja przyznawała niegratyfikowane odznaczenie honorowe im. Adelberta von Chamisso dla osobowości, które poprzez swoje zaangażowanie miały istotny wkład w kontekście przyznawanej nagrody.
Ogłoszenie nowej listy laureatów corocznie miało miejsce na Targach Książki we Frankfurcie. Uroczyste wręczenie nagród za każdym razem odbywało się w Monachium w lutym bądź w marcu (od 2005 roku w Rezydencji w Kościele Dworskim Wszystkich Świętych, od 1985 do 2004 w Sali Balowej Bawarskiej Akademii Sztuk Pięknych). Od 2009 roku lista laureatów była publikowana w magazynie „Chamisso”.
Określenie "Literatura Chamisso" (ewentualnie również neologizm) odseparowuje się od tzw. literatury gastarbeiterów, co ogłoszono podczas jej wręczania w 2007 roku.
Po 33 latach nagroda im. Adelberta von Chamisso została przyznana po raz ostatni w marcu 2017 roku, ponieważ tak zakładał projekt Fundacji Roberta Boscha.

</doc>
<doc id="3975858" url="https://pl.wikipedia.org/wiki?curid=3975858" title="Kellion Knibb">
Kellion Knibb

Kellion Knibb (ur. 25 grudnia 1993) – jamajska lekkoatletka specjalizująca się w rzucie dyskiem.
Szósta zawodniczka igrzysk Wspólnoty Narodów w Glasgow (2014). Dwa lata później reprezentowała Jamajkę na igrzyskach olimpijskich w Rio de Janeiro, podczas których nie zaliczyła żadnej ważnej próby w eliminacjach i nie została sklasyfikowana. 
Medalistka mistrzostw Jamajki. Stawała na podium mistrzostw NCAA.
Rekord życiowy: 62,73 (23 czerwca 2017, Kingston) do 2019 rekord Jamajki.

</doc>
<doc id="3975862" url="https://pl.wikipedia.org/wiki?curid=3975862" title="Alexandre Simoni">
Alexandre Simoni

Alexandre Torres Simoni (ur. 2 lipca 1979 w São Paulo) – brazylijski tenisista, reprezentant w Pucharze Davisa.
Kariera tenisowa.
Zawodowym tenisistą Simoni był w latach 1997–2007.
W grze pojedynczej Brazylijczyk jest zwycięzcą 3 turniejów o randze ATP Challenger Tour.
W grze podwójnej jest finalistą 1 imprezy rangi ATP World Tour. Ma w swoim dorobku także 9 tytułów ATP Challenger Tour.
W 2001, 2002 i 2004 reprezentował Brazylię w Pucharze Davisa. Bilans tenisisty w turnieju wynosi 2 porażki w singlu oraz 2 zwycięstwa i 1 przegrana w deblu.
W rankingu gry pojedynczej najwyżej był na 96. miejscu (16 lipca 2001), a w klasyfikacji gry podwójnej na 119. pozycji (7 października 2002).

</doc>
<doc id="3975864" url="https://pl.wikipedia.org/wiki?curid=3975864" title="Aleksy Nowak">
Aleksy Nowak

Aleksy Teodor Nowak (ur. 3 marca 1921 w Studzionce, zm. 7 grudnia 1995) – polski zootechnik, poseł na Sejm PRL IV i V kadencji.
Życiorys.
Syn Józefa i Anny. Uzyskał wykształcenie zasadnicze zawodowe, z zawodu zootechnik. Po ukończeniu szkoły podstawowej i kursów zootechnicznych zatrudniony był w Zespole Przysposobienia Rolniczego. Podczas okupacji wywieziono go na roboty przymusowe do Niemiec. Od 1946 pracował jako kontroler użytkowości zwierząt. Był do 1956 zootechnikiem przy Powiatowej Radzie Narodowej, a potem przewodniczącym Gromadzkiej Rady Narodowej w Studzionce. W 1965 i 1969 uzyskiwał mandat posła na Sejm PRL w okręgu Rybnik z ramienia Zjednoczonego Stronnictwa Ludowego. Przez dwie kadencje zasiadał w Komisji Spraw Wewnętrznych.

</doc>
<doc id="3975869" url="https://pl.wikipedia.org/wiki?curid=3975869" title="Nagroda literacka im. Andreasa Gryphiusa">
Nagroda literacka im. Andreasa Gryphiusa



</doc>
<doc id="3975870" url="https://pl.wikipedia.org/wiki?curid=3975870" title="Bronisław Szewczyk">
Bronisław Szewczyk

Bronisław Szewczyk (ur. 21 maja 1923 w Trojanowie, zm. 13 czerwca 2009) – polski rolnik, poseł na Sejm PRL V kadencji.
Życiorys.
Uzyskał wykształcenie podstawowe, z zawodu rolnik. Prowadził własne gospodarstwo rolne w Trojanowie. W 1969 uzyskał mandat posła na Sejm PRL w okręgu Otwock z ramienia Zjednoczonego Stronnictwa Ludowego, zasiadał w Komisji Oświaty i Nauki. Odznaczony Srebrnym Krzyżem Zasługi.
Pochowany na starym cmentarzu w Korytnicy.

</doc>
<doc id="3975877" url="https://pl.wikipedia.org/wiki?curid=3975877" title="Oxtotitlán">
Oxtotitlán

Oxtotitlán – jaskinia znajdująca się w stanie Guerrero w południowo-zachodnim Meksyku, ok. 30 kilometrów na północ od jaskini Juxtlahuaca. W latach 60. XX wieku odkryto w niej malowidła naskalne związane z kulturą olmecką.
Jaskinia składa się z dwóch dużych, płytkich komór. W pierwszej z nich znajduje się kilka małych malowideł wykonanych czerwoną farbą oraz wielki polichromowany mural, przedstawiający mężczyznę (władcę lub szamana) w ptasim stroju, siedzącego na ozdobionym wyobrażeniem potwora tronie, podobnym do kamiennych tronów znanych ze znalezisk w San Lorenzo Tenochtitlán i La Venta. W drugiej grocie znajduje się kilka wykonanych czarną farbą malowideł. Spośród nich szczególną uwagę zwraca jedno, przedstawiające nagiego mężczyznę z wyeksponowanymi genitaliami obok jaguara, co przypuszczalnie stanowi nawiązanie do olmeckiego mitu, wedle którego człowiek odbył kiedyś stosunek płciowy z tym zwierzęciem.

</doc>
<doc id="3975879" url="https://pl.wikipedia.org/wiki?curid=3975879" title="Adolf Swarcewicz">
Adolf Swarcewicz

Adolf Swarcewicz (ur. 15 marca 1924 w Bojarach, zm. 11 września 2001) – polski rolnik, poseł na Sejm PRL V kadencji.
Życiorys.
Syn Bolesława. Uzyskał wykształcenie podstawowe, z zawodu rolnik. Prowadził własne gospodarstwo rolne, był członkiem Prezydium Wojewódzkiego Komitetu Zjednoczonego Stronnictwa Ludowego. W 1969 uzyskał mandat posła na Sejm PRL w okręgu Grudziądz. Zasiadał w Komisji Przemysłu Lekkiego oraz w Komisji Przemysłu Lekkiego, Rzemiosła i Spółdzielczości Pracy.
Żonaty z Janiną z domu Kundej (1929–2013). Pochowany na cmentarzu Parafii św. Wawrzyńca w Kijewie Królewskim (A/2/3).

</doc>
<doc id="3975880" url="https://pl.wikipedia.org/wiki?curid=3975880" title="Habitam Alemu">
Habitam Alemu

Habitam Alemu (ur. 9 lipca 1997) – etiopska lekkoatletka, specjalistka od biegów średnich.
W 2015 startowała na mistrzostwach świata w Pekinie oraz zajęła 4. miejsce na dystansie 800 metrów podczas igrzysk afrykańskich w Brazzaville. Szósta zawodniczka halowych mistrzostw świata w Portland (2016). W tym samym roku osiągnęła półfinał igrzysk olimpijskich w Rio de Janeiro, a rok później zmagania na tej samej fazie zakończyła podczas mistrzostw świata w Londynie.

</doc>
<doc id="3975881" url="https://pl.wikipedia.org/wiki?curid=3975881" title="Alojzy Moskal">
Alojzy Moskal

Alojzy Moskal (ur. 7 września 1969) – polski skoczek narciarski. Uczestnik mistrzostw świata seniorów (1991) i juniorów (1987). Medalista mistrzostw Polski.
W swojej karierze wielokrotnie stawał na podium mistrzostw Polski w skokach narciarskich. Indywidualnie zdobył brązowy medal na skoczni normalnej w 1991 oraz srebrny w 1990 i brązowy rok później na skoczniach dużych. Z kolei drużynowo zdobył: srebrny medal w 1986, brązowy w 1989, srebrny w 1990 oraz brązowe w 1991 i 1992.
Jego rekord życiowy, ustanowiony w 1989 na Čerťáku w Harrachovie, wynosi 174 metry.
Osiągnięcia.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.

</doc>
<doc id="3975885" url="https://pl.wikipedia.org/wiki?curid=3975885" title="Rezerwat przyrody Olszyny Ostrowskie">
Rezerwat przyrody Olszyny Ostrowskie



</doc>
<doc id="3975886" url="https://pl.wikipedia.org/wiki?curid=3975886" title="Maria Zaremba">
Maria Zaremba

Maria Zaremba (ur. 23 stycznia 1913 w Jurkowie, zm. ?) – polska nauczycielka, poseł na Sejm PRL V kadencji.
Życiorys.
Uzyskała wykształcenie średnie. Była nauczycielką w szkole podstawowej w Kobylnikach. W 1969 uzyskała mandat posła na Sejm PRL w okręgu Busko-Zdrój z ramienia Zjednoczonego Stronnictwa Ludowego, zasiadała w Komisji Oświaty i Nauki. Odznaczona Złotym Krzyżem Zasługi.

</doc>
<doc id="3975888" url="https://pl.wikipedia.org/wiki?curid=3975888" title="Rezerwat przyrody Grodzisko Borzytuchom">
Rezerwat przyrody Grodzisko Borzytuchom



</doc>
<doc id="3975889" url="https://pl.wikipedia.org/wiki?curid=3975889" title="Rezerwat przyrody Długogóry">
Rezerwat przyrody Długogóry



</doc>
<doc id="3975890" url="https://pl.wikipedia.org/wiki?curid=3975890" title="Rezerwat przyrody Tchórzyno">
Rezerwat przyrody Tchórzyno



</doc>
<doc id="3975891" url="https://pl.wikipedia.org/wiki?curid=3975891" title="Czesław Sadowski (polityk)">
Czesław Sadowski (polityk)

Czesław Sadowski (ur. 25 kwietnia 1923 w Bućkach, zm. 26 lutego 2019 w Warszawie) – polski socjolog i polityk, poseł na Sejm PRL III, IV i V kadencji.
Życiorys.
Syn Zygmunta i Marii. Podczas II wojny światowej znalazł się na terenie Związku Radzieckiego. W 1943 został członkiem 1 Dywizji im. Tadeusza Kościuszki. Ukończył szkołę oficerską w Riazaniu. Był uczestnikiem bitwy pod Lenino w szeregach Wojska Polskiego. Ciężko ranny został w walkach na Lubelszczyźnie.
Został absolwentem dwuletniej Szkoły Partyjnej przy KC PZPR. Był działaczem Zjednoczonego Stronnictwa Ludowego, w 1950 podjął na własną prośbę pracę cywilną jako inspektor Głównej Komisji Kontroli, w latach 1951–1955 był kierownikiem Biura Listów i Zażaleń, od 1955 do 1962 prezesem Wojewódzkiego Komitetu w Olsztynie, a w 1962 został kierownikiem Wydziału Organizacyjnego Naczelnego Komitetu. Pracował też jako instruktor w Wojewódzkim Komitecie ZSL w Szczecinie. W 1967 studiował na Wydziale Historyczno-Socjologicznym Wyższej Szkoły Nauk Społecznych przy KC PZPR w Warszawie. Posiadał wykształcenie wyższe socjologiczne.
Był przewodniczącym prezydium Wojewódzkiej Rady Narodowej w Łodzi. W 1961, 1965 i 1969 uzyskiwał mandat posła na Sejm PRL. W trakcie III i IV kadencji zasiadał w Komisji Spraw Zagranicznych, następnie w V kadencji w Komisji Budownictwa i Gospodarki Komunalnej.
Pochowany 4 marca 2019 w kolumbarium na cmentarzu Powązkowskim w Warszawie.

</doc>
<doc id="3975892" url="https://pl.wikipedia.org/wiki?curid=3975892" title="Rezerwat przyrody Mszar nad jeziorem Piaski">
Rezerwat przyrody Mszar nad jeziorem Piaski



</doc>
<doc id="3975894" url="https://pl.wikipedia.org/wiki?curid=3975894" title="Rezerwat przyrody Torfowisko Zieliń Miastecki">
Rezerwat przyrody Torfowisko Zieliń Miastecki



</doc>
<doc id="3975895" url="https://pl.wikipedia.org/wiki?curid=3975895" title="Rezerwat przyrody Jeziora Małe i Duże Sitno">
Rezerwat przyrody Jeziora Małe i Duże Sitno



</doc>
<doc id="3975896" url="https://pl.wikipedia.org/wiki?curid=3975896" title="Joanna Patyra">
Joanna Patyra

Joanna Bożena Patyra z domu Biedul (ur. 30 października 1930 w Warszawie, zm. 8 października 2013 w Bartoszycach) – polska krawcowa i rolniczka, poseł na Sejm PRL V kadencji.
Życiorys.
Córka Mariana i Władysławy z domu Muszyńskiej. Uzyskała wykształcenie zasadnicze zawodowe, z zawodu krawcowa. Prowadziła własne gospodarstwo rolne. W 1969 uzyskała mandat posła na Sejm PRL w okręgu Bartoszyce z ramienia Zjednoczonego Stronnictwa Ludowego, zasiadała w Komisji Przemysłu Ciężkiego, Chemicznego i Górnictwa.

</doc>
<doc id="3975897" url="https://pl.wikipedia.org/wiki?curid=3975897" title="Rezerwat przyrody Korzeń (województwo mazowieckie)">
Rezerwat przyrody Korzeń (województwo mazowieckie)



</doc>
<doc id="3975898" url="https://pl.wikipedia.org/wiki?curid=3975898" title="Bartłomiej Rusin">
Bartłomiej Rusin

Bartłomiej Rusin (ur. 29 listopada 1910 w Wiśniowej, zm. 12 czerwca 1983 w Działdowie) – polski żołnierz, rolnik, nauczyciel i działacz ludowy, poseł na Sejm PRL IV i V kadencji.
Życiorys.
Ukończył szkołę podstawową w Będzienicy, następnie po ukończeniu sześciu klas przerwał z powodów finansowych naukę w gimnazjum w Ropczycach. Pracował w gospodarstwie ciotki, następnie powołany do służby wojskowej. W 1931 zaczął służbę w 16 Pułku Piechoty Ziemi Tarnowskiej, a w marcu 1932 wyznaczono go do szkoły podoficerskiej Korpusu Ochrony Pogranicza w pułku w Głębokiem na Wileńszczyźnie. Po odbyciu służby pozostał podoficerem zawodowym, pracując w kompanii szkolnej dla podoficerów i odbywając szereg kursów. W 1939 wyjechał wraz z jednostką do Żywca, a potem do Węgierskiej Górki. Po wybuchu II wojny światowej został wzięty do niewoli w Zielonej na Lubelszczyźnie, skąd uciekł do Głębokiego. Po odbyciu wiosną 1940 kursu palaczy parowozowych był mechanikiem parowego ogrzewania pociągów osobowych na liniach Grodno-Lwów i Białystok-Mińsk. Od sierpnia 1941 do lipca 1944 był rządcą majątku ziemskiego Ludwinów, po czym został wywieziony przez Niemców do budowania okopów w Ostrołęce, a następnie pracował na roli w majątkach w powiecie mławskim. Po wojnie powrócił w rodzinne strony, pracował krótko na roli u rodziców. Po wyjeździe w lutym 1946 na Warmię i Mazury został instruktorem hodowlanym w szkole rolniczej w Dobrocinie. Organizował również w tamtej okolicy pierwsze ośrodki kształcenia kadr rolniczych. We wrześniu 1947 rozpoczął roczny kurs instruktorsko-nauczycielski w Cieszynie, po którym powrócił do Dobrocina. W 1949 przeniósł się do Karolewa na stanowisko nauczyciela przysposobienia obronnego i opiekuna internatu męskiego. Z początkiem września 1950 został dyrektorem Liceum Rolniczego w Lidzbarku Warmińskim, przemianowanym w 1951 na Technikum Rolniczo-Łąkarskie. Pełnił funkcję do końca stycznia 1957, a z początkiem lutego został dyrektorem Technikum Rolniczego w Gródkach. W tym samym roku po zdaniu egzaminu weryfikacyjnego w Szkole Głównej Gospodarstwa Wiejskiego w Warszawie uzyskał tytuł zawodowy inżyniera. Dyrektorem szkoły w Gródkach był do 1972.
W 1947 został członkiem Stronnictwa Ludowego, z którym w 1949 przystąpił do Zjednoczonego Stronnictwa Ludowego. Pełnił funkcję prezesa Powiatowego Komitetu ZSL w Lidzbarku Warmińskim i w Działdowie. Przez wiele lat był radnym rad narodowych, a także działaczem „Samopomocy Chłopskiej”. W 1965 i 1969 uzyskiwał mandat posła na Sejm PRL w okręgu Iława. W trakcie IV kadencji zasiadał w Komisji Spraw Wewnętrznych, a w V w Komisji Rolnictwa i Przemysłu Spożywczego.
Pochowany w rodzinnej Wiśniowej. Jego imieniem nazwano w 1988 ulicę w Płośnicy.

</doc>
<doc id="3975899" url="https://pl.wikipedia.org/wiki?curid=3975899" title="Rezerwat przyrody Korzeń (województwo łódzkie)">
Rezerwat przyrody Korzeń (województwo łódzkie)



</doc>
<doc id="3975900" url="https://pl.wikipedia.org/wiki?curid=3975900" title="Palazzo Parisio Gardens">
Palazzo Parisio Gardens



</doc>
<doc id="3975901" url="https://pl.wikipedia.org/wiki?curid=3975901" title="Reiner-Kunze-Preis">
Reiner-Kunze-Preis

Nagroda literacka im. Reinera Kunzego (niem. "Reiner-Kunze-Preis") – nagroda literacka przyznawana od 2007 roku przez władze miasta Oelsnitz i . 
Wyróżnienie, któremu towarzyszy gratyfikacja finansowa, wręczane jest co dwa lata autorom związanym bezpośrednio lub pośrednio z regionem Rudaw. Premiowane są przy tym wybitne osiągnięcia literackie, będące nie tylko gestem sprzeciwu społecznego, politycznego itd., ale i eksperymentujące twórczo z językiem w duchu dzieł Reinera Kunzego. Kapituła nagrody szczególnie docenia przy tym twórczość przekładową.
Uroczyste wręczenie nagrody im. Kunzego odbywa się zawsze w maju w Oelsnitz. Jej wartość pieniężna wynosi obecnie 4000 euro.

</doc>
<doc id="3975903" url="https://pl.wikipedia.org/wiki?curid=3975903" title="Stanisław Romanowski">
Stanisław Romanowski

Stanisław Romanowski (ur. 21 kwietnia 1922 w Racławicach, zm. 7 września 2004) – polski inżynier rolnictwa, poseł na Sejm PRL II, III, IV i V kadencji.
Życiorys.
Syn Pawła. Początkowo działał w Związku Młodzieży Wiejskiej RP „Wici”. W 1940 wywieziono go jako robotnika rolnego na roboty przymusowe do Niemiec. W 1944 skazano go na sześć miesięcy więzienia po nieudanej ucieczce do okupowanej Polski. Po II wojnie światowej był sołtysem, a potem wójtem we wsi Luboszyce; ponadto przewodniczącym gospodarstwa zespołowego. Zasiadał też w Wojewódzkiej Radzie Narodowej we Wrocławiu. W Zjednoczonym Stronnictwie Ludowym pełnił funkcje: prezesa Powiatowego Komitetu w Górze Śląskiej, sekretarza PK w Dzierżoniowie, sekretarza Wojewódzkiego Komitetu w Olsztynie, prezesa WK w Zielonej Górze, a także członka Głównej Komisji Kontroli oraz Naczelnego Komitetu. Zwolennik ścisłej zależności ZSL od Polskiej Zjednoczonej Partii Robotniczej. W 1969 ukończył studia w Wyższej Szkole Rolniczej we Wrocławiu.
W 1957, 1961, 1965 i 1969 uzyskiwał mandat posła na Sejm PRL. W trakcie II kadencji zasiadał w Komisji Nadzwyczajnej Ziem Zachodnich, w III w Komisji Spraw Wewnętrznych, a w IV i V w Komisji Leśnictwa i Przemysłu Drzewnego.
Pochowany na Starym Cmentarzu w Zielonej Górze (30/1/59).

</doc>
<doc id="3975908" url="https://pl.wikipedia.org/wiki?curid=3975908" title="Palazzo Parisio">
Palazzo Parisio



</doc>
<doc id="3975911" url="https://pl.wikipedia.org/wiki?curid=3975911" title="Rezerwat przyrody Dolina Skrwy">
Rezerwat przyrody Dolina Skrwy



</doc>
<doc id="3975916" url="https://pl.wikipedia.org/wiki?curid=3975916" title="Regina Pawlikowska">
Regina Pawlikowska

Regina Pawlikowska (ur. 6 grudnia 1941 w Użance Małej) – polska nauczycielka, poseł na Sejm PRL V kadencji.
Życiorys.
Uzyskała wykształcenie średnie. Pracowała jako nauczycielka w szkole podstawowej w Ptaszkowie. W 1969 uzyskała mandat posła na Sejm PRL w okręgu Wałbrzych z ramienia Zjednoczonego Stronnictwa Ludowego. W trakcie kadencji zasiadała w Komisji Oświaty i Nauki oraz pełniła funkcję sekretarza Sejmu.

</doc>
<doc id="3975917" url="https://pl.wikipedia.org/wiki?curid=3975917" title="Jezioro Białe (k. Białej Giżyckiej)">
Jezioro Białe (k. Białej Giżyckiej)



</doc>
<doc id="3975918" url="https://pl.wikipedia.org/wiki?curid=3975918" title="Jan Ryznar">
Jan Ryznar

Jan Ryznar (ur. 24 czerwca 1920 w Radochońcach, zm. 3 kwietnia 1997) – polski rolnik oraz działacz ludowy i spółdzielczy, poseł na Sejm PRL II, III, IV i V kadencji.
Życiorys.
Syn Jana i Ludwiki. Uzyskał wykształcenie podstawowe, po II wojnie światowej podjął pracę w gospodarstwie rolnym. Od 1946 do 1947 był sołtysem w Starej Górze, a od marca 1948 do lutego 1950 kasjerem i członkiem zarządu w Okręgowej Mleczarni Spółdzielczej w Górze Śląskiej. Przez kolejny rok pełnił funkcję sekretarza zarządu oddziału powiatowego Związku Samopomocy Chłopskiej. W lutym 1950 został przewodniczącym Gminnego Komitetu Wykonawczego Towarzystwa Przyjaźni Polsko-Radzieckiej w Górze. Potem był prezesem Zarządu Wojewódzkiego TPPR w Białymstoku i członkiem Zarządu Głównego TPPR.
Od 1945 do grudnia 1948 należał do Polskiego Stronnictwa Ludowego, a od stycznia 1949 do Stronnictwa Ludowego, w którym od marca był prezesem Gminnego Zarządu w Górze. Wraz z tą partią przystąpił w listopadzie 1949 do Zjednoczonego Stronnictwa Ludowego. Pełnił funkcję sekretarza Powiatowego Komitetu tej partii w Górze (1951–1952) i Kłodzku (1952–1954). W latach 1954–1969 był prezesem Wojewódzkiego Komitetu (do 1956 Wojewódzkiego Komitetu Wykonawczego) ZSL w Białymstoku. W 1954 był także instruktorem w Naczelnym Komitecie Wykonawczym partii. W latach 1956–1969 zasiadał w Naczelnym Komitecie ZSL, a następnie (do 1984) w Głównej Komisji Rewizyjnej ZSL, od listopada 1969 do sierpnia 1980 będąc jej sekretarzem.
Był radnym Wojewódzkiej Rady Narodowej, a w 1957, 1961, 1965 i 1969 uzyskiwał mandat posła na Sejm PRL. Po raz pierwszy został wybrany w okręgu Bielsk Podlaski, potem wybierany w okręgu Ełk. Od III kadencji Sejmu zasiadał w Komisji Komunikacji i Łączności.
Pochowany na cmentarzu wojskowym na Powązkach (B17/4/19) wraz z żoną Janiną z domu Pacholec (1928–2013).

</doc>
<doc id="3975920" url="https://pl.wikipedia.org/wiki?curid=3975920" title="Aniela Zakrzewska">
Aniela Zakrzewska

Aniela Zakrzewska (ur. 28 maja 1925 w Zakrzewskiej Osadzie) – polska nauczycielka, poseł na Sejm PRL V kadencji.
Życiorys.
Uzyskała wykształcenie wyższe niepełne, z zawodu nauczycielka. Była kierownikiem szkoły podstawowej w Bońkowie Kościelnym. W 1969 uzyskała mandat posła na Sejm PRL w okręgu Ciechanów z ramienia Zjednoczonego Stronnictwa Ludowego, zasiadała w Komisji Oświaty i Nauki.

</doc>
<doc id="3975921" url="https://pl.wikipedia.org/wiki?curid=3975921" title="Józef Zajkowski">
Józef Zajkowski

Józef Zajkowski (ur. 16 marca 1924 w Pszczółczynie, zm. 8 maja 2014 w Białymstoku) – polski nauczyciel, poseł na Sejm PRL V kadencji.
Życiorys.
Syn Teofila i Stefanii. Uzyskał wykształcenie średnie w Studium Nauczycielskim. Był kierownikiem szkoły podstawowej w Bruszewie. W 1969 uzyskał mandat posła na Sejm PRL w okręgu Łomża, zasiadał w Komisji Oświaty i Nauki.
Został pochowany na cmentarzu św. Rocha w Białymstoku.

</doc>
<doc id="3975923" url="https://pl.wikipedia.org/wiki?curid=3975923" title="Marek Mazur (fotograf)">
Marek Mazur (fotograf)

Marek Mazur (ur. 16 stycznia 1951, zm. 27 maja 2015 w Gdańsku) – polski fotograf, konstruktor miniaparatów fotograficznych i obiektywów.
Życiorys.
Pochodził ze Staszowa w obecnym województwie świętokrzyskim, z którego w 1970 przyjechał do Gdańska jako dziewiętnastoletni absolwent szkoły zawodowej i technikum mechanicznego. W Gdańsku przez około 20 lat pracował jako nauczyciel w zespole szkół zawodowych w Brzeźnie, potocznie zwanym szkołami jubilerskimi. Został pochowany na cmentarzu Srebrzysko w Gdańsku (rejon X, kwatera II dzieci).
Działalność.
Marek Mazur pierwszy miniaparat, „fotografujący pierścionek”, skonstruował pod koniec lat 70. Prace prezentował w prowadzonej przez siebie galerii „Retro Kamera”, która funkcjonowała przez 30 lat. Działalność pracowni to naprawa i renowacja starych aparatów fotograficznych oraz budowa unikatowych aparatów w postaci m.in. pierścionków, zapalniczek, wiecznych piór, fajek, zegarków, kapeluszy, lasek, papierośnic, spinek do mankietów. Kolekcja miniaturowych aparatów Marka Mazura była prezentowana w Stanach Zjednoczonych (Floryda), Francji, Niemczech i w Wielkiej Brytanii. Jest konstruktorem i wykonawcą szczególnego obiektywu zrobionego z drewna i bursztynu oraz aparatu wykonanego w całości z drewna „Generał Zaruski”. Zdjęcia wykonane bursztynowym obiektywem były prezentowane na wystawie fotograficznej „Gdańsk w bursztynowym obiektywie”. Galeria „Retro Kamera” funkcjonuje również jako przestrzeń wystawiennicza.

</doc>
<doc id="3975925" url="https://pl.wikipedia.org/wiki?curid=3975925" title="Mieczysław Szymanek">
Mieczysław Szymanek

Mieczysław Szymanek (ur. 17 grudnia 1916 w Żdżarach, zm. ?) – polski nauczyciel, poseł na Sejm PRL V kadencji.
Życiorys.
Uzyskał wykształcenie średnie. Pracował jako nauczyciel historii w szkole podstawowej w Czastarach. W 1969 uzyskał mandat posła na Sejm PRL w okręgu Sieradz z ramienia Zjednoczonego Stronnictwa Ludowego, zasiadał w Komisji Oświaty i Nauki. Odznaczony Odznaką 1000-lecia Państwa Polskiego.

</doc>
<doc id="3975927" url="https://pl.wikipedia.org/wiki?curid=3975927" title="Wojna. Z teki Grottgera (poemat Marii Konopnickiej)">
Wojna. Z teki Grottgera (poemat Marii Konopnickiej)

Wojna. Z teki Grottgera – poemat Marii Konopnickiej, będący nawiązaniem do cyklu grafik Artura Grottgera poświęconych Powstaniu styczniowemu. Utwór jest napisany jedenastozgłoskowcem, ułożonym stychicznie lub w sekstyny ababcc.

</doc>
<doc id="3975928" url="https://pl.wikipedia.org/wiki?curid=3975928" title="Cmentarz Kosocice">
Cmentarz Kosocice

Cmentarz Kosocice – cmentarz we południowej części Krakowa założony po 1770 roku jako cmentarz Parafia Świętej Marii Magdaleny w Kosocicach.
Historia.
Obecny cmentarz powstał po zamknięciu dla nowych pochówków cmentarza przykościelnego, a także po wprowadzeniu w życie edyktu józefińskiego z 1784, który nakazał likwidację cmentarzy przykościelnych. Na terenie cmentarza znajduje się zabytkowy nagrobek ziemiańskiego rodu Śliwińskich, dawnych właścicieli Kosocic i Baryczy.

</doc>
<doc id="3975929" url="https://pl.wikipedia.org/wiki?curid=3975929" title="Bajory">
Bajory



</doc>
<doc id="3975930" url="https://pl.wikipedia.org/wiki?curid=3975930" title="Rezerwat przyrody Bajory">
Rezerwat przyrody Bajory



</doc>
<doc id="3975932" url="https://pl.wikipedia.org/wiki?curid=3975932" title="Audace Taranto">
Audace Taranto

Audace Taranto – włoski klub piłkarski, mający swoją siedzibę w mieście Tarent, na południu kraju.
Historia.
Chronologia nazw:
Piłkarski klub Audace Foot-Ball Club został założony w Tarent w lutym 1911 roku. Początkowo występował w turniejach regionalnych, przeważnie w nieoficjalnych. Po reorganizacji systemu rozgrywek w 1921 debiutował w Prima Divisione. W pierwszym sezonie na najwyższym poziomie zwyciężył w grupie pugliese, a potem przegrał w półfinale Lega Sud. W następnym sezonie 1922/23 zajął trzecie miejsce w grupie pugliese. W sezonie 1923/24 ponownie zwyciężył w grupie pugliese, a potem przegrał w półfinale Lega Sud. W 1925 i 1926 był trzecim w grupie pugliese. W sezonie 1926/27 zajął 8.miejsce w grupie D. 11 lipca 1927 klub połączył się z SS Pro Italia tworząc AS Taranto.
19 lutego 1937 roku powstał klub "Fasci giovanili di combattimento Taranto", który startował w mistrzostwach regionalnych Prima Divisione w sezonie 1937/38, zmieniając swoją nazwę na "Unione Sportiva Pro Italia", a następnie kończąc sezon na drugim miejscu w klasyfikacji generalnej i awansując do Serie C. W 1939 i 1940 był szóstym w grupie H Serie C. Latem 1940 roku klub dołączył do "AS Taranto", po fuzji klub przyjął nazwę Unione Sportiva Taranto.
W 1944 po klub został reaktywowany po anulowaniu fuzji z Taranto Calcio. W sezonie 1944/45 jako Audace Football Club 1911 startował w "Torneo misto pugliese" i zdobył awans do Serie C. Klub został przydzielony do grupy E Serie C "Centro-Sud", w której zajął 3.miejsce i zdobył awans do Serie B. 21 czerwca 1946 klub został rozwiązany po fuzji z reaktywowanym SS Pro Italia, w wyniku czego powstał nowy AS Taranto.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Od 1925 klub rozgrywał swoje mecze domowe na stadionie Corvisea w Tarent. W latach 1911-1915 grał na boisku przy Piazza d'Armi, a potem na Campo del Regio Arsenale.

</doc>
<doc id="3975933" url="https://pl.wikipedia.org/wiki?curid=3975933" title="Parafia Niepokalanego Poczęcia Najświętszej Maryi Panny w Mińsku">
Parafia Niepokalanego Poczęcia Najświętszej Maryi Panny w Mińsku

Parafia Niepokalanego Poczęcia Najświętszej Maryi Panny w Mińsku – rzymskokatolicka parafia znajdująca się w archidiecezja mińsko-mohylewskiej, w dekanacie Mińsk-Zachód, na Białorusi. Parafię prowadzą księża marianie.
Historia.
Parafia znajduje się w dzielnicy Sucharewo. Posiada tymczasową kaplicę przy ul. Władimira Łobanoka. Planowana jest budowa kompleksu kościelnego. Przy parafii działają ruchy: Matki w modlitwie, Eucharystyczny Ruch Młodych, Ruch Focolare. 

</doc>
<doc id="3975938" url="https://pl.wikipedia.org/wiki?curid=3975938" title="Krępica (rzeka)">
Krępica (rzeka)



</doc>
<doc id="3975941" url="https://pl.wikipedia.org/wiki?curid=3975941" title="Robert Kimbrough">
Robert Kimbrough



</doc>
<doc id="3975942" url="https://pl.wikipedia.org/wiki?curid=3975942" title="Jezioro Białe (koło Wydmin)">
Jezioro Białe (koło Wydmin)

Jezioro Białe – jezioro w Polsce w województwie warmińsko-mazurskim, w powiecie giżyckim, w gminie Wydminy.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Ełk–Biebrza–Narew–Wisła. Znajduje się około 2 km w kierunku południowo-wschodnim od Wydmin.
Jezioro jest bezodpływowe. Linia brzegowa jest słabo rozwinięta. Otoczenie brzegów stanowią lasy.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 14,9 ha. Średnia głębokość zbiornika wodnego to 2,1 m, a maksymalna – 4,0 m. Lustro wody znajduje się na wysokości 131,5 m n.p.m. Objętość jeziora wynosi 309,8 tys. m³. Maksymalna długość jeziora to 920 m, a szerokość 220 m. Długość linii brzegowej wynosi 2250 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 13,0 ha.

</doc>
<doc id="3975946" url="https://pl.wikipedia.org/wiki?curid=3975946" title="Audrey Wurdemann">
Audrey Wurdemann

Audrey Wurdemann (ur. 1 stycznia 1911 w Seattle, zm. 20 maja 1960 w Miami) – amerykańska poetka.
Życiorys.
Urodziła się 1 stycznia 1911. Była córką Harry’ego Vanderbilta Wurdemanna i jego żony May Audrey V. Flynn. Jej przodkiem był rzekomo Percy Bysshe Shelley. W 1932 wyszła za mąż za pisarza Josepha Auslandera. Przeniosła się z nim do Nowego Jorku, gdzie wykładał na Uniwersytecie Columbia. Kiedy Auslander został mianowany Poet Laureate Consultant w Bibliotece Kongresu, małżonkowie przeprowadzili się do Waszyngtonu. Następnie przenieśli się na Florydę. Audrey urodziła dwoje dzieci. Dzielili nie tylko życie prywatne, ale także twórczość literacką. Audrey należała do Academy of American Poetry, Poetry Society of America i National League American Pen Women. Pełniła w niektórych z tych gremiów funkcje kierownicze. Zmarła 20 maja 1960 w Miami.
Twórczość.
Audrey Wurdemann przeszła do historii jako najmłodsza laureatka Nagrody Pulitzera. Autorka otrzymała wyróżnienie w 1935 za wydany o rok wcześniej tomik "Bright Ambush". Debiutowała zbiorkiem "The House of Silk", wydanym, kiedy poetka miała 16 lat, przy finansowym wsparciu kalifornijskiego poety George’a Sterlinga. Opublikowała także tomiki "The Seven Sins" (1935), "Splendour in the Grass" (1936) i "Testament of Love" (1938). Razem z mężem napisała dwie powieści, "My Uncle Jan" (1945) i "The Islanders" (1951).

</doc>
<doc id="3975947" url="https://pl.wikipedia.org/wiki?curid=3975947" title="Cmentarz Olszanica">
Cmentarz Olszanica

Cmentarz Olszanica – cmentarz we zachodniej części Krakowa założony w 1938 roku jako cmentarz Parafia Matki Bożej Częstochowskiej w Olszanicy.
Historia.
Cmentarz powstał w 1938, obecnie zajmuje około 1 ha powierzchni. Do zabytków należy krzyż na grobie Marii Góralczyk, która była pierwszą osobą pochowaną na cmentarzu. Przy ulicy Olszanickiej znajduje się duży krzyż przy zbiorowej mogile zmarłych podczas epidemii tyfusu w 1907.

</doc>
<doc id="3975950" url="https://pl.wikipedia.org/wiki?curid=3975950" title="Andrzej Heller">
Andrzej Heller

Andrzej Heller (ur. 2 listopada 1964 w Skoczowie, zm. 21 kwietnia 2017) – polski piłkarz grający na pozycji bramkarza.
Życiorys.
Pochodził ze Skoczowa, gdzie był zawodnikiem miejscowego Beskidu Skoczów. Następnie był zawodnikiem rezerw Ruchu Chorzów oraz zawodnikiem Śniardw Orzysz skąd trafił w 1989 do pierwszoligowej Jagiellonii Białystok. W sezonie 1989/1990 debiutował razem z klubem w ekstraklasie. W 1992–1993 rozegrał w barwach Jagiellonii - 25 spotkań na poziomie ekstraklasy. Występował również w barwach MZKS Wasilków i Hetmana Białystok, zaś karierę zakończył w rodzinnym Beskidzie Skoczów.

</doc>
<doc id="3975954" url="https://pl.wikipedia.org/wiki?curid=3975954" title="Kroki (zespół)">
Kroki (zespół)

Kroki – polski zespół wykonujący muzykę elektroniczną połączoną ze stylistyką soulu i indierocka, z elementami jazzu. Tworzą go: producent Szatt, wokalista Jaq Merner i basista Paweł Stachowiak. Trio jest nominowane dwukrotnie do Fryderyków 2017 (w kategoriach: Fonograficzny Debiut Roku i Album Roku - Elektronika).

</doc>
<doc id="3975958" url="https://pl.wikipedia.org/wiki?curid=3975958" title="Fałszerstwo (film)">
Fałszerstwo (film)

Fałszerstwo – film z roku 1981, ekranizacja powieści Nicolasa Borna o tym samym tytule. Reżyserem filmu jest Volker Schlöndorff.
Opis fabuły.
Dziennikarz Georg Laschen, współpracownik hamburskiego magazynu ilustrowanego, przybywa do Bejrutu, stolicy Libanu wraz z towarzyszącą mu osobą, fotoreporterem Hoffmanem w celu relacjonowania wojny domowej, która od lat pustoszy kraj i od jakiegoś czasu stanowi nieodzowną część jego historii.
Zarówno Georg Laschen, jak i jego towarzysz zatrzymują się w ekskluzywnym hotelu Commodore, który znajduje się w bezpiecznej części Libanu. Natomiast w okolicy trwa wojna. Ludzie walczą ze sobą, między innymi Arabowie z Żydami, muzułmanie z chrześcijanami i Palestyńczycy wraz z falangistami.
Dziennikarz oraz fotoreporter przyglądają się wojnie, są świadkami różnych zdarzeń, prowadzą konwersację z uczestnikami i nie są w stanie tak naprawdę zrozumieć, jakie są przyczyny zaistniałego konfliktu oraz przerażającej taktyki uczestników wojny i brutalności, zarówno wobec siebie samych, ale również niewinnych osób, takich jak kobiety, czy też dzieci.
Mężczyźni nawiązują kontakt z osobą pochodzącą z Francji – Rudnikiem. Próbuje on wtopić się w otaczający go klimat wojny, zaaklimatyzować się w danej sytuacji – sprzedaje przeróżne rzeczy ludziom walczącym, a obserwatorom całej sytuacji sprzedaje zdjęcia, które ukazują klęskę, pogrom, rzeź w Libanie.  
Dziennikarz bardzo dobrze zdaje sobie sprawę z faktu, jak dobrze sprzedaje się okrutność wojny, ponieważ jest ona ilustrowana odpowiednimi obrazami, jak również wie, jak ciężko jest wyciągnąć odpowiednie wnioski i przekazać informacje zgodne z prawdą, nie koloryzując oraz przerysowując ich. Nigdy nie jest jasne, kto tak naprawdę walczy przeciwko komu. Główny bohater ma również problemy osobiste, nie potrafi dogadać się ze swoją żoną Gretą Laschen, którą zostawił wraz z dziećmi w Hamburgu. Swoje życie prywatne Laschen uważa, za równie problematyczne, jak wojnę w Libanie. 
Georg spotyka w Bejrucie kobietę, Niemkę Ariane Nassar, która żyje w Libanie od roku. Mężczyzna zakochuje się w kobiecie i wdaje się z nią w romans, ale ich związek nie jest długotrwały. Ariane jest wdową po Libańczyku, która pracuje w Bejrucie, gdzie jak sama stwierdza, uległa kulturze arabskiej na tyle, że zaczyna rozumieć postępowanie Libańczyków, już wie jakie motywy kierują mieszkańcami tego kraju i się nie boi. Kobieta ma jednak jedno wielkie marzenie : chce zostać matką. Stara się o adopcje, która w końcu dochodzi do skutku – Ariane adoptuje małe arabskie niemowlę.
Po pewnym czasie ekipa wraca do Hamburga, lecz główny bohater postanawia zostać w Bejrucie. Uznaje, że jego pomoc i troska bardziej przydają się Ariane, która samotnie wychowuje małe dziecko, niż jego żonie Grecie, która go zdradza. Ta decyzja później okazuje się niewłaściwa, ponieważ Ariane zdążyła już znaleźć rozwiązanie na swoją samotność.
Tło.
Volker Schlöndorff mówił o swoim filmie:
"Nie chodzi tutaj o wojnę, lecz o mężczyznę, który powinien ją relacjonować. Oczekuje on śmierci i zgrozy, a znajduje życie. Ponieważ rzeczywistość zawsze jest inna, kiedy się jest jej świadkiem, niż kiedy jest się o niej tylko informowanym".
Krytyka.
„Skrytykowany przez media film Schlöndorffa ma swoje wielkie momenty, tkwi jednak w wolnym, protokolarnym realizmie. Jego perfekcyjna rekonstrukcja scen wojennych na oryginalnym miejscu akcji oddziałuje na odbiorcę dziwnie, obojętnie. Znakomita, jak zawsze, praca kamerzysty Luhtera”

</doc>
<doc id="3975960" url="https://pl.wikipedia.org/wiki?curid=3975960" title="Stanisław Szyndlar">
Stanisław Szyndlar

Stanisław Szyndlar (ur. 11 listopada 1922, zm. 25 kwietnia 2014) – polski lekarz i działacz ludowy, poseł na Sejm PRL IV i V kadencji.
Życiorys.
Od 1945 należał do Związku Młodzieży Wiejskiej RP „Wici”, z którym w 1948 przystąpił do Związku Młodzieży Polskiej. Uzyskał wykształcenie wyższe na Wydziale Lekarskim Uniwersytetu Jagiellońskiego. Po uzyskaniu dyplomu lekarza w 1951 został asystentem oddziału wewnętrznego w Mysłowicach, skąd po roku przeniósł się do szpitala powiatowego w Łańcucie. Do kwietnia 1954 pracował jako asystent oddziałów chirurgicznego i ginekologiczno-położniczego, po czym wskutek choroby zmienił kierunek specjalizacji i objął stanowisko ordynatora oddziału zakaźnego. Od 1961 pełnił funkcję dyrektora szpitala w Łańcucie, także jednocześnie jako ordynator oddziału zakaźnego. Ponadto był lekarzem Powiatowego Ambulatorium Ministerstwa Spraw Wewnętrznych.
W 1954 wstąpił do Zjednoczonego Stronnictwa Ludowego. Był przewodniczącym Komisji Zdrowia przy Wojewódzkim Komitecie ZSL w Rzeszowie, a także radnym Miejskiej Rady Narodowej w Łańcucie. W 1965 i 1969 uzyskiwał mandat posła na Sejm PRL w okręgu Rzeszów. Przez dwie kadencje zasiadał w Komisji Zdrowia i Kultury Fizycznej, której w trakcie IV kadencji był zastępcą przewodniczącego.
W 1974 wyróżniony wpisem do „Księgi zasłużonych dla województwa rzeszowskiego”.
Pochowany na cmentarzu komunalnym w Łańcucie.

</doc>
<doc id="3975961" url="https://pl.wikipedia.org/wiki?curid=3975961" title="Erupcja Mount St. Helens w 1980 roku">
Erupcja Mount St. Helens w 1980 roku



</doc>
<doc id="3975963" url="https://pl.wikipedia.org/wiki?curid=3975963" title="Tadeusz Toczek">
Tadeusz Toczek

Tadeusz Toczek (ur. 2 stycznia 1922 w Niemiłowie, zm. 14 października 2011 w Warszawie) – polski nauczyciel, poseł na Sejm PRL I, II, III, IV i V kadencji.
Życiorys.
Syn Walentego i Marii. W 1944 należał przez trzy miesiące do Batalionów Chłopskich. W 1945 przystąpił do Związku Nauczycielstwa Polskiego, obejmując początkowo funkcję sekretarza oddziału w Środzie Śląskiej. W 1947 wstąpił do Organizacji Młodzieży Towarzystwa Uniwersytetu Robotniczego oraz do Stronnictwa Ludowego, a także został nauczycielem w szkole podstawowej w Środzie Śląskiej, z której w 1948 przeniósł się do szkoły podstawowej w Malczycach, w latach 1949–1950 będąc jej kierownikiem. Działał jednocześnie także w Związku Samopomocy Chłopskiej.
W 1949 wraz z SL przystąpił do Zjednoczonego Stronnictwa Ludowego. Pełnił szereg funkcji w ZNP, dochodząc do stanowiska prezesa okręgu wrocławskiego (1959–1967) i wiceprezesa Zarządu Głównego (1967–1980). Liczne funkcje piastował również w ZSL, gdzie był m.in. wiceprzewodniczącym (1969–1971) i przewodniczącym (1971–1973) Głównej Komisji Rewizyjnej oraz członkiem (1973–1976) oraz zastępcą członka (1976–1980) Naczelnego Komitetu. Był wiceprzewodniczącym Towarzystwa Szkoły Świeckiej (1959–1965) i Społecznego Funduszu Budowy Szkół (1959–1967). Od 1957 do 1967 zasiadał w prezydium Wojewódzkiego Komitetu Frontu Jedności Narodu. W 1956 został absolwentem Wyższej Szkoły Partyjnej przy KC PZPR, a w 1968 uzyskał wykształcenie wyższe w Wyższej Szkole Nauk Społecznych przy KC PZPR.
W 1952, 1957, 1961, 1965 i 1969 uzyskiwał mandat posła na Sejm PRL. Od II do V kadencji zasiadał w Komisji Oświaty i Nauki (w trakcie V pełnił funkcję zastępcy przewodniczącego), od III do V w Komisji Pracy i Spraw Socjalnych (w trakcie II i III pełnił funkcję zastępcy przewodniczącego). Ponadto w trakcie I kadencji zasiadał w Komisji Administracji i Wymiaru Sprawiedliwości oraz w Komisji Spraw Ustawodawczych.
Został pochowany na Cmentarzu Komunalnym Północnym w Warszawie.

</doc>
<doc id="3975964" url="https://pl.wikipedia.org/wiki?curid=3975964" title="Mississippi w ogniu (singel)">
Mississippi w ogniu (singel)

Mississippi w ogniu – piosenka grupy Ørganek i pierwszy singel z płyty "Czarna Madonna", wydany 10 października 2016 przez Mystic Production. Radiowa premiera utworu odbyła się 8 października 2016 w audycji "Myśliwiecka 3/5/7" w Trójce. Dnia 25 października opublikowano wideoklip w reżyserii Marty Kacprzak. Utwór "Mississippi w ogniu" uzyskał dwie nominacje do nagród Fryderyki 2017 w kategoriach Utwór Roku (zdobyty laur) i Teledysk Roku.

</doc>
<doc id="3975968" url="https://pl.wikipedia.org/wiki?curid=3975968" title="Stanisław Turski (1902–1992)">
Stanisław Turski (1902–1992)

Stanisław Turski (ur. 21 lutego 1902 w Szpetalu Górnym, zm. 31 grudnia 1992 w Lipnie) – polski rolnik, poseł na Sejm PRL IV i V kadencji.
Życiorys.
Syn Stanisława i Walerii z domu Małeckiej. Uzyskał wykształcenie podstawowe. Prowadził gospodarstwo rolne w Szpetalu Górnym. Zasiadał w Wojewódzkiej Radzie Narodowej oraz w Naczelnym Komitecie Zjednoczonego Stronnictwa Ludowego, pełnił też funkcję wiceprezesa komisji finansów NK ZSL. Był też członkiem komisji rolnej Wojewódzkiego Komitetu ZSL, a także prezesem Powiatowego Komitetu ZSL we Włocławku i rady Spółdzielni Ogrodniczo-Pszczelarskiej. W 1965 i 1969 uzyskiwał mandat posła na Sejm PRL w okręgu Włocławek. W trakcie IV kadencji zasiadał w Komisji Handlu Zagranicznego, a w trakcie V w Komisji Gospodarki Morskiej i Żeglugi.

</doc>
<doc id="3975973" url="https://pl.wikipedia.org/wiki?curid=3975973" title="Michał Polnar">
Michał Polnar

Michał Polnar (ur. 29 września 1922 w Stupnicy Polskiej, zm. 2 lutego 2001) – polski działacz ruchu ludowego, poseł na Sejm PRL IV i V kadencji.
Życiorys.
Uzyskał wykształcenie wyższe w Wyższej Szkole Nauk Społecznych przy KC PZPR, z zawodu ekonomista.
W latach 30. należał do Związku Młodzieży Wiejskiej RP „Wici”. Podczas okupacji wywieziono go na roboty przymusowe do Przemyśla. Zbiegłszy z nich, osiedlił się koło Łańcuta, gdzie nawiązał kontakt z partyzantami z Batalionów Chłopskich. Po wyzwoleniu pierwszych terenów Polski wstąpił do Wojska Polskiego. Od 1947 zamieszkały w powiecie głubczyckim. W 1950 objął funkcję prezesa Powiatowego Komitetu Zjednoczonego Stronnictwa Ludowego, a w 1964 prezesa Wojewódzkiego Związku Kółek Rolniczych w Opolu. Zasiadał w prezydium Komitetu Wojewódzkiego ZSL w Opolu. W 1965 i 1969 uzyskiwał mandat posła na Sejm PRL w okręgu Nysa. Przez dwie kadencje zasiadał w Komisji Rolnictwa i Przemysłu Spożywczego. Ponadto w trakcie V kadencji pełnił funkcję zastępcy przewodniczącego Komisji Drobnej Wytwórczości, Spółdzielczości Pracy i Rzemiosła.
Pochowany na cmentarzu komunalnym w Opolu (30NC/7/9).

</doc>
<doc id="3975974" url="https://pl.wikipedia.org/wiki?curid=3975974" title="Nicolas Born">
Nicolas Born

Nicolas Born (właśc. Klaus Jürgen Born; ur. 31 grudnia 1937 w Duisburgu, zm. 7 grudnia 1979 w Lüchow-Dannenberg) – jeden z najbardziej istotnych i nowatorskich pisarzy i poetów niemieckich jego generacji.
Życiorys.
Born dorastał w miastach Emmerich am Rhein oraz w Essen, gdzie początkowo uczył się zawodu chemigrafa. Po pierwszych publikacjach w gazetach i czasopismach, dzięki wsparciu i pomocy pisarza niemieckiego Ernesta Meistera został zaproszony na Colloquium Literackie w Berlinie w latach 1964/1965, gdzie wraz z innymi autorami napisał między innymi powieść pt. „Dom noclegowy” („Das Gästehaus”) i recenzował literaturę dla gazet. W tzw. „kursie pisania prozy”, prowadzonym przez Waltera Hӧllerera i Hansa Wernera Richtera, młodzi, wówczas bliżej nieznani autorzy, tacy jak Hans Christoph Buch, Hermann Peter Piwitt i Peter Bichsel, chcieli odwrócić się przede wszystkim od zaszyfrowanego, metaforycznego języka roku 1950-go. W 1965 roku została wydana przez wydawnictwo Kiepenheuer &amp; Witsch pierwsza powieść Nicolasa Borna pt. „Drugi dzień” („Der Zweite Tag“). W 1967 roku ukazał się pierwszy tomik poezji pt. „Sytuacja Rynkowa” („Marktlage”). Born wziął udział w Międzynarodowym Programie Pisania, którego organizatorem był Uniwersytet Lwowski (IWP – International Writing Program) i dzięki udziałowi w programie powrócił do pracy nad swoim drugim tomem poezji pt. „Urwanie głowy” („Wo mit der Kopf steht”) wraz z nowymi wpływami literatury amerykańskiej. W roku 1972 ukazał się jego najbardziej znany tomik poezji, wydany przez Wydawnictwo Rowohlt, pt. „Okiem odkrywcy” („Das Auge des Entdeckers”), w którym zestawia i konfrontuje ze sobą system urojeń rzeczywistości i utopijne momenty szczęścia. Po jego powrocie z Dolnej Saksonii, a dokładnie z Wendland, gdzie angażował się w walkę z planowanymi składowiskami odpadów atomowych oraz z procesem przetwarzania surowców wtórnych, Born napisał powieść pt. „Odwrócona od ziemni strona historii” („Die erdabgewandte Seite der Geschichte”), która w późniejszym czasie została okrzyknięta przez krytyków jako „wydarzenie”. W roku 1979 zdiagnozowano u Borna raka płuc, wskutek którego zmarł 7 grudnia 1979.
W roku 1981 powstał film pt. Fałszerstwo Volkera Schlöndorffa, na podstawie najbardziej znanej powieści Nicolasa Borna o takim samym tytule, która ukazała się krótko przed jego śmiercią. Powieść opowiada o historii reportera wojennego Georga Laschena, który przybywa do Bejrutu, stolicy Libanu, w celu relacjonowania wojny domowej, która od lat pustoszy kraj. 25 lat po śmierci Borna jego córka Katharina Born opublikowała na wiosnę 2004 roku wiersze z „Teki Pośmiertnej” w nowym wydaniu, w wydawnictwie Wallstein Verlag, które zostały wydane przez Akademię Nauki i Literatury w Moguncji (Mainzer Akademie der Wissenschaften und der Literatur).
Tom zajął zaszczytne pierwsze miejsce na liście najlepszych – SWR. W kolejnym roku tom został wyróżniony Nagrodą im. Petera Huchla, jako najbardziej interesująca nowość wydawnicza w dziedzinie liryki. W czerwcu 2007 roku również w wydawnictwie Mainzer Reihe, N.F. Wallstein Verlag ukazało się wydanie listów Nicolasa Borna. Zawierały one nie tylko pojedyncze listy do Güntera Grassa, Uwe Johnsona, Rolfa Dietera Brinkmanna, Ernsta Meistera, Alfreda Kolleritsch oraz Dietera Wellershoffa, ale również korespondencje z Peterem Handkem, która ukazała się również w czasopiśmie literackim „Schreibheft” oraz z Günterem Kunertem, Hermannem Peterem Piwittem, Jürgenem Theobaldym i Friedrichem Chsitianem Deliusem. Wydawcą i redaktorem jest po raz kolejny najmłodsza córka Borna Katherina Born, która troszczy się w imieniu wspólnoty spadkowej o opiekę nad spuścizną autora.
W roku 1999 pisarz niemiecki Alex Kahrs wraz z Christiane Beyer opublikowali księgę pamiątkową pt. „Technik geodeta” („Der Landvermesser), która przypominała o 20 rocznicy śmierci autora. „Fundacja Nicolasa Borna” („Nicolas-Born-Stiftung”), prowadzona przez Kahrsa wspiera literaturę oraz literaturoznawstwo w Wenland. Dla upamiętnienia życia i twórczości Nicolasa Borna zostały ufundowane dwie Nagrody im. Nicolasa Borna (Nicolas Born-Preise). Jego grób znajduje się w Damnatz, w powiecie Lücow- Dannenberg. Na grobie stoi rzeźba, wykonana przez rzeźbiarza Klausa Müller-Kluga. W Dannenbergu nad rzeką Elbą znajduje się szkoła im. Nicolasa Borna (die Nicolas-Born-Schule) i biblioteka nazwana również jego imieniem (Nicolas-Born-Bibliothek).
Zaszczyty i odznaczenia.
Born był członkiem Niemieckiego Centrum P.E.N (czyli Niemieckiego Centrum Poetów, Eseistów i Nowelistów) (Deutschen P.E.N.-Zentrums), Akademii Nauki i Literatury w Moguncji (która wspierała wydanie tomiku poezji w roku 2004 oraz tomu listów w roku 2007), Niemieckiej Akademii Języka i Poezji w Darmstadt i od roku 1975 był członkiem jury w konkursie na nagrodę im Petrarki.
Cytaty.
„Muszę przyznać, że chciałem napisać piękne wiersze i kilka jest pięknych, ku mojemu wielkiemu zaskoczeniu”,
– "Okiem odkrywcy"
„Literatura ukazuje realność przy pomocy obrazów utopii jako okropnych niespodzianek, które są autentyczne.”
– "Okiem odkrywcy"
„A więc piszę to, ale mógłbym tego nigdy nie napisać, jak to było i jest, lecz muszę przeprowadzić brutalne zmiany i to uzyskać z fantazji, tak że ja sam będę mógł uwierzyć, że to, co znajduje się na piśmie, nie ma nic do czynienia z doświadczeniem. Ja nie odezwałem się do Ciebie, czuję się z tym źle, nie czuję się źle nic a nic. Potajemnie rozkoszuje się również tym doświadczeniem, ponieważ ono mnie zmienia w sposób niejasny, oszałamiający, co nie jest dla mnie tak nieprzyjemne.”
– Z listu do Petera Handkego, Langendorf 4 kwietnia 1975
„Staje się coraz bardziej nerwowy, ponieważ nie udaje mi się właściwie zacząć wszystkiego od początku. Może brakuje tylko siły, żeby pójść głęboko w dół i żeby potrząsnąć własnymi fundamentami. Poza tym ciągle usiłuję pozbywać się podstawowego porozumienia. Ja autentycznie mam nieodparte wrażenie, że zanim coś znów może się rozpocząć, nie powinno się stawiać żadnych kamieni na sobie, ponieważ to wszystko ma w sobie swoisty spokój i samo zrozumienie w języku, tak, że ja natychmiast mam uczucie bezskuteczności, do tego stopnia, że mi z tym źle.”
– Z listu do Jürgena Theobaldego, Dannenberg, 6 lutego 1977
„My musimy nie tylko stawać się biedniejsi, ale musimy chcieć stawać się biedniejszymi. Bieda musi również był wtórnie podzielona, przy czym każdy wie, co jest koniecznością, ponieważ każdy sens i cel, który mamy w naszym życiu, pochodzi z doświadczenia biedy”.
– Mowa z okazji przyznania Bremeńskiej Nagrody Literackiej

</doc>
<doc id="3975975" url="https://pl.wikipedia.org/wiki?curid=3975975" title="Józef Noga">
Józef Noga

Józef Noga (ur. 19 marca 1914 w Woli Dalszej, zm. 22 października 2008 w Łańcucie) – polski lewicowy działacz ludowy, poseł na Sejm PRL I, III, IV i V kadencji.
Życiorys.
Syn Juliana i Julii, w 1928 podjął pracę jako robotnik. Uzyskał wykształcenie średnie (ukończył Szkołę Spółdzielczą w Gaci i Technikum Rachunkowości Rolnej w Wysokiej), z zawodu był agrotechnikiem. W 1932 został członkiem Związku Młodzieży Wiejskiej RP „Wici”, a w 1934 Stronnictwa Ludowego. W 1933 w zakładach łańcuckich organizował strajki robotnicze, a w 1937 uczestniczył w lokalnych strajkach chłopskich. W czasie II wojny światowej był żołnierzem Batalionów Chłopskich. W 1944 został kierownikiem Zakładu Przemysłu Spirytusowego w Łańcucie i wiceprezesem Zarządu Powiatowego SL w Łańcucie. Zasiadł też w prezydium Zarządu Wojewódzkiego ZMW RP „Wici” w Rzeszowie, w prezydium ZW Towarzystwa Przyjaźni Polsko-Radzieckiej oraz w Wojewódzkiej Radzie Narodowej. W 1947 został członkiem frakcji Lewica w ramach Polskiego Stronnictwa Ludowego. W 1949 wraz z tą partią przystąpił do Zjednoczonego Stronnictwa Ludowego, obejmując w funkcje sekretarza Wojewódzkiego Komitetu Wykonawczego w Rzeszowie oraz członka Rady Naczelnej. W latach 1952–1956 pełnił mandat posła na Sejm PRL I kadencji z okręgu Jędrzejów (zasiadał w Komisji Finansowo-Budżetowej) oraz funkcję WKW ZSL w Kielcach, przeprowadzając weryfikację członków partii zgodnie z wytycznymi Komitetu Centralnego Polskiej Zjednoczonej Partii Robotniczej. W 1956 objął ponownie kierownictwo w Zakładzie Państwowego Monopolu Spirytusowego w Łańcucie oraz zasiadł w Naczelnym Komitecie ZSL, którego członkiem był do 1973. W 1958 został sekretarzem, a w 1959 prezesem Wojewódzkiego Komitetu ZSL w Gdańsku, pełniąc tę funkcję do 1972. W latach 1961–1972 z okręgu Tczew pełnił ponownie mandat posła III, IV i V kadencji. W trakcie III i IV kadencji Sejmu zasiadał w Komisji Przemysłu Lekkiego, Rzemiosła i Spółdzielczości Pracy, a w V kadencji w Komisji Handlu Zagranicznego.
Pochowany na cmentarzu komunalnym w Łańcucie.

</doc>
<doc id="3975977" url="https://pl.wikipedia.org/wiki?curid=3975977" title="Chang Sang">
Chang Sang

Chang Sang, hangul 장상 (ur. 3 października 1939 w Ryongch’ŏn) – południowokoreańska polityk, nauczyciel akademicki, tymczasowa premier Korei Południowej od 11 do 31 lipca 2002.
Kształciła się na niepublicznej uczelni Ewha Womans University (matematyka, ukończona w 1962) oraz na Uniwersytecie Yale (teologia). W 1977 obroniła doktorat z teologii na Princeton Theological Seminary. Od 1996 aż do 2002 pełniła funkcję rektora Ewha Womans University.
Po zdymisjonowaniu 11 lipca 2002 dotychczasowego premiera, Lee Han-donga, prezydent Kim Dae-jung tymczasowo powołał Chang Sang na to stanowisko, mimo jej braku doświadczenia w polityce. Została ona tym samym pierwszą kobietą premierem w Korei Południowej. 31 lipca przegrała ona stosunkiem 244 do 100 głosowanie nad wotum zaufania. Było to wyrazem konfliktu parlamentu z prezydentem oraz kontrowersyjności kandydatki, którą oskarżano o spekulację luksusowymi ziemniakami oraz o uzyskanie dla syna amerykańskiego obywatelstwa, aby ten uniknął służby wojskowej. W związku z tym zakończyła pełnienie funkcji już po 20 dniach. Następnym p.o. premiera został Jeon Yun-churl. Powstały kryzys polityczny udało się zażegnać dopiero wraz z powołaniem pełnoprawnego szefa rządu, Kim Suk-soo, w październiku 2002.
Chang Sang przystąpiła później do opozycyjnej Milenijnej Partii Korei, na czele której stanęła w 2006 (początkowo jako współprzewodnicząca). Z ramienia jej kontynuatorki, Demokratycznej Partii Korei, uzyskała w 2008 mandat parlamentarny.

</doc>
<doc id="3975978" url="https://pl.wikipedia.org/wiki?curid=3975978" title="Wiktor Wróbel (poseł)">
Wiktor Wróbel (poseł)

Wiktor Wróbel (ur. 9 sierpnia 1907 w Starych Karmonkach, zm. 27 lipca 1990) – polski spółdzielca i polityk, poseł na Sejm PRL IV i V kadencji.
Życiorys.
Syn Ignacego i Klary z domu Huć. Uzyskał wykształcenie podstawowe. Działał Związku Polaków w Niemczech, walczył także w III powstaniu śląskim. W 1949 został przewodniczącym Gminnej Rady Narodowej w Radłowie, w 1950 wstąpił do Zjednoczonego Stronnictwa Ludowego. Był prezesem Powiatowego Komitetu partii w Oleśnie, gdzie zasiadał także w przez dwie kadencje w Powiatowej Radzie Narodowej, w której pełnił funkcję zastępcy przewodniczącego. Był też radnym Wojewódzkiej Rady Narodowej w Opolu, członkiem Wojewódzkiego, a także Naczelnego Komitetu ZSL oraz prezesem Gminnej Spółdzielni „Samopomoc Chłopska” w Radłowie. W 1965 i 1969 uzyskiwał mandat posła na Sejm PRL w okręgu Opole, przez dwie kadencje zasiadał w Komisji Handlu Wewnętrznego.
Odznaczony Srebrnym (1955) i Złotym Krzyżem Zasługi.

</doc>
<doc id="3975979" url="https://pl.wikipedia.org/wiki?curid=3975979" title="Saadyci">
Saadyci



</doc>
<doc id="3975980" url="https://pl.wikipedia.org/wiki?curid=3975980" title="Stanisław Wójtowicz (1908–1986)">
Stanisław Wójtowicz (1908–1986)

Stanisław Wójtowicz (ur. 14 kwietnia 1908 w Kazimierówce, zm. 21 września 1986) – polski rolnik, poseł na Sejm PRL IV i V kadencji.
Życiorys.
Uzyskał wykształcenie podstawowe, z zawodu rolnik. Przed II wojną światową pracował w majątkach ziemskich jako robotnik rolny, a po wojnie jako agronom. Brał udział w przeprowadzaniu reformy rolnej, a także w organizowaniu organów administracji terenowej oraz wiejskiej spółdzielczości. W 1955 został przewodniczącym Gromadzkiej Rady Narodowej w Rudzie-Hucie. Był sekretarzem Gminnego Komitetu Zjednoczonego Stronnictwa Ludowego w Rudzie-Hucie, zasiadał też w prezydium Powiatowego Komitetu partii w Chełmie. W 1965 i 1969 uzyskiwał mandat posła na Sejm PRL w okręgu Chełm. W trakcie IV kadencji zasiadał w Komisji Leśnictwa i Przemysłu Drzewnego, a w trakcie V kadencji w Komisji Komunikacji i Łączności.
Został pochowany na cmentarzu komunalnym w Chełmie.

</doc>
<doc id="3975983" url="https://pl.wikipedia.org/wiki?curid=3975983" title="Gertrude Bloede">
Gertrude Bloede

Gertrude Bloede (ur. 1845, zm. 1905) – poetka amerykańska.
Życiorys.
Gertrude Bloede była z pochodzenia Niemką. Urodziła się w Dreźnie. W 1828, w czasie Wiosny Ludów, jej rodzice wyemigrowali do Stanów Zjednoczonych. Matka Gertrudy sama była uznana poetką, a jej ojciec pracował jako wydawca pisma "New-Yorker Demokrat". Gertruda odebrała edukację domową. Jakkolwiek była osobą skromną, rzadko udzielająca się w towarzystwie, znała ówczesnych nowojorskich literatów. Mieszkała z siostrą i jej mężem na Brooklynie. O sobie powiedziała: "There is very little to tell. I have published five volumes of poems, and that is all. I live very quietly. I go into society but little, and I do not belong to anything." Około 1881 pozowała do portretu Abbottowi Handersonowi Thayerowi, który był jej drugim szwagrem.
Brat poetki, Victor Gustav Bloede, był znanym chemikiem. 
Twórczość.
Gertrude Bloede pisała po angielsku pod pseudonimem Stuart Sterne. W 1878 opublikowała poemat wierszem białym "Angelo". Utwór odniósł niezwykły sukces. W 1897 ukazało się jego dwudzieste pierwsze wydanie. Oprócz tego poetka napisała poemat "Giorgio" (1881), tomik "Beyond the Shadows and Other Poems" (1888) i poemat "Piero da Castiglione" (1890). Wydała również powieść "The Story of Two Lives" (1892).

</doc>
<doc id="3975987" url="https://pl.wikipedia.org/wiki?curid=3975987" title="Aleksandra Samusenko">
Aleksandra Samusenko



</doc>
<doc id="3975988" url="https://pl.wikipedia.org/wiki?curid=3975988" title="Józef Wroniak">
Józef Wroniak

Józef Wroniak (ur. 27 grudnia 1915 w Johannenhofie, zm. 4 grudnia 1986) – polski działacz polityczny, poseł na Sejm PRL III, IV i V kadencji.
Życiorys.
Uzyskał wykształcenie średnie. Zajmował stanowiska sekretarza Gromadzkiej Rady Narodowej, wicestarosty, a także przewodniczącego prezydium Powiatowej Rady Narodowej we Wrześni i w Poznaniu. Pełnił funkcję prezesa Wojewódzkiego Komitetu Zjednoczonego Stronnictwa Ludowego w Poznaniu, zasiadał też w Naczelnym Komitecie tej partii. W 1961, 1965 i 1969 uzyskiwał mandat posła na Sejm PRL w okręgu Kalisz. W trakcie III i IV kadencji zasiadał w Komisji Spraw Wewnętrznych, w IV ponadto w Komisji Mandatowo-Regulaminowej. Następnie w V kadencji zasiadał w Komisji Przemysłu Lekkiego oraz w Komisji Przemysłu Lekkiego, Rzemiosła i Spółdzielczości Pracy.
Pochowany na cmentarzu komunalnym Miłostowo w Poznaniu (pole 41, kwatera 4).

</doc>
<doc id="3975989" url="https://pl.wikipedia.org/wiki?curid=3975989" title="Zoran Baldowaliew">
Zoran Baldowaliew



</doc>
<doc id="3975991" url="https://pl.wikipedia.org/wiki?curid=3975991" title="Zofia Tomczyk">
Zofia Tomczyk

Zofia Maria Tomczyk (ur. 7 stycznia 1920 w Horodkowie w gminie Knihynicze, zm. 10 lutego 2006) – polska rolniczka i działaczka ruchu ludowego, poseł na Sejm Ustawodawczy oraz na Sejm PRL I, IV i V kadencji.
Życiorys.
Córka Wojciecha i Bronisławy. Przed II wojną światową oraz w latach 1946–1947 należała do Związku Młodzieży Wiejskiej RP „Wici”. W czasie okupacji znalazła się na terenie Związku Radzieckiego w rejonie Pietropawłowska (przebywając tam w latach 1940–1946), gdzie została członkinią Związku Patriotów Polskich. Od 1944 do 1945 była sekretarzem obwodowego zarządu ZPP we Woroszyłowgradzie, a następnie do 1946 instruktorem Wydziału Organizacyjnego do spraw repatriacji Zarządu Głównego ZPP w Moskwie. W 1945 wstąpiła do Stronnictwa Ludowego. Po powrocie do kraju w 1946 została instruktorką w wydziale organizacyjnym Naczelnego Komitetu Wykonawczego SL i wiceprezesem zarządu wojewódzkiego SL w Warszawie. Potem, w latach 1947–1949, była kierowniczką Wydziału Kobiecego NKW SL. Od 1948 zasiadała także w Radzie Naczelnej partii, podejmując także pracuję w takowym wydziale Samopomocy Chłopskiej. W 1948 objęła funkcję sekretarza Centralnej Rady Kobiecej Związku Samopomocy Chłopskiej.
W 1949 wraz z SL przystąpiła do Zjednoczonego Stronnictwa Ludowego, gdzie zasiadała do 1964 w NK (do 1956 NKW, będąc zastępcą kierownika wydziału organizacyjnego, a od 1951 także Głównej Komisji Kontroli Społecznej), następnie do 1976 w Głównym Sądzie Partyjnym (do 1973 jako wiceprzewodnicząca), a od 1976 do 1980 w Głównej Komisji Rewizyjnej. Działała też w Lidze Kobiet, w latach 1956–1957 była wiceprzewodniczącą jej Zarządu Głównego. Od stycznia 1958 do lipca 1983 była sekretarzem Ogólnopolskiego Komitetu Frontu Jedności Narodu. Zasiadała również w prezydium Zarządu Głównego Ligi Ochrony Przyrody.
W 1947, 1952, 1965 i 1969 uzyskiwała mandat posła kolejno na Sejm Ustawodawczy oraz na Sejm PRL I, IV i V kadencji z okręgów odpowiednio Gliwice, Prudnik i dwukrotnie Wrocław. Przez trzy kadencje zasiadała w Komisji Obrony Narodowej. W Sejmie Ustawodawczym była członkinią Komisji Kultury i Sztuki, Komisji Pracy i Opieki Społecznej, Komisji Konstytucyjnej oraz Komisji Ordynacji Wyborczej. W I kadencji zasiadała w Komisji dla rozpatrzenia zmian Ordynacji Wyborczej oraz pełniła funkcję zastępcy przewodniczącego Komisji Pracy i Zdrowia. Następnie w trakcie IV kadencji była członkiem Komisji Przemysłu Lekkiego, Rzemiosła i Spółdzielczości Pracy, w V kadencji została przewodniczącą Komisji Leśnictwa i Przemysłu Drzewnego.
Z zawodu była rolniczką. W 1955 ukończyła naukę w Centralnej Szkole Partyjnej i w Wyższej Szkole Nauk Społecznych przy KC PZPR. Pochowana na Cmentarzu Wojskowym na Powązkach (kwatera IIC28-21-5).

</doc>
<doc id="3975992" url="https://pl.wikipedia.org/wiki?curid=3975992" title="Monika Maron">
Monika Maron

Monika Maron (ur. 3 czerwca 1941 w Berlinie) – niemiecka pisarka, która w latach 1951–1988 mieszkała w NRD. Jej debiutancka powieść "Flugasche" nie mogła się ukazać w tamtym czasie, dlatego została opublikowana w RFN w 1981 roku przez wydawnictwo S. Fischer. Powieść uważana jest za pierwszą powszechnie znaną dyskusję literacką na temat zanieczyszczenia środowiska w NRD. Od tamtej pory Maron napisała kilkanaście powieści oraz innych tekstów, takich jak eseje i opowiadania. Szczególne zainteresowanie zdobyła powieść "Animal triste" z 1996 roku.
Życie.
Monika Eva Maron (nazwisko rodowe: Iglarz) urodziła się 3 czerwca 1941 w Berlinie. Monika Maron wychowywana była przez matkę Helenę. Dziadek Paweł Iglarz był konwertowanym Żydem, który został deportowany i zamordowany w 1942 roku w bełchatowskim getcie (w ówczesnym Warthegau). Maron poświęca dziadkowi wspomnienia "Pawels Briefe (Listy Pawła)". Jej ojciec Walter nie mógł poślubić matki Maron, która była w połowie Żydówką, z powodu zakazów ustanowionych w norymberskich ustawach rasowych.
Jej matka Helene Iglarz rozstała się z biologicznym ojcem Moniki i wyszła za mąż w 1955 roku za urzędnika SED i późniejszego Ministra Spraw Wewnętrznych NRD Karla Marona. Rodzina przeniosła się do Berlina Wschodniego, a Monika przyjęła nazwisko ojczyma. Po maturze Monika Maron przez rok pracowała w fabryce samolotów w Dreźnie. Później studiowała teatrologię i pracowała jako aspirantka naukowa w Szkole Teatralnej w Berlinie. Przez dwa lata próbowała swoich sił jako asystentka reżysera w telewizji.
Monika Maron sprawdziła się również jako dziennikarka dwóch kobiecych czasopism "Für Dich" i "die Wochenpost".
Od 1976 pracowała jako niezależna pisarka w Berlinie Wschodnim.
Od października 1976 roku Maron spotkała się wielokrotnie z pracownikami Stasi (Ministerstwa Bezpieczeństwa Państwowego NRD), jednak nigdy nie zobowiązała się do konspiracyjnej współpracy. W 1977 Maron mogła podróżować jako osoba kontaktowa Głównego Zarządu Wywiadu do Berlina Zachodniego. Napisała dla pracowników Stasi dwa raporty: o podróży do Berlina Zachodniego i stałej misji w Berlinie Wschodnim. Współpraca Maron ze Stasi trwała prawie dwa lata. W dokumentach Federalnego Urzędu ds. Akt Stasi (pot. Instytut Gaucka) znajduje się 50 stron dokumentów potwierdzających, że Maron podjęła współpracę w latach 1976–1978 ze Stasi i dla niej donosiła o obywatelach Niemiec Zachodnich, dyplomatach i dziennikarzach. Otrzymała pseudonim „Mitsu”.
Stasi zerwało z nią kontrakt i nakazało monitorowanie i śledzenie Maron. Do jej wyjazdu w 1988 roku była pod ciągłym nadzorem. W 1981 roku opublikowała swoją pierwszą powieść "Flugasche", w której opisuje m.in. swoje doświadczenia jako reporterki przemysłowej w komendzie chemicznej w NRD. "Flugasche" była pierwszą książką o środowisku w NRD, w której otwarcie zostali napiętnowani sprawcy zanieczyszczeń. Ze względu na krytykujące treści książka Maron nie mogła ukazać się w NRD. 
Po rosnącej alienacji w 1988 roku wyjechała wraz z mężem, naukowcem Wilhelmem Tappe i ich synem Jonasem po otrzymaniu trzyletniej wizy do RFN. Do 1992 roku mieszkała w Hamburgu, a następnie przeniosła się z powrotem do Berlina.
Od 2012 roku Maron napisała wiele artykułów krytykujących islam. W jednym podkreśla „Politycy muszą pokazać granice muzułmanom”. Zwróciła uwagę na to, że świecka konstytucja wymaga równego traktowania wszystkich wspólnot religijnych, także skupienie się tylko na islamie jako na „wyczerpującej” i „w rezultacie ubogiej”, nie zostało uzasadnione na Islamskiej Konferencji. To właśnie ta krytyka na Konferencji Islam 2014 sprowokowała aktora Murata Topala do sprzeciwu, który odpowiedział na artykuł Maron: „Oto najlepszy przykład na to, jak kiczowata i krzykliwa jest tak zwana debata na temat Islamu w Niemczech, której nie jest się w stanie obecnie ocenić”.
Wraz z kolegą pisarzem Peterem Schneiderem, z którym odwiedziła Drezno w poniedziałek przed Bożym Narodzeniem w 2014 roku, aby przedstawić własne zdanie na temat demonstracji PEGIDA. Następnie nakreśla w artykułach, że „PEGIDA nie jest chorobą, PEGIDA jest objawem” oraz stwierdziła, że „chwalimy otwarte społeczeństwo i odmawiamy otwartej dyskusji”.
Teksty literackie.
Eseje i artykuły.
Teksty Moniki Maron zostały przetłumaczone na język angielski, francuski, włoski, japoński, koreański, chorwacki, holenderski, polski, rosyjski, hiszpański i portugalski.

</doc>
<doc id="3975993" url="https://pl.wikipedia.org/wiki?curid=3975993" title="Marina Słucka">
Marina Słucka



</doc>
<doc id="3975994" url="https://pl.wikipedia.org/wiki?curid=3975994" title="Switłana Jaromka">
Switłana Jaromka



</doc>
<doc id="3975995" url="https://pl.wikipedia.org/wiki?curid=3975995" title="Jan Calas">
Jan Calas



</doc>
<doc id="3975999" url="https://pl.wikipedia.org/wiki?curid=3975999" title="California (album Blink-182)">
California (album Blink-182)

California – siódmy studyjny album kalifornijskiej legendy punk rocka. Grupa przystąpiła do nagrywania albumu w zmienionym składzie. Założyciela zespołu Toma De Longa zastąpił mający polskie korzenie gitarzysta i wokalista Matt Skiba.
Album został wydany 1 lipca 2016 roku. Muzyka w albumie nawiązuje do pierwszych albumów, jest utrzymana w klimacie melodyjnego pop punka. Zespół słynący z poczucia humoru zamieścił na albumie dwa tzw. "joke song" :" Build this pool" oraz "Brohemian Rapsody", który ma być parodią piosenki zespołu Queen.
Lista utworów.
Długość całkowita.
42:36
Opinie.
Album zebrał bardzo pozytywne opinie zarówno wśród fanów jak i krytyków. Prestiżowy magazyn Rolling Stone ocenił go jako jeden z najlepszych albumów rockowych w 2016 roku.

</doc>
<doc id="3976003" url="https://pl.wikipedia.org/wiki?curid=3976003" title="Mistrzostwa Oceanii w Zapasach 1990">
Mistrzostwa Oceanii w Zapasach 1990

Mistrzostwa Oceanii w zapasach w 1990, odbywały się w dniu 18 maja w Auckland w Nowej Zelandii. W tabeli medalowej tryumfowali zapaśnicy z Australii.

</doc>
<doc id="3976017" url="https://pl.wikipedia.org/wiki?curid=3976017" title="Mistrzostwa Oceanii w Zapasach 1992">
Mistrzostwa Oceanii w Zapasach 1992

Mistrzostwa Oceanii w zapasach w 1992. W tabeli medalowej tryumfowali zapaśnicy z Nowej Zelandii.

</doc>
<doc id="3976020" url="https://pl.wikipedia.org/wiki?curid=3976020" title="Krysin">
Krysin



</doc>
<doc id="3976031" url="https://pl.wikipedia.org/wiki?curid=3976031" title="Kampania na Mauritiusie (1809-1811)">
Kampania na Mauritiusie (1809-1811)



</doc>
<doc id="3976032" url="https://pl.wikipedia.org/wiki?curid=3976032" title="Wojna syjamsko-laotańska (1826-1828)">
Wojna syjamsko-laotańska (1826-1828)



</doc>
<doc id="3976033" url="https://pl.wikipedia.org/wiki?curid=3976033" title="Oblężenie Gibraltaru (1704-1705)">
Oblężenie Gibraltaru (1704-1705)



</doc>
<doc id="3976037" url="https://pl.wikipedia.org/wiki?curid=3976037" title="Wojna syjamsko-kambodżańska (1593-1594)">
Wojna syjamsko-kambodżańska (1593-1594)



</doc>
<doc id="3976039" url="https://pl.wikipedia.org/wiki?curid=3976039" title="Wojna birmańsko-syjamska (1563-1569)">
Wojna birmańsko-syjamska (1563-1569)



</doc>
<doc id="3976041" url="https://pl.wikipedia.org/wiki?curid=3976041" title="Wojna birmańsko-syjamska (1584-1592)">
Wojna birmańsko-syjamska (1584-1592)



</doc>
<doc id="3976043" url="https://pl.wikipedia.org/wiki?curid=3976043" title="Wojna birmańsko-syjamska (1593-1600)">
Wojna birmańsko-syjamska (1593-1600)



</doc>
<doc id="3976045" url="https://pl.wikipedia.org/wiki?curid=3976045" title="Wojna birmańsko-syjamska (1613-1618)">
Wojna birmańsko-syjamska (1613-1618)



</doc>
<doc id="3976047" url="https://pl.wikipedia.org/wiki?curid=3976047" title="Wojna birmańsko-syjamska (1775-1776)">
Wojna birmańsko-syjamska (1775-1776)



</doc>
<doc id="3976049" url="https://pl.wikipedia.org/wiki?curid=3976049" title="Wojna birmańsko-syjamska (1764-1769)">
Wojna birmańsko-syjamska (1764-1769)



</doc>
<doc id="3976051" url="https://pl.wikipedia.org/wiki?curid=3976051" title="Wojna syjamsko-wietnamska (1769-1773)">
Wojna syjamsko-wietnamska (1769-1773)



</doc>
<doc id="3976053" url="https://pl.wikipedia.org/wiki?curid=3976053" title="Wojna syjamsko-kambodżańska (1831-1834)">
Wojna syjamsko-kambodżańska (1831-1834)



</doc>
<doc id="3976055" url="https://pl.wikipedia.org/wiki?curid=3976055" title="Wojna syjamsko-kambodżańska (1714-1717)">
Wojna syjamsko-kambodżańska (1714-1717)



</doc>
<doc id="3976056" url="https://pl.wikipedia.org/wiki?curid=3976056" title="Wojna domowa w Wenezueli (1859-1863)">
Wojna domowa w Wenezueli (1859-1863)



</doc>
<doc id="3976058" url="https://pl.wikipedia.org/wiki?curid=3976058" title="Wojna o sukcesję w Landshut (1504-1505)">
Wojna o sukcesję w Landshut (1504-1505)



</doc>
<doc id="3976059" url="https://pl.wikipedia.org/wiki?curid=3976059" title="Wojna badeńsko-palatynacka (1461-1462)">
Wojna badeńsko-palatynacka (1461-1462)



</doc>
<doc id="3976060" url="https://pl.wikipedia.org/wiki?curid=3976060" title="Wojna wkrzańska (1425-1427)">
Wojna wkrzańska (1425-1427)



</doc>
<doc id="3976061" url="https://pl.wikipedia.org/wiki?curid=3976061" title="Wojna pomorsko-brandenburska (1329-1333)">
Wojna pomorsko-brandenburska (1329-1333)



</doc>
<doc id="3976062" url="https://pl.wikipedia.org/wiki?curid=3976062" title="Rewolucja filipińska (1896-1898)">
Rewolucja filipińska (1896-1898)



</doc>
<doc id="3976063" url="https://pl.wikipedia.org/wiki?curid=3976063" title="Powstanie chłopskie w Korei (1893-1895)">
Powstanie chłopskie w Korei (1893-1895)



</doc>
<doc id="3976064" url="https://pl.wikipedia.org/wiki?curid=3976064" title="II wojna Francuzów z Dahomejem (1892-1894)">
II wojna Francuzów z Dahomejem (1892-1894)



</doc>
<doc id="3976065" url="https://pl.wikipedia.org/wiki?curid=3976065" title="III wojna z karlistami (1873-1876)">
III wojna z karlistami (1873-1876)



</doc>
<doc id="3976066" url="https://pl.wikipedia.org/wiki?curid=3976066" title="Powstanie słowackie (1848-1849)">
Powstanie słowackie (1848-1849)



</doc>
<doc id="3976068" url="https://pl.wikipedia.org/wiki?curid=3976068" title="Powstanie w Hercegowinie (1875-1878)">
Powstanie w Hercegowinie (1875-1878)



</doc>
<doc id="3976069" url="https://pl.wikipedia.org/wiki?curid=3976069" title="Powstanie Naczezów (1729-1731)">
Powstanie Naczezów (1729-1731)



</doc>
<doc id="3976070" url="https://pl.wikipedia.org/wiki?curid=3976070" title="Wojna syjamsko-wietnamska (1841-1845)">
Wojna syjamsko-wietnamska (1841-1845)



</doc>
<doc id="3976071" url="https://pl.wikipedia.org/wiki?curid=3976071" title="Rewolta Diego Silanga (1762-1763)">
Rewolta Diego Silanga (1762-1763)



</doc>
<doc id="3976072" url="https://pl.wikipedia.org/wiki?curid=3976072" title="Wojna rosyjsko-perska (1722-1723)">
Wojna rosyjsko-perska (1722-1723)



</doc>
<doc id="3976073" url="https://pl.wikipedia.org/wiki?curid=3976073" title="Wojna rosyjsko-perska (1826-1828)">
Wojna rosyjsko-perska (1826-1828)



</doc>
<doc id="3976074" url="https://pl.wikipedia.org/wiki?curid=3976074" title="Wojna chińsko-koreańska (660-674)">
Wojna chińsko-koreańska (660-674)



</doc>
<doc id="3976075" url="https://pl.wikipedia.org/wiki?curid=3976075" title="Oblężenie Syrakuz (214-211 p.n.e.)">
Oblężenie Syrakuz (214-211 p.n.e.)



</doc>
<doc id="3976077" url="https://pl.wikipedia.org/wiki?curid=3976077" title="Powstanie chłopskie w Górnej Austrii (1596-1597)">
Powstanie chłopskie w Górnej Austrii (1596-1597)



</doc>
<doc id="3976078" url="https://pl.wikipedia.org/wiki?curid=3976078" title="Oblężenie Cuzco (1536-1537)">
Oblężenie Cuzco (1536-1537)



</doc>
<doc id="3976080" url="https://pl.wikipedia.org/wiki?curid=3976080" title="Oblężenie Limerick (1690-1691)">
Oblężenie Limerick (1690-1691)



</doc>
<doc id="3976081" url="https://pl.wikipedia.org/wiki?curid=3976081" title="Wojna domowa w Szwajcarii (1436-1450)">
Wojna domowa w Szwajcarii (1436-1450)



</doc>
<doc id="3976082" url="https://pl.wikipedia.org/wiki?curid=3976082" title="Wojna szwedzko-rosyjska (1741-1743)">
Wojna szwedzko-rosyjska (1741-1743)



</doc>
<doc id="3976083" url="https://pl.wikipedia.org/wiki?curid=3976083" title="Wojna angielsko-hiszpańska (1727-1729)">
Wojna angielsko-hiszpańska (1727-1729)



</doc>
<doc id="3976084" url="https://pl.wikipedia.org/wiki?curid=3976084" title="Wojna angielsko-hiszpańska (1655-1660)">
Wojna angielsko-hiszpańska (1655-1660)



</doc>
<doc id="3976085" url="https://pl.wikipedia.org/wiki?curid=3976085" title="Wojna rosyjsko-szwedzka (1788-1790)">
Wojna rosyjsko-szwedzka (1788-1790)



</doc>
<doc id="3976087" url="https://pl.wikipedia.org/wiki?curid=3976087" title="Wydawnictwo Archidiecezji Lubelskiej &quot;Gaudium&quot;">
Wydawnictwo Archidiecezji Lubelskiej &quot;Gaudium&quot;



</doc>
<doc id="3976101" url="https://pl.wikipedia.org/wiki?curid=3976101" title="Sanktuarium Matki Bożej Rychwałdzkiej w Rychwałdzie">
Sanktuarium Matki Bożej Rychwałdzkiej w Rychwałdzie



</doc>
<doc id="3976107" url="https://pl.wikipedia.org/wiki?curid=3976107" title="Okręgowe rozgrywki w piłce nożnej woj. podlaskiego (2004/2005)">
Okręgowe rozgrywki w piłce nożnej woj. podlaskiego (2004/2005)

71. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyły Wigry Suwałki.
Okręgowy Puchar Polski zdobyła Supraślanka Supraśl.
Drużyny z województwa podlaskiego występujące w centralnych i makroregionalnych poziomach rozgrywkowych:
Klasa B - VII poziom rozgrywkowy.
Grupa I
Grupa II

</doc>
<doc id="3976109" url="https://pl.wikipedia.org/wiki?curid=3976109" title="Sobór Bazylea – Ferrara – Florencja">
Sobór Bazylea – Ferrara – Florencja



</doc>
<doc id="3976115" url="https://pl.wikipedia.org/wiki?curid=3976115" title="Bostra arcuata">
Bostra arcuata

Bostra arcuata – gatunek owada z rzędu straszyków i rodziny Diapheromeridae.
Gatunek ten opisany został w 1908 roku przez Josepha Redtenbachera na podstawie pojedynczego okazu larwalnej formy samicy.
Holotyp ma smukłe ciało długości 94 mm, ubarwione szaro z czarnymi znaczeniami. Na ciemieniu ma podwójny rożek o liściowatym kształcie i zaokrąglonym wierzchołku. Tułów ma prawie gładki wierzch i ziarenkowane płytki boczne. Segment analny odwłoka jest zaokrąglony.
Owad neotropikalny, znany wyłącznie z brazylijskiego stanu Espírito Santo.

</doc>
<doc id="3976118" url="https://pl.wikipedia.org/wiki?curid=3976118" title="Jeon Yun-churl">
Jeon Yun-churl

Jeon Yun-churl (hangul: 전윤철; ur. 15 czerwca 1939 w Chollanam-do) – południowokoreański polityk, urzędnik, dwukrotnie pełniący obowiązki premiera Korei Południowej od 1 do 8 sierpnia oraz od 29 sierpnia do 9 września 2002.
W 1965 ukończył Narodowy Uniwersytet Seulski na kierunku prawo, w 1966 zdał egzamin na urzędnika państwowego. Piastował następnie różne funkcje w ramach struktur rządowych instytucji, związane głównie z ekonomią i planowaniem. Od lutego do grudnia 1994 był wiceministrem planowania, od grudnia 1995 do czerwca 1996 ministrem rybołówstwa, od sierpnia 2000 do stycznia 2002 ministrem planowania i budżetu, od lutego 2002 szefem prezydenckiego sekretariatu. W kwietniu tego samego roku został wicepremierem oraz ministrem finansów i budżetu, za tej kadencji musiał sobie radzić m.in. ze strajkami pracowników i organizacją mistrzostw świata w piłce nożnej. Funkcję pełnił do lutego 2003.
1 sierpnia 2002 po raz pierwszy objął tymczasowo stanowisko premiera po nieudanym głosowaniu nad wotum zaufania dla prezydenckiej nominatki Chang Sang. 8 sierpnia przekazał posadę Chang Dae-hwanowi. Ten jednak również nie otrzymał poparcia parlamentu, w związku z czym 29 sierpnia Jeon Yun-churl jako wicepremier tymczasowo przejął jego obowiązki. Jego następcą został Kim Suk-soo. Pracował później w organizacjach związanych z audytem, a w 2010 został profesorem prawa na Uniwersytecie Chosun. W 2016 wstąpił do centrowej Narodowej Partii Ludowej.

</doc>
<doc id="3976122" url="https://pl.wikipedia.org/wiki?curid=3976122" title="Ekonomia polityczna (książka)">
Ekonomia polityczna (książka)

Ekonomia polityczna – dzieło Oskara Langego, polskiego ekonomisty, którego pierwszy tom ukazał się w roku 1959, a pierwszych śladów dotyczących tej tematyki można się doszukiwać już w roku 1935 w artykule "„Marxian Economics and Modern Economic Theory”". W założeniu autora Ekonomia polityczna miała być monografią obejmującą całokształt najważniejszych zagadnień ekonomii politycznej i jednocześnie stanowiącą usystematyzowanie wyników jego dorobku naukowego.
Systematyka książki.
Książka "Ekonomia polityczna" dzieli się na trzy tomy. Pierwszy tom dotyczy zagadnień ściśle metodologicznych. Opisane zostały kwestie dotyczące ekonomii politycznej jako przedmiotu, usystematyzowane zostały prawa ekonomiczne, oraz nakreślono rolę społeczną ekonomii. Tomy drugi i trzeci w założeniu miały ukazywać teoretyczny zakres ekonomii. Zawierały podstawowe pojęcia z dziedziny ekonomii politycznej – teorię produkcji i reprodukcji, teorię akumulacji i wzrostu gospodarczego, teorię wymiany i wartości. Dokonywały także syntezy prawa ekonomii kapitalizmu i socjalizmu.
Poglądy.
Poglądy Langego w kwestii ekonomii politycznej w latach 30. i 40. XX wieku były kontrowersyjne i stanowiły zupełną odmienność od tych ogólnie przyjętych. Największe różnice ukazywały się przy pojęciu ekonomii. Choć pierwotnie Lange popierał częściowo zarówno poglądy szkoły neoklasycznej, jak i marksistowskiej, to w ramach swoich rozważań na łamach "Ekonomii politycznej" uznał teorię marksistowską jako jedyną mającą racjonalny sens. Uznał marksistowską definicję ekonomii za bardziej postępową i precyzyjną. Oskar Lange w "Ekonomii politycznej" dokonał próby syntezy ogólnych praw ekonomii w racjonalnym odniesieniu do historii i społeczeństwa.
Krytyka społeczności ekonomistów.
Wydanie pierwszego tomu "Ekonomii politycznej" wywołało ożywioną reakcję wśród ekonomistów polskich i światowych. Największe kontrowersje wywołały odniesienia do marksistowskich teorii ekonomii politycznej oraz jej relacji z prakseologią. Pierwotnie dzieło Langego spotykało się z niezgodnością przedstawianych w nim poglądów. Później jednak jego poglądy stały się podstawą wykładni kwestii ekonomii politycznej. W 1964 roku Uniwersytet Jagielloński przyznał Oskarowi Lange tytuł doktora honoris causa. Profesor Piwowarski podczas ceremonii wskazywał doniosłość dzieła Ekonomii politycznej dla dorobku życiowego twórcy, ale także dla „rozwoju myśli ekonomicznej”.

</doc>
<doc id="3976125" url="https://pl.wikipedia.org/wiki?curid=3976125" title="Zwischenspiel">
Zwischenspiel

Zwischenspiel (Interludium) – książka berlińskiej pisarki Moniki Maron, która podobnie jak jej bohaterka wyjechała pod koniec lat osiemdziesiątych z NRD na Zachód. Utwór ma cechy autobiograficzne, ponieważ bohaterka podobnie jak autorka swoje dzieciństwo w Berlinie spędziła z ojczymem, członkiem partyjnej nomenklatury.
Dzieło zostało wydane przez wydawnictwo S. Fischer Verlag w 2013 roku.
Akcja.
Akcja powieści toczy się w ciągu jednego dnia. Fabuła zaczyna się rankiem w berlińskim mieszkaniu na Winterfeldstraße, kiedy niebo jest jeszcze żółte, a kończy się wieczorem w parku, tuż przed zachodem słońca.
Bohaterowie.
Bohaterami są kobieta i pies. Kobieta, która opowiada o swoim życiu, nie jest już młoda. Jej matka od dawna nie żyje, córka jest już dorosła, mężczyźni zniknęli bez śladu, przyjaciółka właśnie zmarła. W utworze dominuje nastrój melancholijny i pożegnalny. Autorka spogląda w przeszłość, przywołujące dawne miłości, rozdrapuje stare rany, przypomina swoich kochanków, rodziców, pierwsze rozstania i zdrady.
Problematyka.
Charakterystyczny styl powieści jest filozoficzną refleksją, która przyjmuje również wymiary religijne. Książka jest napisana prostym językiem, jednak nie jest to lekka powieść, ponieważ nakreśla kwestię własnej odpowiedzialności. Monika Maron rozwiązuje ten problem za pomocą humoru i życiowej mądrości.

</doc>
<doc id="3976131" url="https://pl.wikipedia.org/wiki?curid=3976131" title="Eichendorff-Literaturpreis">
Eichendorff-Literaturpreis



</doc>
<doc id="3976138" url="https://pl.wikipedia.org/wiki?curid=3976138" title="Tribute to Henryk Majewski">
Tribute to Henryk Majewski

Tribute to Henryk Majewski – album Roberta Majewskiego, wydany 3 czerwca 2016 z okazji jubileuszu osiemdziesiątych urodzin jego ojca, trębacza jazzowego Henryka Majewskiego. Nagrany z udziałem przyjaciół i obu synów muzyka. Płyta zdobyła nagrodę Fryderyk 2017.

</doc>
<doc id="3976144" url="https://pl.wikipedia.org/wiki?curid=3976144" title="Jańczurowski Potok">
Jańczurowski Potok

Jańczurowski Potok, Jańczurowski – potok, prawostronny dopływ Ochotnicy.
Potok wypływa z dwóch źródeł na wysokości 952 i 953 m na północnych stokach Pasterskiego Wierchu w Paśmie Lubania w Gorcach. Obydwa źródła mają wydajność 150 l/godz. Wypływające z nich cieki łączą się z sobą na wysokości 690 m i od tego miejsca potok spływa jednym, krętym korytem. Na wysokości ok. 425 m w należącym do Ochotnicy Dolnej osiedlu Jańczury uchodzi do Ochotnicy.
Cała zlewnia Jańczurowskiego Potoku znajduje się w granicach wsi Ochotnica Dolna w województwie małopolskim, w powiecie nowotarskim, w gminie Nowy Targ. W większości są to porośnięte lasem strome zbocza górskie. Tylko dolna część dna doliny potoku to zajęte przez pola uprawne i zabudowania obszary osiedla Jańczury.

</doc>
<doc id="3976154" url="https://pl.wikipedia.org/wiki?curid=3976154" title="Henryk Żakowiecki">
Henryk Żakowiecki

Henryk Żakowiecki (ur. 10 stycznia 1930 w Łodzi, zm. 29 maja 2001 tamże) – polski formierz odlewski, poseł na Sejm PRL IV kadencji.
Życiorys.
Syn Szczepana i Franciszki. Uzyskał wykształcenie średnie, z zawodu formierz odlewnik. Pracował w Zakładach Mechanicznych im. Józefa Strzelczyka w Łodzi. Był aktywistą związkowym w swoim zakładzie pracy. Był przewodniczącym oddziałowej rady robotniczej i członkiem prezydium zakładowej rady robotniczej. Ukończył kurs doskonalenia rzemiosła i otrzymał dyplom mistrzowski. Ławnik w sądzie powiatowym.
W 1965 uzyskał mandat posła na Sejm PRL w okręgu Łódź-Śródmieście, zasiadał w Komisji Przemysłu Ciężkiego, Chemicznego i Górnictwa.
Pochowany na Cmentarzu Doły w Łodzi.

</doc>
<doc id="3976162" url="https://pl.wikipedia.org/wiki?curid=3976162" title="Franciszek Bies">
Franciszek Bies

Franciszek Bies (ur. 25 maja 1908 w Detroit, zm. 26 kwietnia 1969) – polski rolnik, poseł na Sejm PRL IV kadencji.
Życiorys.
Syn Józefa i Katarzyny. Uzyskał wykształcenie podstawowe, z zawodu rolnik, był też działaczem spółdzielczym. W 1956 został członkiem Zjednoczonego Stronnictwa Ludowego. Od 1961 członkiem plenum Powiatowego Komitetu tej partii w Oświęcimiu, a od 1963 członkiem prezydium PK.
Od 1961 pełnił funkcję przewodniczącego prezydium Gromadzkiej Rady Narodowej w Osieku. W 1965 uzyskał mandat posła na Sejm PRL IV kadencji z okręgu Chrzanów. Zasiadał w Komisji Spraw Wewnętrznych. Zmarł w trakcie kadencji.

</doc>
<doc id="3976169" url="https://pl.wikipedia.org/wiki?curid=3976169" title="Brysiowski">
Brysiowski

Brysiowski, Potok Brysiecki, Brysiowski Potok – potok, lewy dopływ Ochotnicy. Płynie we wsi Ochotnica Dolna w województwie małopolskim, w powiecie nowotarskim, w gminie Ochotnica Dolna
Cztery cieki źródłowe potoku znajdują się na północnych stokach Pasma Lubania w Gorcach. Trzy z nich wypływają ze znajdujących się na wysokości 849 m i 838 m źródeł o wydajności 150 l/godz., czwarty wypływa w dolinie wciosowej na wysokości około 890 m. Wszystkie cieki łączą się z sobą na wysokości około 770 m. Od tego miejsca potok spływa dnem doliny wciosowej w kierunku północnym. Na wysokości około 420 m naprzeciwko należącego do Ochotnicy Dolnej osiedla Brysiówka uchodzi do Ochotnicy}.
Zlewnia Brysiowskiego Potoku to w większości porośnięte lasem strome zbocza górskie. Dolna część doliny potoku to zajęte przez pola uprawne i zabudowania obszary osiedla Koszarzyska we wsi Ochotnica Dolna.

</doc>
<doc id="3976178" url="https://pl.wikipedia.org/wiki?curid=3976178" title="Jan Wiensek">
Jan Wiensek

Jan Wiensek (ur. 18 grudnia 1909 w Paszkach Dużych, zm. 2 sierpnia 1965) – polski rolnik, poseł na Sejm PRL III i IV kadencji.
Życiorys.
Syn Aleksandra. Uzyskał wykształcenie podstawowe. Przed II wojną światową pracował jako robotnik rolny. Po wojnie osiedlił się na Ziemiach Zachodnich i został działaczem Zjednoczonego Stronnictwa Ludowego, w którym był wiceprezesem Wojewódzkiego Komitetu ZSL w Szczecinie i prezesem Komitetu Powiatowego w Stargardzie Szczecińskim. Prowadził własne gospodarstwo rolne, był też współorganizatorem i działaczem kółek rolniczych. W 1961 i 1965 uzyskiwał mandat posła na Sejm PRL III i IV kadencji z okręgu Stargard Szczeciński, przez dwie kadencje zasiadał w Komisji Rolnictwa i Przemysłu Spożywczego. Zmarł w trakcie kadencji.

</doc>
<doc id="3976181" url="https://pl.wikipedia.org/wiki?curid=3976181" title="Kim Suk-soo">
Kim Suk-soo

Kim Suk-soo (hangul: 김석수; ur. 20 listopada 1932) – południowokoreański prawnik, polityk, od 10 września 2002 do 24 lutego 2003 premier Korei Południowej (do 4 października jako pełniący obowiązki).
W 1956 ukończył Yonsei University ze stopniem magistra prawa, dwa lata później zdał egzamin sędziowski. Pracował w różnych sądach w okręgach Pusan i Seul, do 1963 w wojskowych, a następnie cywilnych. W 1988 został mianowany szefem sędziów w okręgu Pusan, a następnie wiceministrem ds. administracji sądami. Od 1991 był sędzią w Sądzie Najwyższym i od 1993 do 1997 szefował Komisji Wyborczej. Do czasu powołania na urząd szefa rządu pracował jako dyrektor w Samsung Electronics.
Po tym, jak dwoje poprzednich kandydatów na premiera nie uzyskało wotum zaufania, prezydent Kim Dae-jung postanowił nominować niekontrowersyjnego Kima Suk-soo na to stanowisko z dniem 10 września 2002. 5 października uzyskał wotum zaufania w parlamencie, gdzie większość miała opozycja, stosunkiem głosów 210 do 31. Funkcję pełnił do końca kadencji prezydenta w lutym 2003. Pracował później jako radca prawny w korporacji DR &amp; AJU, a w 2013 został dyrektorem na Yonsei University.
Żonaty z Eom Yoom-song, ma czwórkę dzieci.

</doc>
<doc id="3976182" url="https://pl.wikipedia.org/wiki?curid=3976182" title="Wendy Palmer">
Wendy Palmer

Wendy Palmer, po mężu Daniel (ur. 12 sierpnia 1974 w Timberlake) – amerykańska koszykarka występująca na pozycji skrzydłowej, wicemistrzyni WNBA, po zakończeniu kariery zawodniczej trenerka koszykarska.
Została pierwszą zawodniczką w historii drużyny Virginia Cavaliers, która uzyskała co najmniej 1000 punktów oraz zbiórek. Ustanowiła także rekord drużyny w liczbie punktów (39), uzyskanych podczas pojedynczego spotkania przeciw uczelni Maryland w sezonie 1994/95.
Karierę zawodniczą zakończyła przedwcześnie z powodu kontuzji ścięgna Achillesa w lewej stopie.

</doc>
<doc id="3976185" url="https://pl.wikipedia.org/wiki?curid=3976185" title="Dan I (władca Danii)">
Dan I (władca Danii)

Dan I – legendarny władca Danii według "Gesta Danorum" Saxo Gramatyka. Nie nosił jednak tytułu królewskiego, gdyż ten nie był jeszcze wówczas przez Duńczyków używany. Brat Angela, władcy Anglów, mąż Grythy, ojciec Humblego i Lotera.

</doc>
<doc id="3976187" url="https://pl.wikipedia.org/wiki?curid=3976187" title="Leon Poniedziałek">
Leon Poniedziałek

Leon Poniedziałek (ur. 2 września 1911 w Krzelowie, zm. 6 maja 1967) – polski agrotechnik i polityk ruchu ludowego, poseł na Sejm PRL II, III i IV kadencji.
Życiorys.
Syn Walentego. Ukończył Średnią Szkołę Rolniczą w Żyromiach, uzyskując zawód agrotechnika. Przed II wojną światową zatrudniony był jako instruktor przysposobienia rolniczego i jako instruktor ogrodnictwa i hodowli. W 1939 uczestniczył w kampanii wrześniowej. Znalazł się w niewoli niemieckiej, z której uciekł. Pracował podczas okupacji niemieckiej jako robotnik rolny. W latach 1946–1947 był zatrudniony w Biurze Rolnym Starostwa Powiatowego w Zawierciu, a od lutego 1947 do końca 1948 w tamtejszym Powiatowym Zarządzie Związku Samopomocy Chłopskiej. W latach 1949–1950 pracował jako powiatowy inspektor oświaty rolniczej.
W latach 1948–1950 był sekretarzem kolejno Powiatowego Zarządu Stronnictwa Ludowego i Powiatowego Komitetu Wykonawczego Zjednoczonego Stronnictwa Ludowego, w latach 1948–1949 jako prezes powiatowych struktur SL. Od czerwca 1950 do lipca 1951 pełnił funkcję sekretarza Wojewódzkiej Komisji Kontroli Partyjnej ZSL, a następnie do 1955 sekretarza Wojewódzkiego Komitetu ZSL. Od 1955 był prezesem Wojewódzkiego Komitetu ZSL w Katowicach, zasiadając także w Naczelnym Komitecie partii. W 1957, 1961 i 1965 uzyskiwał mandat posła na Sejm PRL w okręgu Częstochowa. W trakcie II kadencji zasiadał w Komisji Spraw Wewnętrznych, następnie w III i IV w Komisji Mandatowo-Regulaminowej. Zmarł w trakcie IV kadencji.

</doc>
<doc id="3976189" url="https://pl.wikipedia.org/wiki?curid=3976189" title="Jeon Yun Churl">
Jeon Yun Churl



</doc>
<doc id="3976191" url="https://pl.wikipedia.org/wiki?curid=3976191" title="Humble (władca Danii)">
Humble (władca Danii)

Humble – legendarny władca Danii według "Gesta Danorum" Saxo Gramatyka. Syn Dana I. Po śmierci ojca wybrany na króla przez ting. Jego wyboru nie uznał brat Loter, który rozpoczął przeciwko niemu wojnę, która zakończyła się klęską Humblego i jego wzięciem do niewoli. W zamian za darowanie życia został zmuszony do zrzeczenia się władzy królewskiej.

</doc>
<doc id="3976193" url="https://pl.wikipedia.org/wiki?curid=3976193" title="Okręgowe rozgrywki w piłce nożnej woj. podlaskiego (2003/2004)">
Okręgowe rozgrywki w piłce nożnej woj. podlaskiego (2003/2004)

70. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła drużyna ŁKS-u Łomża.
Okręgowy Puchar Polski zdobyła Warmia Grajewo.
Drużyny z województwa podlaskiego występujące w centralnych i makroregionalnych poziomach rozgrywkowych:
Klasa B - VII poziom rozgrywkowy.
Grupa I
Grupa II

</doc>
<doc id="3976194" url="https://pl.wikipedia.org/wiki?curid=3976194" title="Piano.pl">
Piano.pl

Piano.pl – album Doroty Miśkiewicz z audiowizualnym nagraniem koncertu, który odbył się 16 maja 2016 roku w warszawskim Teatrze Muzycznym „Roma”, będący hołdem złożonym polskiej pianistyce. Ukazał się oficjalnie 28 października 2016 pod szyldem Universal Music Polska. Utwory wykonywane na płycie, należące do kanonu polskich piosenek, przybrały formę duetów Miśkiewicz z wybitnymi polskimi pianistami różnych pokoleń. W części płyty wystąpił również zespół smyczkowy Atom String Quartet. Aranżacja utworów należała do swobodnej interpretacji gości. Album uzyskał nominację do nagrody Fryderyk 2017.

</doc>
<doc id="3976196" url="https://pl.wikipedia.org/wiki?curid=3976196" title="Izola">
Izola

Izola (wł. "Isola") – miasto w południowo-zachodniej Słowenii, nad Morzem Adriatyckim, siedziba gminy Izola. Według stanu na dzień 1 stycznia 2016 roku liczy 11 235 mieszkańców.
Miasteczko z największym na słoweńskim wybrzeżu portem jachtowym. Liczne parki od strony morza, dodatkowo łąka rekreacyjna.
Historia.
W okresie Cesarstwa Rzymskiego port "Haliaetum", później pod kontrolą Republiki Weneckiej była centrum handlu oliwkami, rybami i winem aż do XVI wieku kiedy Triest zdominował handel w regionie. W czasach wojen napoelońskich zniszczona.
Po II wojnie światowej w granicach Jugosławii.

</doc>
<doc id="3976199" url="https://pl.wikipedia.org/wiki?curid=3976199" title="Nagroda literacka im. Adalberta von Chamisso">
Nagroda literacka im. Adalberta von Chamisso



</doc>
<doc id="3976201" url="https://pl.wikipedia.org/wiki?curid=3976201" title="Loter (władca Danii)">
Loter (władca Danii)

Loter – legendarny władca Danii według "Gesta Danorum" Saxo Gramatyka. Syn Dana I, brat Humblego, ojciec Skjolda. Gdy po śmierci ojca na kolejnego króla Danii wybrany został Humble, Loter wzniecił przeciwko niemu bunt i zmusił brata do zrzeczenia się godności królewskiej. Według Saxo był władcą pysznym i bezwzględnym, pozbawiającym życia lub majątku każdego, kogo uznał za potencjalne zagrożenie dla swej władzy. Z uwagi na sposób sprawowania władzy wybuchł przeciwko niemu bunt, w trakcie którego Loter zginął.

</doc>
<doc id="3976202" url="https://pl.wikipedia.org/wiki?curid=3976202" title="Uciechy staropolskie">
Uciechy staropolskie

Uciechy staropolskie – spektakl Kazimierza Dejmka według krotochwili Hiacynta Przetockiego pod tym samym tytułem.
Misterium składa się z ośmiu tekstów:
Ponadto intermedia przeplatane są pieśniami autorstwa: Piotr Baryka, Dzwonkowski, Jan Jurkowski, Jan Kochanowski, Sebastian Fabian Klonowic, Petkowski, Mikołaj Rej, Szymon Zimorowic, i tekstami anonimowymi z literatury XVI-XVII w.
Ostatnia część (po Żywocie Józefa, Historyi o chwalebnym Zmartwychwstaniu Pańskim, Dialogus de Passione i Grze o Narodzeniu i Męce) dejmkowskiego staropolskiego nurtu pasyjnego, tym razem niefrasobliwe, rubaszne, sowizdrzalskie, komiczne.
Kazimierz Dejmek reżyserował spektakl dwukrotnie (Teatr Nowy w Łodzi, 1980 i Teatr Polski w Warszawie, 1981). Jego kontynuatorem został Bogdan Baer, który po raz pierwszy wyreżyserował misterium w roku 1982.
Realizacje (wybór).
W roku 1990 wystawił tę sztukę pod zmienionym tytułem „Sejm piekielny albo Uciechy staropolskie” Tomasz Jaworski w opracowaniu muzycznym Mieczysława Mazurka w Teatrze Lalki i Aktora im. H.Ch. Andersena w Lublinie.
Od 1982 r. spektakl realizował Bogdan Baer. W 1996 spektakl wyreżyserował Bogdan Baer (który wcześniej występował w jako aktor w tym utworze w reż. K. Dejmka) w Teatrze im. Juliusza Osterwy w Lublinie.

</doc>
<doc id="3976206" url="https://pl.wikipedia.org/wiki?curid=3976206" title="Ilami Halimi">
Ilami Halimi

Ilami Halimi (mac.: Илами Халими; ur. 8 listopada 1975 w Wrabcziszte) – macedoński piłkarz występujący na pozycji pomocnika.
Kariera klubowa.
W 1998 roku Halimi został zawodnikiem słoweńskiego klubu NK Beltinci, grającego w pierwszej lidze. Spędził tam sezon 1998/1999, a potem przeniósł się do chorwackiego drugoligowca, NK Čakovec. Z kolei w 2000 roku przeszedł do pierwszoligowego Varteksu. W sezonie 2001/2002 dotarł z nim do finału Pucharu Chorwacji, w którym Varteks został pokonany przez Dinamo Zagrzeb. Graczem Varteksu Halimi był do końca sezonu 2002/2003.
W 2003 roku odszedł do macedońskiej Pobedy Prilep. W sezonie 2003/2004 zdobył z nią mistrzostwo Macedonii. W 2004 roku przeszedł do Shkëndiji Tetowo, a na początku 2005 roku został zawodnikiem bułgarskiego Łokomotiwu Płowdiw. Tam grał przez 3 lata, a w styczniu 2008 podpisał kontrakt z azedrkim Olimpikiem Baku. W sezonie 2007/2008 wywalczył z nim wicemistrzostwo Azerbejdżanu.
W połowie 2008 roku Halimi przeniósł się do greckiej Kastorii, grającej w drugiej lidze. Spędził tam sezon 2008/2009, a potem przez 2 sezony występował w słowackim klubie DAC Dunajská Streda. W 2011 roku zakończył tam karierę.
Kariera reprezentacyjna.
W reprezentacji Macedonii Halimi zadebiutował 20 listopada 2002 w przegranym 2:3 towarzyskim meczu z Izraelem. W latach 2002–2005 w drużynie narodowej rozegrał 4 spotkania.

</doc>
<doc id="3976208" url="https://pl.wikipedia.org/wiki?curid=3976208" title="Prefektury Japonii">
Prefektury Japonii



</doc>
<doc id="3976212" url="https://pl.wikipedia.org/wiki?curid=3976212" title="Nowe Berezowo">
Nowe Berezowo



</doc>
<doc id="3976216" url="https://pl.wikipedia.org/wiki?curid=3976216" title="Postojna (miasto)">
Postojna (miasto)

Postojna – miasto w południowo-zachodniej Słowenii, siedziba gminy Postojna. W 2018 roku liczyło 9482 mieszkańców.

</doc>
<doc id="3976221" url="https://pl.wikipedia.org/wiki?curid=3976221" title="Fikru Tefera">
Fikru Tefera



</doc>
<doc id="3976224" url="https://pl.wikipedia.org/wiki?curid=3976224" title="Markus Gertken">
Markus Gertken

Markus Gertken (ur. 1966 w Cloppenburgu) – niemiecki aktor teatralny, telewizyjny i filmowy.
Ukończył Otto-Falckenberg-Schule w Monachium. Następnie związał się z Deutsches Theater w Berlinie. Na scenach w Kolonii grał w produkcjach: "Liliom" Ferenca Molnára, "Fette Männer im Rock" Nicky'ego Silvera, "Uprowadzenie z seraju (KV 384)" Wolfganga Amadeusza Mozarta i "Wiara, nadzieja, miłość" Ödöna von Horvátha. Na deskach Schaubühne Berlin występował w spektaklach: "Anioł zagłady" Karsta Woudstry i komedii "Sen nocy letniej" (2006) Szekspira, "The Master Builder" Henrika Ibsena w Akademii Teatralnej w Wiedniu. W 2010 roku otrzymał nagrodę publiczności na festiwalu w Bad Hersfeld jako „najlepszy aktor” za główną rolę w widowisku "Wilhelm Tell".

</doc>
<doc id="3976230" url="https://pl.wikipedia.org/wiki?curid=3976230" title="Heiner Lauterbach">
Heiner Lauterbach

Heiner Lauterbach (ur. 10 kwietnia 1953 w Kolonii) – niemiecki aktor, muzyk, kompozytor i producent.
Życiorys.
Urodził się w Kolonii jako syn bogatego przedsiębiorcy sanitarnego Hans Lauterbach (1928-2014) na świecie. Po ukończeniu szkoły średniej, w 1970 roku uczęszczał do Schauspielschule der Keller i wziął lekcje z Marianne Jentgens, aktorki i założycielki Theater der Keller w Kolonii. Występował na scenie w Kolonii, Würzburgu i Monachium, udał się na tournée z Münchner Schauspielbühne.
W połowie lat 70. zaczął karierę filmową w trzech filmach erotycznych z serii "Schulmädchen-Report". Grywał także w produkcjach międzynarodowych, w tym w miniserialu RAI "Die Kartause von Parma" (1980) z Marthe Keller jako Conte Pietranera czy filmie religijnym Liliany Cavani "Franciszek" ("Francesco", 1989) z Mickeyem Rourke i Heleną Bonham Carter, a także w filmach w niemieckiej wersji językowej użyczył głosu takim aktorom jak Kevin Costner, Richard Gere, Harvey Keitel, John Malkovich, Christopher Walken i Gérard Depardieu.
W latach 1985-2001 był żonaty z Katją Flint, z którą ma syna Oscara (ur. 1988). 8 września 2001 roku poślubił Viktorię Skaf. Mają córkę Mayę (ur. 3 lipca 2002) i syna Vito (ur. 5 lutego 2007).

</doc>
<doc id="3976236" url="https://pl.wikipedia.org/wiki?curid=3976236" title="Luzia">
Luzia

Luzia – nazwa szkieletu paleoindiańskiej kobiety, pochodzący z paleolitu górnego. Jeden z najstarszych szkieletów paleoindiańskich odnalezionych na terenie obu Ameryk. Szkielet został odkryty w 1975 roku na stanowisku archeologicznym Lapa Vermelha w Lagoa Santa (Brazylia) przez francuską archeolog Annette Laming-Emperaire.
Odkrycie.
Prace archeologczine na stanowisku w Lapa Vermelha były prowadzone przez brytyjsko-francuski zespół archeologów pod kierownictwem Annette Laming-Emperaire w latach 1973–1976. Szkielet Luzii został odkryty na stanowisku Lapa Vermelha IV, które zlokalizowane było w jaskini. Oprócz szkieletu kobiety natrafiono również na kilka artefaktów oraz skamieniałości kopalnych ssaków. Na stanowisku nie natrafiono na inne ludzkie szczątki. Wiek szkieletu został określony za pomocą datowania radiowęglowego na 10 030 (±60) lat BP.
Analiza szkieletu.
Szkielet należał do kobiety w wieku 20–25 lat, która mierzyła 150 cm wzrostu. Zachowało się tylko około jednej trzeciej części szkieletu. Na podstawie zachowanego szkieletu przypuszcza się, że kobieta zginęła w wyniku wypadku lub ataku zwierzęcia. Należała do ludu zbieracko-łowieckiego.
Budowa czaszki charakteryzuje się wąskim i owalnym kształtem, wystającą twarzą oraz mocno zarysowanym podbródkiem. Budowa czaszki szkieletu jest uderzająco odmienna od budowy czaszek większości rdzennych Amerykanów i przodków pochodzących z Syberii. Cechy czaszki szkieletu są podobne do budowy czaszek Negroidów, Aborygenów australijskich, Melanezyjczyków oraz Negrytów z Azji Południowo-Wschodniej. Antropolog Walter Neves z Universidade de São Paulo, sugeruje że cechy budowy czaszki Luzia najbardziej przypominają budowę czaszki Aborygenów australijskich. Z kolei Richard Neave z University of Manchester, który przeprowadził rekonstrukcję twarzy kobiety, scharakteryzował ją jako przedstawicielkę grupy Negroidów.
Pochodzenie.
Uważa się, że przodkowie ludów paleoindiańskich mogli pochodzić z terenów Azji Południowo-Wschodniej i około 15 000 lat temu zaczęli przybywać do Ameryki. Najstarsze ślady bytowania człowieka w obu Amerykach liczą 18 500–14 500 lat BP i pochodzą ze stanowiska archeologicznego Monte Verde w Chile. Przypuszcza się, że ludy z Azji Południowo-Wschodniej mogły migrować poprzez drogę morską wzdłuż archipelagu Wysp Kurylskich, aż do wybrzeża lądu Beringia i zasiedlać zachodnie wybrzeże obu Ameryk podczas zlodowaceń plejstoceńskich.

</doc>
<doc id="3976253" url="https://pl.wikipedia.org/wiki?curid=3976253" title="Kočevje">
Kočevje

Kočevje – miasto w południowej Słowenii, siedziba gminy Kočevje. Według stanu na dzień 1 stycznia 2016 roku liczy 8 342 mieszkańców.

</doc>
<doc id="3976254" url="https://pl.wikipedia.org/wiki?curid=3976254" title="Nagroda literacka im. Reinera Kunzego">
Nagroda literacka im. Reinera Kunzego



</doc>
<doc id="3976255" url="https://pl.wikipedia.org/wiki?curid=3976255" title="Skały w Rudzie">
Skały w Rudzie

Skały w Rudzie – grupa skał w miejscowości Ruda w województwie świętokrzyskim, w powiecie starachowickim, w gminie Brody. Wznoszą się na zboczach wzgórza po północnej stronie Jeziora Brodzkiego. Mają status pomnika przyrody i znajdują się na Obszarze Chronionego Krajobrazu Doliny Kamiennej.
Są to trzy grupy głazów z piaskowca pochodzącego z dolnego triasu. Tworzą różnorodne formacje skalne, m.in. pojedyncze głazy, monolityczną basztę o wysokich, pionowych ścianach, ośmiometrowej wysokości urwisko z niszą u podstawy i półką skalną o długości około 20 m. Wokół nich rosną drzewa o oryginalnych formach. Nietypowe drzewa i oryginalne głazy pobudzały wyobraźnię okolicznych mieszkańców. Na jednym z głazów rośnie brzoza, u której z jednego korzenia wyrastają 4 pnie. Według legendy, panna, która na niej usiądzie wkrótce znajdzie dobrego męża. Kamieniste podłoże skał tworzy siedlisko dla mchów, porostów i paprotki zwyczajnej. Wiosną wokół skał zakwitają kobierce konwalii majowej i kokoryczki wonnej. Na jednej ze skał rośnie dąb, który swoimi korzeniami wrasta w pęknięcia skały.
Skały w Rudzie są jedną z atrakcji turystycznych gminy Brody. Gmina odkupiła od prywatnych właścicieli działki na których się znajdują, oczyściła teren wokół skał i wyeksponowała je przez usunięcie chaszczy. Pozostawiono duże drzewa. Na plaży pod skałami wykonano ławki, stoły i tablice informacyjne. Planowane jest wykonanie ścieżek spacerowych, zamontowanie koszy na śmieci, wiaty turystycznej, oraz nasadzenie drzew dla parku linowego. 
Po drugiej stronie zbiornika Brody Iłżeckie również znajduje się grupa piaskowcowych skał. Są to Skały w Krynkach mające status rezerwatu przyrody.

</doc>
<doc id="3976256" url="https://pl.wikipedia.org/wiki?curid=3976256" title="Kościół Narodzenia Najświętszej Maryi Panny w Szreniawie">
Kościół Narodzenia Najświętszej Maryi Panny w Szreniawie

Kościół Narodzenia Najświętszej Maryi Panny w Szreniawie – kościół Narodzenia NMP znajdujący się w województwie małopolskim, w powiecie miechowskim, w gminie Gołcza, w miejscowości Szreniawa.
Kościół, plebania, oraz kaplica grobowa rodziny Linowskich, wpisany został do rejestru zabytków nieruchomych województwa małopolskiego.
Ołtarze boczne oraz Drogę Krzyżową wykonał lokalny artysta Franciszek Zaręba. W lipcu 1986 roku miał miejsce pożar kościoła. Naruszona została konstrukcja dużej wieży, a mała wieża uległa całkowitemu zniszczeniu. Wnętrza zostały zniszczone wodą, konstrukcja dachu wciąż jest mocno uszkodzona. Zniszczone zostało w większości wystrój wnętrza. W kościele panuje wilgoć i zagrzybienie.
Historia.
Budynek murowany z cegły, z elementami kamiennymi, zaprojektowany przez Stanisława Szpakowskiego, wybudowany w latach 1903–1909,
w miejscu starszej drewnianej świątyni z 1727 roku. 
Kościół poświęcony przez biskupa Augustyna Łosińskiego 4 czerwca 1930 roku.
Architektura.
Obiekt neogotycki, trójnawowy z transeptem, bazylikowy, przykryty sklepieniem. W fasadzie wysoka wieża. 
Wyposażenie wnętrza.
Wyposażenie wnętrza późnobarokowe i neogotyckie
Plebania.
Plebania murowana, parterowa o cechach późnobarokowych z końca XVIII wieku. 
Dach łamany, kryty gontem.
Kaplica grobowa rodziny Linowskich.
Neogotycka, ceglana kaplica grobowa wybudowana w 1868 roku, detale wykonane z cegły profilowanej. 
Fundatorem był Stanisław Linowski, architektem Filip Pokutyński.

</doc>
<doc id="3976258" url="https://pl.wikipedia.org/wiki?curid=3976258" title="Grzegorz Konkol">
Grzegorz Konkol

Grzegorz Konkol SVD (ur. 15 października 1923 w Połchowie, zm. 15 marca 2017 w Górnej Grupie) – polski duchowny rzymskokatolicki, duszpasterz i publicysta.
Życiorys.
Uczęszczał do szkół podstawowych w Połchowie, Pucku i Redzie. W 1936 roku wstąpił do niższego seminarium księży werbistów w Górnej Grupie. Podczas II wojny światowej został wraz z rodziną wysiedlony na tereny Generalnej Guberni, gdzie pracował na roli oraz na poczcie.&lt;br&gt;
Po zakończeniu wojny wstąpił do nowicjatu werbistów w Chludowie. W 1947 roku ukończył szkołę średnią w Nysie, a w 1948 roku rozpoczął studia filozoficzno-teologiczne w Misyjnym Seminarium Duchownym Księży Werbistów w Pieniężnie, które ukończył w 1954 roku. W międzyczasie, 21 grudnia 1952 roku przyjął święcenia kapłańskie. Po zakończeniu studiów pracował jako wychowawca w seminarium oraz katecheta przy parafii Świętego Krzyża w Szczecinie. W kolejnych latach pełnił funkcje proboszcza: parafii św. Piotra i Pawła w Pieniężnie (1958-1969) oraz parafii św. Katarzyny w Płoskini (1969-1979). W latach 1979-1992 powrócił do pracy w seminarium w Pieniężnie, gdzie objął stanowisko ekonoma.
W 1992 na zaproszenie swej rodzonej siostry, s. Łucji ze Zgromadzenia Misyjne Służebnic Ducha Świętego, wyjechał do Wierzbowca na Ukrainie, gdzie spędził kolejne dwanaście lat, pracując jako duszpasterz oraz pisząc. Do Polski powrócił w 2004 roku. Początkowo przebywał w Pieniężnie, a od 2016 roku – wobec pogarszającego się stanu zdrowia – zamieszkał w Domu Misyjnym św. Józefa w Górnej Grupie, gdzie zmarł.&lt;br&gt;

</doc>
<doc id="3976260" url="https://pl.wikipedia.org/wiki?curid=3976260" title="Wodewil warszawski">
Wodewil warszawski

Wodewil warszawski – wodewil Zdzisława Gozdawy i Wacława Stępnia z roku 1950 w trzech aktach.
Jego tematem jest odbudowa Warszawy. W latach 50/60 był bardzo popularny, wystawiany jako swoisty „produkcyjniak” na każdej scenie teatralnej w kraju.
Zawiera znane w latach PRL-u szlagiery, np. "Małe mieszkanko na Mariensztacie", "Budujemy nowy dom" i in.

</doc>
<doc id="3976263" url="https://pl.wikipedia.org/wiki?curid=3976263" title="Erwin Leder">
Erwin Leder

Erwin Alois Robert Leder (ur. 30 lipca 1951 w St. Pölten) – austriacki aktor teatralny, telewizyjny i filmowy, laureat włoskiej nagrody Mystfest w Cattolica za rolę Sandora w dramacie "Eis" (1989).

</doc>
<doc id="3976267" url="https://pl.wikipedia.org/wiki?curid=3976267" title="Platoon">
Platoon

DJ Platoon, właściwie Piotr Boruc (ur. 1975 w Warszawie) – polski raper, turntablista, basista, gitarzysta, a także producent i manager muzyczny. Jeden z prekursorów warszawskiego rapu. W latach 1991–1997 współtworzył wraz z J. Tigerem legendarny warszawski skład - Trials X. Współpracował m.in. z takimi artystami jak Numer Raz, DJ Eprom, Reni Jusis, Yaro, Humaniztikz, 600V, RED, Krik Trim (obecnie Łąki Łan).
Poza działalnością muzyczną jest grafikiem i fotografem. Pracował jako trener biznesu.

</doc>
<doc id="3976268" url="https://pl.wikipedia.org/wiki?curid=3976268" title="Ann Eliza Bleecker">
Ann Eliza Bleecker

Ann Eliza Bleecker (ur. 1752, zm. 1783) – poetka amerykańska.
Życiorys.
Ann Eliza Bleecker urodziła się jako Ann Eliza Schuyler w Nowym Jorku. Pochodziła z rodziny o niderlandzkich korzeniach. Jej rodzicami byli Brandt Schuyler i Margareta Van Wyck. W 1769 poślubiła prawnika Johna Jamesa Bleeckera (1745–95). W 1771 porzucił on palestrę i zajął się prowadzeniem farmy. Małżonkowie mieli dwie córki Margarettę (ur. 1771) i Abeltje (Abellę, ur. 1776). W 1777 rodzinne szczęście Bleeckerów zostało przerwane przez amerykańską wojnę o niepodległość. John wstąpił do oddziałów milicji, a Ann z córkami uciekła przed działaniami wojennymi. W czasie tej ucieczki mała Abella zmarła na dyzenterię. Kolejnym nieszczęściem poetki było poronienie na wieść o tym, że jej mąż dostał się do niewoli. Efektem tego zdarzenia było załamanie nerwowe, z którego poetka już nigdy całkowicie się nie otrząsnęła. Zmarła 23 listopada 1783 w wieku zaledwie 31 lat.
Twórczość.
Ann Eliza Bleecker pisała poezje liryczne. Wiersze Ann Bleecker zostały zebrane przez jej córkę Margarettę Faugères, również poetkę, i wydane w 1793 pod tytułem "Posthumous Works of Ann Eliza Bleecker in Prose and Verse". Ann Bleecker jest autorką między innymi dłuższego poematu opartego na historii biblijnej "Joseph", wierszy "On Mrs. Johanna Lupton", "To Mr. L-----", "To the same (Mr. L-----) I", "To the same (Mr. L-----) II", "To the same (Mr. L-----) III", "To Mr. Bleecker", "On the Immensity of Creation" i "A Thought on Death", jak również "Elegy on the Death of Cleora", "Written in the Retreat from Burgoyne", "A Complaint", "Another", "A Prospect of Death" i "To Miss Catharine Ten Eyck". Oprócz tego napisała poemat "The Storm", wiersze "Despondency", "Elegy on the Death of Gen. Montgomery", "Thaumantia and Fame", "Recollection", "On Reading Dryden's Virgil", "To Miss Ten Eyck II", "To Mr. Bleecker, on His Passage to New York", "A Short Pastoral Dialogue", "Hope Arising from Retrospection" i "On Seeing Miss S.T.E. Crossing the Hudson" oraz "To Miss M.V.W", "To Mrs. D---", "On a Great Coxcomb", "An Evening Prospect" i "A Hymn". Ann Eliza Bleecker napisała również powieść "The History of Maria Kittle".

</doc>
<doc id="3976269" url="https://pl.wikipedia.org/wiki?curid=3976269" title="Adalbert-Stifter-Preis">
Adalbert-Stifter-Preis



</doc>
<doc id="3976274" url="https://pl.wikipedia.org/wiki?curid=3976274" title="Kazimierz Chmielowski">
Kazimierz Chmielowski

Kazimierz Chmielowski, ps. „Rekin” (ur. 23 sierpnia 1925 w Żabincach, zm. 1 kwietnia 1950 w Białymstoku) – polski żołnierz ZWZ-AK, żołnierz 3 Wileńskiej Brygady AK (1944), 5 Wileńskiej Brygady AK (1945), zastępca dowódcy 3 Brygady Wileńskiej NZW. 
Życiorys.
W konspiracji zaczął działać w roku 1940. Od 1942 roku pełnił w AK rolę łącznika, posługiwał się pseudonimem „Smutny”. 22 października 1943 roku dołączył do działającego na Wileńszczyźnie oddziału dowodzonego przez Gracjana Fróga „Szczerbca” (od marca 1944 roku znana jako 3 Wileńska Brygada AK). Brał udział w większości akcji bojowych 3 Brygady, był czterokrotnie ranny. W bitwie oddziału pod Mikuliszkami 8 stycznia 1944 roku, zaatakował z kolegą tyły niemieckiej obławy, wprowadził tym zamieszanie i unieszkodliwił załogę erkaemu. Został za to odznaczony Krzyżem Walecznych. 
13 maja 1944 roku został awansowany na plutonowego za męstwo jakim się wykazał podczas bitwy pod Murowaną Oszmianką. Podczas przygotowań do operacji „Ostra Brama” został dowódcą pierwszego plutonu w szwadronie kawalerii, jednocześnie był także zastępcą dowódcy 1 kompanii 3 Wileńskiej Brygady AK. 
Po rozbiciu oddziałów AK został aresztowany przez NKWD, został wywieziony do obozu w Miednikach Królewskich, a potem do Kaługi pod Moskwą. Na przełomie kwietnia i maja 1945 roku uciekł z obozu i dotarł do Wilna, a następnie do Białegostoku. W maju 1945 roku spotkał swego byłego dowódcę Romualda Rajsa „Burego”, a następnie wszedł w skład 5 Wileńskiej Brygady AK mjr. „Łupaszki”. Kilkakrotnie brał udział w starciach z patrolami Armii Czerwonej. We wrześniu 1945 roku po przejściu 2 szwadronu do NZW podporządkował się „Buremu”. 
We wrześniu 1946 roku po zdemobilizowaniu 3 Wileńskiej Brygady, Chmielowski wyjechał do Chorzowa, rozpoczął pracę w hucie Kościuszko, a w październiku 1946 roku, rozpoczął studia w Politechnice Śląskiej w Gliwicach. Po uchwaleniu przez sejm ustawy o amnestii ujawnił się 10 marca 1947 roku w WUBP w Katowicach podając się za szer. Kazimierza Chmielowskiego „Smutnego” z AK Wilno, zdemobilizowanego w Kałudze, który w 1946 roku repatriował do Polski. 
W dniu 3 grudnia 1948 roku został aresztowany przez MBP. Aresztowanie nastąpiło w wyniku zeznań Romualda Rajsa, który miał nadzieję na uratowanie własnego życia. Rajs podał miejsce pobytu „Rekina”, oskarżył go również o dokonanie pacyfikacji wsi białoruskich na Podlasiu i rozstrzelanie funkcjonariuszy MBP i MO pod Brzozowem. 
19-27 września 1949 roku Chmielowski był sądzony wraz ze swoim dowódcą „Burym” w pokazowym procesie odbywającym się w sali białostockiego kina „Ton”. 1 kwietnia 1950 roku został zabity strzałem w tył głowy. Miejsce pochówku nieznane. W 1995 roku Sąd Warszawskiego Okręgu Wojskowego uznał wyrok śmierci wydany na „Rekina” za nieważny.

</doc>
<doc id="3976281" url="https://pl.wikipedia.org/wiki?curid=3976281" title="Pelourinho">
Pelourinho

Pelourinho, nazywane też Pelô – nazwa dzielnicy w Salvadorze, w stanie Bahia w Brazylii. Znajduje się na terenie Historycznego Centrum. Zajmuje powierzchnię 78,28 ha lub 0,78 km2, a liczba ludności wynosi 5,985, wg spisu z 2010 r. W skład Pelourinho wchodzi zespół odrestaurowanych budynków z epoki kolonialnego baroku. Ta część miasta została w 1985 r. wpisana na listę Światowego Dziedzictwa UNESCO. Pelourinho często jest mylone z całym Historycznym Centrum.
Nazwa.
Nazwa “"pelourinho"” oznacza pręgierz, czyli kamienną lub drewnianą kolumnę, która służyła jako miejsce karania niewolników. Karano tam również pospolitych przestępców. Portugalczycy wznosili pręgierze w wielu miastach w kolonialnej Brazylii. Pierwszy pręgierz zainstalowano w Salvadorze w XVI wieku. Początkowo znajdował się na głównym placu, który obecnie nosi nazwę "Praça Thomé de Sousa". Pręgierz został kilka razy przenoszony w różne miejsca, a na Pelourinho trafił w 1807 r. i przetrwał tam przez kolejne 30 lat, czyli do momentu, kiedy ten typ kary został zniesiony. Przypuszczalnie pręgierz z Salvadoru był wykonany z marmuru, podobnie jak ten, który do dzisiaj zachował się w mieście Cidade Velha w Republice Zielonego Przylądka.
Innym możliwym wyjaśnieniem nazwy “pelourinho” jest jej pochodzenie od portugalskiego słowa “"pelouro"”, co oznacza woskową kulę, zawierającą głosy radnych miasta - w epoce kolonialnej Pelourinho było miejscem, gdzie informowano obywateli o wynikach głosowania rady miasta.
Położenie.
Pelourinho znajduje się w Historycznym Centrum Salvadoru i graniczy z następującymi dzielnicami: "Pilar, Santo Antônio i Barbalho" (na północy), placem "Sé i dzielnicą Saúde" (na południu), "Comércio" (na zachodzie) i "Sete Portas" (na wschodzie). Uliczki Pelourinho są w większości wąskie, a część z nich jest brukowana.
Historia.
Pelourinho jest pierwszą dzielnicą Salvadoru - miasta założonego w 1549 r. przez pierwszego gubernatora Brazylii, Tomé de Sousa. Posiada strategiczne położenie, na wzgórzu z widokiem na port. Początkowo Pelourinho było dzielnicą mieszkalną, w XVII wieku dzielnicy zaczęto wznosić kościoły i okazałe posiadłości, a w XIX wieku rozwinął się tu handel. W połowie XX wieku, wraz z rozwojem innych dzielnic i rozrastaniem się miejskiej infrastruktury, gospodarka Pelourinho zaczęła podupadać, rozkwitła za to aktywność kulturalna, zwłaszcza związana z dziedzictwem afrykańskim. W latach 80. wraz z wpisaniem zespołu architektonicznego na Pelourinho na listę światowego dziedzictwa UNESCO oraz w latach 90., gdy dzielnica została zrewitalizowana, nastąpił rozwój aktywności kulturalnych. W latach 2000-2013 dzielnica ponownie została zaniedbana przez lokalne władze, co spowodowało narastanie problemów społecznych, takich jak wzrost przestępczości.
Obecnie władze miasta zapoczątkowały nowy etap rewitalizacji, którego elementem jest program "Pelourinho Dia e Noite (Pelourinho Dniem i Nocą)". Jego celem jest polepszenie lokalnej infrastruktury, a także promocja inicjatyw związanych z edukacją, kulturą, ochroną zdrowia i rozrywką.
Pelourinho dzisiaj.
Pomimo wciąż istniejących problemów z bezpieczeństwem na terenie dzielnicy, które władze miasta próbują rozwiązać Pelourinho jest jednym z najpopularniejszych turystycznie miejsc w Salvadorze. Znajdują się tu liczne hotele, restauracje, placówki usługowe, muzea, teatry i zabytki. Odbywa się tu wiele wydarzeń kulturalnych, takich jak na przykład przemarsze bloków karnawałowych, koncerty muzyczne, próby zespołu Olodum. Pelourinho jest siedzibą wielu organizacji i grup związanych z kulturą afrobrazylijską: szkół capoeiry, szkoły i teatru Olodum, bloków karnawałowych, w tym tych związanych z religią candomblé, na przykład Filhos de Gandhy.

</doc>
<doc id="3976293" url="https://pl.wikipedia.org/wiki?curid=3976293" title="Bostra pruinosa">
Bostra pruinosa

Bostra pruinosa – gatunek owada z rzędu straszyków i rodziny Diapheromeridae.
Gatunek ten opisany został w 1908 roku przez Josepha Redtenbachera na podstawie pojedynczego okazu samicy.
Holotyp ma smukłe ciało długości 210 mm, ubarwione brunatnoszaro z białym oszronieniem. Na kulistawej głowie znajduje się poprzeczna seria czterech drobnych guzków. Po bokach tułowia występują niewielkie kolce, a na śródpiersiu i zapiersiu żeberka. Operculum wznosi się znacznie powyżej wierzchołka odwłoka. Odnóża są długie i smukłe, a ostatnia ich para ma stopy z płatowato-pierzastymi wyrostkami.
Owad neotropikalny, znany wyłącznie z brazylijskiego Belmonte.

</doc>
<doc id="3976298" url="https://pl.wikipedia.org/wiki?curid=3976298" title="Turkówka">
Turkówka

Turkówka (885 m lub 890 m) – szczyt w Paśmie Lubania w południowo-wschodniej części Gorców. Jest to pierwsze w kierunku od Przełęczy Knurowskiej na wschód wzniesienie w tym paśmie. Południowo-zachodnie stoki Turkówki opadają do dolinki dopływu Potoku Knurowskiego, północne do doliny Furcówki.
Turkówkę porasta las. Na mapie Geoportalu zaznaczona jest na jej południowo-zachodnim stoku polana Turkowska, jednak obecnie już niemal całkowicie zarośnięta lasem. Przez szczyt Turkówki i polankę prowadzi szlak turystyczny.
Przez szczyt Turkówki biegnie granica między wsiami powiatu nowotarskiego: Knurowem (stoki południowe) i Ochotnicą Górną (stoki północne).

</doc>
<doc id="3976299" url="https://pl.wikipedia.org/wiki?curid=3976299" title="Parafia Matki Bożej Królowej Męczenników w Bydgoszczy">
Parafia Matki Bożej Królowej Męczenników w Bydgoszczy



</doc>
<doc id="3976301" url="https://pl.wikipedia.org/wiki?curid=3976301" title="Dgał Mały">
Dgał Mały

Dgał Mały – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze. Jest to jezioro doświadczalne Instytutu Rybactwa Śródlądowego.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Węgorapa–Pregoła. Znajduje się około 7 km w kierunku północnym od Giżycka.
Dno i stoki ławicy muliste. Otoczenie brzegów stanowią pola i łąki, na północy i północnym zachodzie – tereny podmokłe. Brzegi od strony wschodniej i południowo-zachodniej wysokie, gdzieniegdzie strome. Zbiornik wodny jest połączony ciekiem wodnym od strony południowej z jeziorem Dgał Wielki.
Jezioro leży na terenie obwodu rybackiego jeziora Dgał Wielki w zlewni rzeki Węgorapa – nr 3. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 14,2 ha. Średnia głębokość zbiornika wodnego to 5,0 m, a maksymalna – 16,8 m. Lustro wody znajduje się na wysokości 120,1 m n.p.m. Objętość jeziora wynosi 714,9 tys. m³. Maksymalna długość jeziora to 650 m, a szerokość 290 m. Długość linii brzegowej wynosi 1570 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 13,5 ha, a wysokość bezwzględna lustra wody – 119,3 m n.p.m.
Przyroda.
W skład pogłowia występujących ryb wchodzą m.in. sandacz, tołpyga, leszcz, płoć i okoń. Roślinność przybrzeżna nierównomierna, przeważa trzcina. Nie występuje roślinność zanurzona.

</doc>
<doc id="3976302" url="https://pl.wikipedia.org/wiki?curid=3976302" title="Aleksiej Smirnow (aktor)">
Aleksiej Smirnow (aktor)

Aleksiej Makarowicz Smirnow (, ur. 28 lutego 1920, zm. 7 maja 1979) – radziecki aktor filmowy. Zasłużony Artysta RFSRR (1976).

</doc>
<doc id="3976306" url="https://pl.wikipedia.org/wiki?curid=3976306" title="Alibaba Aur 40 Chor">
Alibaba Aur 40 Chor



</doc>
<doc id="3976308" url="https://pl.wikipedia.org/wiki?curid=3976308" title="Tomasz Kuśmierek">
Tomasz Kuśmierek

Tomasz Kuśmierek (ur. 30 sierpnia 1892 w Krzywanicach, zm. 9–11 kwietnia 1940 w Katyniu) – major artylerii Wojska Polskiego, kawaler Orderu Virtuti Militari.
Życiorys.
Urodził się w rodzinie Józefa i Józefy z Trzcińskich. Absolwent gimnazjum w Częstochowie. W 1914 wstąpił do Legionów Polskich, do 1 pułku artylerii. W 1916 skierowany na kurs artylerii w Rembertowie, a 14 kwietnia 1917 r. do Szkoły Podchorążych Artylerii w Górze Kalwarii. W wyniku kryzysu przysięgowego internowany w obozach w Szczypiornie i Łomży. W 1918 w Wojsku Polskim, w 3 baterii artylerii konnej a następnie służył w pociągu pancernym „Groźny”.
W okresie międzywojennym służył od 1923 w 23 pułku artylerii polowej we Włodzimierzu, a następnie w 2 pułku artylerii ciężkiej. W styczniu 1927 został przeniesiony do 29 Pułku Artylerii Polowej w Grodnie z równoczesnym przydziałem do Samodzielnego Dywizjonu Artylerii Przeciwlotniczej Nr 1 na stanowisko dowódcy plutonu technicznego. Z dniem 1 marca tego roku został przeniesiony służbowo na X kurs dowódców dywizjonów w Centrum Wyszkolenia Artylerii w Toruniu z równoczesnym zwolnieniem z zajmowanego stanowiska. 18 lutego 1928 został mianowany majorem ze starszeństwem z 1 stycznia 1928 i 19. lokatą w korpusie oficerów artylerii. W kwietniu 1928 został wyznaczony na stanowisko kwatermistrza w macierzystym 29 pap. W grudniu 1929 został zwolniony z zajmowanego stanowiska z zachowaniem dotychczasowego dodatku służbowego. W marcu 1931 został przeniesiony do 1 Pułku Artylerii Ciężkiej w Modlinie na stanowisko dowódcy I dywizjonu. Z dniem 30 kwietnia 1935 został przeniesiony w stan spoczynku.
We wrześniu 1939 wzięty do niewoli przez sowietów w Brześciu n. Bugiem, osadzony w Kozielsku. Został zamordowany wiosną 1940 w lesie katyńskim. Figuruje na liście wywózkowej 017/2 z 04.1940 r., poz. 48.
Mieszkał w Piotrkowie Tryb. Żonaty z Marią z Gancarzów.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3976311" url="https://pl.wikipedia.org/wiki?curid=3976311" title="SM UB-47">
SM UB-47

SM UB-47 – niemiecki jednokadłubowy okręt podwodny typu "UB II" zbudowany w stoczni AG Weser (Werk 249) w Bremie w roku 1916. Zwodowany 17 czerwca 1916 roku, wszedł do służby w Kaiserliche Marine 4 lipca tego roku. Odbył 7 patroli, w czasie których zatopił 20 statków o łącznej pojemności BRT, trzy uszkodził ( BRT) oraz zatopił dwa okręty o wyporności ton. 30 lipca 1917 roku okręt został odsprzedany Kaiserliche und Königliche Kriegsmarine, w której służył do końca wojny. W służbie w Kaiserliche und Königliche Kriegsmarine zatopił dwa statki o łącznej pojemności BRT oraz jeden okręt o wyporności ton.
Budowa.
SM UB-47 był dwudziestym siódmym i ostatnim z typu "UB II", który był następcą typu "UB I". Był średnim jednokadłubowym okrętem przeznaczonym do działań przybrzeżnych, o prostej konstrukcji, długości 36,13 metra, wyporności w zanurzeniu 263 ton, zasięgu 6450 Mm przy prędkości 5 węzłów na powierzchni oraz 45 Mm przy prędkości 4 węzłów w zanurzeniu. W typie II poprawiono i zmodernizowano wiele rozwiązań, które były uważane za wadliwe w typie I. Zwiększono moc silników, pojedynczy wał zastąpiono dwoma.
Służba.
Służba w Cesarskiej Marynarce Wojennej.
4 lipca 1916 roku (w dniu przyjęcia okrętu do służby) dowódcą jednostki został mianowany kapitan marynarki () Wolfgang Steinbauer, który następnie był dowódcą okrętu SM UB-48. Jednostka rozpoczęła służbę we Flotylli Pula (), w której składzie pozostawała do 21 lipca 1917 roku.
W czasie swojej służby w Cesarskiej Marynarce Wojennej SM UB-47 odbył 7 patroli, w czasie których zatopił 20 statków o łącznej pojemności BRT, trzy uszkodził ( BRT) oraz zatopił dwa okręty o wyporności ton. Pierwszym z nich był włoski parowy statek pasażerski „Stampalia” o pojemności BRT. Statek był zbudowany w 1909 roku w stoczni Cantieri Navali Riuniti w La Spezia. Należący od 1912 roku do La Veloce Navigazione Italiana pływał na trasie transatlantyckiej Genua – Neapol – Palermo – Nowy Jork. Został storpedowany i zatopiony w dniu 17 sierpnia 1916 roku, 30 mil na południe od Matapanu. 
8 września 1916 roku około 50-60 mil na południowy zachód od przylądka Matapan UB-47 zatopił trzy statki. Pierwszym był brytyjski parowiec „Butetown” o pojemności BRT, który płynął z ładunkiem drobnicowym oraz węgla z Malty do Mudro. Statek został zatopiony na pozycji . Drugim statkiem był także brytyjski parowiec „Llangorse” ( BRT). Zbudowany w 1900 roku w Richardson, Duck &amp; Co. w Stockton, płynął z ładunkiem owsa z Montrealu do Salonik. Został storpedowany i zatonął na pozycji . Ostatnim zatopionym przez UB-47 w tym dniu statkiem był grecki parowiec „Spetzai” ( BRT). Zbudowany w 1891 roku w W. Gray &amp; Co., Ltd. w West Hartlepool statek, który płynął z Cypru do Liverpoolu, został zatopiony na pozycji . Nikt z załóg trzech zatopionych statków nie zginął.
Największym zatopionym przez UB-47 statkiem był RMS „Franconia”. Zbudowany w 1911 roku jako transatlantyk w Swan, Hunter &amp; Wigham Richardson w Wallsend należał do Cunard Steam-Ship Co. Ltd. z Liverpoolu. W lutym 1915 roku został zaadaptowany przez Royal Navy na transportowiec wojska. 4 października 1916 roku w czasie podróży z Aleksandrii do Marsylii na pozycji został storpedowany i zatonął. Z 324 członków załogi 302 zostało uratowanych przez statek szpitalny HMHS „Dover Castle”. 11 października na pozycji , 60 mil na zachód od Malty, UB-47 storpedował i zatopił brytyjski statek „Crosshill” ( BRT). W wyniku ataku śmierć poniosło 4 członków załogi. 12 października 9 mil na południowy wschód od Gozo UB-47 storpedował i uszkodził brytyjski statek „Sebek” ( BRT). Zbudowany w 1909 roku w W. Gray &amp; Co. Ltd. w West Hartlepool statek płynął z Liverpoolu do Aleksandrii z ładunkiem drobnicowym. W wyniku ataku statek został uszkodzony i doprowadzony do brzegu wyspy. Po naprawie wrócił do służby. 21 kwietnia 1917 roku został zatopiony przez inny niemiecki okręt podwodny SM U-70. 14 października 1916 roku w okolicach portu w Syrakuzach UB-47 zatrzymał i zatopił pięć włoskich kutrów żaglowych.
27 grudnia na pozycji UB-47 storpedował i zatopił należący do Marine nationale przeddrednot „Gaulois” ( ton). Zbudowany w 1896 roku w stoczni Arsenal de Brest pancernik typu "Charlemagne", płynął z francuskiej bazy na Korfu do Salonik. W wyniku ataku śmierć poniosło 4 członków załogi. 631 osób zostało uratowanych przez okręty eskorty.
1 stycznia 1917 roku na pozycji UB-47 zatopił brytyjski transatlantyk „Ivernia” ( BRT). Na należącym do Cunard Line statku, który płynął z Marsylii do Aleksandrii z transportem wojsk brytyjskich, znajdowali się żołnierze m.in. z pułków Argyll and Sutherland Highlanders, Royal Scots Fusiliers, Rifle Brigade (The Prince Consort's Own). W wyniku ataku śmierć poniosło 121 osób – trzech oficerów i 83 żołnierzy oraz chirurg okrętowy, główny inżynier i 34 członków załogi. 3 stycznia na pozycji UB-47 storpedował i uszkodził brytyjski statek pasażerski „Huntsend” ( BRT), zarekwirowany na potrzeby Royal Navy. 1 marca w zatoce przy mieście Suda na Krecie UB-47 uszkodził zbudowany w 1901 roku w Middlesbrough brytyjski parowiec „Euterpe” ( BRT). W wyniku ataku torpedowego śmierć poniosło dwóch członków załogi. 8 marca 52 mile na północ od półwyspu Kyriamadi na Krecie dowodzony przez Wolfganga Steinbauera okręt zatopił brytyjski parowiec „Georgian” ( BRT). Był to ostatni zatopiony przez UB-47 pod dowództwem Steinbauera statek. 1 kwietnia 1917 roku nowym dowódcą okrętu został mianowany Hans Hermann Wendlandt. Wendlandt dowodził okrętem do momentu jego przekazania Cesarsko-Królewskiej Marynarce Wojennej w dniu 21 czerwca 1917 roku. Pierwszym statkiem zatopionym przez UB-47 pod dowództwem Hansa Hermanna Wendlandta był grecki parowiec „Livatho” ( BRT). Zbudowany w 1891 roku w stoczni Ropner &amp; Son w Stockton statek płynął z Salonik do Stanów Zjednoczonych pod balastem. 8 kwietnia został zatopiony na pozycji . Tego samego dnia łupem UB-47 padł inny grecki parowiec – zbudowany w 1914 roku „Nestos” ( BRT). Statek płynął z ładunkiem zboża z Nowego Jorku do Pireusu. Został zatopiony około 50 mil na południowy zachód od wyspy Sapientza przy południowym brzegu Peloponezu. Trzy dni później 32 mile na południowy zachód od greckiej wyspy Andikitira UB-47 zatopił brytyjski statek handlowy „Cyfarthfa” ( BRT), który płynął z ładunkiem drobnicowym z Oranu do Salonik. Nikt z załogi nie zginął, ale kapitan statku dostał się do niemieckiej niewoli. 27 czerwca 1917 roku w czasie kolejnego patrolu UB-47 storpedował i zatopił grecki niszczyciel „Doxa”. Okręt został zamówiony przez Polemiko Naftiko i zbudowany w 1906 roku w niemieckiej stoczni AG Vulcan Stettin. Okręt został przejęty przez Marine nationale i pływał z francuską załogą. Zatonął w Cieśninie Mesyńskiej na pozycji . Śmierć poniosło 29 z 58 członków załogi. 30 czerwca 1917 roku na wschód od Sycylii UB-47 zatrzymał i zatopił dwa niewielkie włoskie żaglowce. Ostatnim statkiem, jaki zatopił UB-47 w służbie Cesarskiej Marynarce Wojennej, był japoński statek handlowy „Shinsan Maru” ( BRT). Statek płynął z ładunkiem zboża z Karaczi do Włoch. Został zatopiony pomiędzy Kretą a Sycylią na pozycji . 21 czerwca 1917 roku okręt został wycofany ze służby w Cesarskiej Marynarce Wojennej.
Służba w Cesarsko-Królewskiej Marynarce Wojennej.
21 czerwca 1917 roku UB-47 oraz siostrzana jednostka UB-43 zostały sprzedane Kaiserliche und Königliche Kriegsmarine. SM UB-47 w służbie austro-węgierskiej został przemianowany na U-47 i operował na Morzu Śródziemnym oraz Adriatyku. W czasie służby w Cesarsko-Królewskiej Marynarce Wojennej okręt zatopił dwa statki o łącznej pojemności BRT oraz jeden okręt o wyporności ton. Pierwszym dowódcą jednostki w służbie w Cesarsko-Królewskiej Marynarce Wojennej został mianowany Linienschiffsleutnant Otto Molitor. Pod jego dowództwem U-47 zatopił francuski parowiec „Mica” ( BRT). Statek płynął z Sajgonu do Aleksandrii, a następnie do Marsylii z ładunkiem ryżu. 12 stycznia 1918 roku został storpedowany 7 mil na zachód od Milos. W wyniku ataku śmierć poniosło 6 marynarzy. 4 kwietnia 1918 roku nowym dowódcą U-47 został Linienschiffsleutnant Reichsfreiherr Hugo von Seyffertitz, który dowodził okrętem do 30 października 1918 roku. Pod jego dowództwem U-47 zatopił dwie jednostki: 10 maja na pozycji , około 40 mil na północ od wybrzeży Libii, brytyjski parowiec „Itinda” ( BRT), 20 września zaś na pozycji francuski okręt podwodny „Circé”. W wyniku ataku zginęła prawie cała załoga okrętu. Przeżył i dostał się do niewoli tylko jego kapitan, który wówczas przebywał na mostku. Po zakończeniu działań wojennych okręt został przekazany w ramach reparacji wojennych Francji i zezłomowany w 1920 roku.

</doc>
<doc id="3976312" url="https://pl.wikipedia.org/wiki?curid=3976312" title="Gody weselne">
Gody weselne

Gody weselne – widowisko obrzędowe w 6 częściach (pierwotnie w 3 częściach a 11 sprawach) Leona Schillera. Jedno z kilkunastu widowisk sceniczno-muzycznych Leona Schillera. Znane także pod tytułem: "Weselne gody".
Prapremiera odbyła się 9 sierpnia 1945 r. w Teatrze Ludowym im. W. Bogusławskiego w Lingen w opracowaniu muzycznym Kazimierza Hardulaka.
Opracowanie harmoniczne i instrumentalne misterium znane było już przed wojną (właśnie w wersji rozszerzonej, wystawianej w Warszawie w czasie okupacji). Niestety partytura ta nie zachowała się do czasów powojennych.
Premiera powojenna miała miejsce w Teatrze Wojska Polskiego w Łodzi (11 listopada 1948) w oprac. muz. Kazimiera Sikorskiego i Władysława Raczkowskiego, i z choreografią Barbary Fijewskiej.
"Gody weselne" były pierwszym przedstawieniem, które zrealizował Schiller w powołanym przez siebie teatrze w Lingen.

</doc>
<doc id="3976313" url="https://pl.wikipedia.org/wiki?curid=3976313" title="Chałupisko (szczyt)">
Chałupisko (szczyt)

Chałupisko (936 m) – szczyt w Paśmie Lubania w południowo-wschodniej części Gorców. Wznosi się pomiędzy szczytem Bukowinka i Cyrla. Północne stoki Cyrli opadają do doliny Furcówki, południowe do doliny potoku Granicznik.
Chałupisko jest całkowicie porośnięte lasem. Przez jego szczyt przebiega granica między wsią Szlembark (stoki południowe) i Ochotnicą Górną (stoki północne) w powiecie nowotarskim, w województwie małopolskim.

</doc>
<doc id="3976323" url="https://pl.wikipedia.org/wiki?curid=3976323" title="ASEC Abidżan">
ASEC Abidżan



</doc>
<doc id="3976324" url="https://pl.wikipedia.org/wiki?curid=3976324" title="Faktura korygująca">
Faktura korygująca

Faktura korygująca to dokument wystawiany w przypadku popełnienia błędu (np. błędna cena, miara) lub dokonania zmian (np. udzielenie rabatu, zwrot zakupionych towarów) na fakturze pierwotnej. Faktura korygująca to inaczej „korekta” faktury pierwotnej.
Korekta wystawiana jest w momencie, gdy trafia do obrotu prawnego (egzemplarz faktury trafia do odbiorcy). W tym wypadku faktura pierwotna nie jest możliwa do edycji ani do ponownego wystawienia w zmienionej formie.
Wystawianie korekty.
Według przepisów prawa faktura korygująca może być wystawiona w niżej wymienionych przypadkach:
Korekta błędów.
Fakturą korygującą można skorygować błędy dotyczące:
Elementy danych.
Obowiązkowe elementy danych znajdujących się na fakturze korygującej są uzależnione od przyczyny korekty.
"Każda faktura korygująca powinna zawierać nazwę: “FAKTURA KORYGUJĄCA” lub “KOREKTA”."
1. Sprzedawca po wystawieniu faktury dla nabywcy udziela rabat lub opust – "ZMNIEJSZENIE KWOTY – przypadek I"
2. Sprzedawca na fakturze korygującej zwiększa cenę wydanego towaru lub wykonanej usługi – "ZWIĘKSZENIE KWOTY – przypadek II"
3. Faktura korygująca niezaliczająca się do grupy zawyżających lub zaniżających cen – "INNE KOREKTY – przypadek III"

</doc>
<doc id="3976325" url="https://pl.wikipedia.org/wiki?curid=3976325" title="Africa Sports National Abidżan">
Africa Sports National Abidżan



</doc>
<doc id="3976326" url="https://pl.wikipedia.org/wiki?curid=3976326" title="Władimir Rapoport">
Władimir Rapoport

Władimir Abramowicz Rapoport (ros. Влади́мир Абра́мович Рапопо́рт; ur. 1907, zm. 1975) – radziecki operator filmowy. Zasłużony Działacz Sztuk RFSRR (1958). Czterokrotny laureat Nagrody Stalinowskiej (1942, 1946, 1949, 1951).
Pierwszy mąż aktorki Zoji Fiodorowej (1934–1939) oraz drugi mąż aktorki Lidji Smirnowej (do 1975).
Pochowany na Cmentarzu Wwiedieńskim w Moskwie.

</doc>
<doc id="3976327" url="https://pl.wikipedia.org/wiki?curid=3976327" title="Stade Abidżan">
Stade Abidżan



</doc>
<doc id="3976328" url="https://pl.wikipedia.org/wiki?curid=3976328" title="Jeunesse Abidżan">
Jeunesse Abidżan



</doc>
<doc id="3976330" url="https://pl.wikipedia.org/wiki?curid=3976330" title="Denguelé Sports Odienné">
Denguelé Sports Odienné



</doc>
<doc id="3976333" url="https://pl.wikipedia.org/wiki?curid=3976333" title="Parafia św. Mateusza w Bydgoszczy">
Parafia św. Mateusza w Bydgoszczy



</doc>
<doc id="3976336" url="https://pl.wikipedia.org/wiki?curid=3976336" title="Axa Assistance">
Axa Assistance

AXA Assistance – przedsiębiorstwo świadczące usługi assistance, prowadzące działalność w niemal wszystkich krajach świata, na pięciu kontynentach. Zapewnia usługi assistance oraz tworzy ubezpieczenia w czterech głównych liniach biznesowych:
AXA Assistance jest częścią AXA Group.
AXA Assistance w Polsce.
AXA Assistance istnieje na polskim rynku od 1994 roku. Od początku swojej działalności współpracuje z klientami korporacyjnymi, opracowując rozwiązania dostosowane do ich potrzeb, a w 2014 roku rozpoczęła bezpośrednią sprzedaż produktów adresowanych do klientów indywidualnych, oferując następujące ubezpieczenia:
Ubezpieczenie assistance.
W ubezpieczeniu assistance zamiast wypłaty odszkodowania ubezpieczony otrzymuje realną pomoc organizowaną przez wyspecjalizowane centrum pomocy działające cały czas. Usługi stają się coraz bardziej popularne, nie tylko w Polsce. Do najbardziej znanych usług assistance należą assistance podróżny i samochodowy. Jednocześnie coraz bardziej popularne stają się usługi assistance medycznego i domowego.
Nagrody i wyróżnienia.
W 2017 r. marka AXA dziewiąty raz z rzędu została uznana za najlepszą markę ubezpieczeniową świata w rankingu Best Global Brands.

</doc>
<doc id="3976343" url="https://pl.wikipedia.org/wiki?curid=3976343" title="Okręgowe rozgrywki w piłce nożnej woj. podlaskiego (2002/2003)">
Okręgowe rozgrywki w piłce nożnej woj. podlaskiego (2002/2003)

69. Edycja okręgowych rozgrywek w piłce nożnej województwa podlaskiego
Okręgowe rozgrywki w piłce nożnej województwa podlaskiego prowadzone są przez Podlaski Związek Piłki Nożnej, rozgrywane są w czterech ligach z podziałem na grupy. Najwyższym poziomem okręgowym jest IV liga, następnie Klasa Okręgowa, Klasa A oraz Klasa B (2 grupy).
Mistrzostwo Okręgu zdobyła drużyna Ruchu Wysokie Mazowieckie.
Okręgowy Puchar Polski zdobyła Jagiellonia Białystok.
Drużyny z województwa podlaskiego występujące w centralnych i makroregionalnych poziomach rozgrywkowych:
Klasa B - VII poziom rozgrywkowy.
Grupa I
Grupa II

</doc>
<doc id="3976352" url="https://pl.wikipedia.org/wiki?curid=3976352" title="Lista dróg magistralnych w Rosji">
Lista dróg magistralnych w Rosji



</doc>
<doc id="3976359" url="https://pl.wikipedia.org/wiki?curid=3976359" title="FROWN">
FROWN

FROWN – słowacki zespół gothic metalowy założony w 1997 roku w Preszowie.
Historia.
Zespół został założony jesienią 1997 roku w Preszowie. Niedługo potem powstało pierwsze demo zatytułowane “Falsehood”. Pomimo zmian personalnych, w marcu 1998 roku zespół (jako The Frown) dał pierwszy koncert, w preszowskim ABC Centrum. W grudniu 1998 roku powstało drugie demo noszące tytuł “Gift of Suffering”. 
W roku 2001 ukazała się pierwsza płyta, zatytułowana “Features and Causes Of The Frozen Origin” nakładem berlińskiego Moonstorm Records.
W roku 2003 światło dzienne ujrzała druga płyta “Lunar Brightshine And Fiery Splendour” ponownie pod auspicjami niemieckiego Moonstorm Records. W 2004 roku zespół nagrał trzecią płytę “Lovesinspain”, jednak wydawca nie zdecydował się jej wydać. W 2010 roku nastąpiła zmiana na stanowisku basisty – zespół opuścił Kafi, a jego rolę przejął wokalista Marian Drac. W 2013 roku do zespołu powrócił Martin “Chemik” Porubsky. 
We wrześniu 2013 roku zespół nagrał czwarty album, zatytułowany “Introspection Of Memoirs”. W listopadzie 2015 roku zespół opuścili gitarzysta Jan Kolesar i perkusista František Železnik – ich miejsca zastąpili Lubomir Dzvonik (gitara) oraz Peter Kertvel (perkusja).

</doc>
<doc id="3976360" url="https://pl.wikipedia.org/wiki?curid=3976360" title="Renata Zawirska-Wojtasiak">
Renata Zawirska-Wojtasiak

Renata Zawirska-Wojtasiak (ur. 26 września 1950 w Poznaniu) – polska biochemiczka i technolożka żywności.
Życiorys.
Szkołę podstawową i średnią ukończyła w Poznaniu. W 1968 rozpoczęła naukę na tamtejszej Akademii Rolniczej, na Wydziale Technologii Rolno-Spożywczej. W 1973 uzyskała dyplom magistra (praca: "Oznaczanie kwasów tłuszczowych w łoju wołowym i oleju pszenicy przy pomocy chromatografii gazowej" pod kierunkiem prof. Edwarda Kamińskiego). W 1988 doktoryzowała się (praca: "Wpływ suszenia marchwi i przechowywania suszu na właściwości sensoryczne i związki lotne, zapachowe oraz trwałość produktu"). W 1989 wstąpiła do NSZZ Solidarność. Habilitowała się w 2005 na podstawie rozprawy "Charakterystyka składu enancjomerów w wybranych aromatach pochodzenia naturalnego i jej wykorzystanie w kontroli autentyczności tych aromatów". Za tę pracę otrzymała nagrodę rektora Uniwersytetu Przyrodniczego w Poznaniu. Od 2009 była profesorem nadzwyczajnym, a 5 grudnia 2011 otrzymała nominację na profesora zwyczajnego. Pracuje w Instytucie Żywności Pochodzenia Roślinnego poznańskiego Uniwersytetu Przyrodniczego.
Dorobek.
Opublikowała 57 prac twórczych oraz 70 komunikatów naukowych. Pisała też podręczniki naukowe. W 2012 liczba cytowań wynosiła 220 (w 2017 - 757), a indeks Hirscha kształtował się na poziomie 7. Kierowała czterema grantami badawczymi, a jedenaście współtworzyła.
Zainteresowania.
Interesuje się przede wszystkim związkami zapachowymi żywności, oceną sensoryczną produktów, oraz szkoleniami z zakresu oceny sensorycznej. 
Nagrody i odznaczenia.
Otrzymała m.in.:

</doc>
<doc id="3976363" url="https://pl.wikipedia.org/wiki?curid=3976363" title="CRO">
CRO

Akronim CRO oznaczać może:

</doc>
<doc id="3976366" url="https://pl.wikipedia.org/wiki?curid=3976366" title="Plac Kazimierza Wielkiego w Tarnowie">
Plac Kazimierza Wielkiego w Tarnowie

Plac Kazimierza Wielkiego – plac na tarnowskim Starym Mieście. Powstał w okresie lokacji miasta. Na placu znajduje się pomnik Adama Mickiewicza. Plac sąsiaduje z ulicą Katedralną, położony jest na zachód od placu Katedralnego i Rynku.
Historia.
Plac został wytyczony w czasie lokacji miasta w 1330 i przez kilka wieków pełnił funkcję placu targowego. Do 1848 nazywany był placem Krupniczym, później Małym Rynkiem. Obecną nazwę nosi od roku 1869, miasto uczciło w ten sposób powtórny pogrzeb szczątków króla Kazimierza Wielkiego na Wawelu.
W XVIII wieku w miejscu wyburzonych murów miejskich i Bramy Krakowskiej przy placu wybudowano pałac Kamieniobrodzkich. W 1818 nocował tu, przejeżdżający przez Tarnów car Aleksander I Romanow. Na odbywające się tutaj reduty (publiczne bale maskowe) zjeżdżała się szlachta nie tylko z okolic miasta. W czasie rzezi galicyjskiej w budynku mieścił się prowizoryczny szpital dla aresztowanych rannych powstańców. W 1864 przebudowano go na kamienicę czynszową.
W 1892 przy placu wzniesiono siedzibę Zakładu Zastawniczego Funduszu Podupadłych Mieszczan, instytucji miejskiej działającej tu do 1937 roku. Zaprojektował ją miejski budowniczy Szczęsny Zaręba. Nad wejściem umieścił herb miasta, jego tarczę otacza smok Uroboros.
26 listopada 1900 na placu Kazimierza Wielkiego odsłonięto pomnik Adama Mickiewicza.
W nocy z 20 na 21 czerwca 1925 nieznany ofiarodawca zostawił pod pomnikiem Mickiewicza tablicę wykonaną z piaskowca z napisem "„Nieznanemu Żołnierzowi Polskiemu poległemu za Ojczyznę 1914-1920"" i wizerunkiem orła w koronie. Zamontowaną ją na tarnowskim Grobie Nieznanego Żołnierza, odsłoniętym w 1931.
W latach 1912-13 w miejscu muru i bramy ogrodu biskupów tarnowskich Tadeusz Tertil wybudował najwyższą przy placu kamienicę. Zaprojektował ją Franciszek Mączyński. Sień kamienicy łączy się z obecnym pasażem Tertila prowadzącym do Rynku.
15 stycznia 1915 na dziedzińcu siedziby Zakładu Zastawniczego Funduszu Podupadłych Mieszczan eksplodował pocisk austriackiej ciężkiej artylerii.
W latach 1929-39 w narożnej kamienicy pod adresem pl. Kazimierza Wielkiego 1 działał skład win węgierskich Norberta Lippóczego, przedsiębiorcy i kolekcjonera. Obecnie w piwnicy, dawnej leżakowni znajduje się winiarnia.
30 października 1918 w restauracji mieszczącej się w narożnej kamienicy (pl. Kazimierza Wielkiego 5 / ul. Katedralna 4) spotkali się wojskowi spiskowcy. Tu zapadła decyzja o rozpoczęciu w nocy, zakończonej sukcesem akcji opanowania garnizonu w mieście.
W czasie okupacji, 5 lutego 1940 władze niemieckie przejęły lokal przy placu Kazimierza Wielkiego 5. Mieszcząca się tu biblioteka została zamknięta, a księgozbiór przeniesiono do piwnic.
Plac Kazimierza Wielkiego zapisał się w historii miasta podczas wydarzeń marcowych w 1968. W dniach 20 i 21 marca 1968 pod pomnikiem Mickiewicza odbywały się manifestacje przeciwko cenzurze.
Architektura.
Pomnik Mickiewicza.
Popiersie Adama Mickiewicza odsłonięto w 45. rocznicę śmierci poety. Ustawiony w centrum placu otoczony jest metalowymi słupkami, połączonymi łańcuchem. Pomnik wykonano według projektu Tadeusza Błotnickiego.

</doc>
<doc id="3976375" url="https://pl.wikipedia.org/wiki?curid=3976375" title="Snowboard na Zimowych Igrzyskach Olimpijskich 1998 – halfpipe kobiet">
Snowboard na Zimowych Igrzyskach Olimpijskich 1998 – halfpipe kobiet

Halfpipe kobiet podczas Zimowych Igrzyskach Olimpijskich 1998 w Nagano został rozegrany 12 lutego. Zawody odbyły się w ośrodku sportów zimowych Kanbayashi. Mistrzynią olimpijską w tej konkurencji została Niemka Nicola Thost, srebro wywalczyła Norweżka Stine Brun Kjeldås, a brąz zdobyła Shannon Dunn z USA.

</doc>
<doc id="3976381" url="https://pl.wikipedia.org/wiki?curid=3976381" title="Snowboard na Zimowych Igrzyskach Olimpijskich 1998 – halfpipe mężczyzn">
Snowboard na Zimowych Igrzyskach Olimpijskich 1998 – halfpipe mężczyzn

Halfpipe mężczyzn podczas Zimowych Igrzyskach Olimpijskich 1998 w Nagano został rozegrany 12 lutego. Zawody odbyły się w ośrodku sportów zimowych Kanbayashi. Mistrzem olimpijskim w tej konkurencji został Gian Simmen ze Szwajcarii, srebro wywalczył Norweg Daniel Franck, a brąz zdobył Ross Powers z USA.

</doc>
<doc id="3976388" url="https://pl.wikipedia.org/wiki?curid=3976388" title="Skjold">
Skjold

Skjold – legendarny władca Danii według "Gesta Danorum" Saxo Gramatyka. Syn Lotera. Zabiegał o względy pięknej Alvild, miał z nią syna Grama, którego Saxo Gramatyk porównał do Herkulesa. Przez Saxo Skjold był przedstawiany jako wzór cnót – przeciwieństwo ojca. Z tego powodu od jego imienia cały jego ród nazywano Skjoldungami. Pod koniec życia dopuścił do współrządzenia swego syna Grama, co stało się powodem buntu części poddanych pod wodzą niejakiego Ringa. Bunt skończył się zwycięstwem Skjolda i Grama oraz śmiercią Ringa.

</doc>
<doc id="3976393" url="https://pl.wikipedia.org/wiki?curid=3976393" title="Snowboard na Zimowych Igrzyskach Olimpijskich 1998 – gigant mężczyzn">
Snowboard na Zimowych Igrzyskach Olimpijskich 1998 – gigant mężczyzn

Gigant mężczyzn podczas Zimowych Igrzyskach Olimpijskich 1998 w Nagano został rozegrany 8 lutego. Zawody odbyły się w ośrodku sportów zimowych Yakebitai. Mistrzem olimpijskim w tej konkurencji został Kanadyjczyk Ross Rebagliati, srebro wywalczył Włoch Thomas Prugger, a brąz zdobył Ueli Kestenholz ze Szwajcarii.

</doc>
<doc id="3976396" url="https://pl.wikipedia.org/wiki?curid=3976396" title="Tabu (książka)">
Tabu (książka)

Tabu – powieść Jacka Bocheńskiego pisana w latach 1963–1964 i wydana po raz pierwszy w 1965 roku nakładem wydawnictwa Czytelnik. Jest to książka psychologiczna poruszająca problematykę odwiecznego tabu, które nakłada na ludzi pewne wzory zachowań; odbieganie od normy staje się przyczyną klęski.
Opis treści.
Na treść powieści składają się trzy opowiadania: wyznania trzech kobiet, Hiszpanek, które łączy posiadanie wspólnego imienia – Dolores. Każda z tych Dolores poznała mężczyznę o imieniu Diego, w którym się zakochała i przez którego została porzucona; tabu stanęło na przeszkodzie miłości. Poznajemy więc zbiegłą zakonnicę, porzuconą przez wędrownego poetę, zeznającą przed trybunałem Świętej Inkwizycji w średniowiecznej Hiszpanii, a także aktorkę porzuconą przez uchodźcę, malarza-komunistę, składającą zeznania przed prefektem policji francuskiej w czasie wojny domowej w Hiszpanii i wreszcie zwierzającą się lekarzowi psychiatrze modystkę porzuconą przez jubilera, kobietę żyjącą w bliżej nieokreślonej teraźniejszości. Każdy z porzucających mężczyzn nieco inaczej odbiera rolę tabu w swoim życiu, ale za każdym razem tabu góruje nad człowiekiem i zwycięża.
Adaptacje.
Powieść została zaadaptowana przez reżysera Jerzego Markuszewskiego i wystawiona jako monodram z Kaliną Jędrusik w roli trzech Dolores. Premiera miała miejsce w STS w Warszawie 11 maja 1965 roku.
Inne w języku polskim:
W języku niemieckim:
Wydania.
Tłumaczenia.
Powieść przetłumaczona została na języki:

</doc>
<doc id="3976403" url="https://pl.wikipedia.org/wiki?curid=3976403" title="Majcherek">
Majcherek

Majcherek (927 m) – szczyt w Paśmie Lubania w Gorcach. Wznosi się po północnej stronie polany Studzionki. Północne stoki opadają do doliny Ochotnicy.
Jest to niewybitny szczyt, jego deniwelacja nad przełęczą na polanie Studzionki wynosi około 25 m. Jest całkowicie porośnięty lasem, z wyjątkiem zboczy nad Studzionkami. Południowym podnóżem przez Studzionki prowadzi szlak turystyczny omijający wierzchołek Majcherka.
Majcherek znajduje się w granicach wsi Ochotnica Dolna w województwie małopolskim, w powiecie nowotarskim, w gminie Ochotnica Dolna.

</doc>
<doc id="3976404" url="https://pl.wikipedia.org/wiki?curid=3976404" title="Snowboard na Zimowych Igrzyskach Olimpijskich 1998 – gigant kobiet">
Snowboard na Zimowych Igrzyskach Olimpijskich 1998 – gigant kobiet

Gigant kobiet podczas Zimowych Igrzyskach Olimpijskich 1998 w Nagano został rozegrany 9 lutego. Zawody odbyły się w ośrodku sportów zimowych Yakebitai. Mistrzynią olimpijską w tej konkurencji została Karine Ruby z Francji, srebro wywalczyła Niemka Heidi Renoth, a brąz zdobyła Austriaczka Brigitte Köck.

</doc>
<doc id="3976416" url="https://pl.wikipedia.org/wiki?curid=3976416" title="Feliks Wysocki">
Feliks Wysocki

Feliks Wysocki (ur. 1949 w Murzynowie Leśnym) – polski ekonomista związany z rolnictwem.
Życiorys.
Pochodził z rodziny nauczycielskiej. Uczył się w Technikum Łączności w Poznaniu (matura w 1968). Od 1968 do 1973 studiował na Wyższej Szkole Ekonomicznej w Poznaniu (Wydział Ekonomiki Produkcji). W 1980 był na stażu w Institut Nationale Agronomique (Paryż). Doktoryzował się w 1981 (rozprawa: "Optymalizacja procesu przemieszczania buraków cukrowych ze strefy surowcowej do cukrowni"). Od 1989 do 1990 konsultował się z naukowcami z Akademii Rolniczej w Moskwie co do rozpoznawania typów struktur gospodarczych w rolnictwie. W 1998 habilitował się na podstawie wcześniejszego dorobku oraz pracy "Metody statystycznej analizy wielowymiarowej w rozpoznawaniu typów struktury przestrzennej rolnictwa". W 2000 został profesorem nadzwyczajnym, a w sierpniu 2011 otrzymał tytuł profesora nauk ekonomicznych. 
Od 1973 związany był z obecnym Uniwersytetem Przyrodniczym w Poznaniu. Od 1994 do 1997 był kierownikiem Zakładu Zarządzania, a od 1997 kierownikiem Zakładu Ekonometrii, Finansów i Rachunkowości. Od 2007 łączył dwa stanowiska: kierownika Katedry Finansów i Rachunkowości oraz Zakładu Metod Ilościowych i Finansów w tej katedrze. Był też dziekanem do spraw dydaktyki i prodziekanem do spraw studiów (2007-2012). 
Dorobek.
Opublikował 233 pozycje (w tym 163 oryginalne prace twórcze), jedenaście monografii i pięć podręczników. Był promotorem dziewięciu prac doktorskich. Recenzował rozprawy doktorskie dla SGGW w Warszawie, Uniwersytetu Ekonomicznego we Wrocławiu i Akademii Rolniczej w Krakowie. Od 2007 był skarbnikiem Stowarzyszenia Ekonomistów Rolnictwa i Agrobiznesu. 
Zainteresowania.
Główne zainteresowania to:
Istotne prace to m.in.:

</doc>
<doc id="3976420" url="https://pl.wikipedia.org/wiki?curid=3976420" title="Runek (Hubieński)">
Runek (Hubieński)

Runek (997 m), Runek Hubieński – szczyt w Paśmie Lubania w Gorcach. Na mapie Geoportalu są obok siebie dwa szczyty o tej nazwie. Ten o którym mowa, to szczyt zachodni znajdujący się pomiędzy Kotelnicą a drugim (wschodnim) Runkiem. Szczyt ten w południowym kierunku tworzy grzbiet opadający do miejscowości Maniowy i oddzielający potok Piekiełko od jego dopływu – potoku Poddziańkówka. Północne stoki opadają do doliny Ochotnicy.
Nazwa Runek jest pochodzenia wołoskiego, pochodzi od słowa "runc", oznaczającego polanę powstałą poprzez wypalenie lasu. Obecnie jednak na szczycie nie ma już śladu po polanie i jest on całkowicie zarośnięty świerkowym lasem.
Jest to niewybitny szczyt. Jego zboczami prowadzi szlak turystyczny, omijający jednak wierzchołek po północnej stronie. Na Runku Hubieńskim zbiegają się granice trzech miejscowości: Huba i Maniowy (stoki południowe) oraz Ochotnica Górna (stoki północne) w powiecie nowotarskim, w województwie małopolskim.

</doc>
<doc id="3976421" url="https://pl.wikipedia.org/wiki?curid=3976421" title="Dan I">
Dan I



</doc>
<doc id="3976445" url="https://pl.wikipedia.org/wiki?curid=3976445" title="Quercus robusta">
Quercus robusta

Quercus robusta C.H.Mull. – gatunek rośliny z rodziny bukowatych ("Fagaceae" Dumort.). Występuje naturalnie w południowych Stanach Zjednoczonych – w Teksasie. 
Biologia i ekologia.
Rośnie w kanionach. Występuje na wysokości około 1500 m n.p.m.

</doc>
<doc id="3976455" url="https://pl.wikipedia.org/wiki?curid=3976455" title="Puchar FNL">
Puchar FNL

Puchar FNL () – towarzyski turniej piłkarski dla drużyn FNL (rosyjskiej Pierwszej Dywizji, drugiej klasy rozgrywkowej). Po raz pierwszy odbył się w 2012 roku.
Ze względu na zimową porę, mecze odbywają się poza Rosją: na Cyprze lub w Turcji.
Format rozgrywek.
Skład uczestników Pucharu FNL kształtuje się zgodnie z tabelą turniejową aktualnych Mistrzostw FNL po rundzie jesiennej – prawo do udziału w turnieju otrzymuje 16 najlepszych drużyn (do 2015 r. – 8 drużyn). Niektóre kluby FNL (zgodnie z ich harmonogramem przygotowań do wznowienia sezonu [8] lub ze względów finansowych [9] [10]) nie przyjeżdżają na turniej, a w przypadku odmowy którejś z drużyn z tej listy.
W przypadku rezygnacji części klubów Pierwszej Dywizji z udziału w turnieju, prawo pierwszeństwa udziału w turnieju otrzymują pozostali uczestnicy Mistrzostw FNL, również zapraszane są chętne kluby z innych lig. W 2018 roku w turnieju wzięła nawet udział drużyna spoza Rosji – łotewska Riga FC.
Historia.
Pierwsze rozgrywki Pucharu FNL odbyły się od 10 do 20 lutego 2012 roku na Cyprze. Finałowy mecz został rozegrany 20 lutego 2012 roku. 8 uczestniczących drużyn podzielono na dwie grupy (kluby, które w mistrzostwach zajmowały miejsca nieparzyste utworzyli grupę A, te, które zajmowały miejsca parzyste - grupę B). Po zakończeniu rozgrywek fazy grupowej zwycięzcy grup spotykały się w finale, drużyny z kolejnych miejsc grały mecze o 3-4, 5-6 i 7-8 miejsca. W serii play-off, w przypadku remisu w regulaminowym czasie, drużyny natychmiast zarządzano rzuty karne bez dogrywki. W meczach dozwolono było sześć zmian. Trofeum zdobył Urał Jekaterynburg.
7 grudnia 2020 roku na walnym zgromadzeniu FNL Puchar Ligi uznano za nieopłacalny, a turniej zlikwidowano.
Statystyki.
W dotychczasowej historii oficjalnych rozgrywek o Puchar FNL na podium oficjalnie stawało w sumie 13 drużyn. Liderem klasyfikacji jest Urał Jekaterynburg, który zdobył 3 Puchary.

</doc>
<doc id="3976456" url="https://pl.wikipedia.org/wiki?curid=3976456" title="Andrzej Grześkowiak">
Andrzej Grześkowiak

Andrzej Michał Grześkowiak (ur. 29 września 1955 w Poznaniu, zm. 23 kwietnia 2017 tamże) – polski piłkarz.
Życiorys.
Syn Henryka i Henryki. Karierę piłkarską zaczynał w 1970 w barwach Olimpii Poznań. W 1975 trafił do Lecha Poznań, którego zawodnikiem był w latach 1975–1977 i 1978–1982, z roczną przerwą na odbycie służby wojskowej, w ramach której trafił do Legii Warszawa. W trakcie swojej kariery w Lechu Poznań Grześkowiak rozegrał 92 mecze, w ciągu których zdobył dwie bramki. Wystąpił między innymi w historycznym meczu Lecha Poznań z niemieckim MSV Duisburg w ramach Pucharu UEFA (1978/1979). Następnie związany był jeszcze z Olimpią Poznań, karierę zawodniczą zakończył w 1986.

</doc>
<doc id="3976461" url="https://pl.wikipedia.org/wiki?curid=3976461" title="Dmitrij Aleksanin">
Dmitrij Aleksanin

Dmitrij Aleksanin, ros. Дмитрий Алексанин (ur. 18 grudnia 1991 w Ałmaty) – kazachstański szermierz, uczestnik letnich igrzysk olimpijskich w Londynie. 
Kariera.
Początki.
Aleksanin zaczął trenować szermierkę w 2002 roku za namową matki. Jego pierwszym trenerem był Igor Jarmolkiewicz. Następnie trenował pod nadzorem krajowego szkoleniowca Walerija Dimowa.
Zadebiutował w Pucharze Świata w Legano w sezonie 2010-2011. 
Igrzyska olimpijskie.
Na igrzyskach olimpijskich w 2012 roku brał udział w szpadzie mężczyzn, ale został pokonany w pierwszej rundzie przez Silvio Fernándeza.

</doc>
<doc id="3976465" url="https://pl.wikipedia.org/wiki?curid=3976465" title="Maria Oleś">
Maria Oleś

Maria Oleś z domu Bieniek (ur. 18 marca 1956 w Błażowej, zm. 22 kwietnia 2017) – polska psycholog, nauczyciel akademicki Katolickiego Uniwersytetu Lubelskiego Jana Pawła II (KUL). 
Życiorys.
Jako adiunkt związana była z Katedrą Psychologii Klinicznej KUL, gdzie prowadziła zajęcia dydaktyczne z zakresu psychologii klinicznej dzieci i młodzieży, psychologii jakości życia oraz metod badania osobowości. Stopień doktora nauk humanistycznych w zakresie psychologii, specjalność: psychologia osobowości uzyskała w 1997 na podstawie rozprawy pt. "Psychologiczna analiza asertywności u dzieci", natomiast stopień doktora habilitowanego nauk humanistycznych w dyscyplinie psychologia, specjalność: psychologia kliniczna dzieci i młodzieży, uzyskała w 2011 na podstawie pracy "Jakość życia młodzieży w zdrowiu i w chorobie". Współpracowała z Pracownią Testów Psychologicznych (PTP) w Warszawie w zakresie walidacji metod diagnostycznych do badania dzieci i młodzieży.

</doc>
<doc id="3976472" url="https://pl.wikipedia.org/wiki?curid=3976472" title="Parafia Matki Bożej Częstochowskiej w Bydgoszczy">
Parafia Matki Bożej Częstochowskiej w Bydgoszczy



</doc>
<doc id="3976476" url="https://pl.wikipedia.org/wiki?curid=3976476" title="Araguari (1946)">
Araguari (1946)

Araguari (A-2) – brazylijski niszczyciel z okresu „zimnej wojny”, jedna z sześciu jednostek typu "Acre". Okręt został zwodowany 14 lipca 1946 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w czerwcu 1951 roku. Jednostka została skreślona z listy floty w 1974 roku.
Projekt i budowa.
„Araguari” był jednym z sześciu bliźniaczych niszczycieli, zbudowanych w Brazylii w miejsce zarekwirowanych przez Wielką Brytanię po wybuchu II wojny światowej sześciu jednostek typu "H". Okręt został zbudowany według oryginalnego brytyjskiego projektu stoczni Thornycroft, z tą jednak różnicą, że system napędowy, uzbrojenie i wyposażenie miało być produkcji USA. Inna niż w pierwowzorze siłownia spowodowała również zmiany w wyglądzie zewnętrznym jednostki, przejawiające się m.in. w użyciu jednego komina zamiast dwóch. Sylwetka okrętu stała się tym samym podobna do amerykańskich niszczycieli typu "Gridley". Długi, ponaddziesięcioletni czas budowy jednostki spowodowany był zarówno brakami materiałowymi, jak też innymi trudnościami spowodowanymi toczącą się wojną.
Niszczyciel zamówiony został w końcu 1939 roku w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 28 grudnia 1940 roku, został zwodowany 14 lipca 1946 roku, a służby w Marinha do Brasil przyjęto go 23 czerwca 1951 roku. Niszczyciel otrzymał nazwę pochodzącą od rzeki Araguari. Jednostka otrzymała numer taktyczny A-2.
Dane taktyczno-techniczne.
„Araguari” był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 98,5 metra (97,5 m na konstrukcyjnej linii wodnej), szerokość 10,7 metra i średnie zanurzenie 2,59 metra (maksymalne 3,3 m). Wyporność standardowa wynosiła 1340 ton, zaś pełna 1800 ton. Okręt napędzany był przez dwie turbiny parowe Westinghouse z przekładniami redukcyjnymi o łącznej mocy 45 000 koni mechanicznych (KM), do których parę dostarczały trzy kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć maksymalną prędkość 36 węzłów (marszowa wynosiła 20 węzłów). Energię elektryczną wytwarzały dwa turbogeneratory Westinghouse o napięciu 450 V i mocy 204 KM. Okręt zabierał 450 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 21/30 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji). Broń przeciwlotniczą stanowiły dwa działka Bofors kal. 40 mm L/56 Mark 1 (1 x II) oraz cztery pojedyncze działka Oerlikon kal. 20 mm L/70 Mark 4. Uzbrojenie uzupełniały: dwa poczwórne aparaty torpedowe kal. 533 mm oraz dwa miotacze bomb głębinowych K Mark 6 i dwie zrzutnie bomb głębinowych Mark 3 i Mark 4. Wyposażenie radioelektroniczne obejmowało dwa radary obserwacji okrężnej (SF-1 i VJ-1), system kierowania ogniem Mk 33 Mod 38, urządzenia naprowadzania kierunku Mk-T Mod 2 dla dział 127 mm i sonar QCR-1.
Załoga okrętu składała się ze 150 oficerów, podoficerów i marynarzy.
Służba.
Na przełomie 1953 i 1954 roku zmieniono numer burtowy okrętu na D-15. W latach 1957–1958 niszczyciel poddano modernizacji: usunięto jedną armatę kal. 127 mm i dwa działka Oerlikon kal. 20 mm, montując w zamian podwójne stanowisko działek kal. 40 mm (na podstawie Mark 1 Mod 6); zamieniono też poczwórne aparaty torpedowe na dwa potrójne Mark 14 Mod 12. Unowocześniono również wyposażenie radioelektroniczne, wymieniając m.in. dwa radary obserwacji okrężnej (na AN/SPS-4 i AN/SPS-6C z IFF), a także dodając radar kierowania ogniem artyleryjskim Mk 28 dla systemu kierowania ogniem Mk 33 Mod 38 i dwa urządzenia naprowadzania kierunku Mk 51 dla dział kal. 40 mm. W rezultacie tych zmian wyporność okrętu wzrosła do 1450 ton (standardowa) i 2180 ton (bojowa). W 1958 roku jednostka wraz z bliźniaczą „Ajuricabą” wzięła udział w obchodach 400-lecia miasta Pelotas. W 1963 roku dokonano reorganizacji struktury brazylijskiej marynarki, w wyniku której „Araguari” znalazła się w składzie 22 Dywizjonu 2 Eskadry Niszczycieli. Od 18 marca do 19 kwietnia 1966 roku okręt wraz z bliźniaczymi niszczycielami „Acre” i „Amazonas” uczestniczył w rejsie szkoleniowym, zaś w 1969 roku wziął udział w międzynarodowych ćwiczeniach „Springboard 69” i „Veritas II” na Morzu Karaibskim (wraz z „Pará”, „Paraná”, „Piauí”, „Santa Catarina”, „Acre” i „Mariz e Barros”). Jednostka została skreślona z listy floty w 1974 roku.

</doc>
<doc id="3976480" url="https://pl.wikipedia.org/wiki?curid=3976480" title="Casa del Commun Tesoro">
Casa del Commun Tesoro

Casa del Commun Tesoro (z ) – budynek w Valletcie na Malcie. Gmach wznosi się przy Republic Square frontem do Biblioteki Narodowej. Oryginalnie zbudowany dla Skarbu Zakonu Joannitów. W części budynku mieścił się pierwszy urząd pocztowy, a przez lata znajdowały się tu m.in.: biura rządowe, hotel oraz kino. Od pierwszych lat XX wieku znajdował się tu "gentlemen's club" znany jako Casino Maltese.
Historia.
Casa del Commun Tesoro pierwotnie należał do Skarbu Zakonu św. Jana, mieściła się tu jego księgowość, przechowywano wszelkie kontrakty i zapisy finansowe. Złote i srebrne kruszce składowane były w "Conservatoria", stojącej naprzeciw Casa del Commun Tesoro. Budynek ten został zburzony w latach 80. XVIII wieku, aby zrobić miejsce pod gmach Biblioteki.
Na czele Skarbu Zakonu stał wielki komandor ("Grand Commander"), któremu asystowali dwaj prokuratorzy Skarbu, prokurator wielkiego mistrza, konserwator zakonny oraz sekretarz. Ten ostatni rezydował w apartamencie wewnątrz Casa del Commun Tesoro.
W roku 1708 ustanowiona została pierwsza prawdziwa służba pocztowa na Malcie, zaś pierwszym urzędem pocztowym na wyspie stało się pomieszczenie w Casa del Commun Tesoro. Tak było do roku 1841, kiedy dział paczkowy urzędu przeniesiony został do Banca Giuratale. 1 kwietnia 1849 roku reszta urzędu pocztowego została również przeniesiona do Banca Giuratale, który później stał się znany jako Główny Urząd Pocztowy ("General Post Office").
We wczesnych latach XIX wieku Brytyjczycy używali budynku, aby pomieścić w nim niektóre biura publiczne, m.in. biuro Sekretarza Generalnego, biuro poborcy podatku gruntowego oraz Skarbu Rządu. W latach 1804–1805 w budynku tym pracował angielski poeta i pisarz Samuel Taylor Coleridge. Giovanni Bonello umieścił na fasadzie tablicę, upamiętniającą Coleridge’a. W późnych latach XIX wieku obiekt został przekształcony w hotel, znany jako Grand Hotel. Przez pewien czas w części budynku mieściło się, otwarte jako drugie na Malcie, kino, nazywane „Grande Cinematografo” lub „Salinos Cinema”. Od wczesnych lat XX wieku w budynku mieściło się Casino Maltese, renomowany "gentlemen’s club". Konstrukcja budynku została mocno zmodyfikowana w roku 1914, po kierunkiem architekta Nicola Buhagiara.
W kwietniu 1921 roku w Casino Maltese przyjmowany był japoński książę (późniejszy cesarz) Hirohito. Odwiedził on Maltę w trakcie swej sześciomiesięcznej podróży po Europie. Hirohito sprezentował klubowi wazę, jest ona wciąż eksponowana w budynku.
Budynek został mocno uszkodzony przez bombardowanie lotnicze podczas II wojny światowej. W roku 1942 uszkodzona została główna klatka schodowa, kiedy bomba spadła na dziedziniec budynku, lecz została ona później odbudowana. Wtedy też budynek został przebudowany, z pewną ilością modyfikacji, pod nadzorem Francesco Sammuta.
Budynek zaliczony jest przez Malta Environment and Planning Authority do zabytków narodowych klasy I.
Architektura budynku.
Casa del Commun Tesoro jest wielkim budynkiem o dwóch kondygnacjach. Jego fasada jest prosta, a wzdłuż prawie całego pierwszego piętra biegnie otwarty balkon. Na froncie budynku, od strony Republic Street, znajduje się duży zegar słoneczny z kalendarzem, co jest unikatem na Malcie. Na parterze znajduje się kilka sklepów, w tym Caffe Cordina. Wnętrze budowli zawiera dekorowany sufit, dużą klatkę schodową oraz centralnie położony dziedziniec.

</doc>
<doc id="3976485" url="https://pl.wikipedia.org/wiki?curid=3976485" title="Parafia Matki Boskiej Zwycięskiej w Bydgoszczy">
Parafia Matki Boskiej Zwycięskiej w Bydgoszczy



</doc>
<doc id="3976490" url="https://pl.wikipedia.org/wiki?curid=3976490" title="Mamut Polska">
Mamut Polska

Mamut Polska S.A. – polskie przedsiębiorstwo piekarskie z siedzibą w Poznaniu, producent bułki tartej, wyróżnionej znakiem jakości Q oraz wyrobów sygnowanych certyfikatem Poznaj Dobrą Żywność.
Historia.
Piekarnia istniejąca we Wrocławiu jeszcze przed II wojną światową została przejęta przez PSS Społem Jej siedzibą był budynek magazynów piekarni należącej do Breslauer Consum Verein przy dzisiejszej ul. Henryka Sienkiewicza. Była jedną z największych piekarni w Polsce. Jej nazwa pochodzi od wielkich pieców piekarniczych. W roku 1988 wydajność przedsiębiorstwa wynosiła 80 ton pieczywa na dobę 
Od 2008 roku, jako spółka z ograniczoną odpowiedzialnością, przedsiębiorstwo Mamut specjalizuje się w wyrobach długotrwałych. W 2012 piekarnia przestała produkować chleb. W 2016 roku przekształciła się w spółkę akcyjną. Obecnie produkty sygnowane charakterystycznym logo znajdują zastosowanie zarówno w gospodarstwach domowych, jak i w kanałach HoReCa oraz B2B. Polscy konsumenci kojarzą przedsiębiorstwo Mamut z takimi produktami jak: sucharki, bułka tarta, biszkopty oraz grzanki. W produkcji tych pierwszych jest ona krajowym liderem.
Obecnie produkty Mamut trafiają nie tylko na polski rynek. Ich sprawdzona receptura od lat doceniana jest również przez konsumentów m.in. w Kanadzie, Stanach Zjednoczonych, Grecji, Czechach, Słowacji, Wielkiej Brytanii, Rumunii i Holandii. Priorytetem spółki jest stały rozwój w oparciu o światowe trendy żywieniowe. Przedsiębiorstwo jest liderem krajowym w produkcji sucharów, kontrolując 90% rynku wycenianego na 25 mln zł.
Lokalizacja.
Siedziba przedsiębiorstwa mieści się w Poznaniu przy ulicy Jana Henryka Dąbrowskiego 104/3.
Spółka posiada również zakład produkcyjny zlokalizowany we Wrocławiu przy ulicy Muchoborskiej 3 oraz oddział w Bydgoszczy przy ulicy Bolesława Rumińskiego 6.
Profil produkcji.
Bułka Tarta Wrocławska
Sucharki delikatesowe extra, sucharki bez dodatku cukrów, sucharki z rodzynkami, sucharki Graham, sucharki Chruperrr z żurawiną, sucharki Chruperrr z rodzynkami
Biszkopty Wrocławskie, biszkopty Wrocławskie bezcukrowe, biszkopty z błonnikiem
Skorpor pszenny, skorpor Graham, skorpor czosnkowy, skorpor z kminkiem
Mamut Polska S.A. jest również wyłącznym dystrybutorem bułki tartej/panieru z ciecierzycy oraz wafli ryżowych Active.
Certyfikacja.
Przedsiębiorstwo ma certyfikat systemu wg wymagań ISO:9001 i FSSC 22000 oraz znak jakości Q przyznany bułce tartej wrocławskiej i znak Poznaj Dobrą Żywność dla takich wyrobów jak m.in.: bułka tarta wrocławska, biszkopty wrocławskie, sucharki z rodzynkami.

</doc>
<doc id="3976494" url="https://pl.wikipedia.org/wiki?curid=3976494" title="Cichlocolaptes">
Cichlocolaptes



</doc>
<doc id="3976495" url="https://pl.wikipedia.org/wiki?curid=3976495" title="212 Pułk Ułanów">
212 Pułk Ułanów

Historia pułku (10 lipca 1920 – 8-14 listopada 1920).
Pułk został sformowany na rozkaz Generalnego Inspektora Armii Ochotniczej z 10 lipca 1920 roku. Rozkaz ten upoważnił majora Feliksa Jaworskiego do sformowania jazdy ochotniczej na terenie Okręgu Generalnego – Lublin. Powstały cztery szwadrony: 1 – puławski, 2 – kraśnicki, 3 – jastkowski, 4 – garwoliński. W dniu 9 sierpnia dowództwo Okręgu Generalnego – Lublin rozkazało skoncentrowanie całej jazdy ochotniczej mjr. Jaworskiego w obszarze Puławy – Kurów. Tu major w dniu 14 sierpnia sformował dowództwo 2 lubelskiego pułku ułanów które zostało powierzone podpułkownikowi Jabłońskiemu.
Udział 2 lubelskiego pułku ułanów w ofensywie sierpniowej.
W nocy z dnia 13 na 14 sierpnia 1920 roku major Jaworski przebywając w Puławach otrzymał bezpośredni rozkaz od Naczelnego Wodza, nakazujący przemieszczenie sformowanych szwadronów jazdy ochotniczej do Firleja. 15 sierpnia jazda ochotnicza była już skoncentrowana w rejonie Firleja (stan faktyczny jazdy na ten dzień wynosił: 27 oficerów, 615 jeźdźców, 8 karabinów maszynowych, i 1 armata 37 mm).
Potyczka pod Annówką – zdobycie Borek.
W dniu 16 sierpnia major Jaworski zarządził marsz dwoma kolumnami po osi Kock – Radzyń. Straż boczna w składzie 1 szwadronu 2 lubelskiego pułku jazdy ochotniczej pod dowództwem porucznika Trzaski-Jarzyńskiego posuwała się drogą Kock – Radzyń, a po dotarciu do skrzyżowania z drogą Kock – Osowno kierowała się na Osowno. Ich zadaniem było ubezpieczanie kolumny głównej od zachodu. Kolumna główna w której skład wchodził: 3 szwadron lubelskiego, 1 pułku wołyńskiego karabinów maszynowych i 4 dywizjon 1 pułku strzelców konnych kierowała się na Radzyń główną drogą Kock – Radzyń pod dowództwem majora Jaworskiego. Pod Annówką straż boczna napotkała na opór nieprzyjaciela. Szybkim i silnym natarciem, obchodząc prawe skrzydło nieprzyjaciela zepchnęła go ze stanowisk. W tym czasie kolumna główna weszła w szyku konnym na lewe skrzydło nieprzyjaciela i zmusiła go do wycofania się po osi marszu straży bocznej. W potyczce tej zdobyto 2 ciężkie karabiny maszynowe, kilkunastu jeńców (w tym komisarza pułkowego 509 pułku strzelców sowieckich), 2 kuchnie polowe oraz kilka wozów, naładowanych żywnością. Straty własne: 6 ułanów rannych i 2 konie zabite. Następnie straż przednia przemieszczała się bez styczności z wrogiem, tylko straż boczna pieszo co jakiś czas zwalczała słaby opór wroga. Gdy dowódca straży bocznej zauważył, że część jednostek nieprzyjaciela cofa się na Borki wsiadł ze szwadronem na koń i natarł na kolumnę uciekającą w stronę Woli Osowińskiej, z zamiarem przyciśnięcia do jeziora. Po wcieleniu w życie swojego zamiaru ujawniło się, że w Borkach znajdował się polski oddział 21 Dywizji Piechoty. Przeciwnik ostrzeliwany ogniem z karabinów maszynowych od strony Bork i szarżowany od południa został kompletnie rozgromiony. W tej potyczce zostało zdobyte 5 karabinów maszynowych i kilkudziesięciu jeńców.
Zdobycie Radzynia Podlaskiego.
Po udanym zdobyciu Bork 1 szwadron 1 lubelskiego pułku posuwał się jako straż przednia, a 3 szwadron jako straż boczna. Uderzenie na Radzyń nastąpiło manewrem okrążającym od Żabikowa. Atak zakończył się całkowitym sukcesem. Zdobytych zostało 70 jeńców i wiele taboru.
Walki pod Kąkolewnicą i zajęcie Międzyrzeca.
17 sierpnia Naczelny Wódź nakazał jeździe majora Jaworskiego zająć Międzyrzec. Jazda wyruszyła na Międzyrzec z Radzynia o godzinie 1 trzema kolumnami. Kolumna prawa którą dowodził rotmistrz Zapolski w której skład wchodził 4 dywizjon 1 pułku strzelców konnych poruszała się po osi Radzyń-Ostrówki-Międzyrzec. Kolumna środkowa pod dowództwem podpułkownika Szmidta w składzie dywizjonu 1 wołyńskiego pułku jazdy ochotniczej, 1 szwadronu 2 lubelskiego pułku jazdy ochotniczej i zbiorowego szwadronu karabinów maszynowych poruszała się szosą Radzyń-Międzyrzec. Kolumna lewa pod dowództwem porucznika Trzaski-Jarzyńskiego w składzie 3 szwadronu 2 lubelskiego pułku jazdy ochotniczej poruszała się po osi Radzyń-Płudy-Ruska Wola (teraz Polskowola) -Tuliłów. Celem takiego podziału było okrążenie Międzyrzeca od wschodu i zachodu, przy jednoczesnym natarciu kolumny środkowej.
Lewa kolumna na wysokości południowej odnogi wsi Kąkolownica (dzisiaj Kąkolewnica) natknęła się na okopy nieprzyjaciela w odległości 600 kroków przed sobą. Dowódca kolumny porucznik Trzaska-Jarzyński momentalnie przeprowadził szarżę, która wyrzuciła nieprzyjaciela z okopów. Dalszy atak odbył się pieszo z udziałem straży przedniej kolumny środkowej. Dzięki temu szybkiemu natarciu i szarży porucznika Reinhardta (pluton 3 szwadronu 2 pułku lubelskiej jazdy ochotniczej) wróg w większości poddał się. W niewolę wzięto 50 jeńców, a wśród zabitych rozpoznano dowódcę pułku oraz dwóch dowódców batalionów 508 pułku piechoty sowieckiej. Straty własne wynosiły: 1 ułan zabity, kilkunastu rannych i kilkanaście koni zabitych.
O godzinie 14.30 Międzyrzec poddał się bez walki i został zajęty.
Zagon na Mordy i Łosice.
Na dzień 18 sierpnia Naczelny Wódź nakazał ogólny pościg za cofającymi się oddziałami wroga. Jazda majora Jaworskiego wyruszyła tego dnia o godzinie 3 w ogólnym kierunku na Mordy. O godzinie 13.30 porucznik Trzaska-Jarzyński zdobył miasto biorąc 200 jeńców oraz liczne tabory. Szwadron wysłany na Łosice zdobył oprócz jeńców kilkaset wozów naładowanych amunicją i żywnością.
Tego samego dnia około godziny 8 oddziałowi podchorążego Milla pozostawionemu w Międzyrzecu z niezdolnymi do walki żołnierzami poddał się cały pułk kozaków dońskich złożony z około 800 jeźdźców. Ich dowódca tłumaczył kapitulacje niechęcią do walki po stronie sowieckiej. Zostali oni rozbrojeni i odesłani do dowództwa Frontu Środkowego w Siedlcach.
Walki pod Skrzeszowem (Skrzeszewem) i Frankopolem.
Zgodnie z rozkazem 1 Dywizji Piechoty Legionów jazda majora Jaworskiego wyruszyła w nocy z 17 na 18 sierpnia z Mord w celu opanowania przeprawy na Bugu. Utworzone zostały dwie kolumny. Jedną dowodził major Jaworski w skład niej weszli wyborowi żołnierze na najlepszych koniach i cztery karabiny maszynowe. Ich zadaniem było zdobycie przeprawy na Bugu w okolicy Frankopola. Ich przewodnikiem został ułan Gościcki właściciel folwarku Frankopol. Druga kolumna dowodzona przez podpułkownika Szmidta składająca się z reszty grupy miała opanować Skrzeszów posuwając się po osi Mordy-Bończa-Kościelna-Kobylany-Ostrowiec-Skrzeszów. Pierwsza kolumna dzięki przewodnikowi dotarła do celu kilka godzin przed świtem. Oddział skrył się niepostrzeżenie w zaroślach na lewym brzegu Bugu i stąd przeprowadził natarcie na umocnienia nieprzyjaciela. Umocnienia które miały chronić most przed zniszczeniem a most obsadzono jednym plutonem i karabinem maszynowym. Pozostali członkowie oddziału zdobyli folwark Frankopol. W walce zginął ułan Gościcki.
Pluton chroniący most musiał odpierać ataki grup nieprzyjaciela. Strzelano do siebie z odległości jednego kroku a były wypadki, że w rowie po jednej stronie drogi byli ułani a po drugiej wróg. Nieprzyjaciel stawiał silny opór ponieważ nie spodziewał się oddziałów polskich na tak głębokich tyłach i myślał, że ma do czynienia z partyzantami.
Po poniesieniu dużych strat opanowano Frankopol, zatrzymano natarcie wroga na most oraz na godzinę stracono styczność z przeciwnikiem wykorzystując ten czas na przygotowanie obrony folwarku frontem na zachód.
Po upływie wspomnianego czasu dostrzeżono zbliżającą się w stronę Frankopola kolumnę nieprzyjaciela. Jej wielkości i składu nie można było określić przez panujące ciemności. Kolumna ta zaatakowała Frankopol prąc ku mostowi. Wszelkie starania majora Jaworskiego mające na celu utrzymanie się na pozycji pomimo ogromnej przewagi nieprzyjaciela i jego działania okrążającego zdały się na nic. Oddział cofając się ku mostowi został otoczony. Jednak major Jaworski zostaje oswobodzony z tego fatalnego położenia dzięki 1 szwadronowi 2 pułku ułanów lubelskich pod dowództwem porucznika Ścieżyńskiego z kolumny podporucznika Szmidta. Szwadron ten zaszarżował na nieprzyjaciela od południowego wschodu i ratuje oddział majora Jaworskiego od zagłady. Most na Bugu z powrotem trafia w ręce wroga, a major Jaworski ranny wycofuje się na Rudniki skąd ostrzeliwuje płynącego ku przeprawie nieprzyjaciela. Dowództwo objął rotmistrz Zapolski. Jednak major Jaworski nie wycofał się i pomimo ran nie opuścił oddziału w tak dramatycznej sytuacji.
O świcie następnego dnia rotmistrz Zapolski, zostawiwszy w Rudnikach jeden pluton celem utrzymania szosy pod ogniem przemieszczał się z resztą oddziału w stronę Skrzeszowa. Jego celem było połączenie się z lewą kolumną.
Kolumna ta wskutek braku dyscypliny marszowej i ciemności straciła w ciągu nocy łączność między poszczególnymi członami. Jednak mimo tego posuwała się w głównym kierunku na Skrzeszów. O godzinie 3.30 dowódca straży przedniej rotmistrz Pietraszewski zajął Skrzeszów po raz pierwszy, biorąc 400 jeńców i kilkanaście dział. Od razy po przejęciu wsi dostrzeżono dużą kolumnę wroga zbliżającą się szosą. Wróg przeprowadził natarcie z trzech stron: wzdłuż lasu i po przebyciu mostu na szosie wzdłuż bezimiennego strumienia oraz oskrzydlając wieś od południa. Natarcie było wspierane przez ogień artyleryjski i karabinów maszynowych. Oddział rotmistrza Pietraszewskiego zagrożony zniszczeniem i ciężkimi stratami wycofał się na ze wsi na wzgórze na zachód od Rudnik, biorąc ze sobą 14 zamków zdobytych dział oraz swoich rannych. W tym czasie dołączył spod Frankopola rotmistrz Zapolski.
Drugi atak na Skrzeszów.
Drugie natarcie miało miejsce o godzinie 10. Posuwano się powoli. Nieprzyjaciel początkowo stawiał duży opór jednak uległ po ataku na bagnety, oddając w ręce Polaków wieś, armaty, karabiny maszynowe i wielu jeńców. Po zajęciu wsi i odcięciu nieprzyjacielowi drogi odwrotu z jednej ze zdobycznych armat ostrzelano zbitą masę wozów i ludzi stojących na szosie oraz most. Wróg sądząc że oddziały polskie posiadają artylerie spalił most i wycofał się za Bug pozostawiając w rękach polskich wielu jeńców.
Walki te przyniosły zdobycz około 1000 jeńców, 4 sztandary sowieckie, 14 armat i 9 karabinów maszynowych przy stratach własnych wynoszących: jeden oficer i 15 ułanów zabitych oraz 3 oficerów i 41 ułanów rannych.
Dalszy pościg grupy.
W dniu 19 sierpnia przeprowadzono wypad na Tonkiele, zakończony wyparciem wroga. Po odpoczynku w Skrzeszowie 20 sierpnia wyruszono na Suraż przez Drohiczyn-Pułkowice Dolne-Granne-Pierlejewo-Pobikry-Brańsk. 22 sierpnia zajęto po krótkiej utarczce Brańsk gdzie przejęto dużo taborów. Tabory wyłapywano podczas dalszego marszu przez Suraż-Białystok-Augustów-Suwałki. Wszystkie te miejscowości zajęto bez walki.
Walki z Litwinami.
Od ostatnich dni sierpnia 3 szwadron 2 lubelskiego pułku jazdy ochotniczej wszedł w okolicy Suwałk w skład grupy majora Piaseckiego, i tam brał udział w walkach z Litwinami.
Koniec walk.
Fatalny stan ludzi i koni zmusił jazdę ochotniczą do wycofania się do kadry przyfrontowej. Nastąpiło to po koncentracji w Grajewie w dniu 19 września, skąd pociągami zostali przetransportowani do Międzyrzeca i Radzynia, przybywając tam w dniu 23 września 1920 roku.
Wcielenie pułku do 22 Pułku Ułanów Podkarpackich.
Przy tworzeniu tego pułku 209 pułk ułanów wszedł w jego skład jako I dywizjon zaś 212 pułk ułanów jako II dywizjon.

</doc>
<doc id="3976496" url="https://pl.wikipedia.org/wiki?curid=3976496" title="Cichlocolaptes leucophrus">
Cichlocolaptes leucophrus



</doc>
<doc id="3976505" url="https://pl.wikipedia.org/wiki?curid=3976505" title="Apa (1945)">
Apa (1945)

Apa (A-6) – brazylijski niszczyciel z okresu „zimnej wojny”, jedna z sześciu jednostek typu "Acre". Okręt został zwodowany 30 maja 1945 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w grudniu 1951 roku. Jednostka została skreślona z listy floty w 1964 roku.
Projekt i budowa.
„Apa” był jednym z sześciu bliźniaczych niszczycieli, zbudowanych w Brazylii w miejsce zarekwirowanych przez Wielką Brytanię po wybuchu II wojny światowej sześciu jednostek typu "H". Okręt został zbudowany według oryginalnego brytyjskiego projektu stoczni Thornycroft, z tą jednak różnicą, że system napędowy, uzbrojenie i wyposażenie miało być produkcji USA. Inna niż w pierwowzorze siłownia spowodowała również zmiany w wyglądzie zewnętrznym jednostki, przejawiające się m.in. w użyciu jednego komina zamiast dwóch. Sylwetka okrętu stała się tym samym podobna do amerykańskich niszczycieli typu "Gridley". Długi, ponaddziesięcioletni czas budowy jednostki spowodowany był zarówno brakami materiałowymi, jak też innymi trudnościami spowodowanymi toczącą się wojną.
Niszczyciel zamówiony został w końcu 1939 roku w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 28 grudnia 1940 roku, został zwodowany 30 maja 1945 roku, a służby w Marinha do Brasil przyjęto go 10 grudnia 1951 roku. Niszczyciel otrzymał nazwę pochodzącą od rzeki Apa. Jednostka otrzymała numer taktyczny A-6.
Dane taktyczno-techniczne.
„Apa” był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 98,5 metra (97,5 m na konstrukcyjnej linii wodnej), szerokość 10,7 metra i średnie zanurzenie 2,59 metra (maksymalne 3,3 m). Wyporność standardowa wynosiła 1340 ton, zaś pełna 1800 ton. Okręt napędzany był przez dwie turbiny parowe Westinghouse z przekładniami redukcyjnymi o łącznej mocy 45 000 koni mechanicznych (KM), do których parę dostarczały trzy kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć maksymalną prędkość 36 węzłów (marszowa wynosiła 20 węzłów). Energię elektryczną wytwarzały dwa turbogeneratory Westinghouse o napięciu 450 V i mocy 204 KM. Okręt zabierał 450 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 21/30 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji). Broń przeciwlotniczą stanowiły dwa działka Bofors kal. 40 mm L/56 Mark 1 (1 x II) oraz cztery pojedyncze działka Oerlikon kal. 20 mm L/70 Mark 4. Uzbrojenie uzupełniały: dwa poczwórne aparaty torpedowe kal. 533 mm oraz dwa miotacze bomb głębinowych K Mark 6 i dwie zrzutnie bomb głębinowych Mark 3 i Mark 4. Wyposażenie radioelektroniczne obejmowało dwa radary obserwacji okrężnej (SF-1 i VJ-1), system kierowania ogniem Mk 33 Mod 38, urządzenia naprowadzania kierunku Mk-T Mod 2 dla dział 127 mm i sonar QCR-1.
Załoga okrętu składała się ze 150 oficerów, podoficerów i marynarzy.
Służba.
Pomimo oficjalnego przyjęcia do służby w końcu 1951 roku, próby odbiorcze okrętu trwały także w roku następnym. 31 stycznia 1953 roku okręt wszedł w skład 2. Dywizjonu 1. Eskadry Niszczycieli. W tym czasie zmieniono jego numer burtowy na D-13. W latach 1957–1958 niszczyciel poddano modernizacji: usunięto jedną armatę kal. 127 mm i dwa działka Oerlikon kal. 20 mm, montując w zamian podwójne stanowisko działek kal. 40 mm (na podstawie Mark 1 Mod 6); zamieniono też poczwórne aparaty torpedowe na dwa potrójne Mark 14 Mod 12. Unowocześniono również wyposażenie radioelektroniczne, wymieniając m.in. dwa radary obserwacji okrężnej (na AN/SPS-4 i AN/SPS-6C z IFF), a także dodając radar kierowania ogniem artyleryjskim Mk 28 dla systemu kierowania ogniem Mk 33 Mod 38 i dwa urządzenia naprowadzania kierunku Mk 51 dla dział kal. 40 mm. W rezultacie tych zmian wyporność okrętu wzrosła do 1450 ton (standardowa) i 2180 ton (bojowa). W 1963 roku dokonano reorganizacji struktury brazylijskiej marynarki, w wyniku której „Apa” znalazła się w składzie 22 Dywizjonu 2 Eskadry Niszczycieli. Jednostka została skreślona z listy floty w 1964 roku.

</doc>
<doc id="3976508" url="https://pl.wikipedia.org/wiki?curid=3976508" title="Kamień Dedykacyjny">
Kamień Dedykacyjny

Kamień Dedykacyjny – wykonany z serpentynitowego bloku, o wysokości 0,88 m i szerokości 0,60 m, pamiątkowy pomnik, wystawiony z okazji uroczystego poświęcenia w 1487 roku Templo Mayor, głównej świątyni w azteckiej stolicy Tenochtitlán. Obecnie znajduje się w zbiorach Narodowego Muzeum Antropologicznego w Meksyku.
Zabytek został odnaleziony przed 1845 rokiem, w którym to ukazał się sporządzony przez José Fernando Ramíreza jego opis, zamieszczony jako dodatek w pracy W.H. Prescotta "History of the conquest of Mexico". Ramírez nie zamieścił informacji o czasie i miejscu odkrycia, stąd pozostają one nieznane. Dolną część kamienia zajmuje kwadratowy kartusz, w którym zapisano datę 8 Acatl w kalendarzu azteckim, odpowiadającą dacie 1487 w kalendarzu gregoriańskim. W części górnej znajduje się natomiast relief figuralny, przedstawiający władcę (tlatoani) azteckiego Tizoca (1481–1486) i jego następcę Ahuitzotla (1486–1502). Monarchowie stoją zwróceni do siebie twarzami, odziani w ceremonialne stroje kapłańskie: krótkie tuniki "xicolli", ozdobne nakrycia głowy z piór czapli "aztaxelli", z torbami na kadzidło w rękach i ozdobionymi papierem torbami na tytoń na plecach. Na nogach obydwaj władcy mają ślady okaleczeń, zaś naostrzonymi długimi kośćmi nakłuwają sobie małżowiny uszne. Spływające obficie strumienie krwi spadają na ceremonialną kulę z trawy, w której tkwią kolce służące do zadawania sobie rytualnych ran, a stamtąd w głąb ziemi, w paszczę boga Tlaltecuhtli.

</doc>
<doc id="3976511" url="https://pl.wikipedia.org/wiki?curid=3976511" title="IC Oradea">
IC Oradea



</doc>
<doc id="3976516" url="https://pl.wikipedia.org/wiki?curid=3976516" title="Lee Hong-koo">
Lee Hong-koo

Lee Hong-koo, hangul: 이홍구 (ur. 9 maja 1934 w Goyang-gun) – południowokoreański polityk, politolog, ambasador, premier Korei Południowej w latach 1994–1995.
Początkowo od 1953 studiował prawo na Narodowym Uniwersytecie Seulskim. Ostatecznie w 1959 ukończył studia na Uniwersytecie Emory’ego. Obronił doktorat z politologii na Uniwersytecie Yale. Później był do 1969 pracownikiem naukowym Uniwersytetu Emory’ego, a także Uniwersytetu Case Western Reserve. Przeniósł się następnie na Narodowy Uniwersytet Seulski, gdzie pracował jako profesor politologii. Od 1986 do 1988 przewodniczył Koreańskiemu Towarzystwu Politologicznemu. W 1988 został ministrem unifikacji, a trzy lata później ambasadorem Korei Południowej w Wielkiej Brytanii.
17 grudnia 1994 został powołany przez prezydenta Kim Young-sama na funkcję premiera, którą sprawował dokładnie przez rok. W 1996 wybrano go do parlamentu. Od maja 1998 do sierpnia 2000 był koreańskim ambasadorem w Stanach Zjednoczonych. Przewodniczył komitetowi organizującemu w 2002 Mistrzostwa Świata w Piłce Nożnej. Zasiadał następnie w organach różnych organizacji międzynarodowych, m.in. Klubie Madryckim, Seulskim Forum Spraw Międzynarodowych i Instytucie Azji Wschodniej.

</doc>
<doc id="3976519" url="https://pl.wikipedia.org/wiki?curid=3976519" title="Ştiinţa Timiszoara">
Ştiinţa Timiszoara



</doc>
<doc id="3976523" url="https://pl.wikipedia.org/wiki?curid=3976523" title="WN PWN SA">
WN PWN SA



</doc>
<doc id="3976525" url="https://pl.wikipedia.org/wiki?curid=3976525" title="Rəşad Əhmədov">
Rəşad Əhmədov

Rəşad Asif oğlu Əhmədov (ur. 5 stycznia 1981 w Yevlax) – azerski zawodnik taekwondo, dwukrotny uczestnik letnich igrzysk olimpijskich, dwukrotny medalista mistrzostw świata, czterokrotny medalista mistrzostw Europy.
W 2004 i 2008 roku uczestniczył w letnich igrzyskach olimpijskich. W Atenach zajął czwarte miejsce w kategorii wagowej do 80 kg. W Pekinie w tej samej konkurencji uplasował się na piątym miejscu.
Dwukrotnie stanął na podium mistrzostw świata w taekwondo. W 2003 roku, na mistrzostwach w Garmisch-Partenkirchen, zdobył brązowy medal w kategorii do 72 kg, a na mistrzostwach w Kopenhadze w 2009 roku został brązowym medalistą w kategorii do 80 kg.
Czterokrotnie został medalistą mistrzostw Europy. W 2002 roku, na mistrzostwach w Samsun, zdobył srebrny medal w kategorii do 72 kg. W 2004 roku w Lillehammer oraz rok później w Rydze wywalczył brąz w kategorii do 78 kg. W tej samej kategorii został wicemistrzem kontynentu w 2006 roku w Bonn.
W 2001 roku został wojskowym mistrzem świata w Woensdrecht w kategorii do 72 kg. Na podium wojskowych mistrzostw stanął jeszcze w 2002 roku w Fort Hood, zajmując 3. miejsce w kategorii do 72 kg.

</doc>
<doc id="3976526" url="https://pl.wikipedia.org/wiki?curid=3976526" title="Rashad Ahmadov">
Rashad Ahmadov



</doc>
<doc id="3976528" url="https://pl.wikipedia.org/wiki?curid=3976528" title="Szynel (film 1959)">
Szynel (film 1959)

Szynel (ros. Шинель) – radziecki film z 1959 roku w reżyserii Aleksieja Batałowa będący adaptacją utworu Nikołaja Gogola o tej samej nazwie.

</doc>
<doc id="3976534" url="https://pl.wikipedia.org/wiki?curid=3976534" title="Faszerowanie">
Faszerowanie



</doc>
<doc id="3976539" url="https://pl.wikipedia.org/wiki?curid=3976539" title="Parafia św. Andrzeja Apostoła w Czeszewie">
Parafia św. Andrzeja Apostoła w Czeszewie

Parafia św. Andrzeja Apostoła w Czeszewie – rzymskokatolicka parafia w dekanacie Kcynia diecezji bydgoskiej. Została utworzona w 1290 r.
Na obszarze parafii leżą miejscowości z gminy Gołańcz: Brdowo, Czerlin, Czeszewo, Gręziny, Kujawki, Morakowo oraz Stołężyn (część) z gminy Wapno, Wiśniewko z gminy Damasławek i Wiśniewo z gminy Wągrowiec.

</doc>
<doc id="3976545" url="https://pl.wikipedia.org/wiki?curid=3976545" title="Józef Prończuk">
Józef Prończuk

Józef Prończuk (ur. 1 lipca 1911 w Kamionce, zm. 10 lutego 2017) – polski agronom, profesor nauk rolniczych i nauczyciel akademicki. Członek honorowy Polskiej Akademii Nauk.
Życiorys.
Młodość (1911–1950).
Urodził się 1 lipca 1911 we wsi Kamionka w pobliżu Białegostoku w rodzinie rolnika Antoniego Prończuka i Anny. Absolwent Średniej Szkoły Rolniczej w Bydgoszczy. Następnie studiował w Państwowej Wyższej Szkole Gospodarstwa Wiejskiego w Cieszynie. Wrócił do Białegostoku i pracował w Izbie Rolniczej.
W czasie kampanii wrześniowej był żołnierzem Korpusu Ochrony Pogranicza w stopniu podporucznika. Dostał się do niewoli sowieckiej, z której uciekł i wrócił do domu. Ucieczka z niewoli uratowała mu życie. Oficerowie tej kolumny zginęli w Katyniu. Po wojnie był nękany przez funkcjonariuszy Urzędu Bezpieczeństwa z powodu jego służby w przedwojennym wojsku.
Kariera naukowa (1950–1979).
Absolwent Uniwersytetu Marii Curie-Skłodowskiej w Lublinie (1950). W 1960 doktoryzował się w Szkole Głównej Gospodarstwa Wiejskiego w Warszawie.
Pracował na Wydziale Budownictwa i Inżynierii Środowiska SGGW w Warszawie jako kierownik Zakładu Łąkoznawstwa w Katedrze Torfoznawstwa (1960–1962), kierownik Katedry Przyrodniczych Podstaw Melioracji (1962–1970) i dyrektor Instytutu Przyrodniczych Podstaw Melioracji (1970–1978).
W 1976 uzyskał tytuł profesora nauk rolniczych.
Życie na emeryturze (1979–2017).
Na emeryturę przeszedł w 1979, ale jeszcze długo pozostawał aktywny zawodowo. Pisał podręczniki, a nawet wiersze i to w wieku 100 lat, bywał na konferencjach naukowych PAN i spotkaniach organizowanych przez Stowarzyszenie PAX.
Pod koniec życia był najstarszym mieszkańcem Mazowsza. Zmarł 10 lutego 2017 w wieku 105 lat.
Życie prywatne.
W 1937 ożenił się z Ireną Kaczmarek (1911–2013). Doczekali się czterech synów, z których dwóch najstarszych Sławomir oraz Andrzej również zostało profesorami.

</doc>
<doc id="3976546" url="https://pl.wikipedia.org/wiki?curid=3976546" title="Ignazio Persico">
Ignazio Persico

Ignazio Camillo Guglielmo Maria Pietro Persico OFMCap (ur. 30 stycznia 1823 w Neapolu, zm. 7 grudnia 1895 w Rzymie) – włoski duchowny katolicki, kapucyn, misjonarz, biskup, wysoki urzędnik Kurii Rzymskiej, kardynał.
Poliglota – mówił po włosku, francusku, angielsku, portugalsku i w hindustani. Był dotknięty paraliżem.
Życiorys.
Młodość i prezbiteriat.
Urodził się w Neapolu jako Pietro Persico syn Francesco Xaverio Persico intendenta w armii neapolitańskiej i Giuseppiny z domu Pennacchio. Po odbyciu nauki wstąpił 25 kwietnia 1839 do zakonu kapucynów, gdzie przybrał imię Ignazio. Śluby wieczyste złożył 25 kwietnia 1840. 24 stycznia 1846 w Neapolu wyświęcony na kapłana przez biskupa Noli Gennaro Pasca. Poprosił o wysłanie na misje i pod koniec 1846 wyjechał do Indii. Pracował w wikariacie apostolskim Patna, a później w wikariacie apostolskim Bombaju.
Episkopat.
8 marca 1854 papież Pius IX mianował go biskupem "in partibus infidelium" Gratianopolisu i koadiutorem wikariusza apostolskiego Bombaju. Sakry udzielił mu 4 czerwca 1854 wikariusz apostolski Bombaju Anastasius Hartmann OFMCap.
19 grudnia 1856 został mianowany wikariuszem apostolskim Lhasy. W 1857 musiał uchodzić przed powstaniem sipajów. W kolejnym roku odwiedził Europę, aby zebrać fundusze na odbudowę zniszczeń spowodowanych przez wojnę. Zrezygnował wikariatu ze względów zdrowotnych 24 czerwca 1860 i powrócił do Rzymu.
W 1867 powrócił do pracy misyjnej tym razem w diecezji Charleston w Stanach Zjednoczonych. Uczestniczył w soborze watykańskim I. 20 marca 1870 mianowany biskupem Savannah. 28 lipca 1872 zrezygnował z biskupstwa ze względów zdrowotnych i wyjechał do Quebecu w Kanadzie. Po rezygnacji otrzymał tytuł biskupa "in partibus infidelium" Boliny.
W 1877 specjalny wysłannik Stolicy Apostolskiej do Indii. 15 lipca 1878 mianowany koadiutorem diecezji Aquino, Sora i Pontecorvo we Włoszech. 26 marca 1879 został ordynariuszem tych diecezji. Zrezygnował w 1887. Po rezygnacji otrzymał tytuł arcybiskupa tytularnego Tamiathis i został specjalnym wysłannikiem Stolicy Apostolskiej w Irlandii.
20 marca 1889 mianowany sekretarzem Świętej Kongregacji Rozkrzewiania Wiary dla Obrządków Wschodnich. 13 czerwca 1891 przeniesiony na stanowisko sekretarza Świętej Kongregacji Rozkrzewiania Wiary.
Kardynalat.
16 stycznia 1893 papież Leon XIII kreował go kardynałem i nadał tytuł S. Pietro in Vincoli. 30 maja 1893 mianowany prefektem Świętej Kongregacji ds. Odpustów i Świętych Relikwii. Zmarł 7 grudnia 1895.

</doc>
<doc id="3976548" url="https://pl.wikipedia.org/wiki?curid=3976548" title="Pervis Estupiñán">
Pervis Estupiñán

Pervis Josué Estupiñán Tenorio (ur. 21 stycznia 1998 w Esmeraldas) – ekwadorski piłkarz występujący na pozycji obrońcy. Posiada również obywatelstwo hiszpańskie.
Kariera piłkarska.
Kariera klubowa.
Wychowanek LDU Quito, w barwach którego w 2015 rozpoczął karierę piłkarską. 29 lipca 2016 kupiony przez angielski Watford F.C., skąd wkrótce został wypożyczony do Granady.
Kariera reprezentacyjna.
Występował w juniorskiej i młodzieżowej reprezentacji Ekwadoru.

</doc>
<doc id="3976550" url="https://pl.wikipedia.org/wiki?curid=3976550" title="Kościół Trójcy Świętej we Wschowie">
Kościół Trójcy Świętej we Wschowie

Kościół pw. Trójcy Świętej we Wschowie – rzymskokatolicki kościół filialny należący do parafii św. Stanisława Biskupa i Męczennika we Wschowie w dekanacie Wschowa diecezji zielonogórsko-gorzowskiej.
Historia.
Świątynia została zbudowana w latach 1837-1839 według powstałego w 1825 roku projektu znakomitego architekta niemieckiego Karla Friedricha Schinkla. Pierwotnie był to kościół ewangelicki. Po zakończeniu II wojny światowej w świątyni znajdował się magazyn. Na początku lat 90. XX wieku kościół został przekazany parafii św. Stanisława Biskupa i Męczennika i obecnie jest jej świątynią filialną. Jest to budowla salowa, wzniesiona na planie prostokąta, posiadająca fasadę z dwiema wieżami. Jej wnętrze nakryte jest stropem podpartym dwoma rzędami słupów.

</doc>
<doc id="3976551" url="https://pl.wikipedia.org/wiki?curid=3976551" title="Oranssi Pazuzu">
Oranssi Pazuzu

Oranssi Pazuzu – fiński kwintet, grający psychodeliczną odmianę black metalu, założony w roku 2007 w Tampere. Nazwa pochodzi od słowa "oranssi" (w języku fińskim pomarańczowy) oraz babilońskiego bóstwa-demona Pazuzu. W swojej muzyce łączy elementy drone i sludge metal z growlem i stylistyką blackmetalową oraz rozbudowaniem charakterystycznym dla metalu progresywnego czy space rocka.
Dwaj pierwsi członkowie grupy poznali się podczas koncertu zespołu Emperor w 2007 roku. Debiutancki album gruby Muukalainen puhuu nagrany w domu perkusisty Korjaka wydali za pośrednictwem wytwórni Violent Journey Records w 2009. Wówczas zespół wyruszył na trasę koncertową po Finlandii, a we wrześniu 2010 po raz pierwszy grał na zagranicznych koncertach w Niemczech i Holandii. W 2011 pojawił się ich kolejny krążek Kosmonument, wydany przez Spinefarm. Po wyrzuceniu z tej ostatniej wytwórni zespół przeszedł pod skrzydła Svart Records. Wydaną w 2013 roku płytę Valonielu wyprodukował Jaime Gomez Arellano. Po kolejnych trzech latach ukazało się wydawnictwo Värähtelijä, docenione przez krytykę na świecie, zdobywając pozytywne recenzje na portalach Pitchfork Media czy AllMusic. W USA płytę wydało 20 Buck Spin Records. Podążając za jego sukcesem w 2017 grupa wydała pierwszą płytę krótkogrającą "Kevät / Värimyrsky".

</doc>
<doc id="3976553" url="https://pl.wikipedia.org/wiki?curid=3976553" title="Araguaia (1943)">
Araguaia (1943)

Araguaia (A-5) – brazylijski niszczyciel z okresu „zimnej wojny”, jedna z sześciu jednostek typu "Acre". Okręt został zwodowany w listopadzie 1943 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w październiku 1949 roku. Jednostka została skreślona z listy floty w 1974 roku.
Projekt i budowa.
„Araguaia” był jednym z sześciu bliźniaczych niszczycieli, zbudowanych w Brazylii w miejsce zarekwirowanych przez Wielką Brytanię po wybuchu II wojny światowej sześciu jednostek typu "H". Okręt został zbudowany według oryginalnego brytyjskiego projektu stoczni Thornycroft, z tą jednak różnicą, że system napędowy, uzbrojenie i wyposażenie miało być produkcji USA. Inna niż w pierwowzorze siłownia spowodowała również zmiany w wyglądzie zewnętrznym jednostki, przejawiające się m.in. w użyciu jednego komina zamiast dwóch. Sylwetka okrętu stała się tym samym podobna do amerykańskich niszczycieli typu "Gridley". Długi, dziewięcioletni czas budowy jednostki spowodowany był zarówno brakami materiałowymi, jak też innymi trudnościami spowodowanymi toczącą się wojną.
Niszczyciel zamówiony został w końcu 1939 roku w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 20 lipca 1940 roku, został zwodowany w listopadzie 1943 roku, a służby w Marinha do Brasil przyjęto go 3 października 1949 roku. Niszczyciel otrzymał nazwę pochodzącą od rzeki Araguaia oraz numer taktyczny A-5.
Dane taktyczno-techniczne.
„Araguaia” był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 98,5 metra (97,5 m na konstrukcyjnej linii wodnej), szerokość 10,7 metra i średnie zanurzenie 2,59 metra (maksymalne 3,3 m). Wyporność standardowa wynosiła 1340 ton, zaś pełna 1800 ton. Okręt napędzany był przez dwie turbiny parowe Westinghouse z przekładniami redukcyjnymi o łącznej mocy 45 000 koni mechanicznych (KM), do których parę dostarczały trzy kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć maksymalną prędkość 36 węzłów (marszowa wynosiła 20 węzłów). Energię elektryczną wytwarzały dwa turbogeneratory Westinghouse o napięciu 450 V i mocy 204 KM. Okręt zabierał 450 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 21/30 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji). Broń przeciwlotniczą stanowiły dwa działka Bofors kal. 40 mm L/56 Mark 1 (1 x II) oraz cztery pojedyncze działka Oerlikon kal. 20 mm L/70 Mark 4. Uzbrojenie uzupełniały: dwa poczwórne aparaty torpedowe kal. 533 mm oraz dwa miotacze bomb głębinowych K Mark 6 i dwie zrzutnie bomb głębinowych Mark 3 i Mark 4. Wyposażenie radioelektroniczne obejmowało dwa radary obserwacji okrężnej (SF-1 i VJ-1), system kierowania ogniem Mk 33 Mod 38, urządzenia naprowadzania kierunku Mk-T Mod 2 dla dział 127 mm i sonar QCR-1.
Załoga okrętu składała się ze 150 oficerów, podoficerów i marynarzy.
Służba.
31 stycznia 1953 roku okręt wszedł w skład 2 Dywizjonu 1. Eskadry Niszczycieli. W tym czasie zmieniono jego numer burtowy na D-14. W latach 1957–1958 niszczyciel poddano modernizacji: usunięto jedną armatę kal. 127 mm i dwa działka Oerlikon kal. 20 mm, montując w zamian podwójne stanowisko działek kal. 40 mm (na podstawie Mark 1 Mod 6); zamieniono też poczwórne aparaty torpedowe na dwa potrójne Mark 14 Mod 12. Unowocześniono również wyposażenie radioelektroniczne, wymieniając m.in. dwa radary obserwacji okrężnej (na AN/SPS-4 i AN/SPS-6C z IFF), a także dodając radar kierowania ogniem artyleryjskim Mk 28 dla systemu kierowania ogniem Mk 33 Mod 38 i dwa urządzenia naprowadzania kierunku Mk 51 dla dział kal. 40 mm. W rezultacie tych zmian wyporność okrętu wzrosła do 1450 ton (standardowa) i 2180 ton (bojowa). W 1963 roku dokonano reorganizacji struktury brazylijskiej marynarki, w wyniku której „Araguaia” znalazła się w składzie 21 Dywizjonu 2 Eskadry Niszczycieli. W roku 1971 niszczyciel wziął udział w ćwiczeniach „Unitas XII”. Jednostka została skreślona z listy floty w 1974 roku.

</doc>
<doc id="3976559" url="https://pl.wikipedia.org/wiki?curid=3976559" title="Kamień Montezumy I">
Kamień Montezumy I

Kamień Montezumy I – aztecki artefakt, przypuszczalnie kamień ofiarny ("temalacatl"), w formie cylindrycznego bazaltowego bloku o wysokości 68–76 cm i średnicy 224 cm. Obecnie znajduje się w zbiorach Narodowego Muzeum Antropologicznego w Meksyku.
Zabytek został odkryty w 1988 roku na dziedzińcu pałacu arcybiskupiego na przedmieściach Meksyku. Boczna część kamienia podzielona jest na trzy poziome pasy ozdobione reliefami. Najwyższy i najniższy z pasów zawierają odpowiednio po 59 i 57 niewielkich kwadratów, w których umieszczono różnego rodzaju symbole. Stanowiący centralną część pas środkowy zapełnia jedenaście wielkoformatowych scen, ilustrujących kolejne podboje władcy. Kamień łączony jest zazwyczaj z Montezumą I, zdaniem części badaczy należy go jednak datować na czasy Axayacatla, bowiem jedna ze scen może przedstawiać zdobycie Tlatelolco w 1473 roku.

</doc>
<doc id="3976560" url="https://pl.wikipedia.org/wiki?curid=3976560" title="Statystyki Marii Szarapowej">
Statystyki Marii Szarapowej

Artykuł przedstawia statystyki rosyjskiej tenisistki Marii Szarapowej na podstawie danych z oficjalnej strony WTA.

</doc>
<doc id="3976568" url="https://pl.wikipedia.org/wiki?curid=3976568" title="Władimir Kim">
Władimir Kim

Władimir Siergiejewicz Kim (ros. Владимир Серге́евич Ким; ur. 29 października 1960 r.) – kazachski przedsiębiorca oraz miliarder pochodzenia koreańskiego. 
Życiorys.
Władimir Kim urodził się 29 października 1960 roku. Jest synem Koreańczyków, którzy w ramach przesiedleń mniejszości narodowych w ZSRR za rządów Józefa Stalina, zostali zesłani do Kazachskiej SRR. W 1982 roku ukończył edukację na Instytucie Architektonicznym (w 1992 roku przemianowanym na Kazachską Akademię Architektoniczno-Budowlaną) w Ałmaty, a w 1998 roku w Stanach Zjednoczonych otrzymał dyplom MBA oraz obronił tytuł doktora biznesu oraz zarządzania administracyjnego. Po skończeniu szkoły w Ałmaty przyłączył się do Komunistycznej Partii Kazachstanu, w której po jakimś czasie został przewodniczącym okręgu Ałmaty. 
Kilka miesięcy po odzyskaniu przez Kazachstan niepodległości w 1991 roku, Władimir Kim został zatrudniony przez firmę Samsung jako szef jej kazachskiego oddziału. Przełom w jego karierze nastąpił w 1995 roku, kiedy Samsung podpisał z rządem Kazachstanu pięcioletni kontrakt dotyczący odbudowy przedsiębiorstwa ZhezkazganTsvetMet, które w czasach sowieckich stanowiło jeden z największych zakładów produkujących miedź. Kim otrzymał wówczas zadanie pokierowania owym projektem i przejął kierownictwo w podupadłej firmie. W 1997 roku zmieniono jej nazwę na Kazakhmys, a w przeciągu pięciu lat zaczęto odnotowywać znaczące zyski. Rząd Kazachstanu był na tyle zadowolony z wyników finansowych, że po wygaśnięciu kontraktu z Samsungiem, mianował Władimira Kima prezesem zarządu Kazakhmys oraz właścicielem wielu akcji państwowej spółki. Kiedy ta w 2005 roku weszła na London Stock Exchange, wartość akcji bardzo wzrosła, co uczyniło Kima miliarderem. 
W 2014 roku Kazakhmys zmieniło nazwę na KAZ Mineral, gdzie Władimir Kim zasiadł w zarządzie jako członek zwyczajny, jednak dalej posiadając dużą część akcji firmy. Jest również prezesem ENRC Kazakhstan Holding BV. 
Magazyn Forbes w 2017 roku oszacował majątek Władimira Kima na 2,6 mld dolarów amerykańskich, co uczyniło go drugą najbogatszą osobą w Kazachstanie - zaraz po Bułacie Utemuratowie.

</doc>
<doc id="3976580" url="https://pl.wikipedia.org/wiki?curid=3976580" title="Przydanka">
Przydanka

Przydanka ("łac. adventitia"), błona zewnętrzna ("łac. tunica externa") – zewnętrzna warstwa ściany tętnic, zbudowana z włókien kolagenowych. W wewnętrznej części zawiera podłużne włókna sprężyste, a bardziej zewnętrznie - włókna klejodajne. W niektórych tętnicach przydanka zawiera również podłużne komórki mięśniowe gładkie.

</doc>
<doc id="3976581" url="https://pl.wikipedia.org/wiki?curid=3976581" title="Cidade Baixa">
Cidade Baixa

Cidade Baixa – brazylijsko-brytyjski dramat filmowy z 2005 roku w reżyserii Sérgio Machado. 
Jego premiera miała miejsce 16 maja 2005 podczas 58. MFF w Cannes, gdzie został zaprezentowany w sekcji "Un Certain Regard". Premiera w Brazylii miała miejsce 4 listopada 2005
Fabuła.
Deco (Lázaro Ramos) i Naldinho (Wagner Moura) przyjaźnią się od czasów dzieciństwa. Są właścicielami małej łodzi "Dany Boy". Pewnego dnia spotykają prostytutkę Karinnę (Alice Braga), która podróżuje do Salvadoru w poszukiwaniu zamożnego cudzoziemskiego klienta. Oferują jej pomoc w dostaniu się do miasta i tak zaczyna się opowieść o trójkącie miłosnym, w który uwikłani są bohaterowie. Deco i Naldinho są oczarowani Karinną i w miarę jak coraz bardziej rywalizują o jej względy, ich przyjaźń staje pod znakiem zapytania. Uczucia Karinny wobec obydwu mężczyzn to przyjaźń pomieszana z pożądaniem. 
Akcja filmu rozgrywa się w Salvadorze w tzw. dolnym mieście (port. "cidade baixa"), gdzie pełno tanich lokali, zakamuflowanych domów publicznych i wąskich uliczek - w środowisku drobnych złodziejaszków i prostytutek. 
Reżyser Sérgio Machado pochodzi z Salvadoru, gdzie toczy się akcja filmu. Na zarzuty, że "Cidade Baixa" jest przesiąknięty seksem i przemocą, odpowiada:
Alice Braga w momencie kręcenia filmu miała 22 lat i niewielkie doświadczenie. Jak sama przyznaje, ta rola była dla niej wymagająca. Przefarbowała włosy na blond, aby lepiej wcielić się w postać Karinny. Przygotowywała się też do roli, ćwicząc sztukę uwodzenia ciałem i zmysłowość. Również jej zdaniem "Cidade Baixa" jest filmem o miłości.

</doc>
<doc id="3976590" url="https://pl.wikipedia.org/wiki?curid=3976590" title="Jołom">
Jołom

Jołom (jałoma) – popularna na Ukrainie workowata czapka kozacka z baraniej skóry, ze zwisającym wierzchem. Zazwyczaj czarna, u nadwornych kozaków wyróżniająca się wierzchem pąsowym, ozdobiona była chwastem włóczkowym lub srebrnym. Słowo pochodzenia tureckiego.

</doc>
<doc id="3976592" url="https://pl.wikipedia.org/wiki?curid=3976592" title="Progresul Vulcan Bukareszt">
Progresul Vulcan Bukareszt



</doc>
<doc id="3976593" url="https://pl.wikipedia.org/wiki?curid=3976593" title="Horses (singel Moniki Brodki)">
Horses (singel Moniki Brodki)



</doc>
<doc id="3976597" url="https://pl.wikipedia.org/wiki?curid=3976597" title="Maraton w Ałmaty">
Maraton w Ałmaty

Maraton w Ałmaty – maratoński bieg uliczny rozgrywany co roku w Ałmaty, w Kazachstanie. Pierwsza edycja maratonu odbyła się 27 maja 2012 roku. Od początku w zawodach uczestniczyli zarówno mężczyźni, jak i kobiety.
Lista zwycięzców.
Lista zwycięzców maratonu w Ałmaty:

</doc>
<doc id="3976609" url="https://pl.wikipedia.org/wiki?curid=3976609" title="Jeleń Schomburgka">
Jeleń Schomburgka



</doc>
<doc id="3976611" url="https://pl.wikipedia.org/wiki?curid=3976611" title="Tarta Tropézienne">
Tarta Tropézienne

Tarta Tropézienne (fr. "Tarte Tropézienne") – rodzaj francuskiej tarty, wywodzącej się i wypiekanej w Saint-Tropez, rozpowszechnionej począwszy od lat 50. XX wieku, której podstawę stanowi ciasto typu brioche oraz mieszanina kremu budyniowego i maślanego.
Historia i opis.
Historia deseru związana jest z przyjazdem do Saint-Tropez w 1945 Alexandre’a Micki, kucharza o polskich korzeniach, który otworzył przy Place de la Mairie własną piekarnię. Wśród wypiekanych produktów znalazła się także tarta, przyrządzana według rodzinnego przepisu jego polskiej babki. Produkt uzyskał szeroką sławę dopiero po 1955, kiedy w miasteczku kręcono film pt. "I Bóg stworzył kobietę" z Brigitte Bardot w roli głównej, w reżyserii Rogera Vadima. Alexandre Micka dostarczał wówczas posiłki dla ekipy filmowej, a wśród nich znalazła się również tarta, która wzbudziła szczególne uznanie. Sama Bardot, urzeczona jej smakiem, miała zaproponować nazwę „Tarta z Saint-Tropez” ("la Tarte de Saint-Tropez"), co później podchwycił Micka. Film i jego twórcy, oprócz wypromowania deseru, zapoczątkowali także przemianę Saint-Tropez z typowego miasteczka rybackiego w kurort turystyczny.
W 1973 Micka zarejestrował tartę jak znak towarowy pod nazwą "Tarte Tropézienne". W latach 70. XX w. rozpoczęto jej produkcję na szerszą skalę, również jako produkt mrożony. W 1985 współpracę z Micką rozpoczął Albert Dufrêne, który po jego śmierci przejął przedsiębiorstwo. Główna piekarnia zlokalizowana została w Cogolin, w pobliżu Saint-Tropez.
Podstawą Tarty Tropézienne jest ciasto drożdżowe typu brioche, posypane ziarnami cukru i wypełnione nadzieniem, będącym mieszaniną dwóch kremów, budyniowego i maślanego. Oryginalny przepis pozostaje tajemnicą handlową.

</doc>
<doc id="3976612" url="https://pl.wikipedia.org/wiki?curid=3976612" title="Andrzej Lichtarowicz">
Andrzej Lichtarowicz

Andrzej Lichtarowicz (ur. 10 listopada 1930 w Wilnie, zm. 5 stycznia 2015 w Nottingham) – polski naukowiec, inżynier mechanik, działacz społeczny i podharcmistrz polskiego harcerstwa w Wielkiej Brytanii.
Życiorys.
Był synem pułkownika Ludwika Lichtarowicza (1890–1965) i Zofii z Fiedorowiczów. Szkołę podstawową ukończył w Wilnie. Po wybuchu II wojny światowej razem z matką i siostrą Aleksandrą przedostał się z Wilna do Warszawy. W 1946 przebywający w Szkocji ojciec, który służył w Polskich Siłach Zbrojnych na Zachodzie, zorganizował rodzinie ucieczkę transportem UNRRA z Krakowa do Haren (polskiego „Maczkowa”) w Dolnej Saksonii w okupowanych przez aliantów Niemczech. Stąd przenieśli się do Glasgow w Szkocji, gdzie Andrzej uczęszczał do St. Mungo’s Academy i uzyskał świadectwo maturalne (z wyróżnieniem). Po rozformowaniu Polskich Sił Zbrojnych na Zachodzie, w 1947 rodzina Lichtarowiczów osiadła w Nottingham. W 1949 Andrzej założył w Nottingham polskie harcerstwo – 24. drużynę im. Józefa Birczana. Na Uniwersytecie w Nottingham ukończył z wyróżnieniem studia z zakresu mechaniki (1949–1952). W latach 1953–1954 odbył podyplomowy kurs mechaniki stosowanej na Uniwersytecie w Sheffield.
Zmarł w Anglii i został pochowany na cmentarzu Gunnersbury w Londynie, we wspólnym grobie swoich rodziców.
Działalność naukowa.
W 1960 uzyskał doktorat (Ph.D.) na Uniwersytecie w Nottingham. Od 1956 był tam zatrudniony na wydziale mechanicznym, początkowo jako starszy asystent badawczy. W 1959 został mianowany na stanowisko wykładowcy ("lecturer"), później awansował do stanowiska "readera" (odpowiednik profesora nadzwyczajnego). Był profesorem wizytującym na Uniwersytecie Yale (1961–1962) i w Tokyo Institute of Technology w Japonii w 1975. W 1996 przeszedł na emeryturę.
Był specjalistą w dziedzinie mechaniki płynów. Opracował metodę cięcia metali przy pomocy strumienia cieczy (metoda typu waterjet i kawitacji). Był autorem monografii książkowych, artykułów naukowych (także w czasopiśmie „Nature”) i współautorem międzynarodowych standardów. Opracował metodę pomiaru odporności materiałów na erozję przy pomocy technologii strumieniowej z kawitacją. Współpracował z polskimi naukowcami oraz z Instytutem Maszyn Przepływowych PAN w Gdańsku i z Politechniką Opolską. Za prace związane z przygotowaniem światowych standardów technologii cięcia strumieniami otrzymał w 1998 międzynarodową nagrodę Frank C. Brautigam Award od American Society for Testing and Materials (ASTM).
Działalność społeczna.
Był katolickim działaczem polonijnym i jednym z organizatorów brytyjskiego Medical Aid for Poland Fund – fundacji pomocy medycznej dla Polski w czasie stanu wojennego po 13 grudnia 1981, za co w 1984 otrzymał Złoty Krzyż Zasługi od władz Rzeczypospolitej Polskiej na uchodźstwie, a w 1992 został odznaczony watykańskim medalem Pro Ecclesia et Pontifice nadanym przez Jana Pawła II. Uczestniczył w ruchu oazowym księdza Franciszka Blachnickiego w Carlsbergu w Niemczech. W 1995 otrzymał medal Benemeriti de Opere Fundato Ioannis Pauli PP. II – medal Zasługi Towarzystwa Przyjaciół Fundacji Jana Pawła II w Wielkiej Brytanii. Był wieloletnim działaczem polskiej Akcji Katolickiej i harcerstwa polskiego w Wielkiej Brytanii. 
W marcu 2015 w Londynie jego pamięci została poświęcona sesja Konferencji Jubileuszu 75-lecia Stowarzyszenia Techników Polskich w Wielkiej Brytanii.
Życie prywatne.
W 1964 zawarł związek małżeński z Aliną Żurowską (ur. 1936), krakowską lekarką, autorką i katolicką działaczką społeczną. Ich dziećmi są: Ewa (ur. 1965) – lekarka, Anna (ur. 1975) – dziennikarka, Tomasz (ur. 1977) – informatyk i Jan (ur. 1977) – informatyk.

</doc>
<doc id="3976613" url="https://pl.wikipedia.org/wiki?curid=3976613" title="Dinara Kulibajewa">
Dinara Kulibajewa

Dinara Nursułtankyzy Kulibajewa (, ; ur. 19 sierpnia 1967 w Temyrtau) – kazachska biznesmenka, druga z trzech córek byłego prezydenta Kazachstanu Nursułtana Nazarbajewa oraz żona miliardera Timura Kulibajewa.
Życiorys.
W 1988 roku ukończyła studia na Rosyjskim Uniwersytecie Sztuki Teatralnej, a w 1998 roku otrzymała tytuł magistra zarządzania biznesem na Kazachskim Instytucie Zarządzania, Ekonomii i Badań Strategicznych (KIMEP) w Kazachstanie. W 2007 roku obroniła doktorat, którego tematem było „Metodyczne podstawy zarządzania systemem edukacyjnym w międzynarodowych typach szkół”. 
Od 1998 roku jest kierownikiem Fundacji Edukacyjnej Nursułtana Nazarbajewa, gdzie prowadzi szereg projektów edukacyjnych. Od 2001 roku zasiada w zarządzie uczelni KazUIR &amp; WL, a od 2004 roku jest prezesem zarządu uczelni KBTU. Jest również inicjatorką utworzenia w Kazachstanie sieci prywatnych szkół „Miras” (ros. Мирас), w których nauczanie jest prowadzone w trzech językach - kazachskim, rosyjskim i angielskim. 
W 2017 roku Forbes szacował majątek Dinary Kulibajewnej na 2,1 miliarda dolarów amerykańskich.
Życie prywatne.
Wraz z mężem mają trójkę dzieci: syna Ałtaja (ur. 1990) oraz córki Denise (ur. 2004) i Alicię (ur. 2010).

</doc>
<doc id="3976623" url="https://pl.wikipedia.org/wiki?curid=3976623" title="Andrea Vieira">
Andrea Vieira

Andrea Chahad Guedes Vieira (ur. 5 lutego 1971 w São Paulo) – brazylijska tenisistka, reprezentantka w Fed Cup, olimpijka z Barcelony (1992).
Kariera tenisowa.
Występowała na światowych kortach w latach 80. i 90. XX wieku.
W 1992 roku zagrała na igrzyskach olimpijskich w Barcelonie. Z turnieju singlowego odpadła w 1 rundzie po porażce z Manuelą Maleewą, a w konkurencji gry podwójnej doszła do 2 rundy wspólnie z Cláudią Chabalgoity. Najpierw Brazylijki pokonały Szwedki Catarinę Lindqvist i Marię Lindström, a potem przegrały z Australijkami Rachel McQuillan i Nicole Bradtke.
W roku 1990 i 1992 reprezentowała Brazylię w Fed Cup. Bilans zawodniczki w turnieju wynosi 4 zwycięstwa i 3 porażki w singlu oraz 2 wygrane mecze przy 2 przegranych deblu.

</doc>
<doc id="3976626" url="https://pl.wikipedia.org/wiki?curid=3976626" title="Ameer Webb">
Ameer Webb

Ameer Kenneth Webb (ur. 19 marca 1991) – amerykański lekkoatleta specjalizujący się w biegach sprinterskich.
Uczestnik mistrzostw NACAC (2015). Rok później zadebiutował na igrzyskach olimpijkich w Rio de Janeiro, na których odpadł w półfinale.
Reprezentant kraju w IAAF World Relays.
Medalista mistrzostw Stanów Zjednoczonych. Stawał na najwyższym stopniu podium czempionatu NCAA.

</doc>
<doc id="3976627" url="https://pl.wikipedia.org/wiki?curid=3976627" title="Marija Mironowa (1911–1997)">
Marija Mironowa (1911–1997)

Marija Władimirowna Mironowa (ros. Мари́я Влади́мировна Миро́нова; ur. 1911 w Moskwie, zm. 13 listopada 1997 tamże) – radziecka aktorka filmowa i głosowa. Matka aktora Andrieja Mironowa. 
Pochowana na Cmentarzu Wagańkowskim w Moskwie.

</doc>
<doc id="3976631" url="https://pl.wikipedia.org/wiki?curid=3976631" title="Bulanda Mucha Architekci w konkursach architektonicznych">
Bulanda Mucha Architekci w konkursach architektonicznych

Bulanda Mucha Architekci w konkursach architektonicznych – lista nagród i wyróżnień otrzymanych przez polskie biuro architektoniczne Bulanda Mucha Architekci prowadzone przez Andrzeja Bulandę i Włodzimierza Muchę. Działalność biura sprowadza się przeważnie do udziałów w konkursach architektonicznych. W ciągu pierwszych 20 lat swojego istnienia pracownia uczestniczyła w ok. 100 konkursach. "Bulanda Mucha Architekci" często startuje w konkursach nie tylko z chęci wygrania, ale również poszukiwania i rozwoju.
Dyskwalifikacja.
W lutym 2007 r. pracownia BiM Architekci wystartowała w ogłoszonym przez Uniwersytet Marii Curie-Skłodowskiej konkursie na projekt nowego gmachu informatyki i rozbudowę istniejącego matematyki i fizyki. Praca warszawskiego biura znalazła się w grupie zdyskwalifikowanych, gdyż opis projektu był o jedną stronę za długi. Andrzej Bulanda stwierdził, iż werdykt sądu konkursowego naruszył podstawowe elementy przyzwoitości, gdyż „zwyciężyły biurokracja i pseudoformalizm”. Zrozumienia nie okazał również jeden z lubelskich architektów Bolesław Stelmach.

</doc>
<doc id="3976636" url="https://pl.wikipedia.org/wiki?curid=3976636" title="Cláudia Chabalgoity">
Cláudia Chabalgoity

Cláudia Chabalgoity (ur. 13 marca 1971) – brazylijska tenisistka, reprezentantka w Fed Cup, olimpijka z Barcelony (1992).
Kariera tenisowa.
W zawodowym gronie tenisistek występowała w latach 1988–1994.
W 1992 roku zagrała na igrzyskach olimpijskich w Barcelonie w konkurencji gry podwójnej dochodząc do 2 rundy wspólnie z Andreą Vieirą. Najpierw Brazylijki pokonały Szwedki Catarinę Lindqvist i Marię Lindström, a potem przegrały z Australijkami Rachel McQuillan i Nicole Bradtke.
W roku 1990 i 1991 reprezentowała Brazylię w Fed Cup. Bilans zawodniczki w turnieju wynosi 1 zwycięstwo i 3 porażki w singlu oraz 4 przegrane deblu.
W rankingu gry pojedynczej Chabalgoity najwyżej była na 121. miejscu, a w klasyfikacji gry podwójnej na 102. pozycji.

</doc>
<doc id="3976640" url="https://pl.wikipedia.org/wiki?curid=3976640" title="Lara Matheis">
Lara Matheis

Lara Matheis (ur. 2 sierpnia 1992) – niemiecka lekkoatletka specjalizująca się w biegach sprinterskich.
Srebrna medalistka IAAF World Relays (2017).
Medalistka mistrzostw Niemiec.

</doc>
<doc id="3976644" url="https://pl.wikipedia.org/wiki?curid=3976644" title="Ajuricaba (1945)">
Ajuricaba (1945)

Ajuricaba (A-3) – brazylijski niszczyciel z okresu „zimnej wojny”, jedna z sześciu jednostek typu "Acre". Okręt został zwodowany 30 maja 1945 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w grudniu 1957 roku. W 1962 roku niszczyciel nieopodal Rio de Janeiro wszedł na podwodną skałę i doznał poważnych uszkodzeń. Jednostka została skreślona z listy floty w lipcu 1964 roku.
Projekt i budowa.
„Ajuricaba” był jednym z sześciu bliźniaczych niszczycieli, zbudowanych w Brazylii w miejsce zarekwirowanych przez Wielką Brytanię po wybuchu II wojny światowej sześciu jednostek typu "H". Okręt został zbudowany według oryginalnego brytyjskiego projektu stoczni Thornycroft, z tą jednak różnicą, że system napędowy, uzbrojenie i wyposażenie miało być produkcji USA. Inna niż w pierwowzorze siłownia spowodowała również zmiany w wyglądzie zewnętrznym jednostki, przejawiające się m.in. w użyciu jednego komina zamiast dwóch. Sylwetka okrętu stała się tym samym podobna do amerykańskich niszczycieli typu "Gridley". Długi, kilkunastoletni czas budowy jednostki spowodowany był zarówno brakami materiałowymi, jak też innymi trudnościami spowodowanymi toczącą się wojną. Według pierwotnych planów okręt miał być uzbrojony w cztery działa uniwersalne kal. 127 mm, dwa działka Bofors kal. 40 mm, cztery działka Oerlikon kal. 20 mm oraz dwa poczwórne aparaty torpedowe kal. 533 mm. Okręt ukończono jednak z innym zestawem uzbrojenia i nowocześniejszym wyposażeniem radioelektronicznym.
Niszczyciel zamówiony został w końcu 1939 roku w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 28 grudnia 1940 roku, został zwodowany 30 maja 1945 roku, a służby w Marinha do Brasil przyjęto go 21 grudnia 1957 roku. Niszczyciel otrzymał nazwę pochodzącą od rzeki Ajuricaba oraz numer taktyczny A-3.
Dane taktyczno-techniczne.
„Ajuricaba” był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 98,5 metra (97,5 m na konstrukcyjnej linii wodnej), szerokość 10,7 metra i średnie zanurzenie 2,59 metra (maksymalne 3,3 m). Wyporność standardowa wynosiła 1340 ton, zaś pełna 1800 ton. Okręt napędzany był przez dwie turbiny parowe General Electric z przekładniami redukcyjnymi o łącznej mocy 35 000 koni mechanicznych (KM), do których parę dostarczały trzy kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć maksymalną prędkość 33,5 węzła (marszowa wynosiła 20 węzłów). Energię elektryczną wytwarzały dwa turbogeneratory Westinghouse o napięciu 450 V i mocy 204 KM (okręt posiadał też generator wysokoprężny Cummins 450 V o mocy 136 KM). Okręt zabierał 450 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w trzy pojedyncze działa uniwersalne kal. 127 mm L/38 Mark 21/30 (jedno na pokładzie dziobowym, jedno na pokładzie rufowym i jedno w superpozycji na nadbudówce rufowej). Broń przeciwlotniczą stanowiły cztery działka Bofors kal. 40 mm L/56 Mark 1 (2 x II) oraz dwa pojedyncze działka Oerlikon kal. 20 mm L/70 Mark 10. Uzbrojenie uzupełniały: dwa potrójne aparaty torpedowe kal. 533 mm Mark 14 Mod 7 oraz dwa miotacze bomb głębinowych K Mark 6 i dwie zrzutnie bomb głębinowych Mark 3 i Mark 4. Wyposażenie radioelektroniczne obejmowało dwa radary obserwacji okrężnej (na AN/SPS-4 i AN/SPS-6C z IFF), system kierowania ogniem Mk 33 Mod 38 wraz z radarem kierowania ogniem artyleryjskim Mk 28, urządzenia naprowadzania kierunku Mk-T Mod 2 dla dział 127 mm i Mk 51 dla dział kal. 40 mm oraz sonar QCR-1.
Załoga okrętu składała się ze 150 oficerów, podoficerów i marynarzy.
Służba.
6 lipca 1955 roku znajdujący się w budowie okręt otrzymał pierwszego dowódcę i najprawdopodobniej w tym momencie zdecydowano się na zmianę uzbrojenia i wyposażenia okrętu. Wtedy zmieniono też jego numer burtowy na D-11. Do momentu przyjęcia do służby w grudniu 1957 roku jednostka miała jeszcze dwóch dowódców. W 1958 roku okręt wraz z bliźniaczą „Araguari” wziął udział w obchodach 400-lecia miasta Pelotas. 20 lipca 1959 roku u wybrzeży Brazylii niszczyciel zatrzymał i następnie odprowadził do Rio de Janeiro podejrzany statek, którym okazał się niemiecki frachtowiec „Cap Norte”, jednak nie znaleziono na nim żadnego zabronionego ładunku. W 1961 roku okręt wziął udział w manewrach „Unitas II”, zaś w czerwcu 1962 roku gościł na pokładzie Ministra Obrony. 7 listopada 1962 roku w Zatoce Ilha Grande nieopodal Rio de Janeiro niszczyciel wszedł na podwodną skałę, doznając poważnych uszkodzeń (zalane zostały co najmniej trzy przedziały). Dopiero w grudniu udało się przywrócić jednostce pływalność i ściągnąć ją ze skały (przy pomocy m.in. bliźniaczej „Acre”), osadzając na plaży Boa Vista. W 1963 roku „Ajuricaba” została przeholowana do macierzystej stoczni, gdzie po oględzinach kadłuba podjęto decyzję o wycofaniu niszczyciela ze służby. Jednostka została skreślona z listy floty 2 lipca 1964 roku.

</doc>
<doc id="3976648" url="https://pl.wikipedia.org/wiki?curid=3976648" title="Felicia Brown">
Felicia Brown

Felicia Brown (ur. 27 października 1993) – amerykańska lekkoatletka specjalizująca się w biegach sprinterskich.
Brązowa medalistka IAAF World Relays (2017).
Złota medalistka mistrzostw NCAA.

</doc>
<doc id="3976651" url="https://pl.wikipedia.org/wiki?curid=3976651" title="Dobrujewo">
Dobrujewo

Dobrujewo (niem. "Albertshof") – część wsi Długołęka w Polsce, położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 Dobrujewo należało administracyjnie do województwa olsztyńskiego.
Nazwa.
17 października 1949 r. ustalono urzędową polską nazwę miejscowości – Dobrujewo, określając drugi przypadek jako Dobrujewa, a przymiotnik – dobrujewski.

</doc>
<doc id="3976652" url="https://pl.wikipedia.org/wiki?curid=3976652" title="Maurine, and Other Poems">
Maurine, and Other Poems

Maurine, and Other Poems – tomik wierszy amerykańskiej poetki Elli Wheeler Wilcox&lt;ref name="treccani.it/enciclopedia"&gt;&lt;/ref&gt;. Zbiorek zawiera poemat "Maurine", który ukazał się po raz pierwszy w 1876 w Milwaukee, i kilkadziesiąt innych utworów. W tym kształcie po raz pierwszy został opublikowany w 1882 w Chicago. Okazał się bardzo popularny, o czym świadczą kolejne wydania, następujące po sobie w zaledwie kilkuletnich odstępach. Zbiorek wznowiono między innymi w 1888, 1890 i 1892. Był on w kolejnych edycjach poszerzany o nowe wiersze. W wydaniu z 1895 liczył ponad sto utworów. W tomiku znalazły się między innymi wiersze "All Roads that Lead to God are Good", "Dust-sealed", "Advice", "Over the Banisters", "The Past" i "Secrets", jak również "Applause", "The Story", "Lean Down" i "Life".

</doc>
<doc id="3976654" url="https://pl.wikipedia.org/wiki?curid=3976654" title="Marija Mironowa (ur. 1973)">
Marija Mironowa (ur. 1973)

Marija Andriejewna Mironowa (ros. Мари́я Андре́евна Миро́нова; ur. 28 maja 1973 w Moskwie) – rosyjska aktorka filmowa. Córka aktora Andrieja Mironowa. Laureatka narodowej nagrody teatralnej Złota Maska.

</doc>
<doc id="3976658" url="https://pl.wikipedia.org/wiki?curid=3976658" title="Demish Gaye">
Demish Gaye

Demish Gaye (ur. 20 stycznia 1993) – jamajski lekkoatleta specjalizujący się w biegach sprinterskich.
Uczestnik halowych mistrzostw świata w Portland (2016), zajmując czwarte miejsce w biegu rozstawnym 4 × 400 metrów. Rok później sięgnął po brązowy medal podczas IAAF World Relays w tej samej konkurencji. W 2019 zdobył srebro w sztafecie 4 × 400 metrów, a indywidualnie był czwarty w biegu na 400 metrów podczas mistrzostw świata w Dosze. Wywalczył srebrny medal igrzysk panamerykańskich w Limie, w konkurencji biegu na 400 m.
Złoty medalista mistrzostw Jamajki.

</doc>
<doc id="3976662" url="https://pl.wikipedia.org/wiki?curid=3976662" title="Marija Mironowa">
Marija Mironowa



</doc>
<doc id="3976670" url="https://pl.wikipedia.org/wiki?curid=3976670" title="Steven Gayle">
Steven Gayle

Steven Gayle (ur. 19 marca 1994) – jamajski lekkoatleta specjalizujący się w biegach sprinterskich.
Brązowy medalista IAAF World Relays (2017).
Stawał na podium czempionatu NCAA.

</doc>
<doc id="3976671" url="https://pl.wikipedia.org/wiki?curid=3976671" title="Gretchen Parlato">
Gretchen Parlato

Gretchen Parlato (ur. 11 lutego 1976 w Los Angeles) – amerykańska wokalistka jazzowa, grająca też na instrumentach perkusyjnych, producent muzyczny.
Uzdolniona muzycznie, stała się jedną z najbardziej obiecujących wokalistek jazzowych Wschodniego Wybrzeża Stanów Zjednoczonych.
Życiorys.
Dzieciństwo i młodość.
Gretchen Parlato urodziła się jako córka Davida Parlato, basisty jazzowego i Judy Frisk, artystki sztuk wizualnych i muzyka. Wychowywała się w rodzinie artystycznej. Jej dziadek ze strony ojca, Charlie Parlato, był trębaczem i wokalistą jazzowym, natomiast dziadek ze strony matki, Caleb Frisk, szwedzkim inżynierem dźwięku. Jej siostra jest projektantką graficzną, a wuj – aktorem. Gdy miała dwa lata, matka nagrała ją podczas kąpieli. Już wtedy jej rodzice, którzy oboje byli muzykami, stwierdzili u swej córki muzyczny potencjał. Sama artystka w wywiadzie udzielonym Roseannie Vitro i zamieszczonym w JazzTimes stwierdziła, że śpiewała przez całe życie, a mając 15 spostrzegła, że śpiew jest jej życiowym powołaniem. Wcześniej myślała o karierze aktorki, nauczycielki lub weterynarza.
Edukacja.
Parlato uczęszczała do Los Angeles County High School for the Arts, później ukończyła studia na Uniwersytecie Kalifornijskim zdobywając stopień bakalaureat w specjalności: etnografia muzyczna/nauka o jazzie. W 2001 roku została przyjęta do Thelonious Monk Institute of Jazz Performance, jako pierwsza w historii tego instytutu wokalistka.
Kariera artystyczna.
W 2003 roku Parlato przeprowadziła się do Nowego Jorku. W 2004 roku wygrała prestiżowy konkurs Thelonious Monk International Jazz Vocals Competition.
W 2005 roku wydała własnym nakładem swój debiutancki album, "Gretchen Parlato", nagrany 16 i 17 grudnia 2004 roku w nowojorskim Coyote Studios. W latach następnych utwierdziła swoją pozycję odbywając trasy z własnym zespołem lub uczestnicząc w koncertach takich artystów jak: Wayne Shorter, Oscar Castro-Neves, Gal Costa, Ivan Lins i Dianne Reeves. Uczestniczyła w sesjach nagraniowych Terence’a Blancharda (album "Flow" nominowany w 2005 roku do nagrody Grammy), Kenny’ego Barrona (album "The Traveler") i Esperanzy Spalding (album "Esperanza Spalding" z 2008 roku).
W 2009 roku wystąpiła w dokumentalnej serii "Icons Among Us: Jazz In The Present Tense". W tym samym roku zadebiutowała pod szyldem wytwórni płytowej ObliqSound wydając swój album "In a Dream". Projekt graficzny okładki albumu wykonała jej matka. W nagraniu materiału muzycznego wzięli udział: gitarzysta i wokalista Lionel Loueke, klawiszowiec Aaron Parks, basista Derrick Hodge i perkusista Kendrick Scott. Na albumie znalazły się jej wersje utworów klasyków jazzu: „Butterfly” Herbiego Hancocka, „E.S.P.” Wayne’a Shortera i „Azure” Duke’a Ellingtona. Artystka zamieściła również w dwóch utworach swój zarejestrowany głos z okresu, gdy miała dwa lata.
W 2011 roku został wydany trzeci album Parlato, "The Lost and Found", przynoszący zróżnicowane stylistycznie utwory, z których kilka sama skomponowała: „Winter Wind”, utrzymany w stylu post-bop czy „Better Than” mający klimat rozmarzonej pop ballady. W nagraniu albumu wzięli udział: klawiszowiec Taylor Eigsti, basista Derrick Hodge i perkusista Kendrick Scott, z gościnnym udziałem saksofonisty tenorowego Dayny Stephensa (w kilku nagraniach).
W 2013 roku ukazał się jej album koncertowy, "Live in NYC", będący zapisem jej koncertu w nowojorskiej Rockwood Hall w 2012 roku. Album wypełniło 9 utworów, pochodzących głównie z jej dwóch ostatnich albumów studyjnych. W nagraniu wzięli udział muzycy: pianista Taylor Eigsti, basista i wokalista Alan Hampton, basista i wokalista Burniss Earl Travis II oraz perkusiści – Mark Guiliana i Kendrick Scott. Do plyty CD dołączona została płyta DVD. Wydanie albumu koncertowego zbiegło się z 10 rocznicą przybycia artystki do Nowego Jorku stając się okazją do uczczenia miasta, które umożliwiło jej muzyczną działalność.
Styl wykonawczy.
Parlato śpiewa miękko, ale jej głos, podobnie jak jej idolek: Billie Holiday, João Gilberto i Shirley Horn, jest bardzo elastyczny i ekspresyjny. Jej repertuar obejmuje covery piosenek pop i rhythm and bluesowych oraz klasyczne post-bop utwory z repertuaru Milesa Davisa, Herbiego Hancocka i Wayne’a Shortera. Jeszcze jako studentka Instytutu Theloniousa Monka napisała tekst do „Juju” Shortera, który zamieściła na albumie "The Lost and Found". Łącząc zdolność i elegancję klasycznej divy jazzowej z ciekawością i wizją myślących perspektywicznie pionierów jazzu, Parlato stanowi przykład odważnej ewolucji wokalistyki jazzowej. Jedną z jej cech charakterystycznych jest umiejętność włączania do własnej twórczości stylów znajdujących się poza tradycyjnym idiomem jazzowym. Jest ona szczególnie zainteresowana rytmami muzyki brazylijskiej, a legendę bossa-novy Astrud Gilberto zalicza do tych artystów, którzy wywarli na nią największy wpływ. Ten wielokulturowy aspekt swego stylu Parlato rozwijała jeszcze na uniwersytecie kalifornijskim w Los Angeles, gdzie studiowała etnografię muzyczna i jazz.
Linki zewnętrzne.
 

</doc>
<doc id="3976677" url="https://pl.wikipedia.org/wiki?curid=3976677" title="Shqipëria (1919)">
Shqipëria (1919)



</doc>
<doc id="3976681" url="https://pl.wikipedia.org/wiki?curid=3976681" title="Nitrofenol">
Nitrofenol



</doc>
<doc id="3976683" url="https://pl.wikipedia.org/wiki?curid=3976683" title="Cegielnia Sołtyków">
Cegielnia Sołtyków

Zakład Ceramiki Budowlanej w Sołtykowie (Cegielnia Sołtyków) – przedsiębiorstwo założone w 1916 roku przez Stefana Wielowiejskiego zajmujące się produkcją ceramiki budowlanej.
Po II wojnie światowej została znacjonalizowana. W zakładzie produkowana była m.in. cegła kratówka, cegła ceramiczna czerwona, a także dachówki ceramiczne i kafle. Produkcja oparta była o złoża gliny oddalone o 2 km. skąd dowożono surowiec kolejką wąskotorową, w późniejszym okresie również samochodami z innych źródeł. Eksploatacja gliny odsłoniła warstwy skalne dolno jurajskie, gdzie odkryto utwardzone w skale odciski śladów młodych i dorosłych dinozaurów. Odnajdowane są również inne liczne skamieniałości. Początkowo proces produkcji odbywał się w starych holach, gdzie cegła była wypalana w piecach węglowych. W 1974 r. została oddana nowa hala, gdzie zainstalowano już nowoczesną linię produkcyjną i piece tunelowe opalane gazem. W 1979 roku całkowicie przeniesiono produkcję do nowej hali. W latach dziewięćdziesiątych cegielnia w Sołtykowie jako jedyna w Polsce produkowała ekologiczną cegłę klinkierową.
Z dawnego wyrobiska cegielni znane są jedne z nielicznych w Polsce wystąpień gagatów oraz bogaty zespół skamieniałości, w tym tropy dinozaurów i jurajskie owady. Po zaprzestaniu eksploatacji w wyrobisku powstał rezerwat przyrody Gagaty Sołtykowskie.

</doc>
<doc id="3976693" url="https://pl.wikipedia.org/wiki?curid=3976693" title="Gospodarczy Bank Spółdzielczy w Strzelinie">
Gospodarczy Bank Spółdzielczy w Strzelinie

Gospodarczy Bank Spółdzielczy w Strzelinie – bank spółdzielczy z siedzibą w Strzelinie. Bank zrzeszony jest w Spółdzielczej Grupie Bankowej.
Oprócz działalności bankowej bank prowadzi ośrodki szkoleniowo-wypoczynkowe w Stroniu Śląskim i w Lądku-Zdroju.
Historia.
Bank został założony 28 października 1950 pod nazwą "Gminna Kasa Spółdzielcza w Strzelinie".
Na przestrzeni lat bank kilkakrotnie zmieniał nazwę:
Bank zrzeszony był w:
W 1998 połączyły się banki spółdzielcze w Strzelinie, Borowie i w Przewornie.
Władze.
W skład zarządu banki wchodzą:
Czynności nadzoru banku sprawuje 7-osobowa rada nadzorcza.

</doc>
<doc id="3976702" url="https://pl.wikipedia.org/wiki?curid=3976702" title="Parafia Bożego Ciała w Mińsku">
Parafia Bożego Ciała w Mińsku

Parafia Bożego Ciała w Mińsku – rzymskokatolicka parafia znajdująca się w archidiecezja mińsko-mohylewskiej, w dekanacie Mińsk-Wschód, na Białorusi. Parafię prowadzą Karmelici. 
Historia.
O utworzeniu parafii Bożego Ciała w Mińsku zdecydował Kardynał Kazimierz Świątek w 2005 roku podczas obchodów Roku Eucharystycznego. Stworzenie struktur parafii powierzono ks. Igorowi Łaszukowi SDB. Później Administrator Apostolski Archidiecezji mińsko-mohylewskiej biskup Antoni Dziemianko powierzył opiekę nad parafią karmelitom bosym.
Parafia została zarejestrowana 18 stycznia 2007 roku. Na początku parafianie zbierali się w prywatnych pomieszczeniach, później wraz ze wzrostem liczby wiernych - w sali ŻES 74.
W 2010 r. wybrano plac pod budowę świątyni, który poświęcono 8 sierpnia 2011 r. 3 lipca 2012 r. Metropolita Tadeusz Kondrusiewicz konsekrował tymczasową kaplicę Matki Bożej Szkaplerznej, znajdującą się w mikrorejonie Angarska. 31 maja 2018 r. arcybiskup Kondrusiewicz pobłogosławił kamień węgielny pod budowę kościoła parafialnego i klasztoru Karmelitów. Kamień pochodził z klasztoru św. Teresy z Ávili w Hiszpanii.

</doc>
<doc id="3976703" url="https://pl.wikipedia.org/wiki?curid=3976703" title="Zmarli w maju 2017">
Zmarli w maju 2017



</doc>
<doc id="3976704" url="https://pl.wikipedia.org/wiki?curid=3976704" title="Jerzy Czubała">
Jerzy Czubała

Jerzy Czubała (ur. 7 stycznia 1933 w Łazach, zm. 22 kwietnia 2017) – polski piłkarz grający na pozycji napastnika oraz hokeista.
Życiorys.
Karierę piłkarską zaczynał w Gedanii Gdańsk, z której na początku lat 50. XX wieku trafił do Lechii Gdańsk. Jako zawodnik Lechii na najwyższym poziomie rozgrywek rozegrał w latach 1953–1959 łącznie 52 mecze. W 1955 awansował z Lechią do finału Pucharu Polski, zaś w 1956 zajął trzecie miejsce w ekstraklasie. Był również zawodnikiem hokeja na lodzie. W latach 1956–1957 był kapitanem drużyny gdańskiej Stoczni Północnej. W latach lat 60. XX wieku emigrował do Australii, gdzie do zakończenia kariery zawodniczej występował w klubach polonijnych, a następnie poświęcił się pracy w zawodzie lekarza stomatologa.

</doc>
<doc id="3976708" url="https://pl.wikipedia.org/wiki?curid=3976708" title="Santanagopala">
Santanagopala

Santanagopala – hinduistyczny bóg Kryszna, awatara boga Wisznu, przedstawiony jako postać niemowlęcia będącego adresatem kultu religijnego. W tej formie Gopala przedstawiany jest jako chłopczyk śpiący lub ssący palec nogi, w pozycji leżącej na plecach. Typową ceremonią do tej formy dziecka jest Sanatnagopalapudźa.
Kult Sanatanagolpali popularny jest szczególnie wśród:
Przykładowe świątynie kultu tej postaci:

</doc>
<doc id="3976710" url="https://pl.wikipedia.org/wiki?curid=3976710" title="Dąb w Stelmužė">
Dąb w Stelmužė



</doc>
<doc id="3976713" url="https://pl.wikipedia.org/wiki?curid=3976713" title="Sarah Helen Whitman">
Sarah Helen Whitman

Sarah Helen Whitman (ur. 1803, zm. 1878) – poetka amerykańska.
Życiorys.
Sarah Helen Whitman urodziła się w Providence w stanie Rhode Island. Była córką Nicholasa Powera i Anny Marsh Power. W 1828 poślubiła bostońskiego prawnika Johna W. Whitmana. Kiedy ten zmarł w 1833, powróciła do rodzinnego miasta i poświęciła się literaturze. Była miłośniczką poezji Edgara Allana Poe, z którym w 1848 warunkowo się zaręczyła. Jakkolwiek narzeczeństwo się szybko rozpadło, pozostała zafascynowana twórczością i osobą pisarza, który był inspiracją jej własnych utworów. Przyjaźniła się również z transcendentalistami, jak Ralph Waldo Emerson i Margaret Fuller. Niektóre utwory napisała z siostrą, Anną Marsh Power.
Twórczość.
W 1853 Sarah Helen Whitman wydała tomik "Hours of Life, and Other Poems", zawierający między innymi tytułowy trzyczęściowy cykl "Hours of Life", złożony z utworów "Morning", "Noon" i "Evening". Opublikowała także książkę o wspomnianym Edgarze Allanie Poe, ("Edgar A. Poe and his Critics"), w której broniła go przed napastliwą krytyką. Autorowi "Kruka" poświęciła sonet "To Edgar Allan Poe".

</doc>
<doc id="3976720" url="https://pl.wikipedia.org/wiki?curid=3976720" title="Expo 2017">
Expo 2017

Expo 2017 – wystawa światowa, która odbyła się w Astanie (Kazachstan), trwała od 10 czerwca do 10 września 2017 roku. Swój udział w wystawie zapowiedziało 116 państw i 18 organizacji międzynarodowych, co stanowi jedną z najwyższych liczb uczestników w historii wystaw światowych. Na teren wystawy przeznaczono powierzchnię 25 hektarów. Planowana frekwencja wynosić ma 5 milionów osób.
Temat przewodni i symbole wystawy.
Motywem przewodnim towarzyszącym Expo 2017 będzie „Energia przyszłości”. Zagadnieniami poruszanymi w ramach tematu będą m.in. sposoby redukcji emisji dwutlenku węgla oraz zwiększanie wydajności i powszechności energii na świecie. Przedstawiona zostanie również rola energetyki w procesie rozwoju gospodarczego państw.
Decyzją Państwowej Komisji ds. Organizacji Wystawy Światowej Expo 2017, z przedstawionych jej 56 projektów logo wystawy, wybranych zostało 7, które następnie zostały poddane otwartemu głosowaniu na stronie wystawy. Po wyłonieniu dwóch finalistów Komisja zdecydowała, że oficjalnym logo Expo 2017 zostanie projekt nazwany „Energia wiatru” ("Wind energy"). Zwycięskie logo w swojej kolorystyce odwołuje się do trzech źródeł energii odnawialnej – wody (kolor niebieski), natury (kolor zielony) i promieni słonecznych (kolor pomarańczowy). Kompozycja trzech kolorowych elementów logo nawiązuje zaś do czwartego źródła energii odnawialnej – wiatru.
Maskotkami Expo 2017 zostały trzy postacie, które razem reprezentować mają temat przewodni wystawy, czyli energię przyszłości. Są to: "Saule" (reprezentująca energię słoneczną), "Kuat" (symbolizujący zieloną energię) oraz "Moldir" (reprezentująca energię wodną). Projekty postaci zawierają również nawiązania do kazachskiego folkloru.
Historia.
22 listopada 2012 roku, decyzją Międzynarodowego Biura Wystaw Światowych, Kazachstan oficjalnie został wybrany na gospodarza Expo 2017
26 lipca 2013 roku zaprezentowane zostało oficjalne logo wystawy.
Przygotowania.
Transport.
17 sierpnia 2015 roku oficjalnym przewoźnikiem lotniczym Expo 2017 została ogłoszona kazachstańska firma Air Astana.
Państwowa spółka kolejowa Kazachstan Temir Żoły przeprowadza modernizację infrastruktury kolejowej na terenie Astany. Prace obejmują również budowę nowego dworca oraz rozbudowanie sieci połączeń kolejowych. 11 stycznia 2017 roku wicepremier rządu Askar Mamin, podczas wizyty na terenie nowego dworca, w swojej wypowiedzi dot. postępu prac podkreślił znaczenie ukończenia robót przed rozpoczęciem wystawy.
Wiceburmistrz Astany Malika Bekturowa, w swojej wypowiedzi dla The Astana Times, przedstawiła działania podejmowane przez zarząd w celu poprawy bezpieczeństwa oraz modernizacji i rozbudowy infrastruktury miejskiej. Działania te obejmują m.in. budowę nowego terminala pasażerskiego na lotnisku w Astanie oraz wprowadzenie na czas trwania wystawy dodatkowych linii autobusowych. Poprawa bezpieczeństwa ma być realizowana m.in. poprzez modernizację i integrację systemów monitoringu oraz wdrażanie nowych rozwiązań dla centrum powiadamiania ratunkowego.
Wiceburmistrz zapowiedziała zakończenie wszystkich prac dot. modernizacji i rozbudowy infrastruktury miejskiej na 1 lipca 2017.
Wydarzenia kulturalne.
W czasie trwania wystawy odbędzie się łącznie ponad 3 tysiące wydarzeń kulturalnych i rozrywkowych. Wydarzenia te obejmują m.in. występ grupy Cirque du Soleil ze specjalnym programem czy koncerty artystów muzycznych z całego świata. Planowane są również występy muzyków wykonujących kazachską muzykę ludową (m.in. grupa Otrar Sazy, orkiestra imienia Kurmangazego Sagyrbajuły). W czasie wystawy odbędzie się również festiwal muzyczny inspirowany kazachskim folklorem pt. "The Spirit of Tengri".
Uczestnicy.
Swój udział w wystawie potwierdziło 109 państw.

</doc>
<doc id="3976724" url="https://pl.wikipedia.org/wiki?curid=3976724" title="Lee Yung-dug">
Lee Yung-dug

Lee Yung-dug (hangul: 이영덕; ur. 6 marca 1926, zm. 6 lutego 2010) – południowokoreański polityk, nauczyciel akademicki, premier Korei Południowej w roku 1994.
Ukończył studia na Seulskim Uniwersytecie Narodowym, obronił doktorat na Ohio State University. Pracował jako profesor na Alma Mater, później także na Myongji University. Od 1971 do 1980 zasiadał na czele Koreańskiego Instytutu Edukacji i Rozwoju. W 1984 został przewodniczącym Koreańskiego Czerwonego Krzyża, z ramienia którego w 1985 negocjował z Północnymi Koreańczykami. Później powrócił do pracy akademickiej i w organizacjach pozarządowych, w tym UNESCO. Od 1992 do 1993 był rektorem Myongji University.
Był bliskim współpracownikiem prezydenta Kim Young-sama, w 1993 jego wysłannikiem na rozmowy z Koreą Północną. W grudniu 1993 został mianowany wicepremierem i ministrem unifikacji w rządzie Lee Choi-changa. W kwietniu 1994 prezydent powierzył mu pełnienie funkcji premiera. 21 października podał się do dymisji w związku z zawaleniem się mostu Songsu w Seulu, lecz jej nie przyjęto. Lee Yung-dug zakończył urzędowanie 17 grudnia 1994. Po zakończeniu kadencji zasiadał w radach różnych organizacji pozarządowych. Został jednym z doradców premiera Chung Un-chana, opowiadał się wówczas za utworzeniem miasta przemysłowego Sedżong i przeniesieniem doń stolicy. Zmarł na zapalenie płuc 6 lutego 2010 roku.
Był żonaty, miał syna i dwie córki. Wyznawał chrześcijaństwo.

</doc>
<doc id="3976725" url="https://pl.wikipedia.org/wiki?curid=3976725" title="Wskrzeszenia w hinduizmie">
Wskrzeszenia w hinduizmie

Wskrzeszenia w hinduizmie – działania skutkujące przywróceniem życia istocie boskiej (dewa) lub ludzkiej, jak również tylko ciału fizycznemu sthulaśarira człowieka (bez pierwotnego pierwiastka duchowego), bywają opisywane w mitologii indyjskiej i w pismach hinduistycznych świętych. Dla zdarzeń takich kategorii, jako pokrewne są: nieudane próby samobójstw świętych postaci hinduizmu, boskie interwencje w chwili przybycia po duszę wysłanników boga Jamy oraz pomyślne powroty z pobytu w królestwie boga śmierci.

</doc>
<doc id="3976727" url="https://pl.wikipedia.org/wiki?curid=3976727" title="Fresh Off The Boat">
Fresh Off The Boat



</doc>
<doc id="3976730" url="https://pl.wikipedia.org/wiki?curid=3976730" title="Lista odcinków serialu Fresh Off The Boat">
Lista odcinków serialu Fresh Off The Boat



</doc>
<doc id="3976736" url="https://pl.wikipedia.org/wiki?curid=3976736" title="Piekarnia Mamut">
Piekarnia Mamut

 
Piekarnia Mamut – kompleks budynków dawnej piekarni w centrum Wrocławia w dzielnicy Śródmieście przy ul. Sienkiewicza. 
Historia.
Budynek wzniesiono jako magazyn piekarni należącej do "Breslauer Consum Verein". Obiekt rozbudowano w 1928 z powodu zmiany technologii wypieku chleba. Należał do największych w Niemczech, w 1945 wypiekano w nim 8 ton pieczywa na dobę. Po II wojnie światowej budynek przejęło PSS Społem. W szczytowym momencie przerób piekarni sięgał 150 ton na dobę.
Zobacz też.
Mamut Polska S.A.

</doc>
<doc id="3976738" url="https://pl.wikipedia.org/wiki?curid=3976738" title="Hyun Soong-jong">
Hyun Soong-jong

Hyun Soong-jong (; ur. 26 stycznia 1919, zm. 25 maja 2020) – południowokoreański polityk i nauczyciel akademicki, premier Korei Południowej w latach 1992–1993.
Życiorys.
W 1943 ukończył studia prawnicze na Kyungsung Imperial University. Uczestniczył w II wojnie światowej jako żołnierz Cesarskiej Armii Japońskiej. Po 1945 został oficerem południowokoreańskich sił powietrznych, uczestniczył w wojnie koreańskiej i doszedł do stopnia podpułkownika (). W 1956 ukończył Koreański Narodowy Uniwersytet Obronny. Pracował później jako pracownik naukowy, był od 1974 do 1980 rektorem Sungkyunkwan University, a od 1988 do 1992 Hallym University. 8 października 1992 prezydent Roh Tae-woo po dymisji poprzedniego gabinetu mianował go na stanowisko premiera, które pełnił do końca jego kadencji, tj. lutego 1993. W momencie powołania miał aż 73 lata, co czyni go najstarszym południowokoreańskim premierem. 1 stycznia 1994 stanął na czele Koreańskiego Narodowego Komitetu UNICEF.
Żonaty, miał córkę i trzech synów.

</doc>
<doc id="3976742" url="https://pl.wikipedia.org/wiki?curid=3976742" title="Wojsak">
Wojsak

Wojsak – jezioro w Polsce w województwie warmińsko-mazurskim, w powiecie giżyckim, w gminie Giżycko.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Węgorapa–Pregoła. Znajduje się w bezpośrednim sąsiedztwie Giżycka, na północnym zachodzie. Ma połączenie z Kisajnem i Kanałem Giżyckim.
Zbiornik wodny według typologii rybackiej jezior zalicza się do karasiowych.
Dno i stoki ławicy muliste. Otoczenie brzegów stanowią tereny podmokłe, bagniste i płaskie.
Jezioro leży na terenie obwodu rybackiego jeziora Dargin w zlewni rzeki Węgorapa – nr 1. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 35,2 ha. Maksymalna głębokość zbiornika wodnego to 1,9 m. Maksymalna długość jeziora to 1430 m, a szerokość 400 m. Długość linii brzegowej wynosi 3050 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 18,5 ha, a wysokość bezwzględna lustra wody – 116,1 m n.p.m.
Przyroda.
W skład pogłowia występujących ryb wchodzą m.in. karaś, szczupak, lin, płoć i okoń. Roślinność przybrzeżna nierównomierna, przeważa trzcina. Wśród roślinności zanurzonej przeważają osoka aloesowata i ramienice.

</doc>
<doc id="3976757" url="https://pl.wikipedia.org/wiki?curid=3976757" title="Stanisław Leszczyński (radiolog)">
Stanisław Leszczyński (radiolog)

Stanisław Zbigniew Leszczyński (ur. 29 maja 1922 w Łodzi, zm. 24 kwietnia 2017) – polski radiolog, prof. dr hab. n. med., jeden z pionierów zastosowania rezonansu magnetycznego w Polsce.
Życiorys.
Urodził się 29 maja 1922 roku w Łodzi. Jego matką była Stanisława Leszczyńska. Podczas II wojny światowej działał w konspiracji w Związku Jaszczurczym. Był kurierem, woził konspiracyjną prasę do Warszawy. 21 lutego 1943 r. został wraz z częścią rodziny aresztowany przez Gestapo, które poszukiwało jego brata Bronisława. Wraz z bratem Henrykiem został osadzony w obozie KL Mauthausen i przebywał w nim do wyzwolenia w maju 1945 roku.
Po wojnie służył w wojsku. Za sprawą pomyłki komisji poborowej został skierowany na Ziemie Odzyskane w charakterze radiologa, chociaż sam planował specjalizować się w kardiologii. W następnych latach pracował w szpitalu wojskowym w Warszawie. Po 1956 roku został docentem i otrzymał zgodę na wyjazdy zagraniczne. Za odmowę pisania dla służb raportu z wyjazdu przeniesiono go do Wojewódzkiego Szpitala Zakaźnego w Warszawie, w którym pracował do 2016 roku. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
W 1990 otrzymał tytuł profesorski. Jako pierwszy pełnił funkcję Naczelnego Rzecznika Odpowiedzialności Zawodowej w Naczelnej Izbie Lekarskiej, stanowisko piastował przez dwie kadencje. Zmarł 24 kwietnia 2017 roku.
Grał na cytrze, posiadał kolekcję cytr.

</doc>
<doc id="3976759" url="https://pl.wikipedia.org/wiki?curid=3976759" title="Mistrzostwa Oceanii w Zapasach 1988">
Mistrzostwa Oceanii w Zapasach 1988

Mistrzostwa Oceanii w zapasach w 1988, odbywały się w dniu 28 maja w Melbourne w Australii. W tabeli medalowej tryumfowali zapaśnicy z Australii.
Wyniki.
Styl wolny.
Ross Tanner z Nowej Zelandii w kategorii 48 kg, był jedynym zgłoszonym zawodnikiem w swojej kategorii i nie został uwzględniony w tabeli jako złoty medalista.

</doc>
<doc id="3976761" url="https://pl.wikipedia.org/wiki?curid=3976761" title="Kotelnica (Pasmo Lubania)">
Kotelnica (Pasmo Lubania)



</doc>
<doc id="3976762" url="https://pl.wikipedia.org/wiki?curid=3976762" title="Kudowski Wierch">
Kudowski Wierch

Kudowski Wierch (1024 m) – mało wybitny szczyt w Paśmie Lubania w Gorcach. W północnym kierunku, do Ochotnicy Dolnej opada z niego grzbiet oddzielający dolinę potoku Kudowski od doliny Groniowskiego Potoku. W kierunku południowym tworzy krótki grzbiet opadający w widły potoku Lemierzysko i jego dopływu – Michalowego Potoku.
Stoki Kudowskiego Wierchu porasta las, ale po wschodniej stronie szczytu głównym grzbietem ciągnie się widokowa polana Kudów należąca do położonej u południowych podnóży Pasma Lubania wsi Mizerna. W jej dolnej części rosną dwa duże jesiony. W ich pobliżu można jeszcze odnaleźć fundamenty, piwniczkę i dziczejące śliwy będące pozostałością kiedyś stojących tu zabudowań gospodarstwa. Obecnie polana zarasta lasem, kiedyś jednak były na niej pola orne. Było to gospodarstwo oddalone od najbliższych zabudowań o godzinę drogi pieszo, a od najbliższego sklepu o dwie godziny. Dojazd furmanką był praktycznie niemożliwy. Wybudowane było w oryginalnym stylu; dwuizbowy dom z sienią, izbą czarną i izbą białą, stodoła i obora tworzyły czworobok. Właściciele opuścili go w 1967 r. pozostawiając wszystkie sprzęty i otwarte drzwi.
Dawniej polany ciągnęły się również na głównym grzbiecie po zachodniej stronie Kudowskiego Wierchu. Na mapie Geoportalu opisane są jako Jachymówki i Wyrobisko, ale obecnie są już niemal całkowicie zarośnięte lasem.
Na szczycie Kudowskiego Wierchu zbiegają się granice trzech miejscowości: Ochotnica Dolna i Ochotnica Górna (stoki północne) oraz Maniowy (stoki południowe), w powiecie nowotarskim, w województwie małopolskim.

</doc>
<doc id="3976765" url="https://pl.wikipedia.org/wiki?curid=3976765" title="Groniowski Potok (dopływ Kudowskiego Potoku)">
Groniowski Potok (dopływ Kudowskiego Potoku)

Groniowski Potok – potok, lewy dopływ Kudowskiego Potoku o długości około 700 m.
Potok wypływa na wysokości 840 m na północnych stokach Pasma Lubania w Gorcach, w miejscowości Ochotnica Dolna w województwie małopolskim, w powiecie nowotarskim, w gminie Ochotnica Dolna. Na wysokości 720 m uchodzi do Kudowskiego Potoku.
Zlewnia Groniowskiego Potoku znajduje się w całkowicie porośniętych lasem stokach Pasma Lubania w dorzeczu rzeki Ochotnicy. W dorzeczu tej rzeki i również w Paśmie Lubania znajduje się jeszcze inny Groniowski Potok, ale uchodzący bezpośrednio do rzeki.

</doc>
<doc id="3976771" url="https://pl.wikipedia.org/wiki?curid=3976771" title="Márcio Carlsson">
Márcio Carlsson

Márcio Carlsson (ur. 24 lipca 1975 we Florianópolis) – brazylijski tenisista, reprezentant w Pucharze Davisa.
Kariera tenisowa.
Zawodowym tenisistą Carlsson był w latach 1994–2007.
W grze pojedynczej Brazylijczyk zagrał raz w drabince głównej rozgrywek Wielkiego Szlema, podczas Australian Open 1999. Odpadł w 1 rundzie pokonany przez Mariano Puertę.
W grze podwójnej wygrał 2 turnieje o randze ATP Challenger Tour. W deblu nigdy nie zagrał w zawodach wielkoszlemowych.
W kwietniu 1999 reprezentował Brazylię w Pucharze Davisa w rywalizacji 1 rundy grupy światowej z Hiszpanią. Swój mecz przegrał z Àlexem Corretją, jednak Brazylijczycy mieli już wtedy zapewniony awans do dalszej fazy turnieju.
W rankingu gry pojedynczej Carlsson najwyżej był na 119. miejscu (9 listopada 1998), a w klasyfikacji gry podwójnej na 166. pozycji (7 czerwca 1999).

</doc>
<doc id="3976773" url="https://pl.wikipedia.org/wiki?curid=3976773" title="Janów (Stradomka)">
Janów (Stradomka)

Janów – przysiółek wsi Stradomka w Polsce położony w województwie małopolskim, w powiecie bocheńskim, w gminie Bochnia.
W latach 1975–1998 przysiółek administracyjnie należał do województwa tarnowskiego.

</doc>
<doc id="3976775" url="https://pl.wikipedia.org/wiki?curid=3976775" title="Jaworzyny (Gorce)">
Jaworzyny (Gorce)

Jaworzyny (1096 m) – mało wybitny szczyt w Paśmie Lubania w Gorcach, pomiędzy Kudowskim Wierchem (1024 m) a zachodnim wierzchołkiem Lubania (1211 m). Północne stoki opadają do doliny Ochotnicy, na południe ze szczytu opada grzbiet oddzielający dolinę potoku Kluszkowianka od doliny jednego z dopływów Mizerzanki. Stoki porasta las, ale sam wierzchołek jest bezleśny i na grzbiecie znajdują się dwie polany; po zachodniej stronie jest to niewielka polana Morgi, po wschodniej długa i większa Jaworzyny Ochotnickie. Obydwie zarastają lasem.
Na szczycie Jaworzyn graniczą z sobą trzy miejscowości: Mizerna i Kluszkowce w powiecie nowotarskim (stoki południowe) i Ochotnica Dolna w powiecie limanowskim (stoki północne).
Szlaki turystyki pieszej.
Głównym grzbietem Pasma Lubania prowadzi czerwono znakowany Główny Szlak Beskidzki, szlak zielony z Ochotnicy Dolnej, szlak rowerowy i narciarski. Szczyt Jaworzyn omijają po północnej stronie. Po wschodniej stronie szczytu na polanie Jaworzyny Ochotnickie dołącza do nich nowo wyznakowany żółty szlak z Kluszkowców.

</doc>
<doc id="3976776" url="https://pl.wikipedia.org/wiki?curid=3976776" title="Macrelmis bocainensis">
Macrelmis bocainensis

Macrelmis bocainensis – gatunek chrząszcza z rodziny osuszkowatych.
Chrząszcz o ciele długości od 4,8 do 5,6 mm i szerokości od 1,76 do 1,92 mm, ubarwiony czarno z rudobrązowymi czułkami, stopami i narządami gębowymi. Ciało porastają złote szczecinki oraz pokrywają drobne, okrągłe do owalnych guzki, rozmieszczone w odległościach swoich średnic. Nadustek jest na przednim brzegu lekko wklęsły, a policzki omszone. Przedplecze jest szersze niż dłuższe, o wypukłych bokach i nieco wystających tylno-bocznych kątach. Cechuje je obecność żeberek przybocznych i brak nabrzmiałości. Hypomeron jest guzkowany. Na rzeźbę pokryw składają się równoległe, guzkowane rzędy i międzyrzędy. Ich wierzchołki nie rozchodzą się. Odnóża są gęsto guzkowane, a środkowa ich para ma na goleniach po jednej grzywce włosków czyszczących. Samca cechują długie, zwężające się i zagięte ku górze paramery.
Owad neotropikalny, znany tylko z brazylijskiego stanu Rio de Janeiro. Lokalizacja typowa znajduje się w górach Serra da Bocaina.

</doc>
<doc id="3976778" url="https://pl.wikipedia.org/wiki?curid=3976778" title="Macrelmis itatiaiensis">
Macrelmis itatiaiensis

Macrelmis itatiaiensis – gatunek chrząszcza z rodziny osuszkowatych.
Chrząszcz o ciele długości od 4,5 do 5 mm i szerokości od 2 do 2,2 mm, ubarwiony czarno z rudobrązowymi czułkami, stopami i narządami gębowymi. Ciało pokrywają drobne, okrągłe do owalnych guzki. Nadustek jest na przednim brzegu ścięty, a gula, podbródek i policzki omszone. Przedplecze jest szersze niż dłuższe, o wypukłych i drobno piłkowanych brzegach bocznych i gęsto ziarenkowanej powierzchni. Cechuje je obecność żeberek przybocznych i brak nabrzmiałości. Hypomeron jest guzkowany i omszony. Na rzeźbę pokryw składają się równoległe, głęboko punktowane rzędy i miejscami guzkowane międzyrzędy. Wierzchołki pokryw rozchodzą się. Odnóża są guzkowane, a środkowa ich para ma na goleniach po dwie grzywki włosków czyszczących. Samca cechują krótkie i tęgie paramery, tak długie jak edeagus.
Owad neotropikalny, znany tylko z brazylijskiego stanu Minas Gerais. Lokalizacja typowa znajduje się w masywie Itataia.

</doc>
<doc id="3976779" url="https://pl.wikipedia.org/wiki?curid=3976779" title="Kamieniec (Stradomka)">
Kamieniec (Stradomka)

Kamieniec – przysiółek wsi Stradomka w Polsce położony w województwie małopolskim, w powiecie bocheńskim, w gminie Bochnia.
W latach 1975–1998 przysiółek administracyjnie należał do województwa tarnowskiego.

</doc>
<doc id="3976780" url="https://pl.wikipedia.org/wiki?curid=3976780" title="Jaworzyny">
Jaworzyny



</doc>
<doc id="3976782" url="https://pl.wikipedia.org/wiki?curid=3976782" title="Ostręgowiec (Stradomka)">
Ostręgowiec (Stradomka)

Ostręgowiec – przysiółek wsi Stradomka w Polsce położony w województwie małopolskim, w powiecie bocheńskim, w gminie Bochnia.
W latach 1975–1998 przysiółek administracyjnie należał do województwa tarnowskiego.

</doc>
<doc id="3976784" url="https://pl.wikipedia.org/wiki?curid=3976784" title="Podbrowar">
Podbrowar

Podbrowar – przysiółek wsi Stradomka w Polsce położony w województwie małopolskim, w powiecie bocheńskim, w gminie Bochnia.
W latach 1975–1998 przysiółek administracyjnie należał do województwa tarnowskiego.

</doc>
<doc id="3976786" url="https://pl.wikipedia.org/wiki?curid=3976786" title="Równie (Stradomka)">
Równie (Stradomka)

Równie – przysiółek wsi Stradomka w Polsce położony w województwie małopolskim, w powiecie bocheńskim, w gminie Bochnia.
W latach 1975–1998 przysiółek administracyjnie należał do województwa tarnowskiego.

</doc>
<doc id="3976787" url="https://pl.wikipedia.org/wiki?curid=3976787" title="Równie">
Równie



</doc>
<doc id="3976788" url="https://pl.wikipedia.org/wiki?curid=3976788" title="Macrelmis browni">
Macrelmis browni

Macrelmis browni – gatunek chrząszcza z rodziny osuszkowatych.
Chrząszcz o ciele długości 6 mm i szerokości 3,2 mm, ubarwiony czarno z rudobrązowymi czułkami, stopami, goleniami i narządami gębowymi. Powierzchnia ciała jest ziarenkowana, w boczno-brzusznych częściach tułowia i odwłoka omszona. Nadustek ma prosty przedni brzeg. Przedplecze jest szersze niż dłuższe, o lekko wypukłych brzegach bocznych, wyposażone w żeberka przyboczne i pozbawione nabrzmiałości. Dysk przedplecza jest pozbawiony ziarenek, za to punktowany. Na rzeźbę pokryw składają się wąskie, drobno punktowane rzędy i wąskie, ziarenkowane międzyrzędy. Wierzchołki pokryw nie rozchodzą się. Środkowa para odnóży ma na goleniach po dwie grzywki włosków czyszczących. U samca paramery są tak długie jak edeagus.
Owad neotropikalny, znany tylko z brazylijskiego stanu Rio de Janeiro. Lokalizacja typowa znajduje się w okolicy Nova Friburgo.

</doc>
<doc id="3976791" url="https://pl.wikipedia.org/wiki?curid=3976791" title="Stanisław Leszczyński (geolog)">
Stanisław Leszczyński (geolog)

Stanisław Leszczyński – polski geolog, doktor habilitowany nauk o Ziemi, specjalność: sedymentologia.
Biografia.
Jest profesorem nadzwyczajnym na Uniwersytecie Jagiellońskim. 21 marca 1979 otrzymał doktorat na podstawie pracy pt. „Sedymentacja piaskowców ciężkowickich jednostki śląskiej w Karpatach”, a habilitację 3 listopada 1998 na podstawie pracy pt. „Origin of the Sub-Menilite Globigerina Marl (Eocene-Oligocene transition) in the Polish Outer Carpathians”.

</doc>
<doc id="3976794" url="https://pl.wikipedia.org/wiki?curid=3976794" title="KH-7 28">
KH-7 28

KH-7 28 – amerykański satelita rozpoznawczy; dwudziesty ósmy statek serii KeyHole-7 "GAMBIT" programu CORONA. Jego zadaniem było wykonywanie wywiadowczych zdjęć Ziemi o rozdzielczości przy gruncie około 46 cm.
 

</doc>
<doc id="3976795" url="https://pl.wikipedia.org/wiki?curid=3976795" title="Jaworzyna Ligasowska">
Jaworzyna Ligasowska

Jaworzyna Ligasowska (1063) – szczyt w Paśmie Lubania w Gorcach. Jest jednym z wielu mało wybitnych wierzchołków w południowo-wschodnim grzbiecie najwyższego szczytu tego pasma – Lubania (1211 m). Znajduje się w tym grzbiecie pomiędzy wschodnim wierzchołkiem Lubania (Średnim Groniem) a Marszałkiem (828 m).
Według mapy Geoportalu wysokość szczytu wynosi ok. 1065 m, turystyczna mapa Compass podaje wysokość 1050 m. W południowym kierunku z okolic Jaworzyny Ligasowskiej opada grzbiet oddzielający dolinę potoku Wąskie od doliny Lubańskiego Potoku.
Głównym grzbietem Pasma Lubania biegnie czerwony szlak turystyczny. Wierzchołek Jaworzyny Ligasowskiej omija on w niewielkiej odległości po północno-wschodniej stronie. Obecnie szczyt i stoki porasta las, ale na mapie Geoportalu zaznaczone jest wiele polan w okolicy szczytu: Wyżnia Hala, Mraźnica, Hala, Hala Niżnia, Wyżnia Zięciówka, Podjaworzany, Pokrzywnica. Niektóre zarosły już całkowicie lasem, inne stopniowo zarastają. W 2004 r. z niektórych z nich rozciągały się jeszcze widoki na południe. Zaprzestano ich użytkowania z powodu nieopłacalności ekonomicznej. Pozostawione same sobie z powrotem zarastają lasem. W Gorcach jest wiele takich polan, po których jedynym śladem ich gospodarczej przeszłości (wypas i koszenie) pozostają nazwy na mapie.
Przez Jaworzynę Ligasowską przebiega granica między miejscowościami Grywałd i Tylmanowa w granicach wsi Ochotnica Dolna w powiecie nowotarskim, województwie małopolskim.

</doc>
<doc id="3976796" url="https://pl.wikipedia.org/wiki?curid=3976796" title="Okręgowe rozgrywki w piłce nożnej woj. białostockiego (1947)">
Okręgowe rozgrywki w piłce nożnej woj. białostockiego (1947)

13. Edycja okręgowych rozgrywek w piłce nożnej województwa białostockiego
Okręgowe rozgrywki w piłce nożnej województwa białostockiego prowadzone są przez Białostocki Okręgowy Związek Piłki Nożnej, rozgrywane są w dwóch ligach, najwyższym poziomem jest klasa A, a następnie klasa B w dwóch grupach. Sformowana była także klasa C, ale nie rozpoczęła rozgrywek. 
Mistrzostwo Okręgu zdobył WKS Mazur Ełk. WKS Mazur (Wojskowy Klub Sportowy) to nie jest ta sama drużyna co późniejszy Mazur Ełk, którego protoplastą był KKS Ełk (Kolejowy Klub Sportowy)
Drużyny z województwa białostockiego występujące w centralnych i makroregionalnych poziomach rozgrywkowych:
Klasa A - II poziom rozgrywkowy.
Eliminacje do II ligi
Klasa B - III poziom rozgrywkowy.
Grupa I
Brak pełnej tabeli i wyników. Wiadomo, że żadna z drużyn występujących w grupie nie awansowała.
Grupa II
Brak wyników, awansowała drużyna OMTUR Hajnówka.
Mecz barażowy o klasę A
Klasa C.
Klasa C (2 grupy) nie wystartowała. Drużyny, które miały wystąpić w rozgrywkach C klasy: Supraślanka Supraśl, WKS Tempo Białystok.

</doc>
<doc id="3976799" url="https://pl.wikipedia.org/wiki?curid=3976799" title="Agrilus flechtmanni">
Agrilus flechtmanni

Agrilus flechtmanni – gatunek chrząszcza z rodziny bogatkowatych i podrodziny Agrilinae.
Chrząszcz o wydłużonym ciele długości od 4,4 do 5,5 mm, ubarwionym mosiężnie brązowo z jasnożółtym owłosieniem w postaci 3 par plamek na pokrywach, położnych: na guzie barkowym, przyszwowo przed środkiem i przyszwowo w wierzchołkowej ¼. Czoło ma płaskie, zielone u samców i miedziane u samic. Ciemię ma lekko wgłębione. Czułki są zielone i od czwartego członu piłkowane. Przedplecze ma prawie równoległe boczne żeberka i lekko wklęśnięty przed żeberkowaną tarczką dysk. Wierzchołki pokryw są zaokrąglone i opatrzone ząbkami. Zielono połyskujące odnóża cechują rozdwojone pazurki. Ostatni widoczny sternit odwłoka ma zaokrąglony wierzchołek.
Larwy rozwijają się w drewnie "Adanenanthera macrocarpa".
Owad neotropikalny, znany tylko z brazylijskiego stanu São Paulo. Lokalizacja typowa znajduje się w Ilha Solteira.

</doc>
<doc id="3976800" url="https://pl.wikipedia.org/wiki?curid=3976800" title="Libertas Milano">
Libertas Milano

Libertas Milano – włoski klub piłkarski, mający swoją siedzibę w mieście Mediolan, na północy kraju.
Historia.
Chronologia nazw:
Piłkarski klub Racing Libertas został założony w Mediolanie we wrześniu 1911 roku w wyniku fuzji klubów "Racing Club Italia" i "Libertas Club". W sezonie 1911/12 zespół startował w Seconda Categoria, zajmując trzecie miejsce w grupie milanese. W 1912 został reorganizowany system lig - druga liga otrzymała nazwę "Promozione". W wyniku reformy klub otrzymał promocję do najwyższej klasy i w sezonie 1912/13 zespół debiutował do Prima Categoria. Debiutowy sezon zakończył na szóstej pozycji w grupie lombardo. W sezonie 1913/14 zajął 7.miejsce, a w następnym był piątym w grupie lombardo. Jednak z powodu I wojny światowej mistrzostwa zostały zawieszone. W 1919 klub zmienił nazwę na AC Libertas i w sezonie 1919/20 po przerwie startował w rozgrywkach najwyższej klasy zajmując 5.miejsce w grupie A Lombarda. W 1921 zdobył wicemistrzostwo grupy E Lombarda. Po zakończeniu sezonu 1921/22, w którym uplasował się na czwartej pozycji w grupie D Lombarda rozgrywek FIGC, klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na boisku piłkarskim Campo via Bersaglio (obecnie via Tempesta) w Mediolanie.

</doc>
<doc id="3976804" url="https://pl.wikipedia.org/wiki?curid=3976804" title="Vordon">
Vordon

Vordon – istniejące od 2010 polskie przedsiębiorstwo z siedzibą w Warszawie, zajmujące się produkcją i dostarczaniem sprzętu RTV, AGD oraz IT. Pomysłodawcą i założycielem marki jest Krzysztof Kusz. 
Charakterystyka.
Jeden z trzech największych dystrybutorów nawigacji GPS w Polsce.
Vordon w 2017 jako pierwszy ogłosił współpracę TomTom na zasadach użyczenia oprogramowania do nawigacji Vordon.
Od 2016 produkty Vordon są dostępne na rynkach środkowoeuropejskich i wschodnioeuropejskich, m.in.: czeskim, słowackim, niemieckim, francuskim i hiszpańskim.
Wyróżnienia i nagrody.
W 2016 roku firma Profit Plus, właściciel marki VORDON została uhonorowana nagrodą Gazela Biznesu za dynamikę wzrostu przychodu. W 2017 roku natomiast zdobyto Diament Forbes jako jedna z najszybciej rozwijających się spółek w województwie mazowieckim. Na liście wojewódzkiej uplasowano się na 59 miejscu oraz 287 w klasyfikacji ogólnopolskiej. Kolejną nagrodą zdobytą w 2017 jest "Jakość roku 2017" przyznana przez IT RESELER.

</doc>
<doc id="3976806" url="https://pl.wikipedia.org/wiki?curid=3976806" title="Czarna Włoszczowska">
Czarna Włoszczowska



</doc>
<doc id="3976810" url="https://pl.wikipedia.org/wiki?curid=3976810" title="Pływanie na Letnich Igrzyskach Olimpijskich 1968 – 200 m stylem dowolnym mężczyzn">
Pływanie na Letnich Igrzyskach Olimpijskich 1968 – 200 m stylem dowolnym mężczyzn

200 m stylem dowolnym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i finał odbyły się 24 października 1968 roku.
W tej powracającej po 68 latach konkurencji zwyciężył Australijczyk Michael Wenden, ustanawiając nowy rekord olimpijski (1:55,2). Dla Wendena był to drugi złoty medal na tych igrzyskach olimpijskich. Pozostałe miejsca na podium zajęli Amerykanie. Srebro wywalczył rekordzista świata, Don Schollander, który w finale uzyskał czas 1:55,8, a brąz otrzymał John Nelson (1:58,1).
Kilka godzin wcześniej, w eliminacjach rekord olimpijski poprawiali kolejno: John Nelson (1:59,5) i Michael Wenden (1:59,3). 
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3976819" url="https://pl.wikipedia.org/wiki?curid=3976819" title="Parafia św. Anny w Jaktorowie">
Parafia św. Anny w Jaktorowie

Parafia św. Anny w Jaktorowie – rzymskokatolicka parafia w dekanacie Kcynia diecezji bydgoskiej. Została utworzona przed 1288 rokiem.
Zasięg parafii.
Do parafii należą wierni z miejscowości: Borowo, Jaktorowo, Jaktorówko, Józefowo, Lipa, Lipia Góra, Nowy Dwór, Sokolec i Swoboda.

</doc>
<doc id="3976820" url="https://pl.wikipedia.org/wiki?curid=3976820" title="DS-U2-I">
DS-U2-I

DS-US-I – seria trzech radzieckich satelitów do badań astronomicznych i jonosferycznych (badania propagacji fal VLF) wyprodukowanych przez ukraińskie zakłady KB Jużnoje (OKB-586). Wyniesione w kosmos rakietą nośną Kosmos-2 (11K63). Stanowiły część dużego programu Dniepropetrowsk Sputnik (DS).
Miały kształt cylindryczny, masę ok. 300 kg. Wyposażone w cztery dwuczęściowe panele ogniw słonecznych.
Powstały 3 egzemplarze satelitów tego typu:
Wszystkie wystrzelono z kosmodromu Kapustin Jar.

</doc>
<doc id="3976824" url="https://pl.wikipedia.org/wiki?curid=3976824" title="Skalniak (rodzaj ssaka)">
Skalniak (rodzaj ssaka)

Skalniak ("Petrogale") – rodzaj ssaka z podrodziny kangurów (Macropodinae) w obrębie rodziny kangurowatych (Macropodidae). 
Zasięg występowania.
Rodzaj obejmuje gatunki występujące w Australii.
Morfologia.
Długość ciała 29–65 cm, długość ogona 23–70,9 cm; masa ciała 0,9–12 kg (samce są większe i cięższe od samic).
Systematyka.
Podział systematyczny.
Do rodzaju należą następujące gatunki:

</doc>
<doc id="3976844" url="https://pl.wikipedia.org/wiki?curid=3976844" title="Duży obieg krwi">
Duży obieg krwi



</doc>
<doc id="3976845" url="https://pl.wikipedia.org/wiki?curid=3976845" title="Daktylos">
Daktylos



</doc>
<doc id="3976847" url="https://pl.wikipedia.org/wiki?curid=3976847" title="Phalangopsis arenita">
Phalangopsis arenita

Phalangopsis arenita – gatunek prostoskrzydłego z rodziny Phalangopsidae.
Gatunek ten opisany został w 2008 roku przez Carinę Mews i Carlosa Sperbera.
Samce mają ciało długości od 15,4 do 16,9 mm, a samice od 17 do 17,1 mm. Ubarwienie jest głównie żółtawo jasnobrązowe; ciemnobrązowe są przedplecze i szczyt głowy, a białe brzegi przednich skrzydeł. Głowa oprócz oczu złożonych ma trzy zredukowane przyoczka rozmieszczone na planie trójkąta równobocznego. Przednie skrzydła zakrywają pierwszy tergit odwłoka; są zaokrąglone i wyposażone w żyłkę strydulacyjną oraz złożoną z 24 ząbków "pars stridens". Narząd tympanalny mieści się na zewnętrznej powierzchni goleni przednich odnóży. Samca charakteryzują szerokie paramery pseudepifallusa, sięgające szczytu haczykowatych płatów pseudepifallicznych. Samica ma brązowe pokładełko długości 14,5 do 15,5 mm i długie, prawie kanciaste papille kopulacyjne.
Prostoskrzydły neotropikalny, znany tylko z brazylijskiego stanu Amazonas.

</doc>
<doc id="3976848" url="https://pl.wikipedia.org/wiki?curid=3976848" title="Phalangopsis bauxitica">
Phalangopsis bauxitica

Phalangopsis bauxitica – gatunek prostoskrzydłego z rodziny Phalangopsidae.
Gatunek ten opisany został w 2008 roku przez Carinę Mews i Carlosa Sperbera na podstawie pojedynczego samca.
Holotyp ma ciało długości 19 mm. Ubarwiony jest głównie ciemnobrązowo z jasnobrązowymi: głaszczkami szczękowymi, fastigium, ciemieniem, wgłębieniem na przedpleczu i częściami odnóży, a białymi: nadustkiem i brzegami przednich skrzydeł. Głowa pozbawiona jest przyoczek. Na czworokątnych przednich skrzydłach brak jest żyłki strydulacyjnej i "pars stridens", a na przednich goleniach brak narządów tympanalnych. Wąskie paramery pseudepifallusa sięgają nasady nieco ku środkowi zakrzywionych płatów pseudepifallicznych.
Prostoskrzydły neotropikalny, znany tylko z brazylijskiego stanu Pará.

</doc>
<doc id="3976851" url="https://pl.wikipedia.org/wiki?curid=3976851" title="Grylloidea">
Grylloidea



</doc>
<doc id="3976852" url="https://pl.wikipedia.org/wiki?curid=3976852" title="Dona Flor i jej dwóch mężów (film)">
Dona Flor i jej dwóch mężów (film)

Dona Flor i jej dwóch mężów (port. "Dona Flor e Seus Dois Maridos") – brazylijska komedia z 1976 roku w reżyserii Bruno Barreto. Film powstał na podstawie powieści Jorge Amado pod tym samym tytułem. Akcja toczy się w latach 40. w brazylijskim stanie Bahia. W rolach głównych wystąpili: Sônia Braga, José Wilker i Mauro Mendonça.
Po swojej premierze w 1976 film odniósł największy sukces kasowy w historii kina brazylijskiego. Kinowy rekord sprzedaży został pobity dopiero 35 lat później przez film "Elitarni: Ostatnie Starcie" (2010) José Padilhi. "Dona Flor i jej dwóch mężów" był nominowany do nagrody Złotego Globu i BAFTA. W 1982 r. powstał amerykański remake tego filmu pt. "Kiss Me Goodbye" z udziałem Sally Field, Jamesa Caana i Jeffa Bridgesa.
Streszczenie.
Akcja filmu toczy się na początku lat 40. w Salvadorze. Poznajemy Donę Flor (Sônia Braga), uwodzicielską nauczycielkę gotowania oraz jej męża Vadinho (José Wilker), który jest niebieskim ptakiem i bywalcem miejscowych klubów. Burzliwe życie tej pary przerywa śmierć Vadinho podczas karnawału w 1943 r. Młoda wdowa wkrótce ponownie wychodzi za mąż za nieśmiałego i mało wyrazistego farmaceutę Teodoro (Mauro Mendonça). Obraca się on w kręgach miejscowej śmietanki towarzyskiej i traktuje swoją żonę jak damę, jednak jest do niczego w łóżku.
W rocznicę śmierci Vadinho, jego duch ukazuje się Donie Flor i oznajmia, że oto pojawia się na jej wezwanie. Nikt poza Flor nie widzi ducha jej zmarłego męża. Początkowo kobieta nie chce dzielić łóżka z duchem, ale po tym, jak Vadinho wyśmiewa łóżkowe wyczyny Teodoro, Flor daje się przekonać i od tej pory duch Vadinho także znajduje miejsce w małżeńskim łożu.
O filmie.
Film "Dona Flor i jej dwóch mężów" miał swoją premierę 22 listopada 1976 r. We wszystkich stanach Brazylii, w których trafił do kin, okazał się frekwencyjnym sukcesem, a w São Paulo pobił rekord oglądalności wśród filmów krajowej produkcji. W sumie w całym kraju obejrzało go 10,7 mln widzów. Krytyk filmowy Fernando Ferreira z gazety „O Globo” napisał w recenzji:
Gwiazdą filmu była 26-letnia wówczas aktorka Sonia Braga, która za tę rolę otrzymała nominację dla najlepszego debiutu aktorskiego Brytyjskiej Akademii Filmowej (BAFTA). Rok wcześniej Braga zagrała w telenoweli na podstawie innej powieści Jorge Amado pt. "Gabriela". Pisarz tak odniósł się do ekranizacji Dony Flor:
W 2015 r. film trafił na listę 100 najlepszych brazylijskich filmów wszech czasów, opublikowaną przez Brazylijskie Stowarzyszenie Krytyków Filmowych ABRACCINE.
Muzyka.
Francis Hime oraz Chico Buarque de Holanda w wykonaniu Simone.

</doc>
<doc id="3976853" url="https://pl.wikipedia.org/wiki?curid=3976853" title="Eva Josefíková">
Eva Josefíková

Eva Josefíková (ur. 3 lutego 1990) – czeska aktorka sceniczna i filmowa. Absolwentka Wydziału Teatralnego Akademii Sztuk Scenicznych w Pradze.

</doc>
<doc id="3976857" url="https://pl.wikipedia.org/wiki?curid=3976857" title="SEF Mediolanum">
SEF Mediolanum

SEF Mediolanum – włoski klub piłkarski, mający swoją siedzibę w mieście Mediolan, na północy kraju.
Historia.
Chronologia nazw:
Piłkarski klub Società per l'Educazione Fisica Mediolanum został założony w Mediolanie 15 maja 1898 roku. W 1901 zespół debiutował w mistrzostwach Włoch, przegrywając 0:2 z lokalnym rywalem Milanem. W 1902 znów startował w mistrzostwach Włoch. Jednak ponownie przegrał 0:2 w pierwszym meczu z przyszłym mistrzem Genoa CFC i odpadł z rozgrywek. W następnym sezonie klub nie uczestniczył w mistrzostwach. W 1900, 1901 i 1903 brał udział w turnieju "Medaglia del Re", a w 1904 w turnieju F.G.N.I. we Florencji ale odpadł po pierwszym meczu.
W 1904 sekcja piłkarska została rozwiązana. Nadal funkcjonuje sekcja judo, walki i koszykówki.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na boisku piłkarskim w Mediolanie.

</doc>
<doc id="3976860" url="https://pl.wikipedia.org/wiki?curid=3976860" title="Larissa Maciel">
Larissa Maciel

Larissa Maciel (ur. 31 października 1977) – brazylijska aktorka sceniczna i filmowa.
Linki zewnętrzne.
 

</doc>
<doc id="3976862" url="https://pl.wikipedia.org/wiki?curid=3976862" title="Parafia św. Jana Chrzciciela w Panigrodzu">
Parafia św. Jana Chrzciciela w Panigrodzu

Parafia św. Jana Chrzciciela w Panigrodzu – rzymskokatolicka parafia w dekanacie Kcynia diecezji bydgoskiej. Została utworzona w 1200 r.
Na obszarze parafii leżą miejscowości: Karolinowo, Lęgniszewo, Miaskowo, Oleszno, Panigródz, Rozpętek oraz Stołężyn.

</doc>
<doc id="3976863" url="https://pl.wikipedia.org/wiki?curid=3976863" title="Oecanthus pictus">
Oecanthus pictus

Oecanthus pictus – gatunek prostoskrzydłego z rodziny świerszczowatych.
Gatunek ten opisany został w 2015 roku przez Elisę Machado Milach i Edisona Zefę.
Owad o smukłym ciele długości od 9 do 11,6 mm, ubarwionym jasnozielono z ciemnym nakrapianiem. Głowa z białawym nadustkiem, pigmentowanymi paskami na policzkach i zielonymi (przyżyciowo) oczami, pozbawiona przyoczek. Potylica z parą równoległych linii zaocznych. Na drugim członie czułków obecna jest L-kształtna plama, natomiast kształt plamy na członie pierwszym wykazuje dużą zmienność. Przedplecze jest lekko owłosione. Przednie skrzydła są dłuższe od odwłoka, natomiast tylne sięgają tylko jego dwóch początkowych segmentów. Wzór na goleniach dwóch początkowych par nóg składa się kolejno z: 3 kropek, niepełnego pierścienia, 3 kropek i 4 par kropek. Przysadki odwłokowe są smukłe i znacznie krótsze od odwłoka. Na tergitach odwłoka występuje para poprzecznych pasków. Samca charakteryzują m.in.: V-kształtnie wcięty główny płat pseudepifalliczny i rozwidlony na przedzie skleryt endofalliczny.
Prostoskrzydły neotropikalny, znany tylko z brazylijskiego stanu Rio Grande do Sul, gdzie spotykany jest na plantacjach tytoniu.

</doc>
<doc id="3976871" url="https://pl.wikipedia.org/wiki?curid=3976871" title="Grand Prix Słowenii na Żużlu 2017">
Grand Prix Słowenii na Żużlu 2017

2017 AZTORIN Slovenian FIM Speedway Grand Prix – pierwsza impreza z cyklu Grand Prix w sezonie 2017. Zawody odbyły się 29 kwietnia 2017 na stadionie Matije Gubca w Krško.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Nicka Škorje. Zawodnikami rezerwowymi zostali: Matic Ivačič i Denis Štojs.
Losowanie pozycji startowych odbyło się 28 kwietnia.

</doc>
<doc id="3976873" url="https://pl.wikipedia.org/wiki?curid=3976873" title="Kram z piosenkami">
Kram z piosenkami

Kram z piosenkami – widowisko śpiewno-muzyczne Leona Schillera, wystawione po raz pierwszy w teatrze polskim w Lingen, w obozie dla dipisów. W spektaklu wzięli udział byli więźniowie oflagów/stalagów w Niemczech, których zakończenie II wojny światowej zastało na Zachodzie (m.in. rodzeństwo: Tadeusz Fijewski i Barbara Fijewska). Jest to „widowisko historyczno-obyczajowe – rewia tańczonych piosenek, od słynnych niegdyś «berżeretek», poprzez czasy Księstwa Warszawskiego, parafiańszczyznę, Młodą Polskę, aż do wczesnodwudziestowiecznego «Przedmieścia»”.
Budowa „Kramu z piosenkami” z r. 1975:.
"Kram z piosenkami" był nową aranżacją dawnego, przedwojennego widowiska muzyczno-scenicznego Schillera - wystawionego w roku 1924 w warszawskim Teatrze Reduta pod tytułem "Dawne czasy".
Ok. 40 realizacji od prapremiery w roku 1945 (ostatnia jak dotąd w roku 2018).
Pierwszy raz Leon Schiller wystawił w prowadzonym przez siebie Teatrze Ludowym im. W. Bogusławskiego w Lingen (1 grudnia 1945 r.). Schiller reżyserował „Kram…” jeszcze tylko w roku 1949 w Teatrze Wojska Polskiego w Łodzi (zmarł. w roku 1954). Od roku 1955 reżyserię spektaklu kontynuowała Barbara Fijewska (łącznie piętnaście premier w jej reżyserii i choreografii). „Kram…” w jej reżyserii pojawił się w Teatrze Telewizji (30 kwietnia 1955). Fijewska, która występowała w „Kramie…” już u Schillera w Lingen (wraz z bratem – Tadeuszem Fijewskim) – wyreżyserowała (także opracowywała choreografię i występowała) „Kram…” na kilkunastu scenach teatralnych w latach 1957 (Teatr Nowy w Łodzi, w obsadzie m.in. wystąpił Kazimierz Dejmek) –1996 (Teatr Polski w Warszawie) m.in. w r. 1968 w Teatrze Narodowym.
"Kram z piosenkami" obejmuje częściowo utworki znane już wcześniej u Schillera, z "Bandurki" (obrazki śpiewające z teki Leona Schillera, premiera warszawska: 1925 r.) i "Kuligu" (widowisko staropolskie w 19 obrazach z układem tekstu Leona Schillera i Juliana Tuwima, premiera z r. 1929). Jego popularne fragmenty to właśnie: "Bandurka", "Tyciuteńki", "Małgorzatka", "Artiur", "Walc katarynkowy", "Moja peleryna" (z tekstem Mieczysława Srokowskiego).

</doc>
<doc id="3976874" url="https://pl.wikipedia.org/wiki?curid=3976874" title="Mirosław Głowacki">
Mirosław Głowacki

Mirosław Tadeusz Głowacki (ur. 30 kwietnia 1956 w Olkuszu) – polski inżynier, specjalista w zakresie informatyki stosowanej i inżynierii materiałowej, profesor nauk technicznych.
Życiorys.
W 1980 ukończył studia na Akademii Górniczo-Hutniczej im. Stanisława Staszica w Krakowie. Doktoryzował się na uczelni macierzystej w 1987 w oparciu o pracę pt. "Metoda elementów skończonych w zastosowaniu do analizy przestrzennego stanu naprężeń i odkształceń plastycznych". Stopień doktora habilitowanego uzyskał na AGH w 1999 na podstawie rozprawy zatytułowanej "Termomechaniczno-mikrostrukturalny model walcowania w wykrojach kształtowych". Tytuł naukowy profesora nauk technicznych otrzymał 19 lutego 2014.
Jako naukowiec i nauczyciel akademicki związany z Akademią Górniczo-Hutniczą im. Stanisława Staszica w Krakowie. Na uczelni tej współorganizował kierunek studiów „informatyka stosowana”. Brał także udział w utworzeniu Zakładu Informatyki Przemysłowej, którego był kierownikiem w latach 2005–2006. W 2003 podjął pracę w Instytucie Fizyki na Wydziale Matematyczno-Przyrodniczym Akademii Świętokrzyskiej, przekształconej następnie w Uniwersytet Jana Kochanowskiego w Kielcach. Wykładał także na Politechnice Częstochowskiej.
Specjalizuje się m.in. w grafice i przetwarzaniu obrazów, technologiach i systemach informatycznych, systemach inteligentnych oraz zabezpieczeniach po stronie klienta. Opublikował ponad 160 prac. W latach 1988–1989 przebywał na stażu naukowym na Uniwersytecie w Stuttgarcie. Został członkiem Sekcji Teorii Procesów Przeróbki Plastycznej Komitetu Metalurgii PAN.
Odznaczony m.in. Medalem Komisji Edukacji Narodowej (2005) i Medalem Srebrnym za Długoletnią Służbę (2008).

</doc>
<doc id="3976882" url="https://pl.wikipedia.org/wiki?curid=3976882" title="Mistrzostwa Oceanii w Zapasach 1986">
Mistrzostwa Oceanii w Zapasach 1986

Mistrzostwa Oceanii w zapasach w 1986, odbywały się w dniu 16 maja w Auckland w Nowej Zelandii. W tabeli medalowej tryumfowali zapaśnicy gospodarzy.

</doc>
<doc id="3976891" url="https://pl.wikipedia.org/wiki?curid=3976891" title="Haggyo">
Haggyo

Haggyo (hangul: 학교, hancha: 學校) – południowokoreański serial telewizyjny transmitowany na antenie KBS2 i KBS1. Sukces serii dał początek kontynuacjom "Haggyo 2" (1999), "Haggyo 3" (2000), "Haggyo 4" (2001), a także "Szkoła 2013", "", "Haggyo 2017" i "Haggyo 2021".
Pierwszy sezon serialu emitowany był od 22 lutego do 13 kwietnia 1999 roku w każdy poniedziałek i wtorek o 21:55, liczy 16 odcinków. W rolach głównych wystąpili Ahn Jae-mo, Choi Kang-hee i Hyuk Jang. Drugi sezon emitowany był od 8 maja 1999 do 27 lutego 2000 roku w soboty o 19:00 (1-24, KBS2) i niedziele o 19:10 (25-42, KBS1), liczy 42 odcinki. Trzeci sezon emitowany był od 5 marca 2000 do 1 kwietnia 2001 roku niedziele o 19:10, liczy 49 odcinków. Czwarty sezon emitowany był od 8 kwietnia 2001 do 31 marca 2002 roku w niedziele o 19:10 (1-28, KBS1) oraz o 19:30 (29-48, KBS1), liczy 48 odcinków.

</doc>
<doc id="3976895" url="https://pl.wikipedia.org/wiki?curid=3976895" title="Parafia św. Jana Nepomucena w Sipiorach">
Parafia św. Jana Nepomucena w Sipiorach

Parafia św. Jana Nepomucena w Sipiorach – rzymskokatolicka parafia w dekanacie Kcynia diecezji bydgoskiej. Została utworzona w 1934 r.
Na obszarze parafii leżą miejscowości z gminy Kcynia: Gromadno, Józefkowo, Kowalewko, Kowalewko-Folwark, Ludwikowo, Paulina, Piotrowo, Sipiory, Studzienki, Weronika oraz Wisławica.

</doc>
<doc id="3976897" url="https://pl.wikipedia.org/wiki?curid=3976897" title="Jezioro Wojsak">
Jezioro Wojsak



</doc>
<doc id="3976898" url="https://pl.wikipedia.org/wiki?curid=3976898" title="Lee Hyun-jae">
Lee Hyun-jae

Lee Hyun-jae (hangul: 현승종; ur. 20 grudnia 1929 w Hongseong) – południowokoreański polityk, nauczyciel akademicki, premier Korei Południowej od 25 lutego do 4 grudnia 1988 (do 1 marca jako p.o. premiera). Był dwudziestym premierem w historii Korei, a pierwszym w Szóstej Republice.
W 1953 ukończył studia ekonomiczne na Narodowym Uniwersytecie Seulskim. Od 1959 do 1961 pracował na uniwersytetach w Pusan, a od 1961 rozpoczął wykładanie na Alma Mater, gdzie w 1969 obronił doktorat. W 1981 został członkiem Koreańskiej Akademii Nauk. Od 1983 do 1985 był rektorem tego uniwersytetu. W lutym 1988 demokratycznie wybrany prezydent Roh Tae-woon wyznaczył go na funkcję premiera w miejsce Kima Chung-yula, którą objął jako pełnoprawny premier z dniem 2 marca. Pierwszego dnia jego rządów 25 lutego weszła w życie nowa konstytucja. Funkcję pełnił do 4 grudnia.
Obecnie jest prezesem jury przyznającego nagrodę Ho-Am, a także doradcą ekonomicznym.

</doc>
<doc id="3976902" url="https://pl.wikipedia.org/wiki?curid=3976902" title="Stanisław Przestalski">
Stanisław Przestalski

Stanisław Przestalski (ur. 1927, zm. 22 kwietnia 2017) – polski biofizyk, prof. dr habilitowany.
Życiorys.
Pracował w Wszechnicy Mazurskiej, a także na Uniwersytecie Rolniczym we Wrocławiu i w Polskiej Akademii Nauk. 
W 1951 organizował Katedrę Biofizyki w Wyższej Szkole Rolniczej (późniejszym Uniwersytecie Rolniczym). 
Uniwersytet Przyrodniczy we Wrocławiu zezwala na bezpłatny przedruk artykułów pod warunkiem poinformowania o tym fakcie drogą mailową oraz podania źródła artykułu. W serwisach internetowych prosimy o zamieszczenie podlinkowanego adresu artykułu. Był profesorem w zakresie nauk fizycznych, a także posiadał habilitację. Był recenzentem 24 prac badawczych. Zorganizował 13 konferencji międzynarodowych "Schools of Biophysics of Membrane Transport". Zmarł 22 kwietnia 2017.
Otrzymał doktorat honoris causa Uniwersytetu Rolniczego.

</doc>
<doc id="3976903" url="https://pl.wikipedia.org/wiki?curid=3976903" title="Triprion petasatus">
Triprion petasatus

Triprion petasatus – gatunek płaza z rodziny rzekotkowatych (Hylidae), cechą charakterystyczną jest znajdująca się na głowie półokrągła struktura. Zasięg występowania obejmuje większą część półwyspu Jukatan. Żaba ta w czasie dnia szuka schronienia w dziuplach drzew.
Morfologia.
Samiec "Triprion petasatus" osiąga długość od czubka pyska po ujście kloaki od 48,1 mm do 60,8 mm, natomiast samice mogą osiągać większe rozmiary wahające się od 65,0 do 74,2 mm, a według niektórych źródeł nawet do 75,2 mm. Żaba posiada dużą, odwróconą kość przednosową, która razem z rozbudowaną szczęką tworzy charakterystyczną, szeroką, półokrągłą strukturę. Górna część szczęki "Triprion petasatus" jest wysunięta w stosunku do dolnej części. Nozdrza znajdują się w dwóch trzecich odległości pomiędzy oczami, a czubkiem pyska. Oczy są duże i wystające. Jej źrenice są okrągłe. Ramiona żaby są smukłe, natomiast przedramiona stosunkowo masywne. Palce czteropalczastej dłoni są zakończone dużymi opuszkami. Między pierwszym a drugim palcem nie ma błony pławnej. Tylne kończyny żaby są krótkie. Długość kości piszczelowej stanowi około 40% długości ciała od czubka pyska po ujście kloaki. U stóp błona pławna sięga do około dwóch trzecich długości palców.
Grzbiet, z wyjątkiem głowy, podbródek oraz wewnętrzne części kończyn, poza udami, pokrywa gładka skóra. Natomiast jest ona ziarnista na bokach i brzuchu.
Obserwuje się dymorfizm płciowy, nie tylko w rozmiarach żaby, ale też w jej umaszczeniu. Grzbiet samca jest zazwyczaj oliwkowozielony, natomiast samice mogą mieć go jasnobrązowy lub oliwkowo-brązowy. Ciemnobrązowe lub nawet czarne znamiona, występują zazwyczaj na plecach i przedramionach. Brzuch "Triprion petasatus" jest jasnozielony, czasami biały.
Występowanie i populacja.
Płaz ten jest gatunkiem endemicznym, który zasięgiem swojego występowania obejmuje: meksykańską część półwyspu Jukatan oraz będący na południe od niego gwatemalski departament Petén, a także Belize i północno-zachodnie okolice jeziora Yojoa w Hondurasie. "Triprion petasatus" jest jednym z najpospolitszych płazów występujących w południowym Meksyku oraz powszechnym w Gwatemali. Populacja "Triprion petasatus" utrzymuje się na stałym poziomie.
Siedlisko.
Gatunek ten zamieszkuje między innymi środowiska pół wilgotne, o wyraźnym podziale roku na pory suchą i deszczową oraz tropikalne lasy deszczowe. Zamieszkuje słodkowodne bagna, ogrody wiejskie, okolice stawów hodowlanych, kanałów oraz rowów irygacyjnych.
"Triprion petasatus" znajduje schronienie w dziuplach drzew, gdzie chowa się w ciągu dnia i najprawdopodobniej podczas pory suchej. Młode rodzą się zazwyczaj w okresowych lub stałych zbiornikach wodnych.
Rozmnażanie.
Okres rozrodczy "Triprion petasatus" przypada na porę deszczową, która zaczyna się z końcem kwietnia lub początkiem maja i trwa do końca października.
Samce nawołują samice z gałęzi niższych drzew i krzewów, które znajdują się dookoła zbiorników wodnych na maksymalnej wysokości do 2,5 metra. Odgłosy wydawane przez samce podczas godów, są opisywane jako powtarzające się pojedyncze, niskie dźwięki przypominające w swoim brzmieniu kwakanie kaczki. Pary kopulują w charakterystyczny sposób- samiec znajduje się na grzbiecie samicy i chwyta ją mocno przednimi i tylnymi kończynami (amplekus), samica składa skrzek w głębokim, na maksymalnie 40 cm, i szerokim, maksymalnie 80 cm, dole w pobliżu zbiornika wodnego.

</doc>
<doc id="3976906" url="https://pl.wikipedia.org/wiki?curid=3976906" title="Kościół św. Wojciecha w Lewiczynie">
Kościół św. Wojciecha w Lewiczynie

Kościół św. Wojciecha w Lewiczynie – zabytkowy, drewniany kościół w Lewiczynie, w województwie mazowieckim, w powiecie grójeckim. Wraz z dzwonnicą i cmentarzem wpisany do rejestru zabytków w 1962 i 1981.
Historia.
Pierwszą drewnianą świątynię wzniesiono w tym miejscu w XIII w. Jej fundatorami byli Lewiccy z Lewiczyna herbu Prawda. Po 300 latach drewniany budynek był w tak złym stanie, że postanowiono zastąpić go nowym. W latach 1606–1608 na miejscu starego kościoła powstał drugi, bardziej okazały, istniejący do dziś. Został ufundowany przez podstolego czerskiego Prokopa Oborskiego. Konsekracja kościoła nastąpiła 27 kwietnia 1608. W połowie XVII w. staraniem miejscowego proboszcza, ks. Andrzeja Gałokowskiego, dobudowano dwuwieżową fasadę. W 1730, podczas silnej burzy, świątynia mocno ucierpiała. Uszkodzony kościół odbudowano, ale już jako jednowieżowy i tak pozostało do dziś.
Architektura.
Jednonawowy kościół z drzewa modrzewiowego z bogatym barokowym wystrojem. Ołtarz główny z 1750 ufundowany przez ks. Antoniego Wilskiego, kanonika żmudzkiego i proboszcza lewiczyńskiego. Ołtarze boczne pochodzą z 1742, ambona z 1753. Najcenniejszym i najstarszym skarbem kościoła jest Cudowny Obraz Matki Bożej, Pocieszycielki Strapionych, Pani Ziemi Grójeckiej. Został on sprowadzony do Lewiczyna przez rodzinę Oborskich i w 1604 podarowany kościołowi przez ks. Jana Opalińskiego, opata z Rokitna, który go otrzymał w spadku po matce. Obraz został namalowany na cyprysowych deskach o wymiarach 85,5 x 118 cm i jest przyozdobiony sukienką wykonaną w XVII w. ze srebrnej blachy. 10 sierpnia 1975, w imieniu papieża Pawła VI, prymas Stefan Wyszyński oraz kardynał Karol Wojtyła dokonali uroczystej koronacji obrazu.

</doc>
<doc id="3976913" url="https://pl.wikipedia.org/wiki?curid=3976913" title="Live Over Europe 2007">
Live Over Europe 2007

Live Over Europe 2007 – szósty album koncertowy grupy Genesis, wydany w roku 2007. Album został zarejestrowany podczas europejskiej części trasy , podczas której grupa powróciła z Philem Collinsem w składzie po 15 latach.

</doc>
<doc id="3976920" url="https://pl.wikipedia.org/wiki?curid=3976920" title="Frankfurter Paulskirche">
Frankfurter Paulskirche



</doc>
<doc id="3976923" url="https://pl.wikipedia.org/wiki?curid=3976923" title="Alina Lichtarowicz">
Alina Lichtarowicz

Alina Maria Lichtarowicz z domu Żurowska (ur. 10 marca 1936 w Krakowie) – polska lekarka i katolicka działaczka społeczna w Wielkiej Brytanii, propagatorka naturalnej metody kontroli urodzin.
Życiorys.
Urodziła się w Krakowie w rodzinie lekarza Ludwika Żurowskiego i Marii z Rogalskich. Jej ojciec w czasie okupacji niemieckiej mimo poniesionych represji ze strony gestapo z narażeniem życia kontynuował niesienie pomocy Żydom w Krakowie. Jej matka organizowała dożywianie Żydów zamkniętych w krakowskim getcie. W 1984 dr Żurowski został pośmiertnie odznaczony najwyższym odznaczeniem cywilnym nadawanym nie-Żydom przez państwo Izrael – medalem Sprawiedliwy wśród Narodów Świata i uhonorowany drzewem zasadzonym w Ogrodzie Sprawiedliwych w Jad Waszem w Jerozolimie.
Ukończyła w Krakowie prywatną szkołę podstawową Sióstr Prezentek (zamkniętą przez władze komunistyczne w 1949 i ponownie otwartą w 1999), a następnie (obecnie nieistniejące) żeńskie IX Liceum Ogólnokształcące im. Józefy Joteyki (matura 1953). Dyplom lekarza medycyny ówczesnej Akademii Medycznej w Krakowie uzyskała w roku 1960. Absolutorium z psychologii na Uniwersytecie Jagiellońskim uzyskała w 1963 przed wyjazdem do Anglii, gdzie studiowała metody planowania rodziny w Natural Family Planning Centre, Medical School, University of Birmingham. Od 1964 mieszka w Nottingham.
Działalność społeczna.
Jest autorką popularnej książki o planowaniu rodziny, która miała w Polsce kilkanaście wydań przez dwóch wydawców. Książka jest także dostępna on-line jako plik .pdf oraz w formatach e-book. Książka ta jest zalecana przez Ministra Edukacji Narodowej do użytku szkolnego, a także przez Ministra Zdrowia jako tekst zgodny z zaleceniami Światowej Organizacji Zdrowia WHO. Późniejsza święta, matka Teresa z Kalkuty, przekazała czytelnikom książki błogosławieństwo w dniu 20 stycznia 1995 i zezwoliła na umieszczenie autografu tej dedykacji na książce.
Alina Lichtarowicz prowadziła kursy dla nauczycieli naturalnego planowania rodziny w Wielkiej Brytanii, Niemczech, Włoszech, na Litwie i Ukrainie oraz w Polsce. Jest autorką wielu publikacji z zakresu płodności.
Jest katolicką działaczką polonijną. W czasie stanu wojennego w Polsce po 13 grudnia 1981 roku organizowała transporty pomocy dla Polski. Była także jednym z organizatorów brytyjskiego Medical Aid for Poland Fund – fundacji pomocy medycznej dla Polski, za co w 1984 otrzymała Krzyż Zasługi od władz Rzeczypospolitej Polskiej na uchodźstwie. Za działalność na polu popularyzacji naturalnych metod planowania rodziny została odznaczona w czerwcu 1992 roku watykańskim medalem Pro Ecclesia et Pontifice nadanym przez Jana Pawła II. W 1995 otrzymała medal Benemeriti de Opere Fundato Ioannis Pauli PP. II – medal Zasługi Towarzystwa Przyjaciół Fundacji Jana Pawła II w Wielkiej Brytanii. Była przewodniczącą Komisji Rodzin Instytutu Polskiego Akcji Katolickiej w Anglii, członkiem Zarządu Głównego National Association of Natural Family Planning w Anglii oraz nauczycielem i instruktorem Natural Family Planning Teachers’ Association w Wielkiej Brytanii.
Życie prywatne.
W 1964 zawarła związek małżeński z Andrzejem Lichtarowiczem (1930–2015). Ich dziećmi są: Ewa (ur. 1965) – lekarka, Anna (ur. 1975) – dziennikarka, Tomasz (ur. 1977) – informatyk i Jan (ur. 1977) – informatyk.

</doc>
<doc id="3976926" url="https://pl.wikipedia.org/wiki?curid=3976926" title="Stanisław Leszczyński (ujednoznacznienie)">
Stanisław Leszczyński (ujednoznacznienie)



</doc>
<doc id="3976927" url="https://pl.wikipedia.org/wiki?curid=3976927" title="Stadion Miejski Luke w Doboju">
Stadion Miejski Luke w Doboju

Stadion Miejski Luke – wielofunkcyjny stadion w Doboju, w Bośni i Hercegowinie, w Republice Serbskiej. Obiekt może pomieścić 2 000 widzów. Posiada nawierzchnię trawiastą. Swoje spotkania rozgrywa na nim drużyna FK Sloga Doboj.

</doc>
<doc id="3976928" url="https://pl.wikipedia.org/wiki?curid=3976928" title="Lou Roe">
Lou Roe

Louis Marquel „Lou” Roe (ur. 14 lipca 1972 w Atlantic City, New Jersey) – amerykański koszykarz, występujący na pozycji silnego skrzydłowego.

</doc>
<doc id="3976932" url="https://pl.wikipedia.org/wiki?curid=3976932" title="Janów (Sławno)">
Janów (Sławno)

Janów – część wsi Sławno w Polsce położona w województwie mazowieckim, w powiecie radomskim, w gminie Wolanów. 
W latach 1975–1998 Janów położony był w województwie radomskim. 
Wierni Kościoła rzymskokatolickiego należą do parafii św. Anny w Sławnie.

</doc>
<doc id="3976934" url="https://pl.wikipedia.org/wiki?curid=3976934" title="Okręgowe rozgrywki w piłce nożnej woj. białostockiego (1948)">
Okręgowe rozgrywki w piłce nożnej woj. białostockiego (1948)

14. Edycja okręgowych rozgrywek w piłce nożnej województwa białostockiego
Okręgowe rozgrywki w piłce nożnej województwa białostockiego prowadzone są przez Białostocki Okręgowy Związek Piłki Nożnej, rozgrywane są w trzech ligach, najwyższym poziomem jest klasa A, następnie klasa B (2 grupy) i klasa C (3 grupy). 
Mistrzostwo Okręgu zdobyła drużyna Wici Białystok. 
Drużyny z województwa białostockiego występujące w centralnych i makroregionalnych poziomach rozgrywkowych:
Klasa A - II poziom rozgrywkowy.
 Eliminacje do 1 i 2 Ligi 
Klasa B - III poziom rozgrywkowy.
Grupa I
Grupa II
Tabela szczątkowa, brak niektórych wyników. 
Baraże o klasę A
Klasa C - IV poziom rozgrywkowy.
Grupa I
Grupa II
Grupa III

</doc>
<doc id="3976936" url="https://pl.wikipedia.org/wiki?curid=3976936" title="Sławno-Kolonia (Sławno)">
Sławno-Kolonia (Sławno)

Sławno-Kolonia – część wsi Sławno w Polsce położona w województwie mazowieckim, w powiecie radomskim, w gminie Wolanów. 
W latach 1975–1998 Sławno-Kolonia położona była w województwie radomskim. 
Wierni Kościoła rzymskokatolickiego należą do parafii św. Anny w Sławnie.

</doc>
<doc id="3976939" url="https://pl.wikipedia.org/wiki?curid=3976939" title="Smyków (województwo mazowieckie)">
Smyków (województwo mazowieckie)

Smyków – część wsi Sławno w Polsce położona w województwie mazowieckim, w powiecie radomskim, w gminie Wolanów. 
W latach 1975–1998 Smyków położony był w województwie radomskim. 
Wierni Kościoła rzymskokatolickiego należą do parafii św. Anny w Sławnie.

</doc>
<doc id="3976942" url="https://pl.wikipedia.org/wiki?curid=3976942" title="Strojków">
Strojków

Strojków – część wsi Sławno w Polsce położona w województwie mazowieckim, w powiecie radomskim, w gminie Wolanów. 
W latach 1975–1998 miejscowość położona była w województwie radomskim. 
Wierni Kościoła rzymskokatolickiego należą do parafii św. Anny w Sławnie.

</doc>
<doc id="3976943" url="https://pl.wikipedia.org/wiki?curid=3976943" title="Grzywienka">
Grzywienka



</doc>
<doc id="3976944" url="https://pl.wikipedia.org/wiki?curid=3976944" title="Ahkal Mo' Nahb II">
Ahkal Mo' Nahb II



</doc>
<doc id="3976947" url="https://pl.wikipedia.org/wiki?curid=3976947" title="K'inich Ahkal Mo' Nahb III">
K'inich Ahkal Mo' Nahb III



</doc>
<doc id="3976952" url="https://pl.wikipedia.org/wiki?curid=3976952" title="Edward Kwitowski">
Edward Kwitowski

Edward Jan Kwitowski (ur. 28 grudnia 1897 w Przemyślu, zm. 4–7 kwietnia 1940 w Katyniu) – kapitan administracji Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 28 grudnia 1897 w Przemyślu, w rodzinie Harasyma i Anieli z Jerszów. Absolwent wydziałowej szkoły męskiej w Przemyślu.
Od 1914 w 3 pułku piechoty Legionów Polskich, następnie w 1 pułku artylerii. Walczył w kampanii bukowińskiej i wołyńskiej. Po kryzysie przysięgowym wcielony do Polskiego Korpusu Posiłkowego, został internowany w Huszt na Węgrzech, a następnie wysłany na front włoski.
Po odzyskaniu niepodległości wstąpił do Wojska Polskiego i w szeregach 11 pułku artylerii polowej walczył z Ukraińcami (bił się o Przemyśl i Lwów), i wojnie 1920 r. (brał udział w ofensywie na Kijów). W 1920 przeniesiony do 4 pułku artylerii polowej, w którym służył do 1926. Ukończył Oficerską Szkołę dla Podoficerów w Bydgoszczy. 15 sierpnia 1928 prezydent RP mianował go podporucznikiem ze starszeństwem z 15 sierpnia 1928 i 69. lokatą w korpusie oficerów artylerii, a minister spraw wojskowych wcielił do pułku manewrowego artylerii w Toruniu. 2 grudnia 1930 prezydent RP nadał mu stopień porucznika z dniem 1 stycznia 1931 i 69. lokatą w korpusie oficerów artylerii. W 1938 był już przeniesiony do korpusu oficerów administracji, grupa administracyjna. Na stopień kapitana został mianowany ze starszeństwem z 19 marca 1939 i 93. lokatą w korpusie oficerów administracji, grupa administracyjna. W tym czasie pełnił służbę w 31 pułk artylerii lekkiej w Toruniu na stanowisku oficera administracyjno-materiałowego.
W kampanii wrześniowej wzięty do niewoli przez Sowietów. W grudniu 1939 był już osadzony w Kozielsku. Między 3 a 5 kwietnia 1940 został przekazany do dyspozycji naczelnika Zarządu NKWD Obwodu Smoleńskiego (lista wywózkowa 2 kwietnia 1940, poz. 100). Między 4 a 7 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty z Zofią z Drywów, z którą miał córkę Krystynę i syna Tadeusza.

</doc>
<doc id="3976961" url="https://pl.wikipedia.org/wiki?curid=3976961" title="Okręgowe rozgrywki w piłce nożnej woj. białostockiego (1947/1948)">
Okręgowe rozgrywki w piłce nożnej woj. białostockiego (1947/1948)



</doc>
<doc id="3976964" url="https://pl.wikipedia.org/wiki?curid=3976964" title="Nagroda im. Georga Büchnera">
Nagroda im. Georga Büchnera

Nagroda im. Georga Büchnera (niem. "Georg-Büchner-Preis", nazywana również Nagrodą Büchnera) jest obecnie najbardziej prestiżową nagrodą literacką w krajach niemieckojęzycznych.
Historia.
Nagroda im. Georga Büchnera została ufundowana już w 1923 roku, w okresie Republiki Weimarskiej, przez Parlament Ludowej Republiki Hesji na cześć pisarza Georga Büchnera. Była ona przeznaczona dla twórców, którzy pochodzili z ojczystej dla Georga Büchnera Hesji bądź byli z nią duchowo związani. Z inicjatywy Juliusa Reibera (Niemiecka Partia Demokratyczna) nagroda była przyznawana przez ówczesne państwo Hesji Ludowej dla artystów, poetów, wybitnych wykonawców, aktorów i śpiewaków. Pomiędzy 1933 a 1944 rokiem Nagrodę im. Georga Büchnera przekształcono w Nagrodę Kulturalną Miasta Darmstadt.
W 1951 utworzono z niej szeroko pojętą nagrodę literacką, którą każdego roku przyznaje "Deutsche Akademie für Sprache und Dichtung" (Niemiecka Akademia Języka i Literatury) w ramach odbywającej się jesienią konferencji w Darmstadt. Nagroda trafia do autorów, którzy przysłużyli się rozpowszechnieniu niemieckiej literatury. Gratyfikacja, która jeszcze w 1951 roku wynosiła 3000 marek, była w ciągu ostatnich lat regularnie zwiększana i w latach 2003–2010 wynosiła 40 000, a od roku 2011 – 50 000 euro. Taką kwotę przeznacza miasto Darmstadt i kieruje ją do dyspozycji Hesji, rządu federalnego oraz Niemieckiej Akademii Języka i Poezji.
Nagroda Büchnera jest najbardziej prestiżową i od 2011 roku (obok Nagrody im. Josepha Breitbacha) najwyżej opłacaną przyznawaną co roku nagrodą literacką dla niemieckojęzycznych autorów.

</doc>
<doc id="3976967" url="https://pl.wikipedia.org/wiki?curid=3976967" title="PTR-MS">
PTR-MS

Spektrometria mas z jonizacją poprzez przeniesienie protonu (PTR-MS, z ang. "Proton Transfer Reaction - Mass Spectrometry") – technika analityczna zaliczana do metod spektroskopowych, w których stosuje się pomiar stosunku masy do ładunku elektrycznego danego jonu (m/z). Jonem tym staje się cząsteczka oznaczanej substancji po przeniesieniu na nią protonu z jonu hydroniowego wytworzonego w źródle jonów.
Technika spektrometrii mas z jonizacją poprzez przeniesienie protonu jest rozwiązaniem wykorzystywanym m.in. do oznaczania lotnych związków organicznych w fazie gazowej występujących na bardzo niskich poziomach stężeń rzędu ppt (liczba cząsteczek na bilion, 10−12).
Opis urządzenia PTR-MS.
Urządzenie PTR-MS to spektrometr mas, w którym jonizacja zachodzi poprzez reakcję przeniesienia protonu na cząsteczkę badanej substancji (analitu). Głównymi elementami konstrukcyjnymi tego urządzenia są:
W komorze reakcyjnej panuje ściśle określone obniżone ciśnienie. Kontrola parametrów ciśnienia i liczby wytwarzanych jonów hydroniowych umożliwia wykonywanie pomiarów ilościowych w czasie rzeczywistym.
Nowszym rozwiązaniem jest, cechujący się większą rozdzielczością analizator czasu przelotu ("Time of Flight", TOF), który wykorzystywany jest w spektrometrach mas, wykorzystujących reakcje przeniesienia protonu. Strumień jonów, opuszczający komorę reakcyjną przyspieszany jest wskutek wywołania impulsu elektrycznego wywoływanego w komorze przelotu jonów. Następnie odbija się od specjalnego zwierciadła elektrostatycznego, po czym kierowany jest w kierunku detektora, którego zadaniem jest zarejestrowanie czasu przelotu poszczególnych jonów. W przypadku jonów cięższych czas ten jest odpowiednio dłuższy niż dla jonów lżejszych. Dzięki temu, na podstawie uzyskanych informacji dotyczących czasu przelotu, możliwe jest uszeregowanie jonów według ich wartości liczbowych parametru m/z.
Układ PTR-TOF-MS cechuje wysoka czułość i rozdzielczość w porównaniu do częściej stosowanego połączenia spektrometrii mas z analizatorem kwadrupolowym.
Zasada działania.
Zasada działania omawianego spektrometru, przedstawiona schematycznie na rysunku opiera się na wykorzystaniu reakcji jonów hydroniowych H3O+, z cząsteczkami oznaczanych substancji (analitów). Przebiegające w fazie gazowej reakcje jonów hydroniowych z cząsteczkami licznych związków chemicznych, które wykazują wyższe powinowactwo do protonu od jonu hydroniowego, toteż reakcja przeniesienia protonu zachodzi samorzutnie.
Jony hydroniowe, będące donorami protonów powstają wskutek procesów elektrodowych, jakim poddawana jest para wodna, co można zobrazować za pomocą
następujących reakcji:
W wyniku działania elektronów na cząsteczki wody powstaje szereg jonów, stanowiących potencjalne źródło jonów hydroniowych. Powstałe jony kierowane są następnie do specjalnej komory reakcyjnej w której zachodzi szereg reakcji prowadzących do uzyskania strumienia jonów hydroniowych o dużej czystości.
Powstały w ten sposób strumień jonów hydroniowych kierowany jest do specjalnej komory, w której następuje reakcja wymiany protonu między nimi a molekułami oznaczanych analitów, obecnych w próbce gazowej, dostarczanej do urządzenia. Przebieg tej reakcji można przedstawić w następujący sposób:
Powyższej reakcji ulegają jednak jedynie te związki, dla których powinowactwo do protonu (PA, ) jest większe niż dla cząsteczki wody (691 kJ/mol). Związki, które mają mniejsze PA, nie ulegają protonowaniu i nie są widoczne w metodzie PTR-MS. Należą do nich podstawowe gazy, z których składa się powietrze (, , i Ar) oraz większość innych związków nieorganicznych. Z kolei większość związków organicznych ulegają protonowaniu – do wyjątków należą np. alkany, etylen i acetylen. Dzięki temu, że w technice PTR-MS nie są wykrywane gazy nieorganiczne, bardzo dobrze nadaje się ona do określania zawartości śladowych ilości lotnych związków organicznych w powietrzu. 
Jony powstałe wskutek przyłączania protonu, kierowane są do analizatora, gdzie dochodzi do ich rozdziału ze względu na ich wartość m/z.
Masę badanego związku chemicznego określa się, na podstawie miejsca występowania w widmie sygnału powstałego z jego niepofragmentowanego jonu, przez uwzględnienie masy cząstek jonizujących, według wzoru:
Parametry techniki analitycznej PTR-MS.
Dostępne w handlu aparaty PTR-MS cechują się parametrami rzędu:
Zalety.
Zalety PTR-MS:
Wady.
Wady PTR-MS:
Zastosowania.
PTR-MS ma zastosowanie m.in. w:

</doc>
<doc id="3976968" url="https://pl.wikipedia.org/wiki?curid=3976968" title="Arcfour">
Arcfour



</doc>
<doc id="3976971" url="https://pl.wikipedia.org/wiki?curid=3976971" title="Live Over Europe">
Live Over Europe



</doc>
<doc id="3976979" url="https://pl.wikipedia.org/wiki?curid=3976979" title="Pastorałka (misterium)">
Pastorałka (misterium)

Pastorałka – misterium ludowe w układzie Leona Schillera.
Premiera misterium odbyła się 24 grudnia 1922 roku w Teatrze Reduta w Warszawie w reżyserii Leona Schillera, Heleny Buczyńskiej i Feliksa Zbyszewskiego w opracowaniu muzycznym Schillera. Wcześniej ułożył do własnej kompozycji muzycznej Leon Schiller Szopkę staropolską (1919 r.), którą 80 razy wystawił w Teatrze Polskim w Warszawie. W zmienionej wersji, już z udziałem Jana Maklakiewicza wystawił w warszawskim Teatrze "Reduta".
Do wybuchu wojny "Pastorałka" wystawiana była pięciokrotnie (ostatnia realizacja we Lwowie w Teatrze Miejskim w roku 1934 w reż. Władysława Krasnowieckiego).
Po wojnie pierwszy spektakl "Pastorałki" odbył się w roku 1945 w Częstochowie w reż. Tacjanny Wysockiej (muzyka Leon Schiller i Jan Maklakiewicz).
Budowa misterium.
chorały przy akompaniamencie fisharmonii i fortepianu
wszystkie role wykonują kolędnicy
realistycznie, bez przejaskrawień i burleskowych "wymysłów".
Realizacje (wybór).
Spektakl jest w dalszym ciągu wystawiany, zarówno przez teatry zawodowe jak i amatorskie, a nawet szkolne.

</doc>
<doc id="3976980" url="https://pl.wikipedia.org/wiki?curid=3976980" title="Im więcej">
Im więcej

Im więcej – siódmy singel polskiego rapera Sitka promujący album zatytułowany "Wielkie Sny". Wydawnictwo, w formie digital download, ukazało się 25 listopada 2016 roku, . Gościnnie w utworze wystąpili raperzy Paluch oraz Białas.
Utwór wyprodukowany przez Deemz został zarejestrowany we wrocławskim Dobre Ucho Studio we współpracy z realizatorem Mateuszem „Grrracz” Wędrowskim. Kompozycja była promowana teledyskiem, które wyreżyserowało studio OG.

</doc>
<doc id="3976981" url="https://pl.wikipedia.org/wiki?curid=3976981" title="Breiðablik UBK w europejskich pucharach">
Breiðablik UBK w europejskich pucharach



</doc>
<doc id="3976987" url="https://pl.wikipedia.org/wiki?curid=3976987" title="6 Years - 6 Nights">
6 Years - 6 Nights



</doc>
<doc id="3976988" url="https://pl.wikipedia.org/wiki?curid=3976988" title="X - Ten">
X - Ten



</doc>
<doc id="3976990" url="https://pl.wikipedia.org/wiki?curid=3976990" title="Big Boys Don't Cry">
Big Boys Don't Cry



</doc>
<doc id="3976991" url="https://pl.wikipedia.org/wiki?curid=3976991" title="She's a Lady">
She's a Lady



</doc>
<doc id="3976993" url="https://pl.wikipedia.org/wiki?curid=3976993" title="It's All Over">
It's All Over



</doc>
<doc id="3976994" url="https://pl.wikipedia.org/wiki?curid=3976994" title="That's Love">
That's Love



</doc>
<doc id="3976999" url="https://pl.wikipedia.org/wiki?curid=3976999" title="Rezerwat przyrody Nad Płociczną">
Rezerwat przyrody Nad Płociczną

Rezerwat przyrody „Nad Płociczną” – rezerwat krajobrazowy o powierzchni 19,81 ha, utworzony 22 marca 2010 w województwie zachodniopomorskim, w powiecie wałeckim, w gminie Tuczno, około 3,5 km na południowy zachód od zabudowań wsi Płociczno. Rezerwat położony jest w granicach dwóch obszarów Natura 2000: specjalnego obszaru ochrony siedlisk „Uroczyska Puszczy Drawskiej” PLH320046 i obszaru specjalnej ochrony ptaków „Lasy Puszczy nad Drawą” PLB320016.
Celem ochrony w rezerwacie, według aktu powołującego, jest „zachowanie górnego odcinka środkowego biegu rzeki Płocicznej ze zgrupowaniami fauny typowej dla rzek o charakterze górskim, a także ochrona kompleksu dobrze zachowanych łęgów i grądów o charakterze zbliżonym do naturalnego, porastających zbocza oraz dno doliny Płocicznej, z charakterystyczną florą, mykoflorą oraz cenną fauną”.
Wszystkie typy lasów występujące w rezerwacie chronione są dyrektywą siedliskową. W rezerwacie stwierdzono 6 gatunków roślin naczyniowych objętych ochroną prawną, w tym widłak goździsty, kopytnik pospolity, paprotka pospolita, oraz 2 gatunki chronionych mszaków: rokiet cyprysowaty, nibybrodawkowiec czysty. Na kamieniach na dnie rzeki występuje objęty ochroną krasnorost.
Najcenniejsze gatunki fauny wodnej to: troć wędrowna i troć jeziorna.
Rezerwat leży na terenie Nadleśnictwa Tuczno. Nadzór sprawuje Regionalny Dyrektor Ochrony Środowiska w Szczecinie. Rezerwat nie ma zatwierdzonego planu ochrony, obowiązują w nim jednak zadania ochronne, na mocy których obszar rezerwatu objęty jest ochroną czynną na powierzchni 19,08 ha oraz krajobrazową na powierzchni 1,37 ha.

</doc>
<doc id="3977010" url="https://pl.wikipedia.org/wiki?curid=3977010" title="Pływanie na Letnich Igrzyskach Olimpijskich 1968 – 200 m stylem dowolnym kobiet">
Pływanie na Letnich Igrzyskach Olimpijskich 1968 – 200 m stylem dowolnym kobiet

200 m stylem dowolnym kobiet – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje odbyły się 21 października, a finał 22 października 1968 roku.
W tej debiutującej na igrzyskach olimpijskich konkurencji wszystkie miejsca na podium zajęły Amerykanki. Mistrzynią olimpijską została 16-letnia Debbie Meyer, czasem 2:10,5 ustanawiając nowy rekord olimpijski. Dla Meyer był to drugi złoty medal na igrzyskach w Meksyku. Srebro zdobyła Jan Henne (2:11,0), wyprzedzając o 0,2 s Jane Barkman (2:11,2), której przypadł brązowy medal.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3977014" url="https://pl.wikipedia.org/wiki?curid=3977014" title="Kościół Nosso Senhor do Bonfim w Salvadorze">
Kościół Nosso Senhor do Bonfim w Salvadorze

Kościół Nosso Senhor do Bonfim ("port". Igreja do Nosso Senhor do Bonfim) – katolicki kościół w Salvadorze, w stanie Bahia w Brazylii. Jest położony na półwyspie Itapagipe, na tzw. Świętym Wzgórzu ("Colina Sagrada") na terenie dolnego miasta ("cidade baixa"). Kościół Bonfim jest znany z kolorowych wstążek tzw. fitas do Senhor do Bonfim, a także z corocznego święta mycia kościelnych schodów, Lavagem do Bonfim, które jest uroczystością obchodzoną przez katolików oraz wyznawców religii candomblé.
Historia.
Kult "Naszego Pana Dobrej Śmierci" ("port". Nosso Senhor do Bonfim) jest starą portugalską tradycją, przeniesioną do Brazylii w czasach kolonialnych. W XVIII-wiecznym Salvadorze istniały dwa miejsca kultu ukrzyżowanego Chrystusa, czyli Pana Dobrej Śmierci. Jednym z nich był kościół "Igreja da Palma", gdzie miało swoją siedzibę bractwo "Senhor Bom Jesus da Cruz", założone w 1719 r. przez Mulatów. Natomiast biali Portugalczycy czcili Pana Dobrej Śmierci początkowo w kościele "Igreja da Penha", gdzie znajdowała się figura Chrystusa sprowadzona z portugalskiego miasta Setúbal. 
Za sprowadzenie figury był odpowiedzialny kapitan Teodósio Rodrigues de Faria i miało to miejsce w 1740 r. Podczas morskiej podróży, jego statek napotkał silną burzę i kapitan ślubował, że jeśli przeżyje, wybuduje kościół poświęcony Panu Dobrej Śmierci. Po zebraniu funduszy, bractwo Pana Dobrej Śmierci wyznaczyło Święte Wzgórze jako miejsce, w którym miała stanąć docelowa świątynia. W 1754 r. wzniesiono tam kaplicę, która dała początek dzisiejszemu kościołowi Nosso Senhor do Bonfim. 
W 1923 r. powstał hymn poświęcony Panu Dobrej Śmierci. 
W 1927 r. papież Pius XI nadał kościołowi rangę bazyliki.
Kościół jest zbudowany w stylu neoklasycystycznym z rokokową fasadą. Naśladuje typowy portugalski styl z XVIII i XIX wieku, z freskami i kafelkami azulejos.
Święto Lavagem do Bonfim.
Od XVIII wieku w kościele Nosso Senhor do Bonfim ma miejsce połączone święto religii katolickiej i kultów afrobrazylijskich o nazwie "Lavagem do Bonfim", czyli “mycie schodów kościoła Bonfim”. Święto odbywa się w każdy drugi czwartek stycznia, a towarzyszące mu obrzędy trwają do niedzieli. Jest najważniejszym świętem religijnym w Bahia i co roku przyciąga wielu turystów, którzy mają okazję wziąć udział w synkretycznej ceremonii z udziałem wiernych Kościoła Katolickiego, tradycyjnie ubranych kobiet ("baianas") oraz kapłanów religii candomblé. Rektor bazyliki tak mówi o tym święcie:
W religii candomblé ukrzyżowany Chrystus (Pan Dobrej Śmierci) jest odpowiednikiem bóstwa "Oxalá", zatem wyznawcy tej religii w trakcie uroczystości oddają hołd swojemu "orisza".
Fitas do Senhor do Bonfim.
Tradycyjną pamiątką związaną z kościołem Nosso Senhor do Bonfim są kolorowe wstążki, tzw. "fitas" - każdy kolor symbolizuje inne bóstwo z panteonu candomblé. Wstążki ozdabiają kościół, można je też kupić od okolicznych sprzedawców, a także w całym mieście. Są też dostępne w innych miastach Brazylii, pozostając jednak symbolem Salvadoru. Według tradycji, wstążkę należy zawiązać na trzy supełki, a gdy z upływem czasu przetrze się i spadnie, życzenia się spełnią.

</doc>
<doc id="3977016" url="https://pl.wikipedia.org/wiki?curid=3977016" title="Quercus utilis">
Quercus utilis

Quercus utilis Hu &amp; W.C.Cheng – gatunek rośliny z rodziny bukowatych ("Fagaceae" Dumort.). Występuje naturalnie w Chinach – w południowo-zachodnim Kuangsi, południowym Kuejczou oraz południowo-wschodnim Junnanie. 
Biologia i ekologia.
Rośnie w lasach. Występuje na wysokości od 1000 do 1500 m n.p.m. Kwitnie od kwietnia do maja, natomiast owoce dojrzewają od września do listopada.

</doc>
<doc id="3977019" url="https://pl.wikipedia.org/wiki?curid=3977019" title="Leon Sobociński">
Leon Sobociński

Leon Sobociński (ur. 24 grudnia 1895 w Mławie, zm. 14 września 1948 w Warszawie) – polski pisarz, satyryk, dziennikarz, działacz ludowy, badacz kultury Warmii i Mazur.
Życiorys.
Do 1939.
Pochodził z rodziny robotniczej. Był synem murarza Adama oraz Teofili z Piekarskich. Gimnazjum skończył w Mławie. Podczas I wojny światowej przebywał na terytorium Ukrainy, m.in. w ówczesnym Jekaterynosławiu. Zdał tam maturę oraz w 1917 wystawił sztukę teatralną "Zagadki ekaterynosławskie", a następnie przeniósł się do Kijowa, gdzie studiował prawo. Studia dokończył już na Uniwersytecie Warszawskim. W 1921 przeniósł się do Grudziądza, gdzie tego samego roku podjął zatrudnienie w "Gazecie Toruńskiej". Pisał też w "Głosie Wąbrzeskim". W następnych latach współredagował "Głos Pomorski" (1923-1924) i "Gońca Nadwiślańskiego" (1925-1930). W 1924 wydał dziewięć numerów czasopisma "Teatr, Kino, Variétés". Najczęściej poruszał tematy związane ze sztuką, pisał recenzje, felietony i trudnił się satyrą. Rozwijał też życie kulturalne Grudziądza. Mimo że po przewrocie majowym poparł sanację, to jednak nie obawiał się później wytykać jej błędy (wiersze "Z dnia").
W 1921 wybrano go do Zarządu Okręgowego Polskiego Stronnictwa Ludowego "Piast" na Pomorze. Działał w Syndykacie Dziennikarzy Pomorskich. Do 1939 był też członkiem Związku Syndykatów Dziennikarzy Polskich, późniejszego Związku Dziennikarzy RP. Był referentem prasowym Związku Towarzystw Kupieckich na Pomorzu, dla którego redagował liczne wydawnictwa. W 1925 wydał publikację "Z dziejów prasy pomorskiej" (współautorstwo Ludwika Łydko). Tworzył też humoreski oraz satyry polityczne, np. "" (1922), "Szopa leśna" (1929), "Przybieżeli do choinki posłowie" (1929).
Od 1930 do 1935 mieszkał w Poznaniu. Współpracował tu z Arturem Marią Swinarskim (kabaret „Ździebko”, jednoaktówki), pisał też dla "Dziennika Poznańskiego". Wydawał też własnym nakładem wydawnictwa regionalne, np. "Grudziądz w karykaturze i pieśni szopki lokalnej" (1932), "Szopka pomorska Grudziądz-Świecie" (1932), czy "Szopka bydgoska" (1934). W latach 1931–1932 obejmował stanowisko redaktora naczelnego pisma "Goniec Wielkopolski". W 1934 złożył w toruńskim urzędzie wojewódzkim "Memoriał w sprawie utworzenia centrali propagandy prasowej na Pomorzu". Od 1935 do 1939 mieszkał w Toruniu. Pisał wówczas dużo do "Gazety Gdańskiej" i "Słowa Pomorskiego". Redagował także tygodnik dla młodzieży "Straż nad Wisłą". Na wiosnę 1936 odbył dwutygodniową podróż na zajmowaną wówczas przez Niemców Warmię i Mazury. Spotkał się z Sewerynem Pieniężnym i pomagał mu w składaniu jubileuszowego numeru "Gazety Olsztyńskiej". Jego memoriał o sytuacji Polaków na Warmii i Mazurach został zlekceważony przez polskie władze. W 1939 wydał narodowowyzwoleńczą powieść "Kmicic Borów Tucholskich". W odcinkach drukował pracę "Krwią i łzami. Zarys dziejów plebiscytu na Warmii, Mazurach i Ziemi Malborskiej". W 1938, w Toruniu wydał też "Zbrojne walki Pomorza w latach 1918–1920" (tłumaczona na język niemiecki). Zajmował się tłumaczeniem francuskich powieści kryminalnych. Przygotował do druku antologię pisarzy z terenu Warmii i Mazur "Lira mazurska".
Po 1939.
Podczas okupacji hitlerowskiej ukrywał się pod fałszywym nazwiskiem "Kowalski", pisząc jednocześnie do czasopism podziemnych. Doświadczenia te podsumował potem w książce "Janko Ryzykant" (1946). Po krótkim okresie grudziądzkim przeniósł się do Warszawy, gdzie w 1948 został kierownikiem działu krajowego "Gazety Ludowej". Był też działaczem PSL. Drukował artykuły m.in. w „Rzeczpospolitej”, "Zielonym Sztandarze", "Wsi", "Stolicy", czy "Expressie Wieczornym", jak również w poznańskiej "Polsce Zachodniej" (w 1946 otrzymał nagrodę Polskiego Związku Zachodniego). W 1947 wydał zebrane materiały dotyczące swojej podróży z 1936 na Warmię i Mazury, skonfrontowane z podróżą z 1946 i zatytułowane "Na gruzach Smętka" (tytuł nawiązywał do "Na tropach Smętka" autorstwa Melchiora Wańkowicza). W 1948 wydał też dzieło "Prasa polska na Mazurach. Zarys dziejów od „Poczty Królewieckiej” do „Gazety Olsztyńskiej”".
Pochowany został na cmentarzu Powązkowskim w Warszawie (kwatera 241-4-18).
Życie rodzinne.
Był żonaty. Miał jednego syna.

</doc>
<doc id="3977020" url="https://pl.wikipedia.org/wiki?curid=3977020" title="Dichlorobenzen">
Dichlorobenzen



</doc>
<doc id="3977021" url="https://pl.wikipedia.org/wiki?curid=3977021" title="Mascarenotus grucheti">
Mascarenotus grucheti



</doc>
<doc id="3977026" url="https://pl.wikipedia.org/wiki?curid=3977026" title="Katharine Lee Bates">
Katharine Lee Bates

Katharine Lee Bates (ur. 1859, zm. 1929) – poetka amerykańska.
Życiorys.
Katharine Lee Bates urodziła się 12 sierpnia 1859 w miejscowości Falmouth w stanie Massachusetts. Ojciec poetki był pastorem Congregational Church. Zmarł na skutek urazu pleców, kiedy przyszła poetka miała zaledwie miesiąc. Była dotąd wychowywana przez matkę. Ukończyła Wellesley College przy wsparciu dwóch starszych braci. Rok studiowała na Oxford University. Powróciła wtedy na Wellesley College jako nauczycielka literatury angielskiej. Dorabiała do pensji, dużo pisząc. W lecie 1893, kiedy prowadziła wykłady na Colorado College w Colorado Springs, dołączyła do grupy, która wybrała się na wędrówkę tradycyjnymi wozami przez prerię. Weszła wtedy na liczący 14 000 stóp (około 4200 metrów) Pikes Peak. Przez 25 lat była w bliskim związku z Katharine Coman, wykładowczynią ekonomii i poetką. Zmarła w wieku niespełna siedemdziesięciu lat 28 marca 1929 w Wellesley w Massachusetts.
Twórczość.
Poetka jest znana przede wszystkim jako autorka słów do hymnu "America the Beautiful", do którego muzykę skomponował William Arms Fischer. Tomik wierszy "" poświęciła zmarłej ukochanej, wspomnianej Katharine Coman, która zmarła na raka w wieku 57 lat. Zbiorek ten zawiera między innymi poemat "In Bohemia". Wydała także antologię angielskich ballad. Oprócz tego publikowała prace naukowe z dziedziny szekspirologii. Wydała (wraz z Lillą Weed) cenne dla badaczy opracowanie "Shakespeare; Selective Bibliography and Biographical Notes". Pieśń "America the Beautiful" jest uważana za jeden z amerykańskich hymnów narodowych.
Jeden z utworów poetka poświęciła zatonięciu "Titanica" w nocy z 14 na 15 kwietnia 1912. Innym znanym utworem, o wymowie pacyfistycznej, jest wiersz "Fodder For Cannon" (czyli "Mięso armatnie").

</doc>
<doc id="3977027" url="https://pl.wikipedia.org/wiki?curid=3977027" title="Krabat">
Krabat

Krabat jest powieścią młodzieżową fantasy napisaną w 1971 roku przez Otfrieda Preußlera, która ukazała się w Polsce w 1976 roku. Historia nawiązuje do serbołużyckiej legendy ludowej o Krabacie, który zostaje uczniem czarnoksiężnika.
Geneza.
Napisanie Krabata zajęło Otfriedowi Preußlerowi dziesięć lat z przerwami. Jego inspiracją była pochodząca z XVII w. serbołużycka legenda ludowa o Krabacie. Jej akcja rozgrywa w pobliżu Schwarzkollm (górnołuż. "Čorny Chołmc") na Górnych Łużycach, które leży między miastami Hoyerswerda (górnołuż. Wojerecy) a Kamenz (górnołuż. Kamjenc). Legenda ta wykorzystuje popularne motywy: ucznia, który zwraca się przeciwko swemu mistrzowi oraz miłości, która przezwycięża zło.
Powieść została przetłumaczona na 37 języków.
Streszczenie.
Akcja powieści rozgrywa się na Łużycach w czasach III wojny północnej. Jej głównym bohaterem jest Krabat – sierota, który pod wpływem dziwnych snów rozpoczyna naukę w owianym złą sławą młynie na Koźlim Brodzie. Szybko okazuje się, że w młynie mieści się w rzeczywistości szkoła czarnej magii, a mistrz młynarski zamienia się nocą w jednookiego, potężnego czarnoksiężnika. Krabat wraz z dwunastoma innymi uczniami poznaje arkana czarnej magii. Początkowo jest zafascynowany magią, dzięki której może zdobyć władzę nad innymi ludźmi. Zawiązuje przyjaźnie z innymi uczniami, m.in. z czeladnikiem Tondą. Pod koniec pierwszego roku pobytu Krabata w młynie Tonda ginie w tajemniczych okolicznościach. Pod koniec następnego roku sytuacja się powtarza i w niewyjaśnionych okolicznościach umiera kolejny czeladnik. Krabat rozwiązuje tajemnicę śmierci kolegów. Dowiaduje się, że są oni uśmiercani przez czarnoksiężnika, który zaprzedał duszę złym mocom i musi co roku składać jednego ze swych uczniów w ofierze. W przeciwnym razie sam by umarł. Dodatkowo czarnoksiężnik zawsze wybiera na swoją ofiarę najlepszego ucznia w obawie przed jego rosnącą mocą.
Krabat postanawia zabić czarnoksiężnika. W tym celu intensywnie uczy się czarnej magii. W międzyczasie spotyka się potajemnie ze swoją ukochaną – Kantorką. Miłość do dziewczyny dodaje mu sił i motywacji do walki z czarnoksiężnikiem. Pewnego dnia Krabat dowiaduje się od jednego z przyjaciół, że szczera miłość dziewczyny do czeladnika może pokonać złego czarnoksiężnika. W tym celu dziewczyna musi przyjść do młyna w noc sylwestrową, poprosić o uwolnienie ukochanego i przejść śmiertelną próbę. Krabat waha się, nie chcąc wystawiać ukochanej na niebezpieczeństwo, ale dziewczyna sama postanawia stawić czoła zadaniu.
Pod koniec trzeciego roku czarnoksiężnik proponuje Krabatowi, żeby ten został jego następcą. Krabat odrzuca propozycję, więc czarnoksiężnik decyduje się złożyć go w ofierze. Nie udaje mu się to jednak, ponieważ do młyna przychodzi Kantorka i żąda uwolnienia ukochanego. Następnie pomyślnie przechodzi próbę, dzięki czemu uwalnia Krabata i pozostałych uczniów. Czarnoksiężnik umiera, a młyn staje w płomieniach.
Ekranizacje.
Pierwsza ekranizacja "Krabata" powstała w 1977 roku. Był to czeski film animowany pod tytułem "Čarodějův učeň" wyreżyserowany przez Karela Zemana.
W 2008 roku ukazał się niemiecki film pełnometrażowy "Krabat" w reżyserii Marco Kreuzpaintera. W Polsce film jest znany pod tytułem Uczeń Czarnoksiężnika.
Źródła.
https://www.inhaltsangabe.de/preussler/krabat/
http://www.preussler.de/krabat/
https://web.archive.org/web/20160914230808/http://www.wydawnictwobona.pl/katalog/26/Krabat/autor/47

</doc>
<doc id="3977030" url="https://pl.wikipedia.org/wiki?curid=3977030" title="Konrad Kruczkowski">
Konrad Kruczkowski

Konrad Kruczkowski (ur. 9 marca 1986 w Krakowie) – polski bloger, dziennikarz i reportażysta.
Absolwent VIII LO im. Stanisława Wyspiańskiego w Krakowie. Następnie dwukrotnie podejmował studia teologiczne na Uniwersytecie Papieskim im. Jana Pawła II w Krakowie, których nie ukończył.
Życiorys.
W wieku 15 lat debiutował w miesięczniku "Panorama Powiatu Wielickiego". W czasie studiów związał się z branżą reklamową. W 2013 wrócił do zawodu dziennikarza. Współpracował z miesięcznikiem "W Drodze", portalem "Deon.pl", "Onet" i "Magazynem Coaching". Prowadzi blog o tematyce społecznej "haloziemia.pl"
W latach 2014–2017 był ambasadorem Stowarzyszenia WIOSNA. W 2018 związał się z Fundacją Anny Dymnej „Mimo Wszystko”.
Mieszka w Wieliczce.

</doc>
<doc id="3977037" url="https://pl.wikipedia.org/wiki?curid=3977037" title="Szekspirologia">
Szekspirologia

Szekspirologia – dyscyplina naukowa zajmująca się badanie życia i twórczości Williama Szekspira. Sytuuje się u zbiegu filologii angielskiej, tekstologii, biografistyki i historii Anglii. Na zachodzie szekspirologią zajmował się między innymi francuski badacz Henri Fluchère. Wybitnymi polskimi szekspirologami byli Stanisław Helsztyński, Przemysław Mroczkowski i Henryk Zbierski. Na polu szekspirologii działa także Jerzy Limon, twórca Gdańskiego Teatru Szekspirowskiego. Szekspirolodzy (jak Aleksandra Budrewicz-Beratan) zajmują się między innymi analizą przekładów dzieł Szekspira na języki obce.

</doc>
<doc id="3977039" url="https://pl.wikipedia.org/wiki?curid=3977039" title="Ogonek liściowy">
Ogonek liściowy

Ogonek liściowy – część liścia znajdująca się między blaszką liściową a łodygą. Występuje w liściach ogonkowych, natomiast brak go w liściach siedzących, u których blaszka osadzona jest bezpośrednio swą nasadą na łodydze. Ogonek wyróżniany jest w przypadku liści pojedynczych; w przypadku liści złożonych jego odpowiednikiem jest osadka. W specyficznych przypadkach ogonki ulegają modyfikacji i mogą zastępować blaszkę liściową – takie organy nazywane są liściakami. Mięsiste ogonki liściowe niektórych roślin są wykorzystywane jako warzywa np. rabarbaru ogrodowego, selera naciowego i pietruszki naciowej.
Czasem stosowane jest określenie pseudoogonka liściowego w odniesieniu do ogonków niektórych jednoliściennych (zwłaszcza bambusowych), ogonka lub poduszeczki zrośniętej z przylistkami oraz zwężenia blaszki liściowej przy jej nasadzie występującej czasem w przypadku liści siedzących.
Morfologia i modyfikacje.
Ogonek liściowy zwykle łączy nasadę blaszki liściowej z łodygą. Wyjątkiem są liście tarczowate, w których przypadku ogonek łączy łodygę z dolną stroną blaszki liściowej.
Ze względu na kształt na przekroju ogonek może być spłaszczony, obły, rynienkowaty, oskrzydlony i dęty. Ogonki mogą być nagie, owłosione lub kolczaste. Często u nasady ogonek bywa rozszerzony i zawiera zagłębienie stanowiące osłonę dla pąka. Na drugim końcu ogonka znajduje się u części roślin tzw. poduszeczka (lub poduszeczki na osadce liścia złożonego) (łac. "pulvinus"), których zmiany turgorowe umożliwiają poruszanie blaszką liściową, np. wykonywanie ruchów nyktynastycznych i odpowiadają za gwałtowną reakcję ruchową liści mimozy wstydliwej. Organy między ogonkiem i blaszką przypominające poduszeczkę, ale mające zdolność jednorazowego tylko poruszenia blaszką liściową określane są jako "pulvinoid".
Ogonek liściowy w przypadku niektórych roślin może przejmować funkcje asymilacyjne blaszki liściowej i tak zmodyfikowany określany jest mianem liściaka. Tak jest w przypadku roślin siedlisk suchych, u których blaszka właściwa ulega redukcji, a z racji budowy sztywniejsze liściaki przejmują jej funkcję. Z kolei u dzbanecznika ogonek przejmuje funkcję asymilacyjną, podczas gdy blaszka ulega modyfikacji w organ pułapkowy. U niektórych roślin pnących ogonki są trwałe – zachowują się i drewnieją po odrzuceniu blaszki liściowej. Ogonki takie mogą być wijące się lub sztywne, w tym wykształcając się jak ciernie. Na ogonkach lub w zagłębieniu u ich nasady wykształcane bywają ciałka odżywcze wabiące mrówki (np. u "Piper cenocladum" i cekropki "Cecropia").
Anatomia.
Anatomia ogonka przypomina budowę pierwotną łodygi, ale o symetrii grzbieto-brzusznej, a nie promienistej. Ogonek osłonięty jest epidermą, a wewnątrz wypełniony jest tkanką miękiszową i wzmacniającą oraz zawiera wiązki przewodzące.
W ogonku następuje przebudowa przedłużeń śladów liściowych, czyli włókien łyka i drewna oddzielonych od układu tkanek przewodzących w łodydze. Zmiany układu przewodzącego występują zwykle w części końcowej i początkowej ogonka, podczas gdy część środkowa ma zwykle podobną budowę na całej długości. W ogonku następuje rozgałęzianie się wiązek przewodzących dając w efekcie odpowiedni układ żyłek typowy dla użyłkowania liścia. Układ i liczba żyłek na przekroju ogonka liściowego ma pewne znaczenie taksonomiczne dla rozróżniania taksonów jednak nie jest to cecha znacząca (liczba śladów może być zmienna nawet u jednej rośliny). Względnie istotne znaczenie taksonomiczne dla oznaczania roślin w stanie bezlistnym ma natomiast ślad po odpadnięciu ogonka. Diagnozę rodzajów i gatunków umożliwiają specyficzne cechy kształtu i wielkości śladu liściowego oraz układ i liczba śladów wiązek sitowo-naczyniowych. Wiązki układają się w ogonku zwykle w formie łuku, rzadziej koliście lub w rozproszeniu (u jednoliściennych). W obrębie wiązek łyko znajduje się po stronie grzbietowej, a drewno po stronie brzusznej. Tkanka wzmacniająca w postaci włókien sklerenchymy połączona jest zwykle z wiązkami przewodzącymi, dodatkowo często pod skórką występują pasma kolenchymy.
Specyficzną budowę mają długie ogonki liściowe hydrofitów rozciągające się często od dna zbiornika do lustra wody – wyposażone są w długie kanały powietrzne zwiększające siły wyporności i pozwalające dzięki temu na wyniesienie blaszki liściowej ku powierzchni wody. Kanały powietrzne w ogonku pełnią przy tym także istotną funkcję wentylującą organy rośliny osadzone w mule na dnie zbiornika.
Zwykle w dolnej części ogonka występują też modyfikacje budowy związane z jego przystosowaniem do odcinania organów. Warstwa odcinająca ogonek liściowy cechuje się zwykle brakiem włókien sklerenchymatycznych, komórki przewodzące są tu krótsze, a i komórki miękiszu mają zmniejszone rozmiary. Przed odcięciem liścia blaszki środkowe między komórkami tej warstwy rozkładają się, rozluźniając w efekcie powiązania między komórkami. Czasem dodatkowo tworzy się odcinająca warstwa korka, ewentualnie warstwa taka rozwija się po odrzuceniu liścia.

</doc>
<doc id="3977041" url="https://pl.wikipedia.org/wiki?curid=3977041" title="Smocze jajo (głaz narzutowy)">
Smocze jajo (głaz narzutowy)

Głaz narzutowy „Smocze jajo” – głaz narzutowy położony w Polsce, w województwie pomorskim, w powiecie słupskim, w gminie Dębnica Kaszubska, w obrębie ewidencyjnym Niemczewo-Goszczyno, w obszarze mezoregionu Wysoczyzna Polanowska.
Pomnikiem przyrody nieożywionej ustanowiony został Orzeczeniem nr 8/194 Prezydium Wojewódzkiej Rady Narodowej w Koszalinie o uznaniu za pomnik przyrody z dnia 20 października 1971 r. Po reformie administracyjnej w 1975 potwierdzony Ogłoszeniem Wojewody Słupskiego z dnia 4 grudnia 1978 r. o stanie pomników przyrody województwa słupskiego. W rejestrze pomników przyrody województwa słupskiego wpisany został pod numerem 56.
Pomnik znajduje się na gruntach Nadleśnictwa Leśny Dwór, w obrębie leśnym Skarszów, w obszarze leśnictwa Gałęźnia, w granicach Parku Krajobrazowego „Dolina Słupi”, a jednocześnie w obszarze specjalnej ochrony ptaków „Dolina Słupi” (PLB220002) w ramach sieci Natura 2000. Leży w odległości około 1,2 km na południowy wschód od zabudowań osady Goszczyno oraz około 0,8 km na północny zachód od zabudowań wsi Gałąźnia Wielka w gminie Kołczygłowy. Jest jedynym pomnikiem przyrody nieożywionej na obszarze nadleśnictwa (stan na 01.01.2017), parku krajobrazowego (stan na 2017) i gminy Dębnica Kaszubska (stan na 2008).
Głaz zbudowany jest z granitognejsu. Jest częściowo zakopany w gruncie. Ma 2,25 m wysokości i 13 m obwodu.
Pomnik nie został nazwany w orzeczeniu ustanawiającym. Nazwa „Smocze jajo” pojawiła się później, w dokumentach i wydawnictwach Urzędu Gminy Dębnica Kaszubska oraz Parku Krajobrazowego „Dolina Słupi”.

</doc>
<doc id="3977042" url="https://pl.wikipedia.org/wiki?curid=3977042" title="Zniesienie">
Zniesienie



</doc>
<doc id="3977047" url="https://pl.wikipedia.org/wiki?curid=3977047" title="Neil Betts">
Neil Betts

Neil Betts (ur. 13 kwietnia 1926 w Brisbane, zm. 4 lutego 2017 tamże) – australijski rugbysta grający na pozycji , reprezentant kraju, następnie trener i działacz sportowy.
Życiorys.
Uczęszczał do "St Laurence's College". Przez rok grał w Brothers Rugby Club, po czym wraz z Nevem Cottrellem związał się z klubem Wests End przekształconym następnie w Souths, dla którego w ciągu dekady rozegrał 174 meczów, na zakończenie triumfując w rozgrywkach Queensland Premier Rugby.
Do stanowej drużyny został po raz pierwszy powołany w 1948 roku przeciwko "Wallabies" i do 1956 roku zagrał w jej barwach w czterdziestu trzech spotkaniach, pobijając dotychczasowy rekord Eddiego Bonisa. Pełnił w nim także rolę kapitana, a zespół w tym czasie prócz międzystanowych potyczek z Nową Południową Walią grał również przeciw Południowoafrykańczykom, Fidżyjczykom, Nowozelandczykom i New Zealand Māori.
W 1949 roku otrzymał powołanie do australijskiej kadry, z którą udał się na "tournée" do Nowej Zelandii, gdzie będąc zastępcą podstawowych wówczas filarów Jacka Baxtera i Bevana Wilsona zagrał jedynie w czterech meczach. W testmeczu zadebiutował w lipcu 1951 roku, gdy "All Blacks" zawitali do Australii, po raz drugi szansę gry otrzymał dwa tygodnie później. Z kolejnych dwóch wypraw "Wallabies" – do Nowej Zelandii i Południowej Afryki odpowiednio w latach 1952 i 1953 – zrezygnował z powodów osobistych, powrócił jednak do reprezentacji po kontuzji Colina Forbesa na mecz z Fidżi w 1954 roku. Łącznie zatem zagrał w siedmiu spotkaniach reprezentacji kraju, w tym w trzech testmeczach.
Trenował zespół Souths, w latach 1971–1982 był także prezesem tegoż klubu, a w 1960 roku został stanowym selekcjonerem.
Był nominowany do stanowej hali sław rugby, a za zasługi dla rugby jako zawodnik, działacz i trener został w 2009 roku odznaczony Orderem Australii.
Żonaty z Joan, trójka dzieci – Cathy, Pam i Anthony. Jego dwaj bracia, Jack i Kevin, także uprawiali rugby – drugi z nich na poziomie stanowym.

</doc>
<doc id="3977061" url="https://pl.wikipedia.org/wiki?curid=3977061" title="Resavska pećina">
Resavska pećina

Resavska pećina (serb. Ресавска пећина), właśc. Divljakovačka pećina (serb. Дивљаковачка пећина) – jaskinia krasowa we wschodniej Serbii, znajdująca się 20 km od miasta Despotovac.
Opis jaskini.
Jaskinia znajduje się na wapiennym wzgórzu Babina glava. Ma 4,5 km długości, z czego 2830 m zostało dokładnie zbadane, a 800 m zostało udostępnione dla zwiedzających. Temperatura powietrza w jaskini jest stała przez cały rok i wynosi ok. 7 °C, a wilgotność powietrza wynosi między 80 a 100%. Jaskinia ma status chronionego pomnika przyrody, który zajmuje 11 ha.
Historia.
Jedna z najstarszych jaskiń w Serbii – jest datowana na 80 mln lat. Została odkryta w 1962 roku, jednakże już wcześniej znali ją miejscowi pasterze, którzy trzymali tam swoje owce przy złej pogodzie. 22 kwietnia 1972 jaskinia została udostępniona dla zwiedzających. Odwiedzana jest przez ok. 50 tysięcy osób rocznie, co czyni ją najczęściej odwiedzaną jaskinią w kraju. Dawniej liczba odwiedzających dochodziła do 200 tysięcy rocznie.

</doc>
<doc id="3977066" url="https://pl.wikipedia.org/wiki?curid=3977066" title="Janów (powiat krotoszyński)">
Janów (powiat krotoszyński)

Janów – wieś w Polsce położona w województwie wielkopolskim, w powiecie krotoszyńskim, w gminie Krotoszyn.
Janów wchodzi w skład sołectwa Świnków.
W latach 1975–1998 Janów położony był w województwie kaliskim.
Przed 2023 r. miejscowość była częścią wsi Świnków.

</doc>
<doc id="3977068" url="https://pl.wikipedia.org/wiki?curid=3977068" title="Benjamin R. Barber">
Benjamin R. Barber



</doc>
<doc id="3977085" url="https://pl.wikipedia.org/wiki?curid=3977085" title="Stade d'Abidjan">
Stade d'Abidjan



</doc>
<doc id="3977086" url="https://pl.wikipedia.org/wiki?curid=3977086" title="Jeunesse Club d'Abidjan">
Jeunesse Club d'Abidjan



</doc>
<doc id="3977088" url="https://pl.wikipedia.org/wiki?curid=3977088" title="Dead (album Das Moon)">
Dead (album Das Moon)

Dead – trzecia płyta zespołu Das Moon wydana 8 kwietnia 2017 roku. Premiera odbyła się w warszawskim klubie Pies Czy Suka. 
Twórcy.
 &lt;br&gt;
Das Moon:
Gościnnie:
Trasa koncertowa.
W ramach trasy promującej album, zespół odbył 11 koncertów w 11 polskich miastach:

</doc>
<doc id="3977092" url="https://pl.wikipedia.org/wiki?curid=3977092" title="Fəridə Əzizova">
Fəridə Əzizova

Fəridə Şıxəmməd qızı Əzizova (ur. 6 czerwca 1995 w Qusar) – azerska zawodniczka taekwondo, dwukrotna uczestniczka letnich igrzysk olimpijskich, brązowa medalistka mistrzostw świata i Europy, srebrna medalistka igrzysk europejskich, wielokrotna medalistka młodzieżowych mistrzostw świata i Europy.
W 2012 i 2016 roku uczestniczyła w letnich igrzyskach olimpijskich. W Londynie zajęła 11. miejsce w kategorii wagowej do 67 kg – została wyeliminowana przez Karine Sergerie w rundzie eliminacyjnej. W Rio de Janeiro w tej samej konkurencji wagowej uplasowała się na piątym miejscu. W rundzie eliminacyjnej wygrała pojedynek z Paige McPherson, w ćwierćfinale zwyciężyła nad Nigorą Tursunkulovą. W walce o brązowy medal reprezentantkę Azerbejdżanu pokonała Ruth Gbagbi.
W 2013 roku, na mistrzostwach świata w Puebli, zdobyła brązowy medal w kategorii do 67 kg. Taki sam medal wywalczyła na mistrzostwach Europy w Baku w 2014 roku. Rok później, również w Baku, została wicemistrzynią igrzysk europejskich.
Ponadto w 2007 roku w Budapeszcie zajęła trzecie miejsce w mistrzostwach Europy kadetów (waga do 41 kg), rok później w Izmirze trzecie miejsce w młodzieżowych mistrzostwach świata (waga do 49 kg), w 2009 roku została mistrzynią Europy kadetów w Zagrzebiu i brązową medalistką młodzieżowych mistrzostw kontynentu w Trelleborgu. W 2012 w Szarm el-Szejk zdobyła drugi tytuł młodzieżowej mistrzyni świata, a w 2013 roku w Kiszyniowie tytuł mistrzyni Europy juniorów.
W sierpniu 2015 roku za osiągnięcia sportowe otrzymała medal "Tərəqqi" od prezydenta Azerbejdżanu, İlhama Əliyeva.

</doc>
<doc id="3977094" url="https://pl.wikipedia.org/wiki?curid=3977094" title="Farida Azizova">
Farida Azizova



</doc>
<doc id="3977095" url="https://pl.wikipedia.org/wiki?curid=3977095" title="LemON (zespół muzyczny)">
LemON (zespół muzyczny)



</doc>
<doc id="3977099" url="https://pl.wikipedia.org/wiki?curid=3977099" title="Les Forges">
Les Forges



</doc>
<doc id="3977111" url="https://pl.wikipedia.org/wiki?curid=3977111" title="Yellow Clover; a Book of Remembrance">
Yellow Clover; a Book of Remembrance

Yellow Clover; a Book of Remembrance – tomik wierszy amerykańskiej poetki Katharine Lee Bates, będący elegią na cześć jej wieloletniej partnerki życiowej Katharine Coman, opublikowany w 1922. Katharine Coman zmarła na raka w wieku 57 lat.

</doc>
<doc id="3977112" url="https://pl.wikipedia.org/wiki?curid=3977112" title="Testamente D'Amelia">
Testamente D'Amelia



</doc>
<doc id="3977116" url="https://pl.wikipedia.org/wiki?curid=3977116" title="Fort Sliema">
Fort Sliema



</doc>
<doc id="3977117" url="https://pl.wikipedia.org/wiki?curid=3977117" title="Vendôme Tower">
Vendôme Tower



</doc>
<doc id="3977118" url="https://pl.wikipedia.org/wiki?curid=3977118" title="Vendôme Redoubt">
Vendôme Redoubt



</doc>
<doc id="3977119" url="https://pl.wikipedia.org/wiki?curid=3977119" title="Saint George Redoubt">
Saint George Redoubt



</doc>
<doc id="3977120" url="https://pl.wikipedia.org/wiki?curid=3977120" title="Aleksandra Ełbakian">
Aleksandra Ełbakian

Aleksandra Asanowna Ełbakian (; ur. 6 listopada 1988 w Ałmaty) – kazachska programistka, założycielka strony internetowej Sci-Hub, dającej naukowcom z całego świata swobodny dostęp do artykułów naukowych bez względu na prawa autorskie, jakimi są objęte.
Życiorys.
Aleksanda Ełbakian urodziła się 6 listopada 1988 roku w mieście Ałmaty. Studia podjęła w Astanie, gdzie rozwijała swoje umiejętności hakerskie. W 2009 roku uzyskała tytuł bakałarza na Kazachskim Państwowym Uniwersytecie Technicznym w dziedzinie informatyki ze specjalizacją polityki bezpieczeństwa informacji. Przez rok pracowała w dziedzinie bezpieczeństwa teleinformatycznego w Moskwie. Dzięki zarobionym tak pieniądzom zdołała wyjechać w 2010 roku do Fryburga, gdzie podjęła pracę nad projektem dotyczącym interfejsu mózg-komputer, a także rozwinęła swoje zainteresowanie transhumanizmem. Podjęty wysiłek pozwolił jej na wyjazd w ramach letniego stażu do Georgia Institute of Technology, gdzie studiowała „nauki o mózgu i świadomości”.
Prace nad stroną Sci-Hub rozpoczęła po powrocie do Kazachstanu w 2011 roku. Po procesie wniesionym w USA przez wydawcę Elsevier Aleksandra Ełbakian pozostaje w ukryciu ze względu na ryzyko ekstradycji. Według wywiadu z 2016 roku jej badania neurologiczne są aktualnie zawieszone. Została jednak przyjęta na studia związane z historią nauki na „małej prywatnej uczelni” w nieznanym miejscu. Jej praca skupia się na komunikacji naukowej. W grudniu 2016 roku czasopismo naukowe „Nature” określiło Aleksandrę Ełbakian jako jedną z 10 najbardziej znaczących osób 2016 roku.
Przez dziennikarkę Kate Murphy z The New York Times Aleksandra Ełbakian została porównana do Edwarda Snowdena, co miałoby mieć związek z unikaniem amerykańskiego prawa poprzez rezydowanie w Rosji. David Kravets, w artykule zamieszczonym na stronie Ars Technica, porównał zaś programistkę do Aarona Swartza.

</doc>
<doc id="3977123" url="https://pl.wikipedia.org/wiki?curid=3977123" title="Szponiastonóg blady">
Szponiastonóg blady



</doc>
<doc id="3977125" url="https://pl.wikipedia.org/wiki?curid=3977125" title="Pternistis ochropectus">
Pternistis ochropectus



</doc>
<doc id="3977126" url="https://pl.wikipedia.org/wiki?curid=3977126" title="Biła (potok)">
Biła (potok)



</doc>
<doc id="3977134" url="https://pl.wikipedia.org/wiki?curid=3977134" title="Magdalena Zamolska">
Magdalena Zamolska

Magdalena Zamolska (ur. 8 kwietnia 1985 w Nowej Rudzie) – polska kolarka szosowa i torowa, mistrzyni i reprezentantka Polski.
Kariera sportowa.
Była zawodniczką Piasta Nowa Ruda (2003), KKS Kross Ziemia Darłowska (2004-2006), POL-Aqua (2007-2008), UKS Jedynak Limaro Kórnik (2009) i Meridy Gliwice (2010).
Na mistrzostwach Polski seniorek zdobyła siedem medali: złoty w jeździe parami na czas w 2009, dwa srebrne w jeździe indywidualnej na czas (2006, 2007), brązowy w jeździe indywidualnej na czas w 2005, brązowy w indywidualnym wyścigu szosowym w 2004 oraz brązowy w torowym wyścigu na 3000 m na dochodzenie indywidualnie (2009).
Jako juniorka wywalczyła 5. miejsce w jeździe indywidualnej na czas na mistrzostwach świata w 2003. Reprezentowała Polskę na mistrzostwa świata seniorów w 2006, zajmując 37. miejsce jeździe indywidualnej na czas oraz w 2008, zajmując 89. miejsce w wyścigu indywidualnym ze startu wspólnego.
W sezonie 2016 pracowała jako fizjoterapeutka w zespole Kross Racing Team, w którym jeździły Maja Włoszczowska i Anna Szafraniec.

</doc>
<doc id="3977142" url="https://pl.wikipedia.org/wiki?curid=3977142" title="Ramin Əzizov">
Ramin Əzizov

Ramin Qulam oğlu Əzizov (ur. 8 lutego 1988 w Lenkoranie) – azerski zawodnik taekwondo, uczestnik letnich igrzysk olimpijskich w Londynie, brązowy medalista mistrzostw świata, srebrny i brązowy medalista mistrzostw Europy.
W 2011 roku w Baku zwyciężył w turnieju kwalifikacyjnym do igrzysk olimpijskich w Londynie i wywalczył kwalifikację olimpijską. Na igrzyskach zajął dziewiąte miejsce w kategorii do 80 kg. W rundzie kwalifikacyjnej pokonał Stevena Lópeza, a w ćwierćfinale uległ Mauro Sarmiento.
W 2011 roku, na mistrzostwach świata w Gyeongju, zdobył brązowy medal w kategorii do 80 kg. Rok później, na mistrzostwach Europy w Manchesterze, zdobył w tej kategorii srebrny medal, a w 2014 roku na mistrzostwach kontynentu w Baku wywalczył brąz.
W 2005 roku w Baku zajął trzecie miejsce w młodzieżowych mistrzostwach Europy w wadze do 68 kg.

</doc>
<doc id="3977144" url="https://pl.wikipedia.org/wiki?curid=3977144" title="Ramin Azizov">
Ramin Azizov



</doc>
<doc id="3977155" url="https://pl.wikipedia.org/wiki?curid=3977155" title="Kamień Coyolxauhqui">
Kamień Coyolxauhqui

Kamień Coyolxauhqui – aztecki artefakt w formie kamiennego dysku o średnicy 3,25 m. Został wykopany przypadkowo w dniu 21 lutego 1978 roku przez robotników kładących linię elektryczną pod jedną z ulic Meksyku. Miejsce, w którym go znaleziono, to podnóże niegdysiejszego Templo Mayor, głównej świątyni azteckiej stolicy Tenochtitlán. 
Powierzchnia dysku pokryta jest reliefem, nawiązującym swoją treścią do mitu o bogu Huitzilopochtli, który zabił zbuntowaną przeciw niemu siostrę Coyolxauhqui, a następnie rozczłonkował jej ciało. W przedstawionej scenie znajduje się nagie, zdekapitowane i poćwiartowane ciało bogini, w które wplata się ognisty wąż będący symbolem Huitzilopochtliego. Usytuowanie dysku o podnóża Templo Mayor nadawało mu znaczenie zarówno religijne, jak i propagandowe: oto martwa Coyolxauhqui spoczywa u stóp głównej świątyni imperium, podobnie jak niegdyś spoczywała pogrzebana przez brata pod mityczną Górą Węża; jednocześnie jej los jest losem wszystkich zbuntowanych przeciw azteckiemu państwu, dodatkowo w znieważający dla nich sposób sportretowanych nagich i jako kobieta.
Obecnie dysk znajduje się w zbiorach Museo del Templo Mayor w Meksyku.

</doc>
<doc id="3977156" url="https://pl.wikipedia.org/wiki?curid=3977156" title="Konsulat Generalny RP w Kurytybie">
Konsulat Generalny RP w Kurytybie

Konsulat Generalny Rzeczypospolitej Polskiej w Kurytybie (port. "Consulado Geral da República da Polônia em Curitiba") – polska misja konsularna w Kurytybie, w Brazylii.
Kurytyba jest głównym ośrodkiem skupiającym Polonię w Brazylii.
Historia.
Konsulat Generalny RP w Kurytybie otwarto już 1919. Była to pierwsza polska placówka w Brazylii, gdyż Poselstwo RP w Rio de Janeiro powstało rok później. Konsulat Generalny RP w Kurytybie działał do 1939. Po II wojnie światowej wznowił działalność.
Okrąg konsularny Kurytyba.
Okręg konsularny Kurytyba obejmuje następujące stany:
Pozostałe stany Brazylii obsługiwane są przez urząd konsularny przy ambasadzie RP w Brasílii.

</doc>
<doc id="3977160" url="https://pl.wikipedia.org/wiki?curid=3977160" title="Palkowski Potok">
Palkowski Potok



</doc>
<doc id="3977162" url="https://pl.wikipedia.org/wiki?curid=3977162" title="Azerbejdżański Komitet Olimpijski">
Azerbejdżański Komitet Olimpijski



</doc>
<doc id="3977163" url="https://pl.wikipedia.org/wiki?curid=3977163" title="Mistrzostwa Europy w Judo 2014">
Mistrzostwa Europy w Judo 2014

63. Mistrzostwa Europy w Judo odbyły się w dniach 24–27 kwietnia 2014 w Montpellier.

</doc>
<doc id="3977166" url="https://pl.wikipedia.org/wiki?curid=3977166" title="Hawajka cienkodzioba">
Hawajka cienkodzioba

Hawajka cienkodzioba ("Akialoa obscura") – gatunek średniej wielkości ptaka z rodziny łuszczakowatych (Fringillidae). Występował endemicznie na wyspie Hawaiʻi.
Dla Europejczyków gatunek został odkryty w 1779 podczas trzeciej podróży Jamesa Cooka; naukowo opisał go Johann Friedrich Gmelin w 1788. Długość ciała wynosiła około 17 cm. Hawajki cienkodziobe wyróżniały się długim, zagiętym dziobem. Ich upierzenie było głównie oliwkowe; występowała niewielka różnica między upierzeniem samców i samic. Hawajki cienkodziobe zamieszkiwały lasy wyspy Hawaiʻi. Żywiły się bezkręgowcami i nektarem. Znany jest tylko jeden opis gniazda; znajdowało się w nim jedno młode, drugie przebywało obok. Pod koniec lat 90. XIX wieku hawajki cienkodziobe były jeszcze pospolite na wyspie. W 1902 H.W. Henshaw odnotował, że miejscami ich liczebność zaczęła spadać. Moment rozpoczęcia i przebieg wymierania zostały słabo udokumentowane. Ostatnie osobniki odłowiono w 1903, wtedy też miała miejsce ostatnia pewna obserwacja. Niepotwierdzone doniesienia pochodzą z 1937 i 1940. Gatunek uznany za wymarły.
Taksonomia.
Po raz pierwszy gatunek opisał John Latham w 1782 w swoim "A general synopsis of birds". Nie nadał mu jednak nazwy naukowej, a jedynie zwyczajową – "Hook-billed green Creeper". Do opisu dołączona była tablica barwna oznaczona numerem XXXIII; pierwszy z ptaków na niej przedstawionych był hawajką cienkodziobą (po lewej). Później, bazując na opisie Lathama, hawajkę cienkodziobą opisał Johann Friedrich Gmelin w 1788 w "Systema Naturae". Nadał jej nazwę "Certhia obscura". Epitet gatunkowy "obscurus" oznacza z łaciny „ciemny”.
Obecnie (2021) Międzynarodowy Komitet Ornitologiczny (IOC) umieszcza ten gatunek w rodzaju "Akialoa", jako jeden z czterech gatunków; wcześniej klasyfikował hawajkę cienkodziobą w rodzaju "Hemignathus", za punkt odniesienia w kwestii nazwy uznaje książkę Pratta z 2005. Różni autorzy na przestrzeni lat klasyfikowali hawajkę cienkodziobą także w rodzaju "Hemignathus".
Holotyp pozyskany został w styczniu lub lutym 1779 podczas trzeciej podróży Jamesa Cooka, w okolicach Kealakekua Bay. Pod koniec XIX wieku Rothschild odnotował, że holotyp, który opisał Latham, pozyskany został ze zbiorów angielskiego kolekcjonera obiektów przyrodniczych Ashtona Levera. Następnie trafił on do muzeum w Liverpoolu. Spreparowane okazy hawajek cienkodziobych współcześnie są przechowywane w zbiorach w Berkeley, Cambridge (Anglia), Cambridge (Massachusetts), Dreznie, Honolulu, Lejdzie, Liverpoolu, Los Angeles, Nowym Jorku, Ottawie, Paryżu, Filadelfii, Pittsburghu, San Francisco, Sydney, Tring, Wiedniu, Waszyngtonie i Yale; znanych jest ich 113.
Morfologia.
Długość ciała wynosiła około 17 cm. Rothschild podał wymiary szczegółowe dla 15 zbadanych osobników (11 samców i 4 samic; oryginalne podane w calach z dokładnością do 0,01 cala ≈ 0,25 mm): długość skrzydła 72–80 mm, długość ogona 41–50 mm, długość skoku 19–23 mm, długość górnej krawędzi dzioba (z uwzględnieniem krzywizny) 35–47 mm, odległość od nasady dzioba do końca (bez uwzględnienia krzywizny) 30–42 mm.
Upierzenie było całkowicie oliwkowe, dziób długi, zagięty w dół mocniej niż u innych przedstawicieli "Akialoa". U samca wierzch ciała był oliwkowy, kuper i spód ciała jaśniejsze i bardziej żółte. Pokrywy podogonowe nieco żółtooliwkowe, kantarek ciemnoszary. Brew była jaskrawa, oliwkowożółta, wyraźniej zaznaczona niż u hawajek zielonych. Samica wyglądała podobnie, miała jednak mocniej zarysowaną brew i ogólnie bardziej matowe ubarwienie. Jej wierzch ciała był szarozielony, spód ciała i brew matowożółte. Osobniki młodociane przypominały samice, jednak barwę żółtą zastępowała brudnobiała, najjaśniejsza na brwi i pokrywach podogonowych. Na piersi występował żółtawy nalot, po bokach ciała oliwkowoszary. Na skrzydłach występowały dwa brudnobiałe paski skrzydłowe. Dziób i nogi były ciemnobrązowe lub, według innego źródła, ciemnoołowiane z jaśniejszą nasadą żuchwy.
Zasięg, ekologia i zachowanie.
Hawajka cienkodzioba była endemitem wyspy Hawaiʻi. W 1903 Perkins odnotował, że w dystrykcie Kona występowały w lasach na różnych wysokościach n.p.m.; w jednym z dystryktów (ʻOlaʻa) zaobserwował je na wysokości ok. 460–760 m n.p.m. (1500–2500 stóp n.p.m.). Wilson obserwował je na wysokości 350–800 m n.p.m. Henshaw odnotował, że są pospolite w średnio wilgotnych lasach "Acacia koa"/"Metrosideros polymorpha" na północ od rzeki Wailuku (nad Hilo), a rzadkie w bardzo wilgotnych lasach "Metrosideros polymorpha" i paproci drzewiastych w ʻOlaʻa. Wilson i Evans odnotowali, że hawajki cienkodziobe chętnie zamieszkują obszary porośnięte przez paprocie drzewiaste, na wyspie sięgające nieraz do ok. 9 m (30 stóp) wysokości, a dzięki swojej barwie dobrze maskują się w ich liściach. Rothschild zaznaczył, że podobnie jak hawajki samotne ("A. stejnegeri") hawajki cienkodziobe podczas żerowania preferowały rozkładające się lub na wpół rozłożone drzewa, przypuszczalnie ze względu na miękkie drewno, które były w stanie usuwać swoimi smukłymi dziobami; preferencje co do rodzaju drewna zauważył również Wilson. Henshaw zauważył, że hawajki cienkodziobe lubiły przebywać w skupiskach liści "Freycinetia arborea", zbierających się na kształt kubka, w których kumulowały się martwe liście pełne owadów. Jedynie ptaki o specyficznych kształtach dzioba, takie jak hawajki cienkodziobe, mogły się do nich dostać. Pożywienie tych hawajek stanowiły bezkręgowce i nektar; skład pożywienia zmieniał się sezonowo. Nektar zbierały z kwiatów "M. polymorpha" i lobelii. Głos miał być wyróżniający się, podobny do głosu hawajek zielonych ("Chlorodrepanis virens"), ale głośniejszy i głębszy. Pieśń miała brzmieć jak krótki, żwawy tryl, przypominający pieśń hawajki pełzaczowatej ("Hemignathus wilsoni") i zielonej, ale dająca się odróżnić.
Lęgi.
Jedynych informacji o rozrodzie dostarczył Perkins. W "Fauna hawaiiensis" zawarł opis gniazda:
Status.
IUCN uznaje hawajkę cienkodziobą za gatunek wymarły (EX, "Extinct"). Moment rozpoczęcia i przebieg wymierania są słabo udokumentowane, ponieważ niewiele jest obserwacji z początku XX wieku. W latach 90. XIX wieku były to ptaki pospolite na wyspie; wszyscy ornitolodzy XIX wieku z wyjątkiem Wilsona opisywali je jako pospolite. Henshaw (1902) zauważył, że ich liczebność miejscami zaczęła spadać. Zdaniem autora, głęboko w lasach Olaa panowały dobre warunki do życia dla hawajek cienkodziobych, jednak były one tam rzadkie. Wysnuł więc przypuszczenie, że są rzadkie na całej wyspie. Munro w 1936 i 1937 nie zaobserwował żadnych hawajek cienkodziobych. Trzy ostatnie osobniki (według innego źródła dwa) odłowili Chester E. Blacow i L.E. Miller w ʻUmikoa (315 m n.p.m.; północno-wschodni stok Mauna Kea) w sierpniu 1903. Z 1937 pochodzi niepotwierdzone doniesienie, według którego miano usłyszeć głos hawajki cienkodziobej w okolicy Keanakolu; Blacow miał widzieć tę hawajkę w 1940.
Według Lathama pióra hawajek cienkodziobych były używane przez rdzenną ludność w charakterze ozdób. Według BirdLife International za wymarcie odpowiada wylesianie i zawleczone przez komary na wyspy choroby. Perkins odnotował, że przedstawiciele rodzaju "Hemignathus" (wtedy obszerniejszego niż współcześnie) są podatni na nieokreśloną chorobę powodującą opuchliznę w pewnych miejscach ciała. Autor nie miał wątpliwości, że choroba ta jest śmiertelna, jednak trudno mu było oszacować śmiertelność, jako że ptaki, czując nadchodzącą śmierć, chowają się.

</doc>
<doc id="3977173" url="https://pl.wikipedia.org/wiki?curid=3977173" title="Termin zapadalności">
Termin zapadalności

Termin zapadalności – w dziedzinie ekonomii termin oznaczający dzień w którym dłużnik powinien uregulować swoje zobowiązanie wobec wierzyciela. Termin jest określony w umowie którą zawierają strony.

</doc>
<doc id="3977175" url="https://pl.wikipedia.org/wiki?curid=3977175" title="Jerzy Wygoda">
Jerzy Wygoda

Jerzy Wygoda (ur. 24 sierpnia 1936 w Warszawie, zm. 18 października 2021) – polski artysta fotograf. Członek założyciel, członek honorowy oraz członek Kapituły Fotoklubu Rzeczypospolitej Polskiej Stowarzyszenia Twórców. Członek Krośnieńskiego Towarzystwa Fotograficznego. Członek Rzeszowskiego Towarzystwa Fotograficznego. Członek honorowy Rzeszowskiego Stowarzyszenia Fotograficznego.
Życiorys.
Jerzy Wygoda był absolwentem Politechniki Warszawskiej. Od 1962 roku był związany (poprzez pracę i miejsce zamieszkania) z Rzeszowem. W latach 1970–1990 był członkiem Rzeszowskiego Towarzystwa Fotograficznego. Od 1963 był członkiem PTTK. Od 1984 roku był instruktorem fotografii PTTK oraz członkiem Forum Fotografii Krajoznawczej. W latach 1997–2001 był przewodniczącym Komisji Fotografii Krajoznawczej ZG PTTK. W 2007 roku został laureatem Nagrody Honorowej Im. Fryderyka Kremsera, za działalność artystyczną i organizatorską w ruchu fotografii krajoznawczej. W 2008 roku otrzymał Złotą Honorową Odznakę PTTK. W latach 1994–2006 był wykładowcą w Państwowym Pomaturalnym Studium Kształcenia Animatorów Kultury w Krośnie.
W 1980 roku uzyskał uprawnienia instruktora fotografii kategorii pierwszej, nadane przez Ministra Kultury i Sztuki. W 1981 roku zdobył tytuł mistrza w zawodzie fotograf. W 1993 roku ukończył studia w Wyższym Studium Fotografii w Warszawie.
Był autorem wielu wystaw indywidualnych i zbiorowych, w Polsce i poza granicami Polski. Szczególne miejsce w swojej twórczości poświęcił fotografii krajoznawczej, dokumentacyjnej, fotoreportażowi. Był autorem dokumentacji fotograficznej zachodniogalicyjskich nekropolii z okresu I wojny światowej (1914–1918). Jego fotografie skatalogowano na stronach Podkarpackiej Biblioteki Cyfrowej. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Srebrnym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. 
Zmarł 19 października 2021, został pochowany 23 października na cmentarzu Wilkowyja w Rzeszowie. Celem upamiętnienia wieloletniej aktywności twórczej artysty, w pierwszą rocznicę jego śmierci – 18 października 2022, w galerii Wojewódzkiego Domu Kultury w Rzeszowie zorganizowano wystawę fotografii Jerzego Wygody.

</doc>
<doc id="3977179" url="https://pl.wikipedia.org/wiki?curid=3977179" title="Partie polityczne w Brazylii">
Partie polityczne w Brazylii

Brazylijska scena partyjna zdominowana jest przez cztery główne partie – Partię Pracujących (PT), Brazylijski Ruch Demokratyczny (PMDB), Brazylijską Partię Socjaldemokratyczną (PSDB) oraz Demokratów (DEM), które sukcesywnie zdobywały swoją popularność od czasu powrotu Brazylii do rządów demokratycznych. Choć w Brazylii nie ma progu wyborczego, to właśnie te cztery partie zajmują większość miejsc w obu izbach Kongresu Narodowego – Senacie oraz Izbie Deputowanych. Mniejsze ugrupowania często tworzą natomiast koalicje oraz sojusze z przynajmniej z jedną z głównych partii.
W 1982 każda z partii dostała swój własny numer wyborczy, aby ułatwić udział w głosowaniu osobom niepiśmiennym. Wpierw był to jednocyfrowy numer: 1 dla PDS, 2 dla PDT, 3 dla PT, 4 dla PTB i 5 dla PMDB. Kiedy stało się jasne, że powstanie więcej niż dziewięć partii, wprowadzono dwucyfrowe oznaczenia, przy czym przy numerach pięciu pierwszych ugrupowań została dodana cyfra "1" (PDS uzyskało tym samym numer 11, PDT 12, PT 13, PTB 14, natomiast PMDB 15). Często partie polityczne zmieniają swoje nazwy, lecz ich oznaczenia numerowe pozostają te same.
Partie.
Partie istniejące.
Poniższa lista prezentuje partie polityczne uznawane przez Najwyższy Trybunał Wyborczy za aktualnie działające.
Partie niezarejestrowane.
Lista przedstawia ugrupowania, które czekają na rejestrację przez Najwyższy Trybunał Wyborczy.
Partie, które zaprzestały działalności.
Lista partii uznanych przez Portugalski Sąd Konstytucyjny za ugrupowanie, które już nie prowadzą działalności.

</doc>
