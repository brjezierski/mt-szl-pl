<doc id="3977189" url="https://pl.wikipedia.org/wiki?curid=3977189" title="Kościół Żłóbka Chrystusowego we Wschowie">
Kościół Żłóbka Chrystusowego we Wschowie

Kościół Żłóbka Chrystusowego – dawna świątynia ewangelicka znajdująca się we Wschowie, w województwie lubuskim.
Renesansowa świątynia powstała w 1604 roku, kiedy to protestanci musieli oddać kościół parafialny katolikom. Zostały w tym czasie kupione dwie kamienice mieszczańskie, przylegające do murów obronnych przy Bramie Polskiej. Przez trzy miesiące trwała ich przebudowa na kościół, który pierwotnie posiadał dwa dachy. Po pożarze, w 1685 roku świątynia została odbudowana i otrzymała obecny kształt, jednocześnie budowla została przykryta jednym dachem dwuspadowym. 
O roli protestantów w życiu ówczesnego miasta świadczy fakt, że o ile fara katolicka czekała na odbudowę 35 lat, o tyle ewangelicy I nabożeństwo po pożarze odprawili po 3 dniach, dach odbudowali po 3 miesiącach, a odbudowę całej świątyni zakończyli w ciągu 3 lat.
Świątynię wybudowano z cegły, z kolei ściana południowa będąca dawniej częścią muru obronnego została wzniesiona z kamienia. Przy narożniku północno-wschodnim znajduje się piętrowa przybudówka powstała w 1720 roku, oraz dwie małe dobudówki powstałe w 1773 roku, łączące budowlę z wieżą dawnej Bramy Polskiej, którą zaadaptowano na dzwonnicę. Fasada wschodnia ma w górnych partiach okna, natomiast w szczycie jest dekorowana płytkimi wnękami z motywem dwułuku oraz płaskorzeźbą w niszy, przedstawającą scenę Ukrzyżowania Chrystusa. Salowe wnętrze świątyni jest nakryte płaskim drewnianym stropem, podpartym trzema kolumnami korynckimi. Wzdłuż bocznych ścian znajdują się trzy kondygnacje empor z II połowy XVII wieku. Między empory jest wbudowany od strony zachodniej, eliptycznie wygięty chór muzyczny.

</doc>
<doc id="3977190" url="https://pl.wikipedia.org/wiki?curid=3977190" title="Ambasada RP w Brasílii">
Ambasada RP w Brasílii

Ambasada Rzeczypospolitej Polskiej w Brasílii (port. "Embaixada da República da Polônia em Brasília") – polska misja dyplomatyczna w stolicy Brazylii.
Historia.
Przyjazne stosunki pomiędzy Brazylią a narodem polskim utrzymywane były już w czasie zaborów. Cesarz Brazylii Piotr I wziął udział w spektaklu w Paryżu, wystawionym na rzecz uczestników powstania listopadowego. Jego następca Piotr II przyjął członkostwo polskiego emigracyjnego stowarzyszenia patriotycznego w Rapperswilu w Szwajcarii. W 1907 na II Międzynarodowej Konferencji Pokojowej w Hadze przedstawiciel Brazylii Ruy Barbosa opowiedział się za przywróceniem Polsce niepodległości. W tym czasie do Brazylii odbywała się masowa emigracja Polaków. Do 1914 osiedliło się tam przeszło 100 tys. osób.
"Powstanie zjednoczonej i niepodległej Polski" Brazylia uznała już 17 sierpnia 1918 jako pierwsze państwo Ameryki Łacińskiej. Brazylia za prawowity rząd polski uznała Komitet Narodowy Polski w Paryżu pod przywództwem Romana Dmowskiego, a Komitetowi Centralnemu w Brazylii udzieliła "pełnomocnictwa do występowania w imieniu narodu polskiego i wystawiania zaświadczeń o przynależności narodowej".
De iure Brazylia uznała Polskę (konkretnie rząd Ignacego Jana Paderewskiego) 15 kwietnia 1919. 27 maja 1920 pierwszy polski poseł w Rio de Janeiro (ówczesnej stolicy), Ksawery Orłowski, złożył na ręce prezydenta Stanów Zjednoczonych Brazylii Epitácio Lindolfo da Silva Pessoa listy uwierzytelniające. Jednak pierwsza polska placówka - Konsulat Generalny RP w Kurytybie powstała już w 1919. W okresie międzywojennym istniały ponadto wicekonsulaty w Porto Alegre i São Paulo. W latach 1919–1939 brazylijską Polonię zasiliło jeszcze 41 tys. emigrantów.
12 września 1945 Brazylia wycofała uznanie dla rządu RP w Londynie i uznała komunistyczny rząd w Warszawie. Poselstwo RP w Rio de Janeiro wznowiło działalność w 1946. Od 1948 reprezentowało ono również interesy Związku Radzieckiego, z którym Brazylia zerwała stosunki dyplomatyczne. 18 stycznia 1961 relacje podniesiono do szczebla ambasad. W tym czasie działalność prowadziły konsulaty generalne w Kurytybie i São Paulo. Z czasem ambasadę przeniesiono do nowej stolicy w Brasílii.
Okrąg konsularny ambasady.
Okręg konsularny referatu konsularnego ambasady obejmuje następujące stany:
Pozostałe stany obsługiwane są przez Konsulat Generalny RP w Kurytybie.
Konsulaty RP w Brazylii.
Konsulaty honorowe RP w Brazylii znajdują się w:

</doc>
<doc id="3977192" url="https://pl.wikipedia.org/wiki?curid=3977192" title="Ambasada Polski w Brazylii">
Ambasada Polski w Brazylii



</doc>
<doc id="3977193" url="https://pl.wikipedia.org/wiki?curid=3977193" title="Posąg Coatlicue">
Posąg Coatlicue

Posąg Coatlicue – aztecka rzeźba przedstawiająca prawdopodobnie boginię Coatlicue, znajdująca się obecnie w zbiorach Narodowego Muzeum Antropologicznego w Meksyku. Jest to największa zachowana rzeźba aztecka i jedna z najlepiej znanych na świecie (obok tzw. kamienia Słońca). Posąg wykonany jest z andezytu i mierzy 2,52 metra wysokości.
Posąg został odkopany 13 sierpnia 1790 roku na Zócalo, głównym placu Meksyku, obok Katedry Metropolitalnej. 17 grudnia tego samego roku w pobliżu odkryto także zabytek znany jako Kamień Słońca, zaś rok później Kamień Tizoca. Rzeźba najprawdopodobniej stanowiła pierwotnie część dekoracji tzw. Templo Mayor, głównej świątyni azteckiej stolicy Tenochtitlán. Prawdopodobnie tworzyła jedną grupę rzeźbiarską z innymi posągami tych samych rozmiarów, w tym ze znalezionym w pobliżu niemal identycznym posągiem Yolotlicue, przedstawiającym tę samą postać, jednak ubraną w spódnicę z ludzkich serc. W meksykańskich muzeach znajduje się także kilka fragmentów zniszczonych posągów, które wskazują na to, że być może oryginalnie rzeźb było trzy lub nawet pięć.
Datowana na okres między 1487 a 1520 rokiem rzeźba przedstawia zdekapitowaną postać kobiecą. Odziana jest ona w spódnicę ze splecionych grzechotników, na szyi natomiast ma zawieszony naszyjnik z ludzkich serc i dłoni, zakończony czaszką. Z szyi wyrastają jej dwa węże, tworzące w miejscu uciętej głowy swego rodzaju maskę.
Tożsamość przedstawionej postaci.
Tożsamość przedstawionej postaci nie jest jednoznacznie potwierdzona. W 1792 Antonio León y Gama zidentyfikował przedstawioną postać jako Teoyaomiqui, boginię wojowników i śmierci. Od końca XIX wieku większość późniejszych autorów skłaniało się raczej do utożsamienia posągu z boginią Coatlicue, matką Huitzilopochtli, centralnej postaci w mitologii Azteków, swoistego patrona ich państwa. W czasach konkwisty posąg Huitzilopochtli dominował nad południową stroną Templo Mayor.
Identyfikacja posągu z Coatlicue opiera się w dużej mierze na micie genezyjskim Azteków zapisanym w Kodeksie Florentyńskim Bernardina de Sahagún. W ilustracji towarzyszącej opisowi narodzin Huitzilopochtli, który wyskoczył z łona swej matki by bronić jej przed Coyolxauhqui, Coatlicue ubrana jest w spódnicę z węży. Jednakże niektórzy autorzy wskazują, że rozczłonkowanie i dekapitacja przedstawionej na posągu postaci wskazywałyby raczej na Coyolxauhqui, a nie na jej przeciwniczkę. Inna wersja mitu podaje, że to matka Huitzilopochtli została pozbawiona głowy za niesubordynację wobec syna, przy czym jej imię brzmi Coyolxauhcihuatl.
Z tego względu Cecelia Klein uznaje Coatlicue i Coyolxauh za tę samą osobę. Autorka oferuje także alternatywną interpretację posągu: jej zdaniem przedstawia nie samą boginię, a personifikację jej przepaski biodrowej. Wedle "Historia de los mexicanos por sus pinturas" i "Leyenda de los soles", dużo wcześniej niż wypadki towarzyszące narodzinom Huitzilopochtli, Coatlicue (znana pod różnymi imionami w różnych wersjach mitu) była jedną z pierwszych trzech lub pięciu kobiet na Ziemi, które poświęciły swoje życie, by mogło narodzić się Słońce. Po ich śmierci na Ziemi pozostały jedynie ich stroje, które wykorzystywano jako relikwie i personifikacje samych bóstw.
Z kolei Elizabeth Boone na podstawie opisów renowacji Templo Mayor za czasów ostatnich władców azteckich oraz porównań ikonograficznych twierdzi, że trzy lub więcej monumentalnych rzeźb, w tym „Coatlicue” oraz „Yolotlicue”, stanowiły grupę rzeźbiarską przedstawiającą Tzitzimime, niebiańskie istoty, które miały zstąpić z niebios i pożreć Ziemię, gdyby Słońce zgasło.
Jeszcze inni autorzy skłaniają się raczej ku identyfikacji posągu z boginią ziemi Cihuacoatl (Coatlicue była jednym z jej aspektów), jakimś aspektem boga Ziemi Tlaltecuhtli lub też z personifikacją samej Ziemi.

</doc>
<doc id="3977196" url="https://pl.wikipedia.org/wiki?curid=3977196" title="Operacja &quot;Wisła&quot;">
Operacja &quot;Wisła&quot;



</doc>
<doc id="3977199" url="https://pl.wikipedia.org/wiki?curid=3977199" title="Lora Storey">
Lora Storey

Lora Storey (ur. 19 października 1989) – australijska lekkoatletka specjalizująca się w biegach sprinterskich i średniodystansowych.
Brązowa medalistka IAAF World Relays (2017).
Złota medalistka mistrzostw Australii.

</doc>
<doc id="3977200" url="https://pl.wikipedia.org/wiki?curid=3977200" title="Slammiversary (2017)">
Slammiversary (2017)



</doc>
<doc id="3977204" url="https://pl.wikipedia.org/wiki?curid=3977204" title="Upadek królestwa">
Upadek królestwa

Upadek królestwa (ang. "The Last Kingdom") – brytyjski serial historyczny będący adaptacją serii powieści Bernarda Cornwella "The Saxon Stories".
Fabuła.
Akcja filmu rozgrywa się w IX wieku, gdy Anglia podzielona była na siedem niezależnych królestw. Anglosasi zostali zaatakowani przez Danów. Królestwo Wessex pozostało osamotnione wobec najeźdźców zza morza. Główny bohater Uhtred, sierota po saksońskim szlachcicu, wychowuje się w rodzinie wikingów. Czas wystawia na próbę jego lojalność względem przybyszów.
Opowieść przedstawiona w pierwszej serii obejmuje treść dwóch pierwszych powieści Cornwella z serii "The Saxon Stories": "Ostatnie królestwo" (polskie wydanie w 2010, oryginalne 2004) oraz "The Pale Horseman" (wydanie oryginalne w 2005). Druga seria to ekranizacja dwóch kolejnych części: "Panowie Północy" (polskie wydanie 2012, oryginalne 2007) oraz "Sword Song" (wydanie oryginalne 2007). 26 grudnia 2018 potwierdzono powstanie czwartej serii, która swoją premierę miała w 2020 roku na platformie Netflix.

</doc>
<doc id="3977207" url="https://pl.wikipedia.org/wiki?curid=3977207" title="Reguła Handa">
Reguła Handa

Reguła Handa – została stworzona przez amerykańskiego sędziego Learneda Handa na potrzeby sprawy Stany Zjednoczone przeciwko Carroll Towing Co. Stanowi, że sprawca szkody zawinił, jeżeli koszt krańcowy zachowanej przez niego ostrożności jest mniejszy niż wynikająca z tego krańcowa korzyść.
Opis sprawy.
Sprawa dotyczyła utraty barki wraz z jej ładunkiem w porcie w Nowym Jorku. Barka ta była zacumowana pojedynczą liną do kilku pomostów. Holownik pozwanego został wynajęty do wyprowadzania jednej z barek z portu. Aby ją uwolnić, załoga holownika wykonującego zlecenie, nie znajdując nikogo na pokładzie jakiejkolwiek barki, postanowiła odcumować ją samodzielnie. Następnie lina cumownicza została zamocowana ponownie. Nieprawidłowe przypięcie spowodowało zerwanie się jednej z barek, która uderzyła w inny statek i zatonęła wraz z ładunkiem. Właściciel barki, która została zatopiona pozwał właściciela holownika twierdząc, że jego pracownicy błędnie zamocowali linę cumowniczą. Właściciel holownika odpowiedział, że właściciel barki także ponosi odpowiedzialność, ponieważ jego pracownik o pseudonimie „flisak”, nie znajdował się w chwili mocowania liny cumowniczej na barce, a swoją obecnością zapewniłby prawidłowe wykonanie tej czynności. Wydając wyrok w tej sprawie, sędzia L. Hand sformułował swoją słynną regułę w przedstawiony niżej sposób.
„Sędzia L. Hand. [...] Okazuje się z dokonanego dotychczas przeglądu, że nie istnieje ogólna reguła, kiedy brak flisaka lub innego pomocnika skutkowałby odpowiedzialnością właściciela barki za szkody wyrządzone innym statkom, jeżeli barka zerwie się z lin cumowniczych. [...] Skoro zdarzają się przypadki zerwania statku z lin cumowniczych i wtedy staje się on zagrożeniem dla innych statków znajdujących się w pobliżu, obowiązek właściciela, tak jak w innych podobnych sytuacjach, dotyczący zabezpieczenia wynikłych z tego szkód jest funkcją trzech zmiennych: 1) prawdopodobieństwa, że barka ulegnie zniszczeniu; 2) dotkliwości wynikających z tego szkód, jeżeli zostaną wyrządzone; 3) ciężaru adekwatnych środków ostrożności. Być może pomocne będzie przedstawienie tego zapisu w sposób algebraiczny: jeżeli prawdopodobieństwo oznaczymy jako P, szkodę jako L, a ciężar środków ostrożności jako B, to odpowiedzialność będzie zależeć od tego czy B będzie mniejsze niż L pomnożone przez P, czyli B &lt; PL. [...] Sędzia L. Hand zastosował następnie tę formułę do rozstrzyganej sprawy i wyciągnął następujący wniosek: ponieważ w przedmiotowej sprawie B &lt; PL, więc właściciel barki zawinił ze względu na to, że w trakcie godzin pracy w dniu w którym nastąpił wypadek, na pokładzie nie znajdował się flisak”.
Tak więc, zgodnie z tą zasadą sprawca szkody ponosi odpowiedzialność, kiedy inicjowanie kolejnych środków ostrożności jest uzasadnione z punktu widzenia kosztów. Ma to miejsce w sytuacji, gdy ostrożność mieści się na poziomie niższym niż efektywny. Aby uniknąć ponoszenia odpowiedzialności na podstawie reguły Handa, sprawca szkody powinien zwiększać ostrożność, aż do chwili, kiedy powyższa nierówność stanie się równością.
Posługiwanie się regułą Handa przez sądy amerykańskie.
Sądy amerykańskie posługują się regułą Handa rozstrzygając spory odnoszące się do niedbalstwa. Regularne stosowanie reguły Handa pozwala sądzącym określać efektywny poziom ostrożności. W wielu takich sprawach sędziowie zadają sobie pytanie czy podejmowanie dalszych środków ostrożności byłoby uzasadnione z punktu widzenia wszystkich kosztów. W przypadku, gdy odpowiedź brzmi „tak”, to należy uznać, że sprawca szkody nie wypełnił wymogu prawnego, w związku z czym ponosi odpowiedzialność. Sprawcy szkód prawdopodobnie odpowiedzą na takie orzeczenie, zwiększając stopień zachowanej ostrożności.
Sądy amerykańskie nierzadko popełniają błędy przy wykorzystywaniu reguły Handa, co ma znaczny wpływ na rezultaty orzecznictwa. Przy stosowaniu tej reguły sądy powinny równoważyć ciężar przypadający na sprawcę szkody oraz całkowitą korzyść z zachowania ostrożności. Całkowita korzyść odnosi się do zmniejszenia ryzyka dla powoda („ryzyka dla innych”) oraz zmniejszenia ryzyka dla sprawcy szkody („ryzyka własnego”). Co znamienne, sądy często pomijają znaczenie ograniczenia „ryzyka własnego” i w związku z tym ustalają wymóg na zbyt niskim poziomie. Np. bandyta napada na pozbawiony ochrony bank raniąc przy tym klienta. Klient pozywa następnie bank zarzucając kierownictwu, że powinno było zatrudnić ochroniarza w celu odstraszania potencjalnych przestępców. Jeżeli sąd postanowi zastosować regułę Handa do ustalenia, czy bank zawinił, musi zestawić ze sobą koszty zatrudnienia strażnika z wynikającym z tego przewidywanym zmniejszeniem szkody. Oczekiwane zmniejszenie szkody obejmuje ochronę klientów przed doznaniem szkody („ryzyko dla innych”) oraz ochronę banku przed bandytami („ryzyko własne”). Sąd nie uwzględni ponad połowy korzyści z posiadania strażnika, jeśli nie rozważy również zmniejszenie potencjalnego ryzyka dla banku.
Ryzyko przy stosowaniu reguły Handa.
Pomijanie ryzyka własnego jest uchybieniem logicznym przy stosowaniu reguły Handa. Zamiast sugerować się logiką ludzie bowiem zazwyczaj postępują zgodnie ze swoją psychiką. Psychologowie badają regularne inklinacje wpływające na percepcje. Inklinacje oddziałują wyjątkowo silnie na percepcję prawdopodobieństwa. Jedna z nich dotyczy różnicy pomiędzy oceną prawdopodobieństwa wyprzedzającą a określaną post factum. Np. pewna osoba oszacowała w maju możliwość zwycięstwa danego kandydata w listopadowych wyborach prezydenckich na 0,5. W listopadzie kandydat ten odnosi zwycięstwo, a osoba ta jest pytana co sądziła o prawdopodobieństwie tego kandydata w maju. Odpowiedź brzmi 0,7, a więc ta formułowana post factum ocena jest wyższa niż ocena poprzednia, która wynosiła 0,5. Efekt takiej pewności wstecznej sprawia, że sądy błędnie oszacowują skutki niepodjętych środków ostrożności w odniesieniu do prawdopodobieństwa, które w rzeczywistości miało miejsce. Wypowiadane post factum oceny prawdopodobieństwa mogą więc, na podstawie reguły Handa skutkować poniesieniem odpowiedzialności w warunkach, w których nie doprowadziłaby do tego wyprzedzająca ocena prawdopodobieństwa.

</doc>
<doc id="3977208" url="https://pl.wikipedia.org/wiki?curid=3977208" title="Sosnowo (Władysławowo)">
Sosnowo (Władysławowo)



</doc>
<doc id="3977214" url="https://pl.wikipedia.org/wiki?curid=3977214" title="Heidi See">
Heidi See

Heidi See (ur. 9 sierpnia 1989) – australijska lekkoatletka specjalizująca się w biegach średniodystansowych.
Siódma zawodniczka finału biegu na 1500 metrów podczas mistrzostw świata juniorów młodszych w Marrakeszu (2005). Dziesięć lat później na światowym czempionacie seniorów w Pekinie odpadła w eliminacjach biegu na tym samym dystansie. Uczestniczka mistrzostw świata w Londynie (2017).
Reprezentantka kraju na IAAF World Relays.
Złota medalistka mistrzostw Australii.

</doc>
<doc id="3977215" url="https://pl.wikipedia.org/wiki?curid=3977215" title="Komunikacja miejska w Leicester">
Komunikacja miejska w Leicester



</doc>
<doc id="3977217" url="https://pl.wikipedia.org/wiki?curid=3977217" title="Listen to My Word">
Listen to My Word

Listen to My Word ( "Nae yaegil deul-eobwa") – singel fizyczny południowokoreańskiej grupy Oh My Girl, wydany 1 sierpnia 2016 roku przez wytwórnię WM Entertainment i dystrybuowany przez LOEN Entertainment. Sprzedał się w nakładzie egzemplarzy w Korei Południowej (stan na 2016 r.).
Wydawnictwo zawierało cztery remaki, w tym utwór tytułowy zespołu Papaya, z gościnnym udziałem Skulla i Haha.

</doc>
<doc id="3977222" url="https://pl.wikipedia.org/wiki?curid=3977222" title="Abbey de la Motte">
Abbey de la Motte

Abbey de la Motte (ur. 24 lutego 1994) – australijska lekkoatletka specjalizująca się w biegach sprinterskich i średniodystansowych.
W 2012 brała udział w mistrzostwach świata juniorów w Barcelonie, w których odpadła w półfinale biegu na 400 metrów i zajęła ósmą pozycję w biegu rozstawnym 4 × 400 metrów.
Reprezentantka kraju na IAAF World Relays.
Medalistka mistrzostw Australii.

</doc>
<doc id="3977224" url="https://pl.wikipedia.org/wiki?curid=3977224" title="Heidi Gregson">
Heidi Gregson



</doc>
<doc id="3977228" url="https://pl.wikipedia.org/wiki?curid=3977228" title="Artemis to Actaeon, and Other Verse">
Artemis to Actaeon, and Other Verse

Artemis to Actaeon, and Other Verse – tomik wierszy amerykańskiej prozaiczki i poetki Edith Wharton, opublikowany w 1909 nakładem nowojorskiego wydawnictwa Charles Scribner’s Sons. Tomik dzieli się na trzy części. Pierwsza z nich zawiera wiersze "Artemis to Actaeon", "Life", "Vesalius in Zante", "Margaret of Cortona" i "A Torchbearer". W drugiej znalazły się utwory "The Mortal Lease", "Experience", "Grief", "Chartres", "Two Backgrounds". "The Tomb of Ilaria Giunigi", "The One Grief" i "The Eumenides". Część trzecia, najdłuższa, obejmuje liryki "Orpheus", "An Autumn Sunset", "Moonrise over Tyrimgham", "All Souls", "All Saints", "The Old Pole Star", "A Grave", "Non Dolet!", "A Hunting-Song", "Survival", "Uses" i "A Meeting". Tomik został nazwany największym poetyckim osiągnięciem Edith Wharton. Wiele spośród zamieszczonych w nim liryków to sonety.

</doc>
<doc id="3977236" url="https://pl.wikipedia.org/wiki?curid=3977236" title="Grota Zyblikiewicza">
Grota Zyblikiewicza

Grota Zyblikiewicza – wgłębienie w skale przy Drodze Pienińskiej ze Szczawnicy do Czerwonego Klasztoru w Pieninach. Znajduje się w zboczu Kaczego na odcinku między Nowym Przewozem a pawilonem Pienińskiego Parku Narodowego. Określenie grota jest obecnie nieprawidłowe. W terminologii speleologicznej i tatrzańskiej tego typu wgłębienia noszą nazwę schronu.
Dawniej nazywana była Piecem Majki. Czasami nazywano ją również Grotą Cygańską, gdyż często obozowali w niej Cyganie. Nazwę Grota Zyblikiewicza wprowadzono w 1888 r. dla uczczenia Mikołaja Zyblikiewicza, który zasłużył się dla rozwoju Szczawnicy. Wnioskował o nią tzw. Klub Szczawnicki. W latach 1901–1916 w pobliżu Groty Zyblikiewicza Towarzystwo Tatrzańskie wybudowało altanę zwaną Schroniskiem Zyblikiewicza.
Wnęka w skale powstała w wyniku procesów krasowych, a uległa pogłębieniu w wyniku wymywania przez wody Dunajca. Posiada okap na wysokości 13,5 m. Dawniej używana była przez rybaków jako schron, obecnie również wykorzystywana jest przez turystów do schronienia się przed deszczem.

</doc>
<doc id="3977238" url="https://pl.wikipedia.org/wiki?curid=3977238" title="Modroplamek">
Modroplamek

Modroplamek, chwostka łuskogłowa ("Sipodotus wallacii") – gatunek ptaka z podrodziny chwostek (Malurinae) w rodzinie chwostkowatych (Maluridae). Ptak ten występuje na Nowej Gwinei, według IUCN nie jest zagrożony wyginięciem.
Zasięg występowania.
Modroplamek występuje na Nowej Gwinei, zamieszkując w zależności od podgatunku:
Taksonomia.
Gatunek po raz pierwszy opisał w 1862 roku angielski ornitolog George Gray, nadając mu nazwę "Todopsis wallacii". Jako miejsce typowe odłowu holotypu Gray wskazał wyspę Misool. Podgatunek "coronatus" po raz pierwszy opisał w 1878 angielski przyrodnik John Gould, nadając mu nazwę "Todopsis coronata" i jako miejsce typowe wskazując Wyspy Aru. Jedyny przedstawiciel rodzaju "Sipodotus" opisanego w 1928 roku przez australijskiego ornitologa Gregory’ego Mathewsa.
Czasami "S. wallacii" umieszczany jest w rodzaju "Malurus", jednak dane genetyczne wspierają umieszczenie go w monotypowym rodzaju; tworzy grupę siostrzaną z "Clytomyias" i "Chenorhamphus". Rozpoznano dwa podgatunki, choć ważność taksonu "coronatus" wymaga potwierdzenia. Międzynarodowy Komitet Ornitologiczny (IOC) obecnie uznaje "S. wallacii" za gatunek monotypowy.
Etymologia.
Nazwa rodzajowa: kontaminacja nazwy rodzaju "Todopsis" . Epitet gatunkowy jest eponimem honorującym Alfreda Wallace’a (1823–1913), brytyjskiego zoologa, współautora teorii ewolucji przez dobór naturalny, ojca zoogeografii, kolekcjonera z Brazylii i Indii Wschodnich. Epitet "coronatus": – koronowany, od "coronare" – koronować, od "corona" – korona.
Morfologia.
Długość ciała 11–12,5 cm; masa ciała 7–8 g. U samca podgatunku nominatywnego pióra na ciemieniu i karku są czarne z jasnoniebieskimi końcówkami piór. Pokrywy uszne czarne, biała, przerywana obrączka oczna, od oka do szyi ciągnie się biały, lancetowaty pas. Barkówki i grzbiet rdzawobrązowe, pokrywy nadskrzydłowe brązowo-szare, spód ciała biały. Tęczówka czerwono-brązowa, dziób długi, prosty, szerokie i ostro zakończone, koloru czarnego z białą końcówką. Nogi krótkie i cienkie, koloru cielisto-brązowego. Samica podobna do samca, z wyjątkiem bladożółtego rozmycia na gardle i zwykle ciemię oraz kark są bardziej monotonne. Młode ptaki są zazwyczaj bardziej matowe niż dorosłe ptaki, górna część głowy jest płowo cętkowana (nie niebiesko) i posiadają krótszy dziób. Podgatunek "coronatus" różni się od nominatywnego kremowym rozmyciem na spodniej części ciała.
Ekologia.
Modroplamek jest gatunkiem osiadłym, zamieszkującym las deszczowy na wysokości 100–800 m n.p.m., czasami aż do 1250 m n.p.m.; więcej czasu przebywa wśród drzew niż w zaroślach. Odzywa się świszczącym „see see see see” podczas karmienia. Najprawdopodobniej jest gatunkiem owadożernym. Poluje najczęściej od 2 do 10 m nad ziemią w splątanych pnączach na skraju otwartego lasu, szczególnie wśród splątanych winorośli i w bambusowych pnączach. Występuje w grupach od 4 do 8 ptaków, które mogą być grupami rodzinnymi; często łączy się z innymi stadami ptaków.
Okres lęgowy trwa przez cały rok, ze szczytem przypadającym na wrzesień-grudzień. Znane są trzy gniazda tego ptaka; kopulaste gniazdo, z okrągłym otworem bocznym w jego górnej części, wykonane było z traw, pajęczyn i pasków liści palmowych, wyłożone drobnymi włóknami i umieszczone 5–10 m nad ziemią; jedno z gniazd na zewnątrz pokryte było kawałkami mchu i epifitów, umiejscowione na krzaku na wysokości 1,5 m i rosnących na szczycie skalistego urwiska 30 m nad ziemią. Jedyne znane zniesienie liczyło 2 jaja; w jednym z gniazd znajdowały się 2 pisklęta, które były karmione przez dorosłe ptaki i w ciągu 1,5 godziny zanotowano 38 wizyt z pożywieniem. Brak innych informacji.
Status i zagrożenia.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( – najmniejszej troski). Stan populacji nie jest znany, ale gatunek ten uważa się za rzadki. Trend liczebności populacji jest spadkowy. Głównym zagrożeniem dla tego ptaka jest ciągłe niszczenie jego siedlisk.

</doc>
<doc id="3977240" url="https://pl.wikipedia.org/wiki?curid=3977240" title="Chrishuna Williams">
Chrishuna Williams

Chrishuna Williams (ur. 31 marca 1993) – amerykańska lekkoatletka specjalizująca się w biegach sprinterskich i średniodystansowych.
W 2016 wystartowała na igrzyska olimpijskich w Rio de Janeiro, w których nie przebrnęła przez eliminacje biegu na 800 metrów.
Złota medalistka IAAF World Relays (2017).
Medalistka mistrzostw USA. Stawała na najwyższym stopniu podium czempionatu NCAA.
Rekordy życiowe.
3 lutego 2018 w Nowym Jorku amerykańska sztafeta z Williams na pierwszej zmianie czasem 8:05,89 ustanowiła rekord świata w biegu rozstawnym 4 × 800 metrów.

</doc>
<doc id="3977242" url="https://pl.wikipedia.org/wiki?curid=3977242" title="Sipodotus wallacii">
Sipodotus wallacii



</doc>
<doc id="3977243" url="https://pl.wikipedia.org/wiki?curid=3977243" title="Sipodotus">
Sipodotus



</doc>
<doc id="3977245" url="https://pl.wikipedia.org/wiki?curid=3977245" title="Chwostka łuskogłowa">
Chwostka łuskogłowa



</doc>
<doc id="3977248" url="https://pl.wikipedia.org/wiki?curid=3977248" title="Dyskografia Flume">
Dyskografia Flume

Dyskografia Flume – australijskiego producenta muzyczne składa się z dwóch albumów studyjnych, czterech minialbumów, czternastu singli, jedenastu teledysków i osiemnastu remiksów. Flume od 2011 do 2015 r. był członkiem duetu What So Not wraz z Emohem Insteadem. Wspólnie wydali dwa minialbumy.
Do tej pory największą popularność przyniósł mu singel „Never Be Like You” z gościnnym udziałem kanadyjskiej piosenkarki Kai. Zyskał status m.in. siedmiokrotnie platynowej płyty w Australii i dwukrotnie w Kanadzie, Stanach Zjednoczonych i Nowej Zelandii.

</doc>
<doc id="3977250" url="https://pl.wikipedia.org/wiki?curid=3977250" title="Charlene Lipsey">
Charlene Lipsey

Charlene Lipsey (ur. 16 lipca 1991) – amerykańska lekkoatletka specjalizująca się w biegach średniodystansowych.
W 2017 została mistrzynią IAAF World Relays w biegu rozstawnym 4 × 800 metrów. W tym samym roku zajęła siódme miejsce w finale biegu na 800 metrów podczas mistrzostw świata w Londynie.
Złota medalistka mistrzostw USA. Stawała na podium czempionatu NCAA.
Rekordy życiowe: bieg na 800 metrów (stadion) – 1:57,38 (6 lipca 2017, Lozanna); bieg na 800 metrów (hala) – 1:58,64 (11 lutego 2017, Nowy Jork).
3 lutego 2018 w Nowym Jorku amerykańska sztafeta z Lipsey na trzeciej zmianie czasem 8:05,89 ustanowiła rekord świata w biegu rozstawnym 4 × 800 metrów.

</doc>
<doc id="3977259" url="https://pl.wikipedia.org/wiki?curid=3977259" title="Kacze">
Kacze

Kacze – zbocze na północ i zachód od Bystrzyka w Pieninach. Wznosi się po zachodniej stronie Drogi Pienińskiej i ciągnie się od ostatnich zabudowań Szczawnicy po skałę Wylizaną. Zbocze jest morfologicznie urozmaicone. Częściowo porasta je las i zarośla, ale znajdują się w nim także wybitna, wapienna Biała Skała, Grota Zyblikiewicza i kilka małych skałek, W zboczu Kaczego na wysokości 520 m n.p.m. zbudowano Schronisko PTTK „Orlica”, od Drogi Pienińskiej prowadzi do niego ścieżka.
Nazwa stara. Już formie "Kacza Gora" występowała w dokumentach z 1822 r.
Na Kaczem występuje rzadki w Karpatach gatunek krzewu – irga czarna. W 2016 r. znaleziono tu miecherę kędzierzawą ("Neckera crispa") – gatunek rzadkiego mchu podlegającego ochronie oraz krótkosza pospolitego ("Brachythecium rutabulum"), grzebieniowca piórkowatego ("Ctenidium molluscum") i widłozęba kędzierzawego ("Dicranum polysetum").

</doc>
<doc id="3977260" url="https://pl.wikipedia.org/wiki?curid=3977260" title="Two World Trade Center">
Two World Trade Center

Two World Trade Center – nieistniejący budynek, jedna z Bliźniaczych Wież (Twin Towers), położony w dzielnicy Lower Manhattan na Manhattanie w Nowym Jorku. Został zaprojektowany przez Minoru Yamasakiego i Antoniego Brittiochiego. 11 września został zniszczony podczas zamachu.
Budowa.
Budowa południowej wieży rozpoczęła się w styczniu 1969 i trwała do 19 lipca 1971, gdy osiągnęła wysokość 1362 stóp.

</doc>
<doc id="3977263" url="https://pl.wikipedia.org/wiki?curid=3977263" title="Piec Majki">
Piec Majki



</doc>
<doc id="3977265" url="https://pl.wikipedia.org/wiki?curid=3977265" title="Michał Rymiński">
Michał Rymiński

Michał Rymiński, znany także jako Michałek, Michel, Michael (ur. ok. 1770 w Ihumenowie, zm. 1 stycznia 1797 we Lwowie) – najwybitniejszy polski tancerz baletowy XVIII wieku. Pierwszy tancerz zespołu Tancerze Narodowi Jego Królewskiej Mości w Warszawie (1785–1794) i teatru lwowskiego (1795–1796).
Kariera artystyczna.
W dobrach hrabiego Tyzenhauza.
Urodził się w rodzinie chłopskiej w Ihumenowie koło Hermanowicz, na terenach Wielkiego Księstwa Litewskiego, jako poddany podskarbiego nadwornego litewskiego, hrabiego Antoniego Tyzenhauza. Był wychowankiem jego szkoły artystycznej w Postawach, uczniem francuskiego baletmistrza François Gabriela Le Doux. Uchodził za najlepiej wyszkolonego i najzdolniejszego z jego polskich uczniów.
W Warszawie.
W czerwcu 1785 znalazł się w Warszawie, wraz z innymi uczniami tej szkoły, którzy na mocy testamentu hrabiego Tyzenhauza zostali przekazani pod opiekę królowi Stanisławowi Augustowi. Pod jego pieczą pracowali jako „Tancerze Narodowi Jego Królewskiej Mości”. Występowali w publicznym teatrze na placu Krasińskich oraz w specjalnych przedstawieniach dla monarchy na Zamku Królewskim i w Łazienkach. Rymiński pracował tu nadal pod kierownictwem swojego francuskiego nauczyciela Le Doux (1785–1789) oraz wybitnego warszawskiego baletmistrza alzackiego pochodzenia, Daniela Curza (1786–1794). Tańczył również w baletach innych znanych choreografów zagranicznych, jak: Jean-Georges Noverre, Charles Le Picq czy Domenico Ricciardi. Według Wojciecha Bogusławskiego: „Bardzo dobre początki, które mu dał pierwszy jego nauczyciel, baletmistrz Le Doux, uczyniły go wkrótce znakomitym tancerzem. Przejąwszy później od przejeżdżającego przez Warszawę sławnego tancerza i baletmistrza Picqa najnowszy naówczas sposób tańcowania, tak się w sztuce swojej wydoskonalił, że po odjeździe Picqa wszystkie jego zastępując role, okazał się istotnie wybornym artystą”. Był „pierwszym tancerzem Jego Królewskiej Mości” i w latach 1785–1794 tańczył wszystkie czołowe męskie partie w warszawskim repertuarze baletowym, zyskując wielką popularność.
Pozostawił po sobie kilka śladów w listach i wspomnieniach epoki. Kurlandzka pisarka Elise von der Recke pisała o jego roli w balecie "Kora i Alonzo": „Michel, powszechnie podziwiany tancerz, grał Alonza. Ma on jedną z najpiękniejszych figur, tańczy z gracją pełną uduchowienia, unosi się w górę z nieopisaną lekkością”. W opinii Wojciecha Bogusławskiego: „Upodobanym był powszechnie od dworu i całej publiczności, osobliwiej w rolach, które w hiszpańskim albo pasterskim ubiorze tańcował, w rolach bowiem rzymskich albo innych bohaterów, dla bardzo miernego wzrostu mniej się dobrze wydawał. Miał przyjemny układ ciała, poruszenie szykowne i nadzwyczajną żywość”. Poseł polski we Francji, Feliks Oraczewski twierdził natomiast w liście z Paryża: „Nasz warszawski Michałek (...) zdaje mi się, że co do pantomimy, więcej ma wyrazu jak wszyscy tutejsi, nie wyłączając nawet Vestrisa, który tańcuje pięknie, ale figura nieprzyjemna i zawsze grymas na miejscu czułości; jestem pewien, że gdyby się tu Michałek pokazał w balecie "Henryka drugiego" lub w kozackim, wielką fortunę by zrobił”. Jeszcze w połowie XIX wieku wspominał go ceniony muzykolog Maurycy Karasowski: „W trupie baletników (…) był zręczny skoczek znany pod imieniem Michałka. Zdarzyło się razu jednego, iż gdy król podczas baletu chustę swoją na scenę upuścił, Michałek podniósł ją, a rozpędziwszy się, skoczył ze sceny do loży i oddał królowi”.
We Lwowie.
Po upadku insurekcji kościuszkowskiej, na przełomie lat 1794/1795 występował jeszcze krótko w Warszawie z resztką pozostałych tancerzy królewskich. Jednak po internowaniu Stanisława Augusta w Grodnie, wraz z baletmistrzem Danielem Curzem i kilkoma innymi tancerzami, udał się najpierw za królem do Grodna, a nie znalazłszy tam jego wsparcia, latem 1795 roku pojechał z nimi dalej do Lwowa. Występował tam jeszcze przez półtora roku i według Bogusławskiego „równie z wielkimi oklaskami był przyjmowanym”. Zmarł we Lwowie w nieznanych okolicznościach 1 stycznia 1797 roku. Miał wtedy zaledwie 26 lat. „Allgemeines europäisches Journal” w Brnie odnotował potem wśród styczniowych wydarzeń teatralnych we Lwowie: „Pierwszego zmarł tutaj Pan Michael Rymiński, tancerz baletowy, w 26 roku życia. Miejscowy balet poniósł wielką stratę przez tę śmierć, bo był on tu pierwszym tancerzem i bardzo biegłym w swej sztuce”. „Nieszczęśliwa skłonność do wesołego pożycia za wcześnie wtrąciła go do grobu. Umarł powszechnie żałowany, zabrawszy z sobą talent baletowego tańcowania na polskiej ziemi; żaden bowiem po nim z uczniów tylekroć później zakładanych szkół tańca, nie okazał dotąd odznaczającej się zdolności” – pisał o nim Wojciech Bogusławski w 1820 roku.
Najważniejsze role.
Teatr na placu Krasińskich.
Poniższa lista zawiera najważniejsze role tańczone przez Michała Rymińskiego w Teatrze na placu Krasińskich:

</doc>
<doc id="3977268" url="https://pl.wikipedia.org/wiki?curid=3977268" title="Gretchen">
Gretchen

Gretchen – imię żeńskie pochodzenia niemieckiego. Zyskało popularność na obszarze anglojęzycznym pod wpływem dramatu Faust Johanna Wolfganga von Goethego. Jest to zdrobnienie od imienia Grete (imię niemieckie i skandynawskie), Greta (imię niemieckie, angielskie, polskie) i Margaret (imię angielskie, szkockie i niemieckie). Gretchen jest imieniem rzadkim. Najpopularniejsze było w 1973 roku, kiedy otrzymało je 0,087% dziewczynek (191. miejsce na liście najpopularniejszych imion). W 2009 roku imię to otrzymało 0,013% dziewczynek (995. miejsce na liście najpopularniejszych imion). W latach następnych nie notowane.

</doc>
<doc id="3977277" url="https://pl.wikipedia.org/wiki?curid=3977277" title="Praca przerywana z dużą ilością łączeń i hamowaniem elektrycznym">
Praca przerywana z dużą ilością łączeń i hamowaniem elektrycznym



</doc>
<doc id="3977279" url="https://pl.wikipedia.org/wiki?curid=3977279" title="Ryszard Strzelecki (elektronik)">
Ryszard Strzelecki (elektronik)



</doc>
<doc id="3977283" url="https://pl.wikipedia.org/wiki?curid=3977283" title="Darja Barysiewicz">
Darja Barysiewicz

Darja Siarhiejeuna Barysiewicz (biał. Дар'я Сяргееўна Барысевіч; ur. 6 kwietnia 1990) – białoruska lekkoatletka specjalizująca się w biegach średniodystansowych. Na początku kariery zajmowała się także biegami przełajowymi.
W 2016 brała udział w mistrzostwach Europy w Amsterdamie, gdzie nie przebrnęła przez eliminacje biegu na 1500 metrów.
Na tym samym dystansie zajęła siódmą pozycję podczas halowego czempionatu Europy w Belgradzie (2017). W tym samym roku wraz z koleżankami z reprezentacji sięgnęła po srebrny medal na IAAF World Relays w sztafecie 4 × 800 metrów.
Złota medalistka mistrzostw Białorusi.

</doc>
<doc id="3977284" url="https://pl.wikipedia.org/wiki?curid=3977284" title="Independiente Asunción">
Independiente Asunción



</doc>
<doc id="3977286" url="https://pl.wikipedia.org/wiki?curid=3977286" title="Club Petrolero Yacuiba">
Club Petrolero Yacuiba



</doc>
<doc id="3977288" url="https://pl.wikipedia.org/wiki?curid=3977288" title="Guabirá Montero">
Guabirá Montero



</doc>
<doc id="3977289" url="https://pl.wikipedia.org/wiki?curid=3977289" title="Kangurowiec">
Kangurowiec

 
Kangurowiec ("Dorcopsis") – rodzaj ssaka z podrodziny kangurów (Macropodinae) w rodzinie kangurowatych (Macropodidae).
Zasięg występowania.
Rodzaj obejmuje gatunki występujące na Nowej Gwinei i okolicznych wyspach.
Morfologia.
Długość ciała 42–97 cm, długość ogona 31–53,5 cm; masa ciała 3,4–11,6 kg (samce są większe i cięższe od samic).
Systematyka.
Etymologia.
"Dorcopsis": "dorkas" „gazela”; οψις "opsis" „wygląd”.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z pliocenu Australii:

</doc>
<doc id="3977290" url="https://pl.wikipedia.org/wiki?curid=3977290" title="Mureșul Târgu Mureș">
Mureșul Târgu Mureș

Mureșul Târgu Mureș – rumuński klub piłkarski, mający siedzibę w mieście Târgu Mureș w środku kraju.
Historia.
Chronologia nazw:
Piłkarski klub Mureșul został założony w Târgu Mureș w 1921 roku. W 1923 do klubu dołączył klub kolejarzy "CFR Târgu Mureș", przyjmując nazwę CFR Mureșul Târgu Mureș. W sezonie 1923/24 zwyciężył w rozgrywkach regionalnych mistrzostw Rumunii i zdobył awans do turnieju finałowego. W półfinale przegrał przyszłemu mistrzowi Chinezul Timișoara. W 1924 klub zmienił nazwę na CS Mureșul Târgu Mureș. W sezonie 1931/32 powtórzył ten sukces, przegrywając w półfinale z UD Reşiţa. W 1932 został wprowadzony system ligowy rozgrywek o mistrzostwo Rumunii. Rok później klub startował w Divizia A, gdzie zajął przedostatnie 7.miejsce w grupie 2 i spadł do Divizia B. W 1940 klub zawiesił działalność i podczas II wojny światowej nie grał.
W 1944 roku pracownicy kolei rumuńskiej założyli nowy klub pod nazwą ASM Târgu Mureș, później zwany "CS Târgu Mureș", który zebrał najlepszych graczy w mieście.
Dopiero w 1959 roku klub został reaktywowany jako Voinţa Târgu Mureș. W 1960 po fuzji z CS Târgu Mureș klub przyjął historyczną nazwę CS Mureșul Târgu Mureș. We wrześniu 1964 roku klub został rozwiązany z powodu połączenia z ASA Târgu Mureș, który otrzymał nazwę ASA Mureșul Târgu Mureș.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2016).
Stadion.
Klub rozgrywał swoje mecze domowe na stadionie Muncitoresc w Târgu Mureș, który może pomieścić 1000 widzów.

</doc>
<doc id="3977291" url="https://pl.wikipedia.org/wiki?curid=3977291" title="Stefan Szajdak">
Stefan Szajdak

Stefan Szajdak (ur. 14 grudnia 1910 w Turzach, zm. 6 marca 2004) – polski poeta autentysta, współzałożyciel grupy poetyckiej "Wołyń". 
Podczas II wojny światowej żołnierz 2 Korpusu Polski, 3 Dywizji Strzelców Karpackich. Uczestnik walk o Monte Cassino.
Życiorys.
W 1932 roku ukończył Państwowe Seminarium Nauczycielskie w Ostrzeszowie. W tym samym roku rozpoczął pracę jako nauczyciel w szkole podstawowej w Kępnie, a następnie w Ostrzeszowie. 1 września 1934 przeniósł się do Łucka, Równego, a następnie do Kiwerc. Tam nauczał do końca sierpnia 1939 – zdając w 1937 roku – praktyczny egzamin nauczycielski. W 1938 r. rozpoczął zaoczne studia na Wydziale Nauk Humanistycznych Katolickiego Uniwersytetu Lubelskiego.
Z chwilą wejścia do Armii Czerwonej do Kiwerc został aresztowany, a następnie wywieziony do obozu pracy na Syberii. W 1947 powrócił do Polski i osiadł w Środzie Wielkopolskiej, gdzie pracował jako nauczyciel, a następnie dyrektor biblioteki pedagogicznej. W 1967, mając 57 lat, ukończył studia wyższe na Wydziale Filozoficzno-Historycznym Uniwersytetu im. Adama Mickiewicza w Poznaniu, a także Studium Kulturalno-Oświatowe na tejże uczelni.
Należał on do grupy polskich poetów autentystów, nazywano ich „Okoliczanie”, ponieważ skupiali się wokół miesięcznika "Okolica Poetów," wydawanego w Ostrzeszowie Wielkopolskim w latach 1935-1939 przez Stanisława Czernika. Na Wołyniu w Równem w latach 30. XX wieku współtworzył grupę poetycką "Wołyń" z Wacławem Iwaniukiem (późniejszym polskim poetą emigracyjnym) oraz Czesławem Janczarskim (powojennym redaktorem naczelnym czasopisma dla dzieci "Miś") i Zygmuntem Janem Rumlem. W późniejszym okresie do grupy "Wołyń" przyłączyli się Zuzanna Ginczanka, Józef Łobodowski, Władysław Milczarek i Jan Śpiewak.
Twórczość.
Przed 1939, debiutował wierszami w czasopismach literackich: "Wici Wielkopolskie, Okolica Poetów, Kamena" (wydawana w Lublinie), "Kultura, Kuźnica, Fontana, Prosto z Mostu, Miesięcznik Literatury i Sztuki" oraz na łamach pism: "Nowy Przyjaciel Ludu" w Kępnie, "Gazeta Ostrzeszowska" w Ostrzeszowie, "Wielkopolanin w Poznaniu".
Po wojnie opublikował wiersze w czasopismach: "Nurt", "Gazeta Poznańska, Głos Wielkopolski, Literacki Głos Nauczycielski, Bez Przysłony, Fakty, Nurt, Nike, Tygodnik Ludowy, Średzki Kwartalnik Kulturalny, Okolica Poetów" (1978, numer okolicznościowy), "Chłopska Droga, Gazeta Zachodnia". Ponadto w tym okresie wydał kilka tomików poezji m.in. "Blask życia, Dedykacje słońcu, Gorące źródła".
W 1978, Wydawnictwo Łódzkie zamieściło jego utwory w "Antologii Poezji Autentystów", a Wydawnictwo Poznańskie w 1981, wydrukowało jego wiersze w antologii "Pieśni i Pejzaże". Jego wiersze zawierały również antologie: "Drugi puls" (almanach poezji nauczycieli, Poznań 1984), "Czas niezapisany" (almanach poetycki, Poznań 1999 r.). Utwory Stefana Szajdaka były prezentowane na antenie poznańskiego i warszawskiego radia.
W 2012 opublikowano książkę pt. "Stefan Szajdak – Poeta Autentyzmu". Natomiast w 2015 ukazał się zbiór wierszy zatytułowany "Stefan Szajdak – Wiersze Wybrane". W 2016 została wydana pozycja pt. "Stefan Szajdak. Autentysta. Współzałożyciel Grupy Poetyckiej Wołyń. Utwory", zawierająca zebraną spuścizną literacką Stefana Szajdaka.
Laureat konkursów poetyckich w Gdańsku (1984), Poznaniu (1986) oraz w Zduńskiej Woli (1986.).
Opracowania.
Był współautorem książek „"Film skuteczną pomocą dydaktyczną"” (Warszawa, 1970) oraz „"Wielkopolskie sejmiki szlacheckie"” (Środa Wlkp, 1984). Ponadto po 1945 opublikował wiele artykułów, prac krytycznych oraz recenzji książek historycznych i podręczników akademickich.

</doc>
<doc id="3977292" url="https://pl.wikipedia.org/wiki?curid=3977292" title="Dorcopsis">
Dorcopsis



</doc>
<doc id="3977296" url="https://pl.wikipedia.org/wiki?curid=3977296" title="Wiktoryja Kusznir">
Wiktoryja Kusznir

Wiktoryja Robiertauna Kusznir (biał. Вікторыя Робертаўна Кушнір; ur. 9 lutego 1993) – białoruska lekkoatletka specjalizująca się w biegach średniodystansowych.
W sezonie 2014 Białorusinka wystąpiła podczas czempionatu Europy w biegach przełajowych, w których zajęła odległą lokatę.
Rok później na mistrzostwach Europy do lat 23 w Tallinnie uplasowała się na 12. pozycji w finale biegu na 1500 metrów. W tym samym roku zawodniczka wystartowała na mistrzostwach Europy w biegach przełajowych, zajmując w nich piąte miejsce.
Srebrna medalistka podczas IAAF World Relays (2017) w sztafecie 4 × 800 metrów.
Złota medalistka mistrzostw Białorusi oraz reprezentantka kraju w meczach międzypaństwowych.

</doc>
<doc id="3977297" url="https://pl.wikipedia.org/wiki?curid=3977297" title="CFR Mureșul Târgu Mureș">
CFR Mureșul Târgu Mureș



</doc>
<doc id="3977300" url="https://pl.wikipedia.org/wiki?curid=3977300" title="Mureşul Târgu Mureş">
Mureşul Târgu Mureş



</doc>
<doc id="3977303" url="https://pl.wikipedia.org/wiki?curid=3977303" title="Alexander Dreymon">
Alexander Dreymon

Alexander Dreymon (ur. 7 lutego 1983) – niemiecki aktor i model. Alexander Dreymon is single, ex-partner Allison Williams (2019 - 2023)
Życiorys.
Wczesne lata.
Alexander Dreymon urodził się w Niemczech jako Alexander Doetsch. Wychowywał się we Francji, Szwajcarii, Niemczech i Stanach Zjednoczonych. Studiował w Paryżu. Trenował brazylijskie jiu-jitsu i sanjuro. Przez trzy lata uczęszczał do Drama Centre London w Anglii. Studiował potem w londyńskim Central Saint Martins College of Art and Design. Mieszkał również w Szwajcarii. Alexander Dreymon is single, ex-partner Allison Williams (2019 - 2023)
Kariera.
W 2010 wystąpił we francuskim filmie telewizyjnym "Ni reprise, ni échangée", wcielając się w rolę Alexandre. Rok później wystąpił w thrillerze wojennym w koprodukcji niemiecko-brytyjskiej pt. "W cieniu wroga", grając Steinera. 
W 2011 wystąpił również w brytyjskim dramacie "Christopher And His Kind" u boku Matta Smitha (w roli Christophera Isherwooda), grając rolę Caspara. W trzecim sezonie serialu "" (2013) wystąpił jako Luke Ramsey. W 2015 pracował jako model dla firmy Just Jared i indonezyjskiego magazynu „Da Man”. 
Szerokiej widowni stał się znany po emisji brytyjskiego serialu, będącego adaptacją serii powieści Bernarda Cornwella "The Saxon Stories" – "Upadek królestwa". Dreymon wcielił się w nim w główną rolę Uhtreda z Bebbanburga. Emisję serialu rozpoczęto w 2015. 
W 2016 zagrał rolę ojca w czarno-białym dramacie "Guys Reading Poems" z Patricią Velasquez.
Życie prywatne.
W latach 2010–2012 był związany z grecką aktorką Tonią Sotiropoulou.

</doc>
<doc id="3977307" url="https://pl.wikipedia.org/wiki?curid=3977307" title="Yoshiyuki Tomino">
Yoshiyuki Tomino

 – japoński mangaka, pisarz, scenarzysta, autor tekstów oraz animator. Jest twórcą serii Gundam oraz pionierem anime z gatunku Real Robots. Stale związany ze studiem Sunrise.
Biografia.
Yoshiyuki Tomino urodził się w 1941 roku w Odawarze. Studiował na Wydziale Sztuki Uniwersytetu Nihon. W 1963 zatrudnił się u boku Osamu Tezuki, gdzie pisał scenariusze do pierwszego serialu anime w historii - "Tetsuwan Atom". Niedługo później związał się ze studiem Sunrise, gdzie w latach 70. współtworzył wiele seriali z gatunku mecha. W roku 1977 wyreżyserował serię "Zambot 3". Od tamtej pory w swoich dziełach często uśmiercał większość bohaterów, co było wielokrotnie związane z jego zaburzeniami depresyjnymi. Sam stwierdził, że skoro nie wolno mu zabijać w świecie rzeczywistym, to może to robić w anime. W roku 1979 stworzył serial "Kidō Senshi Gundam", który pomimo rozwinięcia jego idei uczynienia anime o mechach możliwie realistycznym i skupiającym się na ludzkich tragediach nie zyskał początkowo popularności, a jego emisja została skrócona. Rok później Tomino podjął się stworzenia serialu "Densetsu Kyojin Ideon", w którym zastosował zabieg zabijania bohaterów w stosunku do wszystkich występujących w nim postaci. W międzyczasie serial "Gundam" zdobył popularność z uwagi na powtórki w telewizji, zaś Tomino i Sunrise postanowili nakręcić jego kontynuację - "Kidō Senshi Zeta Gundam", który stał się najpopularniejszym serialem z uniwersum. Po zakończeniu emisji "Zeta Gundam" Sunrise stworzyło w 1985 jego sequel - "Kidō Senshi Gundam ZZ", który przeszedł z mrocznego tonu w komedię, co nie spodobało się Tomino, którego wiele pomysłów zarzucono. W roku 1988 Tomino wyreżyserował film "" stanowiący zwieńczenie sagi. Powrót "Gundama" nastąpił w roku 1993 za sprawą nowej części uniwersum - "Kidō Senshi Victory Gundam". Podczas jej produkcji Tomino przeżywał głęboką depresję, co odbiło się na śmierci większości występujących tam postaci. Po zakończeniu "Victory Gundam" Tomino nie brał udziału w projektowaniu trzech następnych seriali, które uważał początkowo za nienależące do sagi. Wrócił do "Gundama" w roku 1999 tworząc serial "Turn A Gundam", która był ostatnim z tego uniwersum reżyserowanym przez Tomino. W 2014 ponownie powrócił do tworzenia i nakręcił 26-odcinkowy serial "Gundam Reconguista in G". 

</doc>
<doc id="3977311" url="https://pl.wikipedia.org/wiki?curid=3977311" title="Sokolnik (pomnik)">
Sokolnik (pomnik)

Sokolnik (ang. "The Falconer") – posąg z brązu na granitowym cokole w Central Parku na Manhattanie w Nowym Jorku autorstwa brytyjskiego rzeźbiarza George′a Blackalla Simondsa, odsłonięty 31 maja 1875. Pomnik stojący na naturalnej formacji skalnej przedstawia młodego sokolnika w elżbietańskim stroju, trzymającego na uniesionej lewej dłoni sokoła wzbijającego się w powietrze.
Historia pomnika.
Autor posągu George Blackall Simonds był zapalonym sokolnikiem, a później został sfotografowany z sokołem na swoim oficjalnym portrecie. Oryginalny "Sokolnik" został stworzony w 1871 dla Triestu we Włoszech i pokazany na wystawie Royal Academy of Arts w 1875. Wydaje się, że George Kemp (1826–1893), bogaty kupiec urodzony w Irlandii, który później żył w Nowym Jorku, tak bardzo podziwiał pomnik, że zlecił pełnowymiarową replikę w Central Parku odsłoniętą również w 1875.
Od czasu odsłonięcia, "Sokolnik" doznał znacznych szkód spowodowanych przez warunki atmosferyczne i wandalizm. W 1937 pomnik był w niebezpieczeństwie obalenia się, dopóki nie został podparty i odświeżony przez władze Central Parku. W wyniku wandalizmów (m.in. skradziono sokoła) w 1957 władze Nowego Jorku zadecydowały o przeniesieniu posągu do magazynu. W 1982 wykonano nową rękę oraz sokoła i połączone je z resztą pomnika, który ponownie ustawiono w Central Parku.

</doc>
<doc id="3977313" url="https://pl.wikipedia.org/wiki?curid=3977313" title="Szymon Jasiński">
Szymon Jasiński

Szymon Jasiński (ur. 22 września 1976 w Lublinie) – polski pilot rajdowy
Życiorys.
Od najmłodszych lat interesował się motoryzacją, a w szczególności rajdami samochodowymi. W latach 1998–2000 startował w KJS-ach celem zdobycia licencji rajdowej. W roku 2002 zadebiutował podczas Rajdu Ziemi Lubelskiej Mobil Oil w samochodzie Fiat Cinquecento zgłoszonym w klasie N0 z Dariuszem Żyhalukiem. W swoim debiucie zajął 1. miejsce w swojej klasie i 24. miejsce w klasyfikacji generalnej Pucharu PZM.
Rok później w nowym zespole Bio-Active Rally Team z Piotrem Masiczem zaliczył pełny sezon W Rajdowym Pucharze PZM startując Volkswagenem Golfem II.
Po sezonie 2004 zawiesił regularne starty aż do roku 2015, w którym to pojawił się u boku Mariusza Steca w cyklu Rajdowych Samochodowych Mistrzostw Polski.
Od połowy sezonu 2015 wystartował z wieloletnim przyjacielem – debiutującym w RSMP Huberta Maja pilotując go we wszystkich rundach RSMP w samochodzie Mitsubishi Lancer EVO 5
Życie prywatne.
Prywatnie jest przedsiębiorcą działającym w rodzimym Lublinie. Ma córkę Oliwię.

</doc>
<doc id="3977318" url="https://pl.wikipedia.org/wiki?curid=3977318" title="Karol IV na koniu">
Karol IV na koniu

Karol IV na koniu (hiszp. "Carlos IV a caballo") – obraz olejny hiszpańskiego malarza Francisca Goi (1746–1828) przedstawiający hiszpańskiego monarchę Karola IV Burbona.
Okoliczności powstania.
W 1788 roku zmarł Karol III, król Hiszpanii, na którego dworze pracował Goya. Jego najstarszy żyjący syn infant Karol (1748–1819) był królem Neapolu i Sycylii, zrzekł się jednak swojej korony na rzecz syna i przybył do Madrytu w 1789 roku, aby objąć tron Hiszpanii jako Karol IV. Nowy monarcha również cenił prace Goi i podobnie jak ojciec mianował go swoim nadwornym malarzem.
Obraz powstał między czerwcem 1800 a lipcem 1801. Jest pendantem "Królowej Marii Ludwiki na koniu", również w zbiorach Prado. Obrazy były przeznaczone do sali reprezentacyjnej Pałacu Królewskiego w Madrycie, gdzie Karol IV spożywał posiłki w obecności zagranicznych dygnitarzy. Powieszono tam m.in. wielkoformatowe portrety konne pędzla Velázqueza ("Filip IV na koniu") i Tycjana ("Karol V po bitwie pod Mühlbergiem") przedstawiające władców Hiszpanii z panującej do końca XVII w. dynastii Habsburgów. Dynastia Burbonów, z której pochodził Karol IV, znajdowała się w niepewnej sytuacji po tym, jak jej francuska gałąź została obalona w czasie rewolucji francuskiej. Zestawiając portrety obu dynastii, chciano podkreślić ciągłość hiszpańskiej monarchii w obliczu zagrożenia.
Dla poprawy stosunków dyplomatycznych z Francją Karol IV zamówił poprzez swojego ambasadora portret konny Napoleona ("Napoleon przekraczający Przełęcz Świętego Bernarda w 1800 roku") u naczelnego malarza rewolucyjnej Francji, Jacques-Louis Davida. Ponadto całopostaciowe portrety monarchów w strojach galowych miały zostać wysłane do Paryża.
Opis obrazu.
Karol IV ma na sobie granatowy mundur pułkownika Gwardii de Corps. Na jego piersi widnieją biało-błękitna wstęga i wielki krzyż Orderu Karola III, czerwona wstęga neapolitańskiego Orderu Świętego Januarego, a pod nią niebieska wstęga francuskiego Orderu Ducha Świętego. Order Złotego Runa, którego był wielkim mistrzem, jest zawieszony na szyi na czerwonej wstędze. Nosi również symbole czterech hiszpańskich zakonów rycerskich: Kalatrawy, Montesa, Alcántara i Santiago.
Goya inspirował się konnymi portretami królowych Małgorzaty Austriaczki i Elżbiety Burbon Velázqueza. Znał dobrze te dzieła, gdyż w 1778 wykonał na ich podstawie rysunki i ryciny. Tym samym odszedł od tradycji portretów na koniu stającym dęba, symbolizującym władzę, na rzecz majestatycznego, spokojnego ujęcia. Malarz został poproszony także o sportretowanie królewskich koni. Mimo inspiracji Velázquezem, konie Goi są bardziej dynamiczne niż te na obrazach jego mistrza. Podobnie jak w przypadku "Portretu Marii Teresy de Vallabriga na koniu" Goya miał trudności z proporcjami – błędy widoczne są w zbliżonym rozmiarze przednich i tylnych nóg królewskiego wierzchowca. Aby kolor ziemi nie zlewał się z nogami konia, Goya dodał srebrną wstęgę strumienia.
Górzyste tło Sierra de Guadarrama to również inspiracja Velázquezem. Sylwetka monarchy odcina się od pochmurnego, burzowego nieba, a jego twarz oddaje dobroduszny charakter.
Proweniencja.
Obraz był eksponowany w Pałacu Królewskim w Madrycie. Razem z częścią zbiorów królewskich został włączony do kolekcji Muzeum Prado.

</doc>
<doc id="3977319" url="https://pl.wikipedia.org/wiki?curid=3977319" title="Rai YoYo">
Rai YoYo



</doc>
<doc id="3977320" url="https://pl.wikipedia.org/wiki?curid=3977320" title="Rai Sport 1">
Rai Sport 1



</doc>
<doc id="3977324" url="https://pl.wikipedia.org/wiki?curid=3977324" title="Świątynia Narajana w Changunarayan">
Świątynia Narajana w Changunarayan

Świątynia Narajana w Changunarayan – świątynia hinduistyczna zlokalizowana w miejscowości Changunarayan w strefie Bagmati w dystrykcie Bhaktapur w Nepalu.
Historia.
Przyjmuje się datowanie początku historii świątyni na IV wiek, na okres panowania w Kotlinie Katmandu dynastii Liććhawich. Założycielem mógł być król Haridattawarma panujący w I wieku. W 1702 r. po pożarze, miała miejsce istotna przebudowa.
Znamienne są: inskrypcja z 464 roku króla Manadewy I oraz filar z orłem Garudą.
Patron.
Centralną postacią w głównej świątyni jest Garuda Narayan: bóg Narajana-Wisznu zasiadający na swojej wahanie, czyli orle o imieniu Garuda.
Obiekty kultu.
Głównej świątyni towarzyszą pomniejsze budowle oraz rzeźby:
Lokalizacja.
Świątynia znajduje się na wzgórzu Doladri (1670 m n.p.m.), na północ od Bhaktapuru. Odległość 12 km od Kathmandu można pokonać komunikacją publiczną i wejść na dziedziniec od strony zachodniej. Użytkowane są jeszcze wejścia od strony północnej i wschodniej.

</doc>
<doc id="3977326" url="https://pl.wikipedia.org/wiki?curid=3977326" title="Napoleon przekraczający Przełęcz Świętego Bernarda w 1800 roku">
Napoleon przekraczający Przełęcz Świętego Bernarda w 1800 roku

Napoleon przekraczający Przełęcz Świętego Bernarda w 1800 roku (fr. "Bonaparte franchissant le Grand-Saint-Bernard") – obraz olejny francuskiego malarza Jacques’a-Louisa Davida przedstawiający Napoleona Bonaparte, Pierwszego Konsula Republiki Francuskiej. Jest to wyidealizowany obraz przejścia przez Wielką Przełęcz Św. Bernarda w Alpach, którego Napoleon dokonał na czele swojej armii 20 maja 1800. Istnieje pięć zbliżonych wersji obrazu namalowanych w latach 1801–1803.
Okoliczności powstania.
W sierpniu 1800 hiszpański król Karol IV Burbon skontaktował się ze swoim ambasadorem we Francji markizem de Múzquiz, aby ten zamówił u Davida portret konny Napoleona. Obraz miał zdobić jedną z sal Pałacu Królewskiego w Madrycie, gdzie eksponowano portrety konne hiszpańskich monarchów. Powodem zamówienia była chęć poprawy stosunków dyplomatycznych z postrewolucyjną Francją. David zażądał 24 tys. franków za portret, nad którym pracował cztery miesiące, do stycznia 1801. Napoleon nie pozował mu do obrazu, ale kiedy zobaczył portret w pracowni malarza, zlecił mu wykonanie repliki. W latach 1801–1803 David namalował jeszcze dwie kopie na życzenie Bonapartego. Piąta, ostatnia wersja nie powstała na zamówienie, stanowiła własność malarza aż do jego śmierci.
Opis obrazu.
David ukazał Napoleona dosiadającego konia stającego dęba, według tradycji starożytnej symbolizującego władzę. Jest to dynamiczny portret młodego przywódcy wojskowego. Na skałach widnieje inskrypcja z nazwiskiem Bonapartego oraz Hannibala i Karola Wielkiego, którzy również przekroczyli Alpy prowadząc swoje wojska. Napoleon miał powiedzieć Davidowi, żeby przedstawił go „spokojnego na narowistym koniu”, chociaż w rzeczywistości podróżował na bezpieczniejszym mule. Nie chciał również pozować do obrazu, uważał, że ważniejsze jest przedstawienie jego charakteru niż wyglądu.
Kolejne wersje wykonane z pomocą asystentów różnią się detalami takimi jak maść i uprząż konia, czy kolor powiewającej peleryny (żółty, pomarańczowy lub czerwony). Za każdym razem David starał się osiągnąć lepszy efekt chromatyczny.
Proweniencja.
Oryginalna wersja pozostała w Madrycie do 1813, kiedy zasiadający na hiszpańskim tronie Józef Bonaparte abdykował i uciekł do Francji zabierając ze sobą liczne dzieła sztuki. W 1815 zabrał obraz ze sobą wyjeżdżając do Stanów Zjednoczonych. Obraz odziedziczyła jego córka Zénaïde Bonaparte, która zabrała go do swojej rezydencji w Rzymie ("Villa Bonaparte", dawniej "Villa Paolina"). Portret przechodził na kolejnych spadkobierców Józefa aż do 1949, gdy jego prawnuczka Eugenie Bonaparte zostawiła go w spadku Muzeum Zamku w Malmaison.

</doc>
<doc id="3977327" url="https://pl.wikipedia.org/wiki?curid=3977327" title="Fontanna Trytona w Valletcie">
Fontanna Trytona w Valletcie

Fontanna Trytona (, ) – fontanna ulokowana po zewnętrznej stronie "City Gate" w Valletcie na Malcie. Składa się z brązowych figur trzech trytonów trzymających ponad głowami misę, stojących na okrągłej podstawie, zrobionej z betonu pokrytego płytkami z trawertynu. Fontanna jest jednym z najważniejszych obiektów modernistycznych w Valletcie i jednym ze znaków szczególnych tego miasta.
Zaprojektowana przez rzeźbiarza Vincenta Apapa oraz projektanta Victora Anastasi, fontanna została uruchomiona 16 maja 1959 roku. W roku 1978 została uszkodzona, kiedy misa, trzymana przez trytony, spadła. Prace naprawcze, podjęte w roku 1986, nie przywróciły kompozycji do oryginalnego projektu. Stan fontanny pogarszał się przez następne dziesięciolecia, aż w roku 2017 została rozmontowana i wysłana do odnowienia. Spodziewany termin zakończenia prac renowacyjnych i przywrócenia fontanny na poprzednie miejsce to koniec roku 2017.
Projekt.
Fontanna składa się z trzech brązowych figur mitologicznych trytonów, trzymających w górze misę. Dwa z trytonów siedzą, natomiast trzeci klęczy, balansując na podstawie z wodorostów. Jedyny kierunek, z którego można zobaczyć ich twarze to "City Gate". Ich postawa daje poczucie siły i ruchu spiralnego, które przyczyniają się do monumentalności fontanny. Dysze wody zaprojektowano tak, aby przekazać poczucie ruchu. Figury trytonów przedstawiają łączność Malty z morzem, ich wygląd był inspirowany rzymską . Po uszkodzeniu misy fontanny w latach 80. XX wieku, dodano brązowy filar z motywami lecących mew, aby podtrzymać jej ciężar. Nie będzie on pozostawiony po ukończeniu bieżącej renowacji.
Podstawa fontanny została oryginalnie zaprojektowana na planie czterodzielnym, inspirowanym przez rzymską "Fontana delle Naiadi", lecz później została zmieniona na plan koncentryczny trzydzielny. Zbudowana jest ze wzmocnionego betonu i składa się z czterech okrągłych niecek z wodą. Strona zewnętrzna wyłożona jest płytami z trawertynu o łącznej wadze 730 ton, pochodzącymi z Rzymu. Zewnętrzne płyty dekorowane są reliefami przedstawiającymi listowie.
Pod strukturą fontanny jest ciąg przejść i pomieszczeń, pozwalających na jej konserwację i kontrolę, oraz przyłącza fontanny do wody i elektryczności. Te podziemne pasaże oraz pomieszczenie pomp zajmują powierzchnię ponad 140 m², można do nich wejść przez właz, znajdujący się na chodniku niedaleko fontanny.
Fontanna została zaprojektowana tak, aby uniknąć kontrastu z pobliskimi bastionami, a także aby współgrać z wiktoriańską "Kingsgate". Brama została jednak zburzona pięć lat po zainstalowaniu fontanny.
Tło historyczne i budowa.
Miejsce fontanny było wcześniej zajmowane przez St. Madeleine’s Lunette, XVII-wieczną lunetę osłaniającą wejście do Valetty. Została ona rozebrana w XIX wieku, a jej fosę zasypano gruzem, chociaż niektóre ściany fortyfikacji mogły przetrwać poniżej aktualnego poziomu ulic. Teren był następnie używany jako dworzec autobusowy, a w styczniu 1953 roku Ministerstwo Prac Publicznych i Odbudowy ("Ministry for Public Works and Reconstruction") ogłosiło konkurs na projekt fontanny na tym pustym placu. Konkurs był otwarty dla każdego, oprócz ludzi pracujących w Public Works Department, a pierwszą nagrodą było 100 funtów.
Zwycięski projekt, zatytułowany „Triton”, zgłoszony został przez rzeźbiarza Vincenta Apapa. Opracował go we współpracy z rysownikiem i projektantem Victorem Anastasi, który nie był ujęty na projekcie do czasu, aż został zatrudniony przez Public Works Department. Apap pracował nad rzeźbą trzech trytonów w stiuku w byłej "dovecote" w Palazzo Parisio, udostępnionym mu przez jego przyjaciela, markiza Joe Sciclunę. W międzyczasie Anastasi zajmował się technicznymi i architektonicznymi elementami fontanny, w tym systemami hydraulicznymi oraz kosztami i kredytami na materiały.
Prace nad fundamentami fontanny rozpoczęły się w czerwcu 1955 roku, wykonawcą był Carmelo Grech. Budowa podstawy została zakończona w połowie roku 1958. Figury trytonów wykonano w brązie w odlewni Lagana w Neapolu, zaś w roku 1959 zostały umieszczone na miejscu. Całość kosztowała około 80 000 funtów. Fontanna została włączona po raz pierwszy 16 maja 1959 roku, lecz nie było nigdy oficjalnej uroczystości inauguracyjnej, a to z powodu niełatwej w tym czasie sytuacji politycznej (rząd Malty właśnie podał się do dymisji i wyspa była pod bezpośrednim zarządem kolonialnym).
Uszkodzenie i naprawa.
Przez dziesięciolecia po uruchomieniu, fontanna była znanym punktem orientacyjnym z racji swojej lokalizacji na głównym dworcu autobusowym Malty. Wykorzystywano ją w wielu wydarzeniach, w tym w narodowych obchodach Dnia Republiki, kiedy była pokazywana w telewizyjnym programie "Mill-Maltin għall-Maltin". Na szczytowej misie fontanny zbudowano platformę, na której odbywały się pokazy i koncerty, a także tak „ekstremalne” wyczyny, jak wjazd motocyklem na platformę po specjalnie skonstruowanej rampie. Te działania bardzo mocno osłabiły strukturę, i razem z naturalnym pogarszaniem się stanu konstrukcji, spowodowały, że wewnętrzny zbiornik basenu nie ograniczał przepływu wody, której część pozostawała w górnej misie, emitując nadmierny nacisk na brązowe figury, które ją podtrzymywały. 1 marca 1978 roku ramię jednego z trytonów złamało się i misa spadła, powodując znaczne uszkodzenia dwóch figur.
W roku 1986 uszkodzone części zostały naprawione w Malta Drydocks, dodany też został centralny filar, wspierający ciężar misy. Woda nie przepływała więcej przez ramiona trytonów, lecz przez rurę w filarze. Uruchomienie naprawionej fontanny nastąpiło 1 maja 1987 roku, koszt naprawy wyniósł około 10 000 Lm. Centralny filar został zaprojektowany osobiście przez Apapa, generalnie przeciwnego tym pracom naprawczym, i odlany w brązie w Weronie. Ta interwencja w całość konstrukcji nazwana została „nieartystyczną” ("inartistic") i była szeroko krytykowana, jako burząca oryginalną harmonię fontanny.
W późnych latach 90. XX wieku systemy wodny i elektryczny fontanny zostały odnowione przez Malta Desalination Services i Water Works Division.
Z biegiem czasu nastąpiło dalsze pogorszenie się stanu rzeźby, w tym korozja i pęknięcia na figurach. W roku 2017 minister Joe Mizzi oświadczył, że stan brązowych rzeźb pogorszył się do tego stopnia, że te „mogą być stracone” jeśli nie zostaną odrestaurowane. Trawertynowe płyty na podstawie fontanny również uległy znacznym uszkodzeniom oraz zabrudzeniu w ciągu lat.
Plany przeniesienia.
W roku 2011 Renzo Piano rozpoczął prace nad projektem przeobrażenia wejścia do Valletty. Projekt ten obejmował przebudowę City Gate oraz pobliskiego terenu. Piano zalecał przeniesienie Fontanny Trytona, z jej aktualnej lokalizacji bezpośrednio przed bramą miasta, na pobliski teren. Propozycja ta została ogłoszona przez Ministerstwo Infrastruktury, Transportu i Komunikacji w kwietniu 2011 roku. W zamyśle autora miało to stworzyć otwarty teren i odnowić „architektoniczny i historyczny kontekst wejścia do ufortyfikowanego miasta”. Dojście do City Gate byłoby osłonięte drzewami i dostępne jedynie dla pieszych, a fontanna miała zostać odnowiona i przesunięta do ogrodu naprzeciw hotelu "Phoenicia", w pobliżu Malta Memorial i parkingu samochodowego MCP. To przeniosłoby lokalizację fontanny z granic Valletty w granice Floriany.
Propozycja przeniesienia okazała się kontrowersyjna, i chociaż niektórzy przyjęli ją z aprobatą, większość mieszkańców była przeciwna przenosinom znanego punktu orientacyjnego. Oponenci stwierdzali, że fontanna ma podziemny system pasaży, i jest niemożliwym przeniesienie jej bez zburzenia go i odbudowania na nowym miejscu, przez co że fontanna może przestać działać po przeniesieniu. Obawiano się również, że figury mogą zostać zniszczone w trakcie przenosin. W grudniu 2011 roku minister Austin Gatt ogłosił, że fontanna nie zostanie przeniesiona, a po odnowieniu będzie służyć jako główny element przeobrażonego wejścia do Valletty.
8 maja 2012 roku fontanna została zaliczona przez Malta Environment and Planning Authority do budowli stopnia 1, jako jedna z „XX-wiecznych modernistycznych budowli i pomników w Valletcie i Florianie”. 28 grudnia tego samego roku została wpisana na listę National Inventory of the Cultural Property of the Maltese Islands.
Odnowienie.
Plany odnowienia fontanny podjęte zostały po raz pierwszy podczas propozycji jej relokacji w roku 2011. Po ogłoszeniu, że pozostanie na swoim miejscu, uznano, że 2 miliony euro mogą zostać przeznaczone na jej odrestaurowanie oraz usunięcie elementów dodanych w latach 80. poprzedniego wieku. W styczniu 2015 roku Ministerstwo Transportu i Infrastruktury ogłosiło, że odnowa rozpocznie się w tym roku i zostanie zakończona przed rokiem 2017, zaś jej koszt wyniesie 500 000 euro. Jednak początkowo nic się nie działo, Ministerstwo jedynie rozpoczęło proces odnawiania obiektu w październiku 2015 roku. Miesiąc później wydane zostało przedprzetargowe ogłoszenie dla potencjalnych zainteresowanych odrestaurowaniem fontanny. W ciągu roku 2016 rząd próbował znaleźć odpowiedniego wykonawcę, wreszcie 12 stycznia 2017 roku Ministerstwo podpisało kontrakt z Sea Fountain One na doprowadzenie fontanny do jej oryginalnego stanu przed końcem tego roku. Prace prowadzone są pod przewodnictwem Kennetha Cauchi, i będą kosztować około 4 miliony euro, ponieważ uszkodzenia są poważniejsze, niż przypuszczano.
4 lutego 2017 roku rozpoczęto rozbieranie brązowych figur Trytonów, które zostały później wysłane do Florencji w celu odnowienia. Beton, użyty do wypełnienia brązowych figur został usunięty i rozpoczęto naprawianie pęknięć. Zbudowana została stalowa konstrukcja wewnątrz figur, która podtrzymywać będzie ciężar misy. Każda rzeźba pokryta została w celu ochrony oraz pomalowana na kolor niebieskiego azurytu, ich oryginalnego koloru z roku 1959. Masywna podstawa fontanny, w tym płyty trawertynowe, zostały odrestaurowane. Wykonała te prace "De Feo Restauri of Rome", wyspecjalizowana firma zajmującą się renowacją zabytków. Zbudowano nową maszynownię, która jest połączona z nową pompownią przez tunel.
Przywrócona do świetności fontanna została oficjalnie zainaugurowana 12 stycznia 2018 r. przez premiera Josepha Muscata. Prace zostały zakończone tydzień przed objęciem przez Vallettę pozycji Europejskiej Stolicy Kultury 2018. Koszt odbudowy fontanny wyniósł 4,5 mln €.

</doc>
<doc id="3977329" url="https://pl.wikipedia.org/wiki?curid=3977329" title="Marian Craig Wentworth">
Marian Craig Wentworth

Marian Craig Wentworth (ur. 1872, zm. 1942) – amerykańska poetka i dramatopisarka.
Życiorys.
Marian Craig Wentworth urodziła się w miejscowości St.Paul w stanie Minnesota 25 stycznia 1872. Wstąpiła na tamtejszy uniwersytet stanowy. Studia ukończyła w 1894. Potem kontynuowała naukę w Curry School of Expression. Po studiach pozostała w Bostonie jako nauczycielka. W 1900 wyszła za mąż za Franklina H. Wentwortha. Urodziła jednego syna. W 1912 rozwiodła się.
Twórczość.
Marian Craig Wentworth, choć napisała wiele dzieł poetyckich i dramatycznych, jest znana przede wszystkim jako autorka jednego utworu, sztuki o wymowie pacyfistycznej, "War Brides" ("Wojenne narzeczone"), wydanej w 1915, w trakcie I wojny światowej. Utwór ten, będący jednoaktówką, został napisany z myślą o słynnej wówczas rosyjskiej aktorce Alli Nazimovej. Został wkrótce przetłumaczony na język włoski. Sztuka została sfilmowana. Oprócz tego Marian Craig Wentworth wydała między innymi "The Flower Shop: A Play in Three Acts" (1912), "The Midnight Meeting at Versailles" (1919), "The Blue Cape: A Play in One Act" (1940) i tom wierszy "Iridescent Days: Poems" (1939).

</doc>
<doc id="3977332" url="https://pl.wikipedia.org/wiki?curid=3977332" title="Adolf Wagner (sztangista)">
Adolf Wagner (sztangista)

Adolf Wagner (ur. 27 czerwca 1911 w Essen, zm. 9 kwietnia 1984 tamże) – niemiecki sztangista.
Na Igrzyskach Olimpijskich w Berlinie w 1936 zdobył brązowy medal w wadze średniej (do 75 kg). Wywalczył również dwa medale mistrzostw świata − srebrny 
(Paryż 1937) i złoty (Wiedeń 1938). Do jego osiągnięć należą także brązowy medal mistrzostw Europy (Genua 1934). Siedmiomiokrotnie był mistrzem kraju (1934, 1936, 1938, 1941, 1949, 1951, 1952).

</doc>
<doc id="3977339" url="https://pl.wikipedia.org/wiki?curid=3977339" title="Alberto de Mendoza">
Alberto de Mendoza

Alberto Manuel Rodríguez Gallego González de Mendoza, lepiej znany jako Alberto de Mendoza (ur. 21 stycznia 1923 w Buenos Aires, zm. 12 grudnia 2011 w Madrycie) – argentyński aktor telewizyjny i filmowy. 
Życiorys.
W trakcie swojej długiej kariery w Argentynie i Hiszpanii wystąpił w ponad 100 filmach, w tym "Filomena Marturano" (1950) z Titą Merello i argentyńskiej operze mydlanej "El Rafa" (1981), współpracując z takimi gwiazdami filmowymi jak Jack Palance, Telly Savalas, Irene Papas czy Peter Cushing.

</doc>
<doc id="3977347" url="https://pl.wikipedia.org/wiki?curid=3977347" title="Hubert Maj">
Hubert Maj

Hubert Maj (ur. 28 października 1980 w Lublinie) – polski kierowca rajdowy.
Życiorys.
Pasjonat motoryzacji i motosportu. W sezonie 2014 rozpoczął swoją profesjonalną karierę w Górskich Samochodowych Mistrzostwach Polski od wyścigu w Sopocie, podczas którego startując Subaru Imprezą w klasie A+2000 zajął 2. miejsce w klasie. W pierwszym sezonie startów zdobył tytuł II wicemistrza Polski w klasie A+2000.
Od sezonu 2015 zmienił Wyścigi Górskie na Rajdy rozpoczynając regularne starty w Rajdowych Samochodowych Mistrzostwach Polski zajmując pierwsze miejsca w klasie HR2 podczas Rajdu Nadwiślańskiego i Rajdu Arłamów startując samochodem Mitsubishi Lancer EVO 5 w barwach nawiązujących do samochodu Tommi Mäkinena czym zyskał duże grono fanów.
Od sezonu 2017 kierowca Ursus Rally Team mający do dyspozycji samochód Ford Fiesta Proto zbudowany w Urzędowie przez Wiesława Steca.
Od początku swojej rajdowej kariery w roli pilota zawsze u boku ma swojego wieloletniego przyjaciela Szymona Jasińskiego.
W pierwszej eliminacji RSMP 2017 – Rajdzie Świdnickim Krause załoga Ursus Rally Team zajęła 1. miejsce w klasie OPEN N. Podczas Rajdu Rzeszowskiego, załoga uległa wypadkowi na odcinku specjalnym numer 8 (Wysoka). Ostatecznie załoga Hubert Maj – Szymon Jasiński w sezonie 2017 zajęła drugie miejsce w klasie OPEN N zdobywając tym samym tytuł Wicemistrzów Polski w swojej klasie.
Życie prywatne.
Prywatnie jest przedsiębiorcą działającym w Lublinie. W związku z Magdaleną Kisiel. Ma synów Maksymiliana, Jakuba, Kacpra.
Kariera rajdowa.
Rajd Nadwiślański – 1. miejsce, klasa HR2
Rajd Arłamów – 1. miejsce, klasa HR2
Rajd Barbórka – 23. miejsce, klasa 3
Rajd Świdnicki Krause – 1. miejsce, klasa HR2
Rajd Rzeszowski – AWARIA
Rajd Nadwiślański – 7. miejsce, klasa OPEN N
Rajd Arłamów – 4. miejsce, klasa OPEN N
Rajd Barbórka – 22. miejsce, klasa 3

</doc>
<doc id="3977353" url="https://pl.wikipedia.org/wiki?curid=3977353" title="Cassia, and Other Verse (tomik Edith Matildy Thomas)">
Cassia, and Other Verse (tomik Edith Matildy Thomas)

Cassia, and Other Verse – tomik wierszy amerykańskiej poetki Edith Matildy Thomas, opublikowany w 1905 nakładem bostońskiej oficyny Richarda G. Badgera. Zbiorek zawiera między innymi tytułowy poemat "Cassia", oparty na epizodzie z powieści Émile’a Zoli "Rzym" z 1895. Utwór ten jest napisany oktawą. Oprócz tego tomik obejmuje cykl sonetów, w którym znalazł się między innymi utwór "The Grave of Keats":

</doc>
<doc id="3977354" url="https://pl.wikipedia.org/wiki?curid=3977354" title="Kaplica Józefa Sánchez del Río w Glasgow">
Kaplica Józefa Sánchez del Río w Glasgow



</doc>
<doc id="3977356" url="https://pl.wikipedia.org/wiki?curid=3977356" title="Im Nin'alu">
Im Nin'alu

"Im Nin'alu" (אם ננעלו) – utwór izraelskiej piosenkarki Ofry Hazy, wydany w 1988 roku.
Ogólne informacje.
Był to pierwszy singiel z płyty "Shaday". Wcześniej piosenkę wydano na płycie "Yemenite Songs" z 1984 roku a następnie na "Ofra Haza" w 1997. Pierwsza prezentacja utworu miała miejsce w 1978 na izraelskim kanale telewizyjnym, gdzie Ofra śpiewała na żywo. Piosenka w zremiksowanej wersji stała się ogromnym przebojem w Europie, dostając się do Top 10 w kilku krajach, gdzie w większości zajęła szczytowe pozycję. W RFN przebywała na pierwszym miejscu przez dziewięć tygodni. W Wielkiej Brytanii i Ameryce osiągnęła #15 pozycję. Utwór był wielokrotnie coverowany i remiksowany.
Oficjalne wersje i remiksy.
1984
1988
1997 
2008

</doc>
<doc id="3977365" url="https://pl.wikipedia.org/wiki?curid=3977365" title="Nauki o polityce">
Nauki o polityce



</doc>
<doc id="3977381" url="https://pl.wikipedia.org/wiki?curid=3977381" title="Mugur Mihăescu">
Mugur Mihăescu

Mugur Mihăescu (ur. 2 czerwca 1967 w Sadova, w okręgu Dolj) – rumuński komik, aktor i scenarzysta filmowy i telewizyjny.
Absolwent Uniwersytetu w Krajowie. W 1988 roku przyłączył się do komediowej grupy Vacanţa Mare (Wspaniałe wakacje), z którą występował w różnych miejscach w Rumunii, do czasu gdy 16 lipca 1999 roku jego kolega z zespołu Dan Sava zginął tragicznie w wypadku samochodowym. W 1999 występował w duecie z Florinem Petrescu. Następnie został obsadzony w komedii "Garcea i Oltenia" ("Garcea si Oltenii", 2002) i serialu ProTV "Leana si Costel".

</doc>
<doc id="3977387" url="https://pl.wikipedia.org/wiki?curid=3977387" title="Niyaməddin Paşayev">
Niyaməddin Paşayev

Niyaməddin Paşayev (ur. 1 maja 1980 w Qubadlı) – azerski zawodnik taekwondo, uczestnik letnich igrzysk olimpijskich w Atenach, mistrz świata i brązowy medalista mistrzostw świata, dwukrotny mistrz Europy i brązowy medalista tych mistrzostw.
W 2004 roku w Baku zwyciężył w turnieju kwalifikacyjnym do igrzysk olimpijskich w Atenach i uzyskał tym samym kwalifikację olimpijską. W zawodach olimpijskich w kategorii do 68 kg zajął 11. miejsce, po przegranym pojedynku z Song Myeong-seobem.
W 2000 roku, na mistrzostwach Europy w Patras, zdobył brązowy medal w kategorii do 62 kg. Rok później, na mistrzostwach globu w Jeju, został mistrzem świata w kategorii do 67 kg. W 2003 roku zdobył jeszcze brązowy medal mistrzostw świata w Garmisch-Partenkirchen w tej samej kategorii. W 2004 w Lillehammer i 2005 roku w Rydze został mistrzem Europy również w tej kategorii wagowej.
Ponadto dwukrotnie zajął trzecie miejsce w wojskowych mistrzostwach świata w kategorii do 67 kg. Dokonał tego w 2002 roku w Fort Hood oraz rok później w Zagrzebiu. W 2002 roku uplasował się na trzeciej pozycji w Pucharze Świata w Tokio.

</doc>
<doc id="3977388" url="https://pl.wikipedia.org/wiki?curid=3977388" title="Niyamaddin Pashayev">
Niyamaddin Pashayev



</doc>
<doc id="3977391" url="https://pl.wikipedia.org/wiki?curid=3977391" title="Miejski Ośrodek Kultury w Skierniewicach">
Miejski Ośrodek Kultury w Skierniewicach



</doc>
<doc id="3977398" url="https://pl.wikipedia.org/wiki?curid=3977398" title="Ludwik Głogowski">
Ludwik Głogowski

Ludwik Głogowski herbu Grzymała (ur. 1799, zm. 16 grudnia 1869 w Głowaczowej) – szlachcic polski, szambelan austriacki, dziedzic Psar, Zadarowa i innych miejscowości. 
Rodzina.
Był synem Wincentego Głogowskiego i Urszuli Jabłonowskiej herbu Grzymała, wnukiem Antoniego Głogowskiego. Jego pierwszą żoną była Teresa Maria hrabina Stadnicka herbu Szreniawa bez Krzyża, córka Jana Kantego Edwarda Stadnickiego. Z tego małżeństwa narodził się syn Aleksander, zmarły dzieckiem, i córka Julia. Drugą żoną była Anna Pankowics. Z tego małżeństwa narodziła się córka Wilma Wilhemina Anna.

</doc>
<doc id="3977400" url="https://pl.wikipedia.org/wiki?curid=3977400" title="Łany (Krzyczew)">
Łany (Krzyczew)

Łany – część wsi Krzyczew w Polsce, położona w województwie lubelskim, w powiecie bialskim, w gminie Terespol.
W latach 1975–1998 Łany należały administracyjnie do województwa bialskopodlaskiego.

</doc>
<doc id="3977402" url="https://pl.wikipedia.org/wiki?curid=3977402" title="Miasteczko (Krzyczew)">
Miasteczko (Krzyczew)

Miasteczko – część wsi Krzyczew w Polsce, położona w województwie lubelskim, w powiecie bialskim, w gminie Terespol.
W latach 1975–1998 Miasteczko należało administracyjnie do województwa bialskopodlaskiego.

</doc>
<doc id="3977423" url="https://pl.wikipedia.org/wiki?curid=3977423" title="Zgliszczak">
Zgliszczak



</doc>
<doc id="3977430" url="https://pl.wikipedia.org/wiki?curid=3977430" title="Koniec (Nowa Góra)">
Koniec (Nowa Góra)

Koniec – część wsi Nowa Góra w Polsce, położona w województwie małopolskim, w powiecie krakowskim, w gminie Krzeszowice.
W latach 1975–1998 Koniec administracyjnie należał do województwa krakowskiego.

</doc>
<doc id="3977431" url="https://pl.wikipedia.org/wiki?curid=3977431" title="Sikorowskie">
Sikorowskie

Sikorowskie – część wsi Nowa Góra w Polsce, położona w województwie małopolskim, w powiecie krakowskim, w gminie Krzeszowice.
W latach 1975–1998 Sikorowskie administracyjnie należało do województwa krakowskiego.

</doc>
<doc id="3977432" url="https://pl.wikipedia.org/wiki?curid=3977432" title="Cerkiew św. Jana Błogosławionego w Borysławce">
Cerkiew św. Jana Błogosławionego w Borysławce



</doc>
<doc id="3977434" url="https://pl.wikipedia.org/wiki?curid=3977434" title="Roman Łakota">
Roman Łakota

Roman Łakota (ur. 28 czerwca 1896 r. w Drożejewicach, pow. pińczowski - zm. wiosną 1940 w Katyniu) – plutonowy Wojska Polskiego, ofiara zbrodni katyńskiej.
Życiorys.
Urodził się w rodzinie Andrzeja i Katarzyny z d. Nowak. Po ukończeniu szkoły powszechnej pracował w urzędach gminnych w woj. kieleckim. W latach 1916 - 1918 członek Towarzystwa Sportowego „Piechur” i POW, pseud. „Rębacz”. Od 1918 r. w Wojsku Polskim. W szeregach 25 pułku piechoty walczył na froncie ukraińskim, a następnie bolszewickim. 
W okresie międzywojennym po demobilizacji otrzymał jako osadnik wojskowy działkę 27 hektarową w Jeżewie, pow. sarneński. Od 1932 pracował jako buchalter w magistracie w Sarnach.
We wrześniu 1939 zatrzymany przez Sowietów, osadzony w Kozielsku. Został zamordowany wiosną 1940 w lesie katyńskim. Figuruje na liście wywózkowej LW 029/4 z 13.04.1940 r. poz. 29.

</doc>
<doc id="3977437" url="https://pl.wikipedia.org/wiki?curid=3977437" title="Microvelia nelsoni">
Microvelia nelsoni

Microvelia (Microvelia) nelsoni – gatunek pluskwiaka różnoskrzydłego z rodziny plesicowatych.
Gatunek ten opisany został w 2012 roku przez Felipe Moreirę i współpracowników na podstawie parki okazów odłowionych w 1995 roku.
Samiec ma ciało długości 1,74 mm, a samica 1,99 mm. Ubarwiony jest czarno z pomarańczowoczerwonymi poprzecznymi znakami na przodzie przedplecza, ciemnoczerwonymi oczami, rudobrązowymi: spodem głowy i segmentem genitalnym oraz brązową kłujką. Srebrzyste owłosienie występuje na głowie, bokach przedplecza, bokach tergitów odwłokowych I, III, IV, V i VI oraz na listewce brzeżnej odwłoka segmentów od trzeciego do szóstego. Przedplecze wydłużone jest ku tyłowi tak, że przykrywa prawie cały tułów, odsłaniając jedynie tylno-boczne trójkąty zaplecza. Odnóża mają stopy, golenie i wierzchołki ud brązowe, a resztę żółtą. Sternity samców mają wklęśnięte tylne brzegi i wgłębienia pośrodku, których u samic brak. Paramery u samca są symetryczne, wydłużone i zakrzywione.
Owad neotropikalny, znany tylko z brazylijskiego stanu Rio de Janeiro. Lokalizacja typowa znajduje się w Floresta da Tijuca.

</doc>
<doc id="3977438" url="https://pl.wikipedia.org/wiki?curid=3977438" title="Wzgórze (Nowa Góra)">
Wzgórze (Nowa Góra)

Wzgórze – część wsi Nowa Góra w Polsce, położona w województwie małopolskim, w powiecie krakowskim, w gminie Krzeszowice.
W latach 1975–1998 Wzgórze administracyjnie należało do województwa krakowskiego.

</doc>
<doc id="3977440" url="https://pl.wikipedia.org/wiki?curid=3977440" title="Za Kościołem (Nowa Góra)">
Za Kościołem (Nowa Góra)

Za Kościołem – część wsi Nowa Góra w Polsce, położona w województwie małopolskim, w powiecie krakowskim, w gminie Krzeszowice.
W latach 1975–1998 Za Kościołem administracyjnie należało do województwa krakowskiego.

</doc>
<doc id="3977441" url="https://pl.wikipedia.org/wiki?curid=3977441" title="Za Kościołem">
Za Kościołem



</doc>
<doc id="3977444" url="https://pl.wikipedia.org/wiki?curid=3977444" title="Stanisław Łączkowski">
Stanisław Łączkowski

Stanisław Łączkowski (ur. 2 stycznia 1897 w Żakowicach, pow. nieszawski, zm. wiosną 1940 w Katyniu) – kapitan piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w rodzinie Ludwika i Wandy z d. Gieblitz. W 1909 rodzina wyemigrowała do USA. Absolwent szkoły ogólnej i średniej w Filadelfii. Członek „Sokoła”, z ramienia organizacji wysłany do szkoły podchorążych a następnie do szkoły oficerskiej w Kanadzie. Od października 1917 w armii gen. Hallera (7 kompania 2 baonu 1 pułku strzelców). W dniu 1 stycznia 1918 mianowany na stopień podporucznika, a w dniu 11 stycznia 1919 awansowany do rangi porucznika. 15 lipca 1918 został ranny. Wyróżnił się podczas walk w Szampanii, za co odznaczony został Krzyżem Srebrnym Orderu Virtuti Militari. Po powrocie do kraju przeniesiony do 41 pułku piechoty, walczył w wojnie 1920. 
Po wojnie zdemobilizowany. pozostał w kraju (posiadał obywatelstwo USA), prowadził sklep w Korcu. Był wójtem gminy Korzec. Pozostawał w rezerwie. W 1932 awansowany na kapitana.
We wrześniu 1939 wzięty do niewoli przez sowietów, osadzony w Kozielsku. Został zamordowany wiosną 1940 w lesie katyńskim. Figuruje na liście wywózkowej 040/3 z 20 kwietnia 1940, poz. 92.

</doc>
<doc id="3977448" url="https://pl.wikipedia.org/wiki?curid=3977448" title="Szowkiany">
Szowkiany



</doc>
<doc id="3977453" url="https://pl.wikipedia.org/wiki?curid=3977453" title="Paryż Dolny">
Paryż Dolny

Paryż Dolny – przysiółek wsi Nowa Góra w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.

</doc>
<doc id="3977454" url="https://pl.wikipedia.org/wiki?curid=3977454" title="Paryż Górny">
Paryż Górny

Paryż Górny – przysiółek wsi Nowa Góra w Polsce, położony w województwie małopolskim, w powiecie krakowskim, w gminie Krzeszowice.
W latach 1975–1998 przysiółek administracyjnie należał do województwa krakowskiego.

</doc>
<doc id="3977465" url="https://pl.wikipedia.org/wiki?curid=3977465" title="Paweł Łuczak">
Paweł Łuczak

Paweł Łuczak (ur. 11 stycznia 1892 w Łucku, zm. wiosną 1940 w Katyniu) – major piechoty Wojska Polskiego, ofiara zbrodni katyńskiej.
Życiorys.
Urodził się 11 stycznia 1892 w Łucku, w rodzinie Piotra i Emilii z Rusaków. Absolwent gimnazjum w Łucku. W 1913 r. ukończył Szkołę Żeglugi Rzecznej i został zastępcą kapitana statku na Dnieprze. Powołany do armii rosyjskiej. Po ukończeniu szkoły oficerskiej w Odessie wysłany na front austriacki. Po wyjściu z niewoli, w 1919 r. wstąpił do Wojska Polskiego i został przydzielony do 15 pułku piechoty. Walczył na froncie ukraińskim.
Po zakończeniu wojny do 1929 r. służył w 15 pp. 2 kwietnia 1929 roku został mianowany majorem ze starszeństwem z 1 stycznia 1929 roku i 67. lokatą w korpusie oficerów piechoty. W lipcu tego roku został przeniesiony do 54 pułku piechoty w Tarnopolu na stanowisko dowódcy batalionu. W październiku 1931 roku został przeniesiony do 24 pułku piechoty w Łucku na stanowisko kwatermistrza. Na tym stanowisku pozostawał do 1939 roku.
W czasie kampanii wrześniowej 1939 roku dostał się do sowieckiej niewoli. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Figuruje na liście wywózkowej 017/2 z kwietnia 1940, poz. 9. Od 28 lipca 2000 roku spoczywa na Polskim Cmentarzu Wojennym w Katyniu.
Był żonaty z Julią z Fabiańczuków, miał dwoje dzieci.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3977476" url="https://pl.wikipedia.org/wiki?curid=3977476" title="Pyrrhocoroidea">
Pyrrhocoroidea

Pyrrhocoroidea – nadrodzina owadów z podrzędu pluskwiaków różnoskrzydłych i infrarzędu Pentatomomorpha.
Taksonomia.
Takson ten obejmuje około 520 opisanych gatunków, zgrupowanych w dwie rodziny: kowalowatych (Pyrrhocoridae) i Largidae. Dawniej pluskwiaki te umieszczane były w zwińcowatych w randze podrodziny, a później wyniesione do rangi osobnej rodziny Pyrrhocoridae. W.E. China w 1954 wyniósł do rangi osobnej rodziny Largidae. Obie rodziny w jedną nadrodzinę połączone zostały przez T.R.E. Southwooda w 1956.
Wyniki analiz filogenetycznych Hua i wsp. z 2008 oraz Gordona i wsp. z 2016 wskazują, że Pyrrhocoroidea stanowią grupę siostrzaną dla kladu obejmującego Coreoidea i Lygaeoidea. Wyniki Yuana i innych z 2015 wskazują natomiast na relację siostrzaną Pyrrhocoroidea z Coreoidea, Wanga i innych z 2015 na taką relację z Lygaeoidea, a Li i innych z 2012 na taką relację ze smyczykowatymi. Badania Gordona i wsp. z 2016 potwierdzają monofiletyzm Pyrrhocoroidea jak i Largidae.
Opis.
Należą tu jaskrawo ubarwione pluskwiaki średnich i dużych rozmiarów. Ich głowa jest pozbawiona przyoczek i wyposażone w czteroczłonowe czułki z antennoforami widocznymi od góry. Mają niewielką, krótszą od międzykrywek tarczkę, zaopatrzoną w wyraźną komisurę łączącą międzykrywki. Zakrywka ma dwie komórki nasadowe od których odchodzi ku krawędzi wierzchołkowej półpokrywy 7 do 8 rozgałęzionych żyłek. Odwłok charakteryzuje się obecnością trichobotrii.
Biologia i ekologia.
Pyrrhocoroidea są pierwotnie roślinożerne i w większości zachowują ten sposób odżywiania. Largidae są w większości nasionożernymi polifagami, ale niektóre wykazują preferencje pokarmowe w stosunku do nasion wilczomleczowatych. W uchyłkach ich jelit środkowych żyją symbiotyczne bakterie z "Burkholderia". Z kolei kowalowate wykazują symbiotyczne związki z bakteriami "Coriobacterium glomerans" i "Gordonibacter". Jedynym rodzajem o znaczeniu ekonomicznym jest "Dysdercus", którego przedstawiciele żerują m.in. na bawełnie.

</doc>
<doc id="3977477" url="https://pl.wikipedia.org/wiki?curid=3977477" title="Nowy lepszy świat (album)">
Nowy lepszy świat (album)

"Nowy lepszy Świat" – siódmy album zespołu Akurat. Płyta została wydana 9 września 2016 roku nakładem Mystic Production.

</doc>
<doc id="3977482" url="https://pl.wikipedia.org/wiki?curid=3977482" title="Marta Leśniak">
Marta Leśniak

Marta Leśniak (ur. 15 marca 1988 we Wrocławiu) – polska tenisistka, występująca przede wszystkim w turniejach organizowanych przez Międzynarodową Federację Tenisową. Medalistka mistrzostw Polski.
Kariera tenisowa.
Występy w profesjonalnych turniejach rozpoczęła w 2003 roku – w kwietniu wystąpiła w kwalifikacjach do turnieju WTA Kategorii II J&amp;S Cup w Warszawie. W grze pojedynczej odpadła w drugim meczu, a w deblu już w pierwszym. Po pięciu miesiącach wystąpiła w pierwszym finale – w turnieju ITF w Kędzierzynie-Koźlu w meczu mistrzowskim uległa Kateřinie Böhmovej 6:2, 2:6, 2:6. W kwietniu 2004 roku ponownie wystąpiła w eliminacjach do turnieju WTA w Warszawie, jednak tym razem przegrała już w pierwszym meczu. Dwa miesiące później wygrała swój pierwszy profesjonalny tytuł, na ziemnych kortach w Kędzierzynie-Koźlu pokonała Oksanę Teplyakovą 6:2, 6:4. Tydzień później wygrała w holenderskim Alkmaar, pokonując Carly Gullickson 6:2, 6:3. W grze podwójnej przegrała jednak w ćwierćfinale.
W lipcu 2004 roku podczas turnieju w Toruniu w singlu przegrała w ćwierćfinale z Haną Šromovą 1:6, 1:6, za to w grze podwójnej, wspólnie z Angelique Kerber, doszła aż do finału (porażka z parą Kira Nagy–Gabriela Navrátilová 4:6, 6:7(2)). W sierpniu wygrała z Alicją Rosolską w pierwszej rundzie eliminacji do turnieju WTA w Sopocie 6:4, 4:6, 6:3. W drugiej jednak nie sprostała Sandzie Mamić 6:4, 3:6, 2:6.
Ostatni raz w eliminacjach turnieju WTA wystąpiła w kwietniu 2005 roku w Warszawie, jednak wówczas również nie wygrała żadnego meczu – porażka z Anastasiją Rodionową 4:6, 6:1, 3:6. Ostatni występ w rozgrywkach zaliczyła w sierpniu, odpadając w ćwierćfinale w Kędzierzynie-Koźlu. Po kilku kontuzjach odpuściła starty zawodowe i zajęła się nauką. Po roku studiów na AWF we Wrocławiu dostała propozycję wyjazdu do Stanów Zjednoczonych. Występowała w rozgrywkach uniwersyteckich.
Po powrocie z USA zajęła się trenowaniem młodych zawodników oraz okazjonalnie graniem. Po dwóch latach przerwy, w październiku 2008 roku otrzymała dziką kartę do turnieju w Southlake. Doszła do ćwierćfinału, ale ze względu na niską rangę turnieju (pula nagród wynosiła 10 000 dolarów) oraz fakt, iż był to jej jedyny występ w roku, nie pojawiła się w rankingu WTA.
W 2016 roku, po siedmioletniej przerwie, wznowiła karierę tenisową. W listopadzie wystąpiła w turnieju w Zawadzie pod Opolem. W grze pojedynczej przegrała w pierwszym meczu eliminacji, a w deblu (w parze z Klarą Silką) odpadła w ćwierćfinale, ulegając Justynie Jegiołce i Diānie Marcinkēvičy 4:6, 3:6. W kwietniu 2017 roku nastąpił przełom, kiedy to w tureckiej Antalyi wygrała po trzynastu latach profesjonalny turniej – w finale pokonała Alenę Tarasową 6:3, 6:2. Do końca sezonu wygrała jeszcze trzy turnieje w grze pojedynczej i raz przegrała w finale.
W pierwszym turnieju 2019 roku, na początku lutego, wystąpiła w Monastyrze w Tunezji. W grze pojedynczej odpadła w ćwierćfinale z francuską tenisistką Lou Brouleau 6:3, 2:6, 3:6. W deblu wystartowała z siedemnastoletnią Magdaleną Hędrzak, z którą doszła aż do finału. W decydującym meczu pokonały francuską parę Vinciane Rémy–Marie Temin wynikiem 6:2, 6:2. Było to dla Leśniak drugie zwycięstwo w grze podwójnej w turnieju ITF. W kolejnym tygodniu wystartowała ponownie Monastyrze. W deblu z Hędrzak odpadła w półfinale, ale w singlu odniosła dziesiąte zwycięstwo.
W dniach 3–4 sierpnia 2019 roku wzięła udział w turnieju eliminacyjnym Polskiej Ligi Tenisa we Wrocławiu. Ostatecznie zajęła w nim 2. miejsce przegrywając w finale z Michałem Sekułą 1:4, 2:4. Tym samym wrocławska zawodniczka zapewniła sobie udział w turnieju finałowym PLT (31 sierpnia-1 września w Warszawie).
Ranking na koniec roku.
Marta Leśniak nigdy nie startowała w rozgrywkach podczas turniejów wielkoszlemowych.

</doc>
<doc id="3977487" url="https://pl.wikipedia.org/wiki?curid=3977487" title="Jan Stankiewicz">
Jan Stankiewicz



</doc>
<doc id="3977490" url="https://pl.wikipedia.org/wiki?curid=3977490" title="Okręgowe rozgrywki w piłce nożnej woj. białostockiego (1956)">
Okręgowe rozgrywki w piłce nożnej woj. białostockiego (1956)

22. Edycja okręgowych rozgrywek w piłce nożnej województwa białostockiego
Okręgowe rozgrywki w piłce nożnej województwa białostockiego prowadzone są przez Białostocki Okręgowy Związek Piłki Nożnej, rozgrywane są w trzech ligach, najwyższym poziomem jest klasa A, następnie klasa B (2 grupy) i klasa C (brak danych co do ilości grup). 
Mistrzostwo Okręgu zdobyła Gwardia Białystok. 
Okręgowy Puchar Polski zdobyła drużyna Gwardii Białystok.
Drużyny z województwa białostockiego występujące w centralnych i makroregionalnych poziomach rozgrywkowych:
Klasa A - IV poziom rozgrywkowy.
Eliminacje do III ligi
Klasa B - V poziom rozgrywkowy.
Grupa I
Grupa II
Klasa C - VI poziom rozgrywkowy.
Brak danych dotyczący ilości grup, znana jest tabela grupy sokólskiej.
Grupa (Sokólska)

</doc>
<doc id="3977491" url="https://pl.wikipedia.org/wiki?curid=3977491" title="Jackrogersella cohaerens">
Jackrogersella cohaerens

Jackrogersella cohaerens (Pers.) L. Wendt, Kuhnert &amp; M. Stadler – gatunek grzybów z rodziny "Diatrypaceae".
Systematyka i nazewnictwo.
Pozycja w klasyfikacji według Index Fungorum: " Jackrogersella, Hypoxylaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1794 roku Christiaan Hendrik Persoon nadając mu nazwę "Sphaeria cohaerens". W 1849 r. Elias Fries przeniósł go do rodzaju "Hypoxylon" jako "Hypoxylon cohaerens". Pod tą nazwą był znany w Polsce. W 2005 r. Y.M. Ju, J.D. Rogers i H.M. Hsieh przeprowadzili rewizję rodzaju "Hypoxylon", stwierdzili, że nie był on taksonem monofiletycznym i gatunek ten przenieśli do odrębnego rodzaju "Annulohypoxylon". Zaledwie 2 lata później jeszcze raz został on przez Wendta, Kuhnerta i M. Stadlera przeniesiony do nowo utworzonego rodzaju "Jackrogersella".
Synonimy:
Morfologia.
Poduszkowata, zwężona u podstawy. Podczas wzrostu sąsiednie podkładki często łączą się z sobą. Na powierzchni posiadają niepozorne kopce perytecjów o średnicy 1,5–5 mm i wysokości 1,5–4 mm. W miarę dojrzewania ciemnieją. Ektostromapoczątkowo o barwie ciemno ceglastoczerwonej, potem kasztanowej, w końcu czarnej. Endostroma granulkowata, o barwie pomarańczowo-brązowej. Warstwa pseudotkanki poniżej perytecjów ma grubość do 3,5 mm.
Mniej o kształcie od jajowatego do kulistego, zanurzone w podkładce. Mają średnicę 0,45–0,52 mm, wysokość 0,5–0,68 mm. Ostiola czarna, o średnicy 0,12–0,15 mm, brodawkowata, w dojrzałych podkładkach często w środku przewężona. Worki mają długość 118–180 μm. Powstające w nich zarodniki mają barwę od brązowej do ciemnobrązowej, kształt równomiernie elipsoidalny. Mają rozmiar 8,8–12,2 × 3,4–5,5 µm (M = 9,9 × 4,3 um) i gładką powierzchnię z pogrubioną ścianą na bardziej wypukłej stronie. W KOH barwią się słabo.
Aksamitna, o barwie od płowej do szaro-sepiowej, pokrywająca młode podkładki. Komórki jednojądrowe o rozmiarach 15–30 × 2–2,8 µm. Konidia elipsoidalne o rozmiarach 5–6 × 3–4 µm. Struktura strzępek jest podobna do "Virgariella".
Występowanie i siedlisko.
Opisano występowanie tego gatunku w niektórych krajach Ameryki Północnej, Europy oraz w Indiach. W Polsce występuje w lasach bukowych, m.in. podano jego występowanie m.in. w Gorcach na północnych stokach Kudłonia.
Saprotrof rosnący na martwym drewnie i korze buka. Powoduje złuszczenie perydermy.

</doc>
<doc id="3977494" url="https://pl.wikipedia.org/wiki?curid=3977494" title="Edgar Norton">
Edgar Norton

Edgar Norton (ur. 11 sierpnia 1868, zm. 6 lutego 1953) – brytyjsko-amerykański aktor sceniczny i filmowy.
Karierę rozpoczynał jako aktor sceniczny występując na deskach teatrów w Londynie i na Broadwayu. W 1916 roku zadebiutował w USA jako aktor filmowy. Zagrał w blisko 90 amerykańskich filmach zarówno niemych jak i dźwiękowych.

</doc>
<doc id="3977496" url="https://pl.wikipedia.org/wiki?curid=3977496" title="Paulo R. Holvorcem">
Paulo R. Holvorcem

Paulo Renato Centeno Holvorcem (ur. 10 lipca 1967) – brazylijski matematyk i astronom amator. Opracował nowe numeryczne metody symulacji fal w wirujących cieczach i wolnej przestrzeni. W 1994 uzyskał stopień doktora na uniwersytecie w Campinas. Od 1996 zajmuje się obserwacjami obiektów bliskich Ziemi oraz tworzeniem oprogramowania dla zautomatyzowanych teleskopów.
W latach 1998–2010 odkrył 198 planetoid, z czego 18 samodzielnie, a 180 wspólnie z Charlesem Juelsem i Michaelem Schwartzem. Odkrył także 5 komet nieokresowych, z czego 2 samodzielnie ("C/2013 D1 (Holvorcem)" i "C/2013 U2 (Holvorcem)"), a 3 z Juelsem i Schwartzem ("C/2002 Y1 (Juels-Holvorcem)", "C/2005 N1 (Juels-Holvorcem)", "C/2011 K1 (Schwartz-Holvorcem)").
Na jego cześć nazwano planetoidę (13421) Holvorcem.

</doc>
<doc id="3977501" url="https://pl.wikipedia.org/wiki?curid=3977501" title="Íþróttafélagið Fylkir w europejskich pucharach">
Íþróttafélagið Fylkir w europejskich pucharach



</doc>
<doc id="3977503" url="https://pl.wikipedia.org/wiki?curid=3977503" title="Paul Dedewo">
Paul Dedewo

Paul Dedewo (ur. 5 czerwca 1991) – amerykański lekkoatleta specjalizujący się w biegach sprinterskich.
Srebrny medalista IAAF World Relays (2017). W 2018 za bieg w eliminacjach otrzymał srebrny medal halowych mistrzostw świata w Birmingham.
Medalista mistrzostw Stanów Zjednoczonych.

</doc>
<doc id="3977507" url="https://pl.wikipedia.org/wiki?curid=3977507" title="Nazionale Lombardia FBC">
Nazionale Lombardia FBC

Nazionale Lombardia FBC – włoski klub piłkarski, mający swoją siedzibę w mieście Mediolan, na północy kraju.
Historia.
Chronologia nazw:
Piłkarski klub Circolo Sportivo San Marco został założony w Mediolanie w 1911 roku. W 1912 dołączył do włoskiej federacji piłkarskiej i zmienił nazwę na Nazionale Foot-Ball Club. Potem połączył się z klubem "AC Lombardia" i przyjął nazwę Nazionale Lombardia Foot-Ball Club. W sezonie 1912/13 zespół zwyciężył w Promozione Lombarda i awansował do Prima Categoria. Debiutowy sezon zakończył na szóstej pozycji, a w następnym był czwartym w grupie lombardo. Po przerwie związanej z I wojną światową klub w sezonie 1919/20 ponownie startował w Prima Categoria, gdzie zajął 4.miejsce w grupie lombardo C. Sezon 1920/21 zakończył na trzeciej pozycji w grupie lombardo F. W 1921 powstał drugi związek piłkarski. C.C.I., w związku z czym mistrzostwa prowadzone osobno dla dwóch federacji. Klub również został podzielony - jedna część klubu pod nazwą "Sport Club Italia" startowała w rozgrywkach C.C.I., a druga część klubu pod nazwą "US Magentina" startowała w rozgrywkach F.I.G.C. Nazionale Lombardia FBC zaprzestał istnieć.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na boisku piłkarskim Campo "Maddalena" (przy skrzyżowaniu ulic Via Baggina, Via Trivulzio) w Mediolanie.

</doc>
<doc id="3977508" url="https://pl.wikipedia.org/wiki?curid=3977508" title="Knattspyrnufélag Akureyrar w europejskich pucharach">
Knattspyrnufélag Akureyrar w europejskich pucharach



</doc>
<doc id="3977509" url="https://pl.wikipedia.org/wiki?curid=3977509" title="Einsatzgruppe VI">
Einsatzgruppe VI

Einsatzgruppe VI (niem. "Einsatzgruppe VI der Sicherheitspolizei und des SD", w skrócie "EG VI") – jedna z sześciu niemieckich grup operacyjnych działających na terenie okupowanej Polski jesienią 1939. Terenem operacyjnym EG VI była Wielkopolska.
Historia.
EG VI utworzona została z opóźnieniem w stosunku do innych grup operacyjnych działających w okupowanej Polsce we wrześniu 1939 roku. 11 września rozpoczęła operowanie w powiatach Nowy Tomyśl i Międzychód, a dzień później zajęła Poznań, gdzie ulokowano centralę. Grupa operacyjna utworzyła na terenie Wielkopolski szereg posterunków oraz filii. Od 13 września istniał posterunek w Szamotułach.
Einsatzkommando 1/VI od 14 września utrzymywało swoje posterunki w Poznaniu, Krotoszynie, Kępnie, a także w Lesznie, Wolsztynie, Kościanie, Gostyniu oraz Rawiczu.

</doc>
<doc id="3977510" url="https://pl.wikipedia.org/wiki?curid=3977510" title="Claud Allister">
Claud Allister

Claud Allister (ur. 3 października 1888, zm. 26 lipca 1970) – brytyjski aktor sceniczny i filmowy, którego kariera najbardziej rozwinęła się na terenie USA, gdzie zagrał w blisko 70 filmach.
Życiorys.
Urodził się w Londynie jako William Claud Michael Palmer. Ukończył Felsted School w Essex. Początkowo pracował jako urzędnik. Jednak marzenie o aktorstwie sprawiło, że w 1910 roku zadebiutował na scenie. W czasie pierwszej wojny światowej był członkiem objazdowego teatru, który wystawiał spektakle dla żołnierzy na foncie. W 1924 roku wyemigrował do USA. Początkowo grał tam na deskach teatrów. W 1929 roku zadebiutował jako aktor filmowy. Do 1955 roku zagrał w blisko 70 filmach. Zmarł na raka w 1970 roku.

</doc>
<doc id="3977512" url="https://pl.wikipedia.org/wiki?curid=3977512" title="Lambro Mediolan">
Lambro Mediolan



</doc>
<doc id="3977514" url="https://pl.wikipedia.org/wiki?curid=3977514" title="Unione Sportiva Milanese">
Unione Sportiva Milanese



</doc>
<doc id="3977516" url="https://pl.wikipedia.org/wiki?curid=3977516" title="Ungmennafélag Grindavíkur w europejskich pucharach">
Ungmennafélag Grindavíkur w europejskich pucharach



</doc>
<doc id="3977517" url="https://pl.wikipedia.org/wiki?curid=3977517" title="Paolo Holvorcem">
Paolo Holvorcem



</doc>
<doc id="3977520" url="https://pl.wikipedia.org/wiki?curid=3977520" title="Leiftur Ólafsfjörður">
Leiftur Ólafsfjörður



</doc>
<doc id="3977526" url="https://pl.wikipedia.org/wiki?curid=3977526" title="Jaide Stepter">
Jaide Stepter

Jaide Stepter (ur. 25 września 1994) – amerykańska lekkoatletka specjalizująca się w biegach sprinterskich i płotkarskich. 
Srebrna medalistka IAAF World Relays (2017).
Stawała na podium mistrzostw NCAA.

</doc>
<doc id="3977527" url="https://pl.wikipedia.org/wiki?curid=3977527" title="Mieczysław Gajda (ur. 1931)">
Mieczysław Gajda (ur. 1931)



</doc>
<doc id="3977539" url="https://pl.wikipedia.org/wiki?curid=3977539" title="Claudia Francis">
Claudia Francis

Claudia Francis (ur. 14 listopada 1993) – amerykańska lekkoatletka specjalizująca się w biegach średniodystansowych.
Uczestniczka mistrzostw świata juniorów młodszych (2009) oraz igrzysk olimpijskich młodzieży (2010), w których nie odniosła większych sukcesów.
Srebrna medalistka IAAF World Relays (2017).
Złota medalistka mistrzostw NCAA.
Rekordy życiowe: bieg na 800 metrów (stadion) – 2:02,92 (29 maja 2015, Jacksonville); bieg na 800 metrów (hala) – 2:04,39 (28 lutego 2015, Lexington).

</doc>
<doc id="3977541" url="https://pl.wikipedia.org/wiki?curid=3977541" title="Maksim Nizowcew">
Maksim Nizowcew

Maksim Pawłowicz Nizowcew (ros. Максим Павлович Низовцев; ur. 9 września 1972 w Kustanaju) – kazachski piłkarz występujący na pozycji pomocnika.
Kariera klubowa.
Nizowcew karierę rozpoczynał w 1991 roku w Kostanajcu Kostanaj, grającym w czwartej lidze ZSRR. W 1992 roku klub zmienił nazwę na Chimik Kostanaj i rozpoczął starty w pierwszej lidze kazachskiej. Nizowcew grał tam do 1994 roku. W 1995 roku przeszedł do rosyjskiej Bałtiki Kaliningrad, występującym w drugiej lidze. W tym samym roku awansował z nią do pierwszej ligi, a w 1998 roku spadł z powrotem do drugiej.
W 1999 roku Nizowcew został zawodnikiem pierwszoligowego klubu CSKA Moskwa, z którym w tym samym roku zajął 3. miejsce w lidze. W 2000 roku wrócił do Bałtiki Kaliningrad. W 2001 roku grał w pierwszoligowym Sokole Saratów, a w 2002 roku przeszedł do drugoligowego Czernomorca Noworosyjsk. W sezonie 2002 zajął z nim 2. miejsce w drugiej lidze i awansował do pierwszej ligi.
W 2004 roku Nizowcew wrócił do Kazachstanu, gdzie został graczem Tobyłu Kostanaj. W 2005 roku wywalczył z nim wicemistrzostwo Kazachstanu. W 2006 roku występował w FK Aktöbe, z którym również został wicemistrzem Kazachstanu. Następnie, w 2008 roku grał jeszcze dla Wostoku Ust-Kamienogorsk, po czym zakończył karierę.
Kariera reprezentacyjna.
W reprezentacji Kazachstanu Nizowcew zadebiutował 11 kwietnia 1994 w wygranym 1:0 towarzyskim meczu z Tadżykistanem, a 14 czerwca 1996 w wygranym 1:0 pojedynku eliminacji Pucharu Azji z Katarem strzelił swojego pierwszego gola w kadrze. W latach 1994–2005 w drużynie narodowej rozegrał 16 spotkań i zdobył 2 bramki.

</doc>
<doc id="3977547" url="https://pl.wikipedia.org/wiki?curid=3977547" title="Marek Jóźwiak">
Marek Jóźwiak



</doc>
<doc id="3977548" url="https://pl.wikipedia.org/wiki?curid=3977548" title="Wessex Poems and Other Verses">
Wessex Poems and Other Verses

Wessex Poems and Other Verses – tom liryków angielskiego poety i prozaika Thomasa Hardy’ego, opublikowany w Nowym Jorku w 1898 nakładem oficyny Harper &amp; Brothers Publishers. W 1908 w wydawnictwie MacMillian ukazało się wznowienie tomiku w jednym wolumenie z cyklem "Poems of the Past and the Present". Tytułowy Wessex to fikcyjne hrabstwo w południowej Anglii, miejsce akcji utworów Hardy’ego. Zbiorek zawiera między innymi cykl sonetów "She, to Him" i napisany tercyną poemat "The Burghers". W niektórych miejscach poeta zastosował aliterację: "I mark the months in liveries dank and dry"; "They’ve a way of whispering to me—fellow-wight who yet abide".

</doc>
<doc id="3977553" url="https://pl.wikipedia.org/wiki?curid=3977553" title="Marek Jóźwiak (przyrodnik)">
Marek Jóźwiak (przyrodnik)

Marek Jóźwiak (ur. 11 września 1953 w Kielcach) – polski przyrodnik, specjalista w zakresie kształtowania środowiska, profesor nauk o Ziemi, profesor zwyczajny Uniwersytetu Jana Kochanowskiego w Kielcach, w latach 2015–2016 prezes Kieleckiego Towarzystwa Naukowego.
Życiorys.
W 1977 ukończył studia w Wyższej Szkole Pedagogicznej w Kielcach. Stopień naukowy doktora nauk rolniczych w zakresie agronomii uzyskał w 1991 w Instytucie Uprawy, Nawożenia i Gleboznawstwa w Puławach na podstawie rozprawy pt. "Ocena intensywności degradowania gleb przez procesy erozji wodnej powierzchniowej w zlewni Lubrzanki". Stopień naukowy doktora habilitowanego nauk rolniczych w zakresie kształtowania środowiska uzyskał tamże w 2000 w oparciu o pracę "Ocena erozji eolicznej w Górach Świętokrzyskich na przykładzie wybranych zlewni użytkowanych rolniczo". Tytuł profesora nauk o Ziemi otrzymał 4 sierpnia 2011.
W latach 1983–1997 był pracownikiem Instytutu Ochrony Przyrody PAN, kierując od 1993 do 1997 należącą do niego Świętokrzyską Stacją Terenową w Kielcach. W 1992 został zatrudniony w Wyższej Szkole Pedagogicznej w Kielcach, przekształconej kolejno w Akademię Świętokrzyską i Uniwersytet Jana Kochanowskiego, na którym uzyskał stanowisko profesora zwyczajnego. W 2001 został kierownikiem Zakładu Ochrony i Kształtowania Środowiska w Instytucie Geografii, zaś w 2006 objął kierownictwo Samodzielnego Zakładu Ochrony i Kształtowania Środowiska, przekształconego następnie w katedrę. Został też kierownikiem stacji monitoringu kieleckiej uczelni (1996), natomiast na Wydziale Matematyczno-Przyrodniczym współorganizował kierunek studiów pn. „ochrona środowiska” (2004–2005).
W 1985 został członkiem Kieleckiego Towarzystwa Naukowego. Pełnił w nim funkcje: sekretarza komisji rewizyjnej, członka zarządu, sekretarza naukowego, w latach 2010–2015 wiceprezesa i w latach 2015–2016 prezesa. W latach 1996–2003 był sekretarzem Sekcji Świętokrzyskiej Komitetu Zagospodarowania Ziem Górskich PAN. Został także członkiem Polskiego Towarzystwa Geograficznego (w 2003 przystąpił do Klubu Polarnego PTG), Polskiego Towarzystwa Nauk Agrotechnicznych (1999–2015) i Stowarzyszenia Geomorfologów Polskich. W latach 2010–2015 był przewodniczącym rady naukowej Świętokrzyskiego Parku Narodowego.
Specjalizuje się w geoekologii, monitoringu środowiska przyrodniczego i ochronie gleb. Opracował m.in. oceny stanu geoekosystemu centralnej części Gór Świętokrzyskich. W 1996 zapoczątkował badania monitoringowe mikroklimatu jaskini Raj. W latach 2003–2005 pracownicy i studenci Akademii Świętokrzyskiej wykonali pod jego kierownictwem szczegółową inwentaryzację szaty naciekowej tej jaskini. Opublikował ok. 165 prac, wypromował dwóch doktorów. Został redaktorem naczelnym czasopisma „Monitoring Środowiska Przyrodniczego”.
Odznaczony Medalem XX-lecia Inspekcji Ochrony Środowiska (2001) i Medalem Komisji Edukacji Narodowej (2004).

</doc>
<doc id="3977555" url="https://pl.wikipedia.org/wiki?curid=3977555" title="Jamari Rose">
Jamari Rose

Jamari Rose (ur. 10 sierpnia 1995) – jamajski lekkoatleta specjalizujący się w biegach sprinterskich.
Brązowy medalista IAAF World Relays (2017).
Rekordy życiowe: bieg na 200 metrów – 20,77 (27 maja 2017, Kingston); bieg na 400 metrów – 45,68 (25 czerwca 2017, Kingston).

</doc>
<doc id="3977557" url="https://pl.wikipedia.org/wiki?curid=3977557" title="Fundacja Fotografia dla Przyszłości">
Fundacja Fotografia dla Przyszłości

Fundacja Fotografia dla Przyszłości – fundacja założona w 1990 roku.
Powstanie.
Powstanie fundacji poprzedziło przeprowadzenie, z inicjatywy Mieczysława Cybulskiego, akcji zatytułowanych „Fotografie dla przyszłości”. Akcje zapoczątkowane zostały w 1985 roku w Galerii „Foto-Medium-Art” we Wrocławiu. Projekt polegał na pozostawieniu dla potomności przesłania w postaci zapisu fotograficznego, dokumentującego teraźniejszość – przesłania w XXX wiek. Zapisu dokonano na najtrwalszym obecnie materiale – płytkach ceramicznych 13 na 18 cm. Płytki włożono do ceramicznych pojemników i ukryto w okolicach Warszawy, Łucznicy i Nowego Sącza. W każdym pojemniku umieszczono – 24 płytki ze zdjęciami i 1 płytkę z tekstem.
W 1990 roku Rada Fundatorów w składzie: Mieczysław Cybulski (powołany na prezesa fundacji), Małgorzata Krystyna Dołowska (powołana na stanowisko dyrektor fundacji), Stanisław Fitak, Ryszard Frankowski, Jan Jaśkiewicz, Jerzy Mąkowski, Henryk Muchin, Henryk Rogoziński, Janusz Woliński – utworzyła Fundację Fotografia dla Przyszłości.
Działalność.
Działalność fundacji to szeroko zakrojona działalność fotograficzna – organizacja wystaw, konkursów, prezentacji, spotkań, konsultacji, warsztatów fotograficznych, działa na rzecz edukacji fotograficznej, organizuje spotkania autorskie i wspiera twórców. Archiwizuje fotografie, książki o tematyce fotograficznej, historyczny sprzęt fotograficzny do muzeum fundacji.
W latach 2000–2013 w siedzibie fundacji działała autorska „Galeria Zamknięta”, organizująca wiele wystaw krajowych, międzynarodowych, autorskich (m.in. członków Fotoklubu Rzeczypospolitej Polskiej) i zbiorowych. Pod egidą fundacji funkcjonuje Galeria „F10” – w Warszawie, a przy fundacji działa Grupa Twórcza – Akademia Fotografii Ambitnej 9, powstała w 2011 roku. Inną częścią placówki jest Fotomuzeum, w którym zgromadzono stare aparaty fotograficzne, akcesoria i literaturę tematyczną. Część kolekcji pochodzi ze zbiorów Jana Mierzanowskiego.
Specjalną formą działalności fundacji jest udzielanie patronatu dla wystaw i konkursów fotograficznych, m.in. takich jak Międzynarodowy Niekonwencjonalny Konkurs Fotograficzny Foto Odlot.

</doc>
<doc id="3977559" url="https://pl.wikipedia.org/wiki?curid=3977559" title="Giełdowy Indeks Produkcji (GIP60)">
Giełdowy Indeks Produkcji (GIP60)

GIP60 – wskaźnik w formie indeksu giełdowego obejmujący 60 największych wytwórczych spółek akcyjnych z przeważającym udziałem kapitału polskiego, które są notowane na Warszawskiej Giełdzie Papierów Wartościowych. GIP60 został opracowany przez firmę doradczą DSR S.A. wraz z serwisem analitycznym PRODUKCJA.EXPERT oraz Wydziałem Informatyki i Zarządzania Politechniki Wrocławskiej. Wartości GIP60 są aktualizowane i publikowane codziennie po zamknięciu sesji na GPW począwszy od 1 października 2016 roku.
Metodologia.
GIP60 jest wskaźnikiem działającym na zasadzie giełdowego indeksu typu cenowego podobnie jak np. indeks WIG20. W portfelu znajduje się 60 spółek publicznych spełniających kryteria bazowe, które mają na celu identyfikację polskich spółek produkcyjnych dostępnych w ofercie publicznej. Wartość indeksu jest publikowana codziennie po zamknięciu sesji na GPW na stronie PRODUKCJA.EXPERT oraz DSR.COM.PL. Wagi poszczególnych spółek ustalane są na podstawie ich kapitalizacji rynkowej. Pakiety spółek, których udziały przewyższają 10% są redukowane do poziomu 10%. Rewizja roczna składu indeksu i wielkości pakietów następuje w ostatnim tygodniu października.
Kryteria doboru spółek.
W portfelu GIP60 znajduje się 60 największych spółek pod względem kapitalizacji spełniających następujące kryteria:
Historia.
Dniem bazowym dla GIP60 jest 1 stycznia 2016 roku jednak publikację wartości indeksu i powiązanych z nim analiz rozpoczęto w październiku 2016 roku. Różnica pomiędzy dniem bazowym a dniem startowym wnika między innymi z celów jakie sobie założyli twórcy indeksu:
„Rok 2016 można uznać za początek realizacji Planu Morawieckiego, co pozwoli z biegiem lat zweryfikować skalę wzrostu wartości sektora przemysłowego w Polsce. Liczymy na to, że GIP60 i powiązane z nim analizy staną się przydatnym źródłem informacji dla pracowników spółek produkcyjnych, inwestorów planujących inwestycje w branży produkcyjnej, ale również dla każdego kto jest zainteresowany kondycją polskiego przemysłu” – przekonuje Maciej Zaręba, pomysłodawca GIP60.

</doc>
<doc id="3977561" url="https://pl.wikipedia.org/wiki?curid=3977561" title="Historyja o chwalebnym Zmartwychwstaniu Pańskim (misterium Dejmka)">
Historyja o chwalebnym Zmartwychwstaniu Pańskim (misterium Dejmka)

Historyja o chwalebnym Zmartwychwstaniu Pańskim – misterium Kazimierza Dejmka wystawione w roku 1961 w Teatrze Nowym w Łodzi i w roku 1962 w Teatrze Narodowym w Warszawie.
Prapremiera misterium (pod tytułem "Wielkanoc – Historja o Męce Najświętszej i Chwalebnem Zmartwychwstaniu Pańskiem") odbyła się w Teatrze Reduta w Warszawie 3 kwietnia 1923 roku w reż. Leona Schillera, twórcy nowożytnego polskiego misterium scenicznego (opracowanie muz.: Henryk Nowacki, Leon Schiller, Bronisław Rutkowski, kostiumy: Iwo Gall).
Prapremiera powojenna: 16 grudnia 1961 r. w Teatrze Nowym w Łodzi w reż. Kazimierza Dejmka (oprac. Muz. Witold Krzemieński, scenografia: Andrzej Stopka). W obsadzie m.in.: Hanna Bedyńska, Barbara Horawianka, Bogdan Baer, Stanisław Łapiński, Józef Pilarski.

</doc>
<doc id="3977562" url="https://pl.wikipedia.org/wiki?curid=3977562" title="Liderzy opozycji">
Liderzy opozycji



</doc>
<doc id="3977565" url="https://pl.wikipedia.org/wiki?curid=3977565" title="Linnuse">
Linnuse



</doc>
<doc id="3977569" url="https://pl.wikipedia.org/wiki?curid=3977569" title="Lista gatunków roślin objętych ochroną w Polsce (1946-1957)">
Lista gatunków roślin objętych ochroną w Polsce (1946-1957)



</doc>
<doc id="3977570" url="https://pl.wikipedia.org/wiki?curid=3977570" title="Lista gatunków roślin objętych ochroną w Polsce (1957-1983)">
Lista gatunków roślin objętych ochroną w Polsce (1957-1983)



</doc>
<doc id="3977571" url="https://pl.wikipedia.org/wiki?curid=3977571" title="Lista gatunków roślin objętych ochroną w Polsce (1983-1995)">
Lista gatunków roślin objętych ochroną w Polsce (1983-1995)



</doc>
<doc id="3977572" url="https://pl.wikipedia.org/wiki?curid=3977572" title="Lista gatunków roślin objętych ochroną w Polsce (1995-2001)">
Lista gatunków roślin objętych ochroną w Polsce (1995-2001)



</doc>
<doc id="3977574" url="https://pl.wikipedia.org/wiki?curid=3977574" title="Lista gatunków roślin objętych ochroną w Polsce">
Lista gatunków roślin objętych ochroną w Polsce



</doc>
<doc id="3977575" url="https://pl.wikipedia.org/wiki?curid=3977575" title="Cristián Carlo Roncagliolo Pacheco">
Cristián Carlo Roncagliolo Pacheco



</doc>
<doc id="3977582" url="https://pl.wikipedia.org/wiki?curid=3977582" title="Daphne and Other Poems (tomik Fredericka Tennysona)">
Daphne and Other Poems (tomik Fredericka Tennysona)

Daphne and Other Poems – tomik wierszy angielskiego poety Fredericka Tennysona, brata Alfreda Tennysona i Charlesa Tennysona Turnera, opublikowany w 1891 w Londynie nakładem oficyny Macmillan &amp; Co. Zbiorek zawiera dłuższe poematy epickie pisane wierszem białym, szesnastoczęściowy "Daphne", dziesięcioczęściowy "Pygmalion", "Ariadne", "Hesperia", "Atlantis", "Halcyone", "Psyche", "Niobe", "Aeson" i "King Athamas", oparte na mitologii greckiej. Ogółem tom liczy 522 strony.

</doc>
<doc id="3977585" url="https://pl.wikipedia.org/wiki?curid=3977585" title="Sofia Yfantidu">
Sofia Yfantidu



</doc>
<doc id="3977586" url="https://pl.wikipedia.org/wiki?curid=3977586" title="Oblężenie Gibraltaru">
Oblężenie Gibraltaru



</doc>
<doc id="3977597" url="https://pl.wikipedia.org/wiki?curid=3977597" title="Rewolta Diego Silanga (1762–1763)">
Rewolta Diego Silanga (1762–1763)



</doc>
<doc id="3977600" url="https://pl.wikipedia.org/wiki?curid=3977600" title="Guram Makajew">
Guram Makajew

Guram Makajew (kaz.: Гурам Макаев; ur. 18 lutego 1970 w Ałma-Acie) – kazachski piłkarz występujący na pozycji napastnika.
Kariera klubowa.
Od początku kariery w 1987 roku Makajew występował w zespołach SKIF Ałmaty, Ekibastuziec Ekibastuz, RŻSSzM Ałmaty, Chimik Dżambuł, grających w trzeciej lidze ZSRR. W 1991 roku grał też w drugoligowym Kajracie Ałmaty. W 1992 roku został zawodnikiem Batyru Ekibastuz, występującego w pierwszej lidze kazachskiej. W 1993 roku wywalczył z nim wicemistrzostwo Kazachstanu.
W 1995 roku Makajew przeszedł do belgijskiego KFC Lommel, grającego w Eerste klasse. Spędził tam sezon 1995/1996, a potem przeniósł się do innego zespołu tej ligi –
Royalu Antwerp. Występował tam przez sezon 1996/1997, po czym wrócił do Batyru Ekibastuz. W 1998 roku wywalczył z nim drugie wicemistrzostwo Kazachstanu. W kolejnych latach Makajew grał w drużynach Szachtior Karaganda, Kajrat Ałmaty, FK Atyrau (wicemistrzostwo Kazachstanu 2001 i 2002), Żetysu Tałdykorgan oraz Ordabasy Szymkent. W 2004 roku zakończył karierę.
Kariera reprezentacyjna.
W reprezentacji Kazachstanu Makajew zadebiutował 11 kwietnia 1994 w wygranym 1:0 towarzyskim meczu z Tadżykistanem, a 3 grudnia 1998 w wygranym 5:0 pojedynku Igrzysk Azjatyckich z Laosem strzelił swojego jedynego gola w kadrze. W latach 1994–1998 w drużynie narodowej rozegrał 10 spotkań i zdobył 1 bramkę.

</doc>
<doc id="3977602" url="https://pl.wikipedia.org/wiki?curid=3977602" title="Jorge Enrique Concha Cayuqueo">
Jorge Enrique Concha Cayuqueo



</doc>
<doc id="3977603" url="https://pl.wikipedia.org/wiki?curid=3977603" title="Dimetylobenzen">
Dimetylobenzen



</doc>
<doc id="3977604" url="https://pl.wikipedia.org/wiki?curid=3977604" title="Żywot Józefa (moralitet)">
Żywot Józefa (moralitet)

Żywot Józefa – moralitet (znany także pod tytułem: Żywot Jozepha) Kazimierza Dejmka według staropolskiego tekstu Mikołaja Reja pod tym samym tytułem. Jeden z pięciu (obok "Dialogus de Passione", "Historyji o chwalebnym Zmartwychwstaniu Pańskim", "Uciechach staropolskich" i "Grze o Narodzeniu i Męce") staropolskich utworów misteryjnych w realizacji scenicznej Kazimierza Dejmka.
Prapremiera: 6 kwietnia 1958 roku w Teatrze Nowym w Łodzi (scenografia Zenobiusz Strzelecki, muz. Witold Krzemiński, choreogr. Marcela Hildebrandt-Pruska).
Budowa moralitetu Kazimierza Dejmka z roku 1958.
Żywot Józefa
"widowisko staropolskie w trzech częściach" (dialogi staropolskie): 
Budowa moralitetu Kazimierza Dejmka z roku 1985.
Żywot Józefa
"moralitet w czterech Sprawach ze świeckimi krotofilami takoż ku nauce":
Z muzyką autorów: Wacław z Szamotuł, Cyprian Bazylik, ]Mikołaj Gomółka i Anonimy z XVI i XVII wieku w wykonaniu "Musicae Antique Collegium Varsoviense" i solistami: Wiesław Schmidt (sopran), Barbara Tuszyńska (alt), Rajmund Janowski (tenor), Ryszard Drabczyński (bas).
Zobacz też.
Żywot Józefa – utwór staropolski Mikołaja Reja.

</doc>
<doc id="3977605" url="https://pl.wikipedia.org/wiki?curid=3977605" title="Ludger Jochmann">
Ludger Jochmann



</doc>
<doc id="3977608" url="https://pl.wikipedia.org/wiki?curid=3977608" title="Zofia Świdrak">
Zofia Świdrak

Bernadetta Zofia Świdrak (ur. w 1933 w Białej Niżnej, zm. 15 kwietnia 2017) – polska plastyczka, działaczka społeczna i animatorka kultury.
Życiorys.
Ukończyła liceum ogólnokształcące o profilu plastycznym. Była pracownicą krakowskiej „Cepelii” oraz Towarzystwa Przyjaciół Dzieci w Nowym Sączu. Tworzyła m.in. wystawy sklepowe, z których wiele zostało nagrodzonych.&lt;br&gt;
Od 1968 roku była członkiem Towarzystwa Przyjaciół Sztuk Pięknych w Krakowie, natomiast od 1982 roku była członkiem jego zarządu jako wiceprezes. Przez 12 lat kierowała również Klubem TPSP w Nowym Sączu. Z jej inicjatywy organizowane były liczne wystawy konkursowe i poplenerowe prac artystów ludowych ziemi sądeckiej oraz plenery malarskie dla uzdolnionych plastycznie osób niepełnosprawnych. Współpracując z Muzeum Okręgowym w Nowym Sączu zorganizowała wystawy polskiego malarstwa i rzeźby w Smolianie w Bułgarii oraz ogólnopolskie Biennale Sztuk Plastycznych w Skawinie. Była również organizatorką licznych akcji charytatywnych, m.in. na rzecz ofiar trzęsienia ziemi w Armenii w 1988 roku oraz powodzi na Sądecczyźnie.
Nagrody i odznaczenia.
W uznaniu swych zasług Zofia Świdrak została odznaczona Brązowym Medalem „Zasłużony Kulturze Gloria Artis” (2006), Srebrnym Krzyżem Zasługi (2007) oraz nagrodą „Srebrne Jabłko Sądeckie” (2007).

</doc>
<doc id="3977609" url="https://pl.wikipedia.org/wiki?curid=3977609" title="Hypoxylon cohaerens">
Hypoxylon cohaerens



</doc>
<doc id="3977610" url="https://pl.wikipedia.org/wiki?curid=3977610" title="Knattspyrnufélag Fjallabyggðar w europejskich pucharach">
Knattspyrnufélag Fjallabyggðar w europejskich pucharach



</doc>
<doc id="3977612" url="https://pl.wikipedia.org/wiki?curid=3977612" title="Tobias Santelmann">
Tobias Santelmann

Tobias Santelmann (ur. 8 sierpnia 1980 we Fryburgu Bryzgowijskim) – norweski aktor filmowy.
Życiorys.
Wczesne lata.
Urodził się we Fryburgu Bryzgowijskim. Do Norwegii przeprowadził się wraz z rodziną, mając roczek. Rodzina mieszkała początkowo w Lindesnes. Kiedy miał 16 lat, wraz z rodziną przeprowadził się do Oslo. W 2006 ukończył Narodową Akademię Sztuk Dramataycznych (KHiO) w Oslo. 
Kariera.
Po studiach pracował w teatrze Det Norske Teatret w Oslo, gdzie grał m.in. w spektaklach: "Dobry człowiek z Seczuanu" Bertolta Brechta jako młody Sun, "Zamek" Kafki jako K, "Nora" Henrika Ibsena jako Torvald Helmer i "Lasy" Mameta jako Nick.
Na ekranie zadebiutował w filmie "Varg Veum - Skriften på veggen" (2010) jako Stian Brandt. W nakręconym w międzynarodowej koprodukcji dramacie historyczno-przygodowym "Wyprawa Kon-Tiki" ("Kon Tiki", 2012) o podróży Thora Heyerdahla przez Pacyfik wystąpił w roli Knuta Hauglanda. Obraz był nominowany do nagrody Oscara dla najlepszego filmu nieanglojęzycznego w 2013. Otrzymał też szereg innych nagród filmowych w Norwegii. W norweskim filmie historycznym akcji "Ucieczka" ("Flukt", 2012) zagrał postać Arvida. 
W 2013 za kreację Håvarda w filmie "Jag etter vind" był nominowany do norweskiej nagrody filmowej Amanda dla najlepszego aktora drugoplanowego oraz w kategorii debiutu. Po występie w miniserialu kryminalnym "Naoczny świadek" ("Øyevitne", 2014) w roli Larsa Strømme, zagrał postać Finna w norwesko-szwedzkiej komedii kryminalnej "Obywatel roku" ("Kraftidioten", 2014) u boku Stellana Skarsgårda i Bruno Ganza. Film ten wziął udział w konkursie głównym na Berlinale w 2014, będąc nominowanym do nagrody Złotego Niedźwiedzia.
W "Herkulesie" (2014) w reżyserii Bretta Ratnera wcielił się w rolę króla Resosa. W 2015 zagościł na ekranach telewizorów na całym świecie w roli Ragnara w serialu "Upadek królestwa" ("The Last Kingdom"), adaptacji serii powieści Bernarda Cornwella "The Saxon Stories". 
Pojawił się też w serialach: kryminalnym "Frikjent" (2015) w roli Erika Nilsena, "Homeland" (2015), "Heavy Water War" (2016) jako Joachim Rønneberg i "Borderliner" (2017) jako Nikolai.
Związał się z dziennikarką Jennifer Braathen, którą spotkał w publicznej toalecie w Torshovteatret w Norwegii. Mają córkę Albę.

</doc>
<doc id="3977614" url="https://pl.wikipedia.org/wiki?curid=3977614" title="James Owen">
James Owen



</doc>
<doc id="3977616" url="https://pl.wikipedia.org/wiki?curid=3977616" title="Trójfosforan adenozyny">
Trójfosforan adenozyny



</doc>
<doc id="3977617" url="https://pl.wikipedia.org/wiki?curid=3977617" title="Trifosforan adenozyny">
Trifosforan adenozyny



</doc>
<doc id="3977619" url="https://pl.wikipedia.org/wiki?curid=3977619" title="Kościół Świętych Apostołów Piotra i Pawła w Zbąszynku">
Kościół Świętych Apostołów Piotra i Pawła w Zbąszynku

Kościół pw. Świętych Apostołów Piotra i Pawła – rzymskokatolicki kościół filialny należący do parafii Macierzyństwa Najświętszej Maryi Panny w Zbąszynku, w dekanacie Babimost diecezji zielonogórsko-gorzowskiej.
Historia.
Świątynia została zbudowana jako kościół katolicki w ówczesnym Neu Bentschen. Niewielka społeczność katolicka licząca około 280 osób, na msze święte i nabożeństwa uczęszczała do kościoła w Kosieczynie, jak i chodzili do kaplicy znajdującej się w piwnicy szkoły, obecnego Gimnazjum.
W związku z tym należało wybudować miejscową świątynię, która miała należeć do parafii w Kosieczynie, co z kolei spowodowało umieszczenie kościoła w południowo- zachodniej części miejscowości (jak najbliżej Kosieczyna), na terenie kwartałów zamieszkałych przez katolickich rzemieślników.
Inicjatorem budowy świątyni był kosieczyński proboszcz ksiądz Herbert Abendroth, natomiast ufundowały ją wszystkie instytucje budujące osiedle Neu Bentschen: Towarzystwo Niemieckich Kolei Państwowych, Zarząd Finansów Rzeszy, Zarząd Poczty Rzeszy, Ministerstwo Spraw Wewnętrznych, państwo pruskie. Projekt świątyni został opracowany w Wydziale Budownictwa Lądowego Wschodniej Dyrekcji Kolei Państwowych we Frankfurcie nad Odrą. Głównym projektantem został Beringer (Radca Kolei Państwowych), a jego współpracownikiem był architekt Steinbach (Inspektor Techniczny Kolei Państwowych), natomiast kierownictwem budowy zajmował się Krajowy Urząd Budowlany w Kosieczynie.
Projekt zakładał istnienie obejścia wokół ławek, zewnętrznego obejścia dla procesji, wybudowanie empory muzycznej oraz dzwonnicy. Świątynia została zlokalizowana na obszernej parceli, na której miał być wybudowany dom parafialny oraz założony ogród.
Kamień węgielny pod budowę świątyni został wmurowany w dniu 1 września 1929 roku, w obecności duchowieństwa dekanatu babimojskiego oraz przedstawicieli budowniczych i mieszkańców Neu Bentchen. Kamień wmurował wspomniany wyżej kosieczyński proboszcz ksiądz Herbert Abendroth. Budowa świątyni została ukończona w dniu 12 grudnia 1930 roku. Po sześciu dniach, tj. w dniu 18 grudnia 1930 roku kościół został przekazany do użytku. Podczas budowy zostały jeszcze, w dniu 6 lipca 1930 roku, poświęcone trzy dzwony.
Świątynia została poświęcona w dzień uroczystości jego patronów Świętych Apostołów Piotra i Pawła, czyli 29 czerwca 1931 roku.
Kościół i ołtarz główny konsekrował ksiądz dr Franziskus Hartz (prałat Wolnej Prałatury Pilskiej), natomiast mistrzem ceremonii był asesor konsystorz ksiądz dr Kruger z Piły, a uroczystą homilię wygłosił radca konsystorza ksiądz Petzel z Międzyrzecza.
Uroczystość zgromadziła licznych przedstawicieli władz Rzeszy i mieszkańców Neu Bentschen. Całkowity koszt budowy świątyni katolickiej w Neu Nentschen został oszacowany na 43 tysiące marek.
Budowla została wzniesiona z cegły, elewacje zostały wyprawione szlachetnym tynkiem, cokół został oblicowany kostką granitową, a dach został pokryty łupkiem. Bryła świątyni została zdominowana przez dzwonnicę, umieszczoną w części północno-wschodniej. Główne wejście do wnętrza zostało usytuowane na elewacji zachodniej i zostało zwieńczone plastycznymi wyobrażeniami patronów - świętych Apostołów Piotra i Pawła.

</doc>
<doc id="3977620" url="https://pl.wikipedia.org/wiki?curid=3977620" title="Schronisko &quot;Rudolfsheim&quot;">
Schronisko &quot;Rudolfsheim&quot;



</doc>
<doc id="3977621" url="https://pl.wikipedia.org/wiki?curid=3977621" title="Receptory β-adrenergiczne">
Receptory β-adrenergiczne



</doc>
<doc id="3977622" url="https://pl.wikipedia.org/wiki?curid=3977622" title="Brescia Calcio w europejskich pucharach">
Brescia Calcio w europejskich pucharach



</doc>
<doc id="3977623" url="https://pl.wikipedia.org/wiki?curid=3977623" title="Receptor β-adrenergiczny">
Receptor β-adrenergiczny



</doc>
<doc id="3977624" url="https://pl.wikipedia.org/wiki?curid=3977624" title="Receptor beta-adrenergiczny">
Receptor beta-adrenergiczny



</doc>
<doc id="3977626" url="https://pl.wikipedia.org/wiki?curid=3977626" title="Cholinergiczny receptor muskarynowy">
Cholinergiczny receptor muskarynowy



</doc>
<doc id="3977628" url="https://pl.wikipedia.org/wiki?curid=3977628" title="Cholinergiczne receptory muskarynowe">
Cholinergiczne receptory muskarynowe



</doc>
<doc id="3977629" url="https://pl.wikipedia.org/wiki?curid=3977629" title="SC Freiburg w europejskich pucharach">
SC Freiburg w europejskich pucharach



</doc>
<doc id="3977630" url="https://pl.wikipedia.org/wiki?curid=3977630" title="Bon Appétit">
Bon Appétit

Bon Appétit – drugi singel amerykańskiej piosenkarki Katy Perry, promujący jej piąty album studyjny, zatytułowany "Witness". Powstały przy gościnnym udziale amerykańskiego zespołu muzycznego Migos. Singel został wydany 28 kwietnia 2017 roku. Twórcami tekstu utworu są Katy Perry, Quavious Marshall, Kirshnik Ball, Ciari Cephus, Max Martin, Shellback, Oscar Holter oraz Ferras Alqaisi, natomiast jego produkcją zajęli się Martin, Shellback i Holter.
„Bon Appétit” jest utrzymany w stylu muzyki dance-pop i trap-pop. Aby promować piosenkę Katy Perry wykonała ją m.in. w programie "Saturday Night Live".
Personel.
Opracowano na podstawie materiału źródłowego.

</doc>
<doc id="3977635" url="https://pl.wikipedia.org/wiki?curid=3977635" title="Wiktor Zubariew">
Wiktor Zubariew

Wiktor Jegorowicz Zubariew (ros. Виктор Егорович Зубарев; ur. 10 kwietnia 1973 w Aksu, zm. 18 października 2004 w Omsku) – kazachski piłkarz występujący na pozycji napastnika.
Kariera klubowa.
Zubariew karierę rozpoczynał w 1993 roku w Batyrze Ekibastuz, grającym w pierwszej lidze kazachskiej. W tym samym roku wywalczył z nim wicemistrzostwo Kazachstanu. W Batyrze grał do 1996 roku. W 1997 roku odszedł do Irtyszu Pawłodar i w tym samym roku zdobył z nim mistrzostwo Kazachstanu.
W 1998 roku Zubariew występował w drugiej lidze rosyjskiej, w zespołach Arsenał Tuła oraz Lokomotiw Niżny Nowogród. W 1999 roku wrócił do Irtysza, z którym zdobył drugie mistrzostwo Kazachstanu (1999). W 2000 roku został zawodnikiem cypryjskiego Arisu Limassol. W sezonie 2000/2001 zwyciężył z nim w rozgrywkach Pucharu Cypru.
W 2002 roku Zubariew ponownie wrócił do Irtysza, z którym wywalczył kolejne mistrzostwo Kazachstanu (2002). W trakcie sezonu 2003 odszedł do klubu Jesil-Bogatyr Petropawł, który był ostatnim w jego karierze. Będąc jego zawodnikiem, zmarł 18 października 2004.
Kariera reprezentacyjna.
W reprezentacji Kazachstanu Zubariew zadebiutował 11 czerwca 1997 w wygranym 7:0 meczu eliminacji Mistrzostw Świata 1998 z Pakistanem, w którym strzelił hat-tricka. W latach 1997–2002 w drużynie narodowej rozegrał 18 spotkań i zdobył 11 bramek.

</doc>
<doc id="3977640" url="https://pl.wikipedia.org/wiki?curid=3977640" title="Irena Bączkowska">
Irena Bączkowska

Irena Bączkowska z domu Zabłocka (ur. 12 maja 1902 w Kijowie, zm. 21 stycznia 2006 w Londynie) – polska pisarka, autorka powieści i opowiadań.
Życiorys.
Do 1920 rodzina przyszłej pisarki mieszkała na Ukrainie, potem przeprowadziła się do Polski. Ukończyła studia w Akademii Rolniczej w Bydgoszczy, nauczycielka, inspektorka w organizacjach rolniczych i autorka tekstów do prasy rolniczej. Od 1934 jej mężem był Jan Bączkowski (oficer I Pułku Ułanów Krechowieckich).
Emigrowała po wybuchu II wojny światowej – najpierw do Francji przez Szwecję, a następnie do Wielkiej Brytanii. Pracowała jako nauczycielka i (od 1948 r.) właścicielka własnego gospodarstwa.
W wieku 51 lat zadebiutowała opowiadaniem "Jeziora", opublikowanym w „Wiadomościach”.

</doc>
<doc id="3977648" url="https://pl.wikipedia.org/wiki?curid=3977648" title="Abd-ar-Razzagh Samarkandi">
Abd-ar-Razzagh Samarkandi

Abd-ar-Razzagh Samarkandi, pers. عبدالرزاق سمرقندی, (pełne imię: Abd-ar-Razzagh Kamal-ad-Din-e Dżalal-ad-Din Eshagh Samarkandi), (ur. 7 listopada 1413 roku w Heracie, zm. tamże lipiec/sierpień 1482 roku) – perski uczony i dyplomata związany z dworem Timurydów, znany przede wszystkim ze swojej perskiej historii "Matla-e Sa'dajn wa Madżma-e Bahrajn" ("Wschód dwóch pomyślnych konstelacji i skrzyżowanie mórz"), będącej najważniejszym źródłem dla dziejów Timurydów w latach 1427–1470.
Jego ojciec, Dżalal-ad-Din Eshagh, był sędzią i imamem na dworze Szahrucha (1405–1447). Jego rodzina była powiązana z potężnym emirem Firuzszahem (zm. 1444/1445) i wpływowym herackim sufim Baha ad-Dinem Umarem (zm. 1453). Podobnie jak jego czterej bracia Abd-ar-Razzagh odebrał wykształcenie w naukach religijnych i posiadał dyplom ("idżaza") uprawniający go do przekazywania tradycji ("hadis") wydany przez tradycjonistę Mohammada Dżazariego (zm. 1429/1430). W roku 1437/1438 Abd-ar-Razzagh zdecydował się starać o stanowisko na dworze i w tym celu zadedykował Szahruchowi komentarz na temat dzieła Idżiego. W rezultacie Szahruch mianował go nadwornym sędzią na miejsce jego ojca, który zmarł w roku 1437. Zgodnie z przekazem samego Abd-ar-Razzagha był on krytykowany przez innych ulemów obecnych na dworze że tak wcześnie porzucił swoje studia na rzecz służby u władcy. Dlatego zdecydował się na publiczny egzamin, wspólnie z innym reprezentatywnym ulamą. W wyniku egzaminu wszelkie wątpliwości na temat jego kwalifikacji miały zostać definitywnie rozwiane. Dwóch braci Abd-ar-Razzagha także było ulemami w Heracie, przy czym jeden z nich, Szarif-ad-Din Abd-al-Ghahhar, był szeroko znany. Pomiędzy styczniem 1442 a grudniem 1444 roku wyruszył na czele dyplomatycznej misji do Ormuzu i Indii, razem ze swoim bratem Abd-al-Wahhabem. W jej trakcie odwiedził m.in. Kalikat i Widźajanagar, pozostawiając w swoim dziele bardzo ciekawy opis dworu i stolicy tego hinduskiego państwa. Jego brat zmarł podczas tej wyprawy. W roku 1446 został wysłany z misją dyplomatyczną do Gilanu by zapewnić wsparcie jego namiestnika, Mohammada Rasztiego, przeciwko rebelii Sultana Muhammada (1447–1452). Następnie miał się udać z misją do Egiptu, do tej podróży jednak nie doszło z powodu śmierci Szahrucha. Niemniej Abd-ar-Razzagh w swoim dziele zachował tekst listu, który miał przekazać sułtanowi Czakmakowi (1438–1453). Po śmierci Szahrucha udał się do Samarkandy, by pod rządami Abd al-Latifa (1449–1450) zostać nadzorcą urzędów religijnych ("sadr"), a następnie służyć jego następcy, Abdallahowi (1450–1451). Powrócił do Heratu po zdobyciu Samarkandy przez Abu Sa’ida (1451–1469) i wstąpił na służbę Babura (1447–1457). W roku 1452 wziął udział w jego kampanii w Iraku Perskim i Farsie, a następnie w roku 1454 w jego kampanii przeciwko Abu Sa’idowi. Abd-ar-Razzagh utrzymywał kontakt z czołowym przedstawicielem sufizmu w Azji Środkowej, Chodżą Ahrarem, z którym spotkał się w pobliżu Samarkandy podczas negocjacji pomiędzy Baburem a Abu Sa’idem w roku 1454 oraz ponownie w roku 1460 w Heracie. Chodża Ahrar miał bezskutecznie wstawiać się za nim u Abu Sa’ida, najwidoczniej po śmierci Babura w roku 1457. Kiedy Abu Sa’id zagroził Heratowi w roku 1458 Abd-ar-Razzagh przyłączył się do niego i został jego wysłannikiem do Husajna Bajkary (1470–1506) w Gorganie. Do Abu Sa’ida, który w międzyczasie zdobył Herat, powrócił z ofertą uznania jego zwierzchności przez Husajna Bajkarę. Wydaje się, że był niezadowolony ze swojej pozycji przy Abu Sa’idzie, jednak w styczniu 1463 roku zapewnił sobie stanowisko szejcha chanaghi w kompleksie religijnym Szahrucha, na którym to pozostał aż do śmierci.
Jako uczestnik życia dworskiego, urzędnik religijny i dyplomata Abd-ar-Razzagh był bezpośrednim świadkiem wielu politycznych i militarnych wydarzeń okresu. Z racji charakteru jego zaangażowania jego dzieło stanowi na wpół oficjalną relację sporządzoną z timurydzkiego punktu widzenia. Timurydzi przedstawiali swoją dynastię jako sukcesorów Ilchanidów i Abd-ar-Razzagh rozpoczyna swoją historię od narodzin ostatniego ilchana Abu Sa’ida (1316–1335), by doprowadzić ją aż do końca panowania timurydzkiego Abu Sa’ida i relacji z bezpośrednio następującym po nim wydarzeń roku 1470. Tytuł dzieła Abd-ar-Razzagha, z jego dwiema konstelacjami i morzami, miał być właśnie nawiązaniem do dwóch Abu Sa’idów wyznaczających początek i koniec jego historii. Składa się ona z dwóch części, pierwszej doprowadzonej do śmierci Timura (1370–1405) w roku 1405, którą Abd-ar-Razzagh ukończył w roku 1466, i drugiej z roku 1470. Dla wydarzeń do roku 1427 Abd-ar-Razzagh zaadaptował tekst "Madżma at-tawarich" Hafeza-e Abru, z kilkoma dodatkami. Dla późniejszych wydarzeń zachował on organizację materiału przyjętą w kronice Hafeza-e Abru, jednak zaprzestał opisu wydarzeń dla każdej prowincji w danym roku. Abd-ar-Razzagh zawarł w swoim dziele także materiały o charakterze autobiograficznym i jego osobiste zainteresowania są jasno widoczne – poświęca on mniej miejsca wydarzeniom militarnym niż Hafez-e Abru, za to zwracając większą uwagę na przywódców religijnych. Jego styl jest raczej ozdobny, ale zwłaszcza w drugiej części jego pracy istotne informacje są często przedstawiane w prosty sposób po rozwlekłych paragrafach. Abd-ar-Razzagh nadzorował kopiowanie swojego dzieła i wielokrotnie korygował tekst – manuskrypt drugiej części przechowywany w Oriental College Library w Lahaur to jego własnoręczna kopia. Dzieło Abd-ar-Razzagha to najpełniejsza historia Timurydów w latach 1427–1470 i stanowiło ono bazę dla późniejszych historii Mirchonda i Chondemira. Zostało także częściowo przetłumaczone na język osmański.

</doc>
<doc id="3977650" url="https://pl.wikipedia.org/wiki?curid=3977650" title="Lydia Maria Child">
Lydia Maria Child

Lydia Maria Child (ur. 1802, m. 1880) – amerykańska działaczka społeczna, edytorka, pisarka i poetka. 
Życiorys.
Lydia Maria Child urodziła się 11 lutego 1802 w Medford w stanie Massachusetts jako Lydia Francis, córka Davida Conversa Francisa i Susannah (Rand) Francis. Była ich najmłodszym, szóstym dzieckiem. Drugie imię dodała sobie przy powtórnym chrzcie w wieku dziewiętnastu lat. Dorastała w domu zamężnej siostry w stanie Maine. Tam zaznajomiła się z Indianami z plemion Abenaki i Penobscot. W wieku dziewiętnastu lat wróciła do Massachusetts, gdzie zamieszkała z bratem Conversem, który był pastorem unitariańskim. W 1826 zaczęła wydawać dwumiesięcznik "Juvenile Miscellany", pierwszy w stanach Zjednoczonych periodyk przeznaczony dla dzieci. W 1828 wyszła za mąż za bostońskiego prawnika Davida Lee Childa, absolwenta Harvard College. Po spotkaniu ze znanym abolicjonistą Williamem Lloydem Garrisonem poświęciła się sprawie wyzwolenia niewolników. W 1852 Childowie osiedlili się w Wayland w stanie Massachusetts. Lydia Maria Child zmarła w wieku 78 lat 20 października 1880 w Wayland. Przyjaciółka Lydii Marii Child, Harriet Winslow Sewall, przygotowała do publikacji jej listy. Ukazały się one z biograficzną przedmową Johna G. Whittiera w 1883.
Twórczość.
O rozpoczęciu przez Lydię Marię Child kariery zadecydował przypadek. W czasopiśmie "North American Review" przeczytała artykuł o możliwości wykorzystania w charakterze materiału powieściowego wczesnej historii amerykańskiej z czasów kolonialnych. Lydia niezwłocznie przystąpiła do pracy i napisała rozdział opowieści. Zachęcona przez brata w ciągu sześciu tygodni ukończyła utwór "Hobomok, a Tale of the Times" (1824), który okazał się popularny, wzbudzając jednakże kontrowersje z powodu przekroczenia barier rasowych. W 1825 wydała drugą powieść "The Rebels; or, Boston before the Revolution". Do najważniejszych dzieł autorki należy traktat "An Appeal in Favor of That Class of Americans Called Africans", będący pierwszą książkową pozycją poświęconą niewolnictwu w Stanach Zjednoczonych. Rozprawa ta ukazała się w 1833. Tak odważne wystąpienie przeciwko akceptowanemu wtedy systemowi społecznemu wywołało towarzyską izolację pisarki i przyczyniło się do upadłości jej pisma. Sama książka jednak zaczęła się cieszyć rosnącym zainteresowaniem czytelników, którzy dołączali do ruchu abolicjonistycznego. Opublikowała też poradnik "The Frugal Housewife" (1829). Później pisarka wydała między innymi "Flowers for Children" (1844–47), "Fact and Fiction" (1846), "The Freedmen’s Book" (1865) i "An Appeal for the Indians" (1868). Najbardziej znanym wierszem autorki jest najprawdopodobniej utwór "Thanksgiving Day" ("Święto dziekczynienia"), będący klasykiem poezji dziecięcej.
Lydia Maria Child jest uważana za jedna z najbardziej wpływowych pisarek amerykańskich XIX wieku.

</doc>
<doc id="3977651" url="https://pl.wikipedia.org/wiki?curid=3977651" title="Dona Flor i Jej Dwóch Mężów (film)">
Dona Flor i Jej Dwóch Mężów (film)



</doc>
<doc id="3977654" url="https://pl.wikipedia.org/wiki?curid=3977654" title="Tusuros">
Tusuros

Tusuros (łac. "Dioecesis Tusuritanus") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="3977659" url="https://pl.wikipedia.org/wiki?curid=3977659" title="Aschat Kadyrkułow">
Aschat Kadyrkułow

Aschat Kadyrkułow (ros. Асхат Кадыркулов; ur. 14 listopada 1974 w Uzynagaszu) – kazachski piłkarz występujący na pozycji pomocnika.
Kariera klubowa.
Kadyrkułow karierę rozpoczynał w 1990 roku w zespole Ak-Kanat Uzurganach, grającym w czwartej lidze ZSRR. W 1993 roku został zawodnikiem Namysu Ałmaty z pierwszej ligi kazachskiej. W 1994 roku odszedł do Kajratu Ałmaty. W 1996 roku zdobył z nim Puchar Kazachstanu.
W 2000 roku Kadyrkułow przeszedł do Szachtiora Karaganda, jednak jeszcze w tym samym roku odszedł stamtąd do rosyjskiego CSKA Moskwa.
Grał tam do 2001 roku. Następnie wrócił do Kazachstanu, gdzie został graczem Żengysu Astana, z którym wywalczył Puchar Kazachstanu. W 2003 roku przeniósł się do Kajratu Ałmaty. Zdobył z nim Puchar Kazachstanu (2003), a także mistrzostwo Kazachstanu (2004).
W kolejnych latach Kadyrkułow grał w zespołach Szachtior Karaganda, Kajrat Ałmaty oraz Żetysu Tałdykorgan. W 2007 roku zakończył karierę.
Kariera reprezentacyjna.
W reprezentacji Kazachstanu Kadyrkułow zadebiutował 11 maja 1997 w wygranym 3:0 meczu eliminacji Mistrzostw Świata 1998 z Pakistanem, a 6 kwietnia 2000 w wygranym 2:0 pojedynku eliminacji Pucharu Azji 2000 z Palestyną strzelił swojego pierwszego gola w kadrze. W latach 1997–2002 w drużynie narodowej rozegrał 24 spotkania i zdobył 4 bramki.

</doc>
<doc id="3977662" url="https://pl.wikipedia.org/wiki?curid=3977662" title="Szkodliwe oprogramowanie">
Szkodliwe oprogramowanie



</doc>
<doc id="3977670" url="https://pl.wikipedia.org/wiki?curid=3977670" title="Metropolia Makassar">
Metropolia Makassar

Metropolia Makassar – jedna z 10 metropolii Kościoła Rzymskokatolickiego w Indonezji. Została erygowana 3 stycznia 1961.

</doc>
<doc id="3977672" url="https://pl.wikipedia.org/wiki?curid=3977672" title="Falk Hentschel">
Falk Hentschel

Falk Hentschel (ur. 26 kwietnia 1985 w Lipsku) – niemiecki aktor filmowy i telewizyjny, tancerz i choreograf, najlepiej znany z występów w amerykańskich produkcjach kinowych - "Świat w płomieniach" ("White House Down") i "Transcendencja" ("Transcendence"), a także jako Carter Hall / Hawkman w serialach telewizyjnych: "Flash", "Arrow" i "DC’s Legends of Tomorrow".
Życiorys.
Wczesne lata.
Urodził się w Lipsku jako syn Jörga i Martiny Hentschelów. Wychowywał się z bratem Uwe. Wyjechał z NRD siedem miesięcy przed upadkiem muru berlińskiego.
Kariera.
Pracował w Londynie jako profesjonalny tancerz dla artystów, m.in. takich jak Mariah Carey, Britney Spears, Paulina Rubio czy Jamelia. Później został zatrudniony jako choreograf i pracował nad wieloma wideoklipami i trasami koncertowymi w Kanadzie i Azji.
W 2003 zdecydował się na pobyt w Los Angeles. W 2005 roku zadebiutował jako aktor w uhonorowanym nagrodą Emmy serialu Fox "Bogaci bankruci" ("Arrested Development"). Był czeladnikiem w filmach niskobudżetowych.
W 2008 roku zdecydował się na własne projekty i zrealizował film krótkometrażowy "Kim jest Bobby Domino" ("Who is Bobby Domino"). Wiele jego wspólnych realizacji z Jesse Grace znalazło się na najbardziej prestiżowych festiwalach filmowych na świecie i zdobyło wiele nagród.
W 2009 roku pracował jako tancerz go-go w utworze Felixa Gonzaleza-Torresa „Untitled (Go-Go Dancing Platform)” w Hammer Museum w Los Angeles. W komedii sensacyjnej "Wybuchowa para" ("Knight and Day", 2009) wystąpił jako morderca Bernhard u boku Toma Cruise’a i Cameron Diaz, a w serialu TNT "Podkomisarz Brenda Johnson" ("The Closer", 2010) z Kyrą Sedgwick zagrał postać uzależnionego od narkotyków Richarda Conwaya. Można go było także dostrzec w serialach: CBS ' ("CSI: Crime Scene Investigation") - w jednym z odcinków pt. „Targets of Obsession” (2011) pojawił się z Justinem Bieberem i ' ("Agenci NCIS: Los Angeles") - pt. „Archangel” (2011).
W melodramacie muzycznym "StreetDance 2" (2012) jako protagonista zagrał rolę utalentowanego tancerza Asha, lidera grupy. W drugim sezonie serialu ABC "Agenci T.A.R.C.Z.Y." ("Agents of S.H.I.E.L.D.", 2014) w odcinku „A Fractured House” pojawił się jako najemnik Hydry - Marcus Scarlotti 'Whiplash'.

</doc>
<doc id="3977679" url="https://pl.wikipedia.org/wiki?curid=3977679" title="Lúcio de Castro">
Lúcio de Castro

Lúcio Almeida Prado de Castro (ur. 1 października 1910 w São Paulo, zm. 20 maja 2004 tamże) – brazylijski lekkoatleta specjalizujący się w skoku o tyczce oraz rzucie oszczepem.
Wielokrotny medalista mistrzostw Ameryki Południowej: cztery medale w skoku o tyczce – dwa złote (1941 i 1947) oraz dwa srebrne (1933 i 1937, a także srebrny medal w rzucie oszczepem (1947). W 1946 podczas nieoficjalnych mistrzostw kontynentu (zorganizowanych z okazji 50. rocznicy nowożytnych igrzysk olimpijskich) zdobył złoto w skoku o tyczce oraz brąz w rzucie oszczepem.
Podczas igrzysk olimpijskich w Los Angeles (1932) zajął 6. miejsce w skoku o tyczce z wynikiem 3,90 m.
Dziewięciokrotny rekordzista kraju.
Rekord życiowy w skoku o tyczce: 4,12 (1941) – wynik ten był do 1955 roku rekordem Brazylii.

</doc>
<doc id="3977680" url="https://pl.wikipedia.org/wiki?curid=3977680" title="Lúcio Prado de Castro">
Lúcio Prado de Castro



</doc>
<doc id="3977681" url="https://pl.wikipedia.org/wiki?curid=3977681" title="Lúcio Almeida Prado de Castro">
Lúcio Almeida Prado de Castro



</doc>
<doc id="3977682" url="https://pl.wikipedia.org/wiki?curid=3977682" title="Lucio Almeida Prado de Castro">
Lucio Almeida Prado de Castro



</doc>
<doc id="3977683" url="https://pl.wikipedia.org/wiki?curid=3977683" title="Lucio Prado de Castro">
Lucio Prado de Castro



</doc>
<doc id="3977684" url="https://pl.wikipedia.org/wiki?curid=3977684" title="Lucio de Castro">
Lucio de Castro



</doc>
<doc id="3977686" url="https://pl.wikipedia.org/wiki?curid=3977686" title="Quercus senescens">
Quercus senescens

Quercus senescens Hand.-Mazz. – gatunek rośliny z rodziny bukowatych ("Fagaceae" Dumort.). Występuje naturalnie w południowych Chinach – w prowincjach Kuejczou, Syczuan oraz Junnan, a także w Tybetańskim Regionie Autonomicznym. 
Biologia i ekologia.
Rośnie w lasach zrzucających liście. Występuje na wysokości od 1900 do 3300 m n.p.m. Kwitnie od kwietnia do maja, natomiast owoce dojrzewają od września do października. 
Zmienność.
W obrębie tego gatunku wyróżniono jedną odmianę:

</doc>
<doc id="3977689" url="https://pl.wikipedia.org/wiki?curid=3977689" title="Bogusław Wiłkomirski">
Bogusław Wiłkomirski

Bogusław Andrzej Wiłkomirski (ur. 10 marca 1949 w Łodzi) – polski biochemik, profesor nauk biologicznych, profesor zwyczajny Uniwersytetu Warszawskiego i Uniwersytetu Jana Kochanowskiego w Kielcach.
Życiorys.
Absolwent XXXVII Liceum Ogólnokształcącego im. Jarosława Dąbrowskiego w Warszawie (1966). W 1971 ukończył studia z zakresu chemii na Wydziale Chemii Uniwersytetu Warszawskiego. Doktoryzował się w 1977 na Wydziale Biologii UW na podstawie rozprawy zatytułowanej "Biosynteza estrów alkoholi trójterpenowych w kwiatach Calendula officinalis". Stopień naukowy doktora habilitowanego uzyskał w 1987 w oparciu o pracę "Struktura, rozmieszczenie subkomórkowe i biosynteza pięciocyklicznych trioli triterpenowych w kwiatach Calendula officinalis". Tytuł naukowy profesora nauk biologicznych otrzymał 1 stycznia 2001. Specjalizuje się w biogeochemii i ekotoksykologii.
Od 1971 związany był z Uniwersytetem Warszawskim, na którym w 2008 objął stanowisko profesora zwyczajnego. Pracował w Instytucie Biochemii UW, będąc w latach 80. jego wicedyrektorem. W 1988 przeszedł do Instytutu Botaniki, którego dyrektorem był w latach 2002–2005 i 2008–2009. Ponadto w latach 1990–1996 i w kadencji 2005–2008 był prodziekanem Wydziału Biologii UW. W 2009 został zatrudniony na stanowisku profesora zwyczajnego na Uniwersytecie Humanistyczno-Przyrodniczym Jana Kochanowskiego w Kielcach, przekształconym w 2011 w Uniwersytet Jana Kochanowskiego. Na UJK dołączył do Samodzielnego Zakładu Ochrony i Kształtowania Środowiska na Wydziale Matematyczno-Przyrodniczym. Po jego przekształceniu w katedrę, objął w 2012 kierownictwo Zakładu Biogeochemii Ekosystemów Lądowych.
Autor lub współautor ponad 125 prac, w tym podręczników do chemii dla szkół podstawowych i średnich. W latach 1994–2009 wypromował czterech doktorów. W 1994 został rzeczoznawczą merytorycznym Ministerstwa Edukacji Narodowej. Odbył staże naukowe w Instytucie Chemii Organicznej Mołdawskiej Akademii Nauk (1973–1974) i Instytucie Biochemii Uniwersytetu w Liverpoolu (1979). Członek m.in. Polskiego Towarzystwa Toksykologicznego, Phytochemical Society of North America (1998–2001), Phytochemical Society of Europe, International Society for Environmental Biogeochemistry, International Advisory Committee i Związku Literatów Polskich.
W młodości uprawiał judo (3 dan; uzyskał uprawnienia sędziego tej dyscypliny), szermierkę i taternictwo. Był prezesem klubu AZS Uniwersytet Warszawski i Warszawsko-Mazowieckiego Związku Judo oraz sekretarzem zarządu Polskiego Związku Judo. Jego synem jest judoka Krzysztof Wiłkomirski, medalista mistrzostw świata i olimpijczyk. Wspólnie opublikowali książkę pt. "Judo, nie tylko dla dzieci" (2016).
Odznaczony Złotym Krzyżem Zasługi (2005) i Medalem Komisji Edukacji Narodowej (2007). W 1988 podjął współpracę z Narodowym Uniwersytetem Uzbekistanu, na którym koordynował grant europejski (2006–2007). W 2011 uzbecka uczelnia uhonorowała go tytułem doktora honoris causa.

</doc>
<doc id="3977691" url="https://pl.wikipedia.org/wiki?curid=3977691" title="Toyota w FIA WEC">
Toyota w FIA WEC



</doc>
<doc id="3977692" url="https://pl.wikipedia.org/wiki?curid=3977692" title="Toyota Gazoo Racing WEC">
Toyota Gazoo Racing WEC



</doc>
<doc id="3977694" url="https://pl.wikipedia.org/wiki?curid=3977694" title="Garda Panteri">
Garda Panteri

Garda Panteri – czwarty album studyjny serbsko-bośniackiego piosenkarza Rodoljuba "Rokiego" Vulovicia wydany w 1993 roku.

</doc>
<doc id="3977705" url="https://pl.wikipedia.org/wiki?curid=3977705" title="Daryia Barysevich">
Daryia Barysevich



</doc>
<doc id="3977706" url="https://pl.wikipedia.org/wiki?curid=3977706" title="Pływanie na Letnich Igrzyskach Olimpijskich 1968 – 400 m stylem dowolnym mężczyzn">
Pływanie na Letnich Igrzyskach Olimpijskich 1968 – 400 m stylem dowolnym mężczyzn

400 m stylem dowolnym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje odbyły się 22 października, a finał 23 października 1968 roku.
Mistrzem olimpijskim został Amerykanin Mike Burton, czasem 4:09,0 ustanawiając nowy rekord olimpijski. Srebrny medal wywalczył rekordzista świata Ralph Hutton z Kanady (4:11,7). Brąz zdobył Francuz Alain Mosconi, uzyskawszy czas 4:13,3.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3977709" url="https://pl.wikipedia.org/wiki?curid=3977709" title="Gimnastyka na Letnich Igrzyskach Olimpijskich 2016 – wielobój drużynowy kobiet">
Gimnastyka na Letnich Igrzyskach Olimpijskich 2016 – wielobój drużynowy kobiet

Wielobój drużynowy kobiet na Letnich Igrzyskach Olimpijskich 2016 rozegrany został 9 sierpnia w hali Rio Olympic Arena. Mistrzostwo olimpijskie wywalczyła reprezentacja Stanów Zjednoczonych. Drugie miejsce zajęła Rosja, a trzecie Chiny.

</doc>
<doc id="3977711" url="https://pl.wikipedia.org/wiki?curid=3977711" title="Nadia Terranova">
Nadia Terranova

Nadia Terranova (ur. 1978 w Mesynie) – włoska pisarka, autorka książek dla dzieci i dla dorosłych.
Życiorys.
Urodziła się na Sycylii, obecnie mieszka i pracuje w Rzymie. Studiowała filozofię, obroniła pracę doktorską z historii współczesnej.
Laureatka wielu nagród literackich (Napoli, Laura Orvieto, Bagutta Opera Prima, Brancati, Fiesole, Grotte della Gurfa). Jej książki były tłumaczone na język francuski, hiszpański i litewski. W 2016 w Polsce ukazała się pierwsza książka dla dzieci inspirowana postacią Brunona Schulza, "Bruno. Chłopiec, który nauczył się latać."
Zasiadała w jury sekcji "Horyzonty" na 78. MFF w Wenecji (2021).

</doc>
<doc id="3977718" url="https://pl.wikipedia.org/wiki?curid=3977718" title="Wanda Dobrowolska">
Wanda Dobrowolska

Wanda Dobrowolska (ur. 1942) – polska lekkoatletka, skoczkini wzwyż.
Kariera.
Brązowa medalistka mistrzostw Polski (1959).
Jednokrotna reprezentantka kraju w meczu międzypaństwowym (1959).

</doc>
<doc id="3977719" url="https://pl.wikipedia.org/wiki?curid=3977719" title="Ligue 1 (2014/2015)/Wyniki spotkań - runda jesienna">
Ligue 1 (2014/2015)/Wyniki spotkań - runda jesienna



</doc>
<doc id="3977721" url="https://pl.wikipedia.org/wiki?curid=3977721" title="Ligue 1 (2014/2015)/Wyniki spotkań - runda wiosenna">
Ligue 1 (2014/2015)/Wyniki spotkań - runda wiosenna



</doc>
<doc id="3977724" url="https://pl.wikipedia.org/wiki?curid=3977724" title="Henrique &amp; Juliano">
Henrique &amp; Juliano

Henrique &amp; Juliano – brazylijski duet, wykonujący muzykę sertanejo. Ich singiel pt. "Cuida Bem Dela" przez 8 tygodni był na pierwszym miejscu brazylijskiej listy przebojów Brasil Hot 100 Airplay.
Kariera.
Duet tworzą bracia Ricelly Henrique Tavares Reis (Henrique, ur. 23 maja 1989) i Edson Alves dos Reis Júnior (Juliano, ur. 27 listopada 1990) z miasta Palmeirópolis w stanie Tocantins. Muzyką interesują się od dziecka, a ich pasję wspierał ojciec Edson Alves dos Reis - fan muzyki sertaneja. Swoją twórczość początkowo wzorowali na utworach duetu João Paulo &amp; Daniel, a następnie wykonywali piosenki z repertuaru zespołu Mamonas Assassinas, który był popularny w Brazylii w latach 90. Swoją pierwszą płytę nagrali podczas na żywo podczas koncertu "Balada Sertaneja" z udziałem innych artystów tego gatunku muzycznego. W 2012 r. przeprowadzili się do Goiânii, gdzie dostali się pod opiekę agencji "WorkShow" i nagrali drugi album, na którym znalazł się przebój "Vem Novinha". W 2013 r. wydali swoją pierwszą płytę DVD, zawierającą takie utwory jak "Mistura louca, Recaídas", a przede wszystkim "Não tô valendo nada". Ich druga płyta DVD została nagrana w 2014 r. na Stadionie Narodowym w Brasílii w obecności 15 tys. fanów. Z tej płyty pochodzi przebój "Cuida Bem Dela". Trzecią płytę "Novas Histórias Ao Vivo em Recife" duet nagrał w 2016 r. w Recife, znalazły się na niej m.in. piosenki "Na Hora da Raiva, Como É Que A Gente Fica, Nada, Nada i Flor E O Beija-Flor".

</doc>
<doc id="3977727" url="https://pl.wikipedia.org/wiki?curid=3977727" title="Bolesław Świderski">
Bolesław Świderski



</doc>
<doc id="3977731" url="https://pl.wikipedia.org/wiki?curid=3977731" title="Basketball (serial telewizyjny)">
Basketball (serial telewizyjny)

Basketball (hangul: 빠스껫 볼 "Ppaseukket Bol") – południowokoreański serial telewizyjny emitowany na antenie tvN. Serial był emitowany od 21 października do 31 grudnia 2013 roku, w poniedziałki i wtorki o 21:40, liczy 18 odcinków. Główne role odgrywają w nim Do Ji-han, Lee Elijah i Jung Dong-hyun
Opis fabuły.
Historia jest oparta na faktach historia dziejąca się w latach 40. XX wieku. Opowiadać będzie o walce młodych ludzi o lepsze jutro dla siebie i swoich przyjaciół - walce z japońskim reżimem i drogą do odzyskania niepodległości przez swoją ojczyznę, Koreę.
Główny wątek to opowieść o Kang San. Młody i ambitny chłopak dorastał w małej wiosce wychowywany tylko przez matkę. Wyjeżdżając do szkoły do Seul'u znajduje nową fascynację, koszykówkę - sport, który w Azji był zupełną nowością. Mężczyzna nie spodziewa się, że parę lat później na Igrzyskach Olimpijskich w Londynie będzie współautorem największego sukcesu reprezentacji Korei w tym sporcie aż do dnia dzisiejszego. Zespół był ćwierćfinalistą tamtych zawodów w 1948 roku. 

</doc>
<doc id="3977739" url="https://pl.wikipedia.org/wiki?curid=3977739" title="Gimnastyka artystyczna na Letnich Igrzyskach Olimpijskich 2016 – wielobój indywidualny">
Gimnastyka artystyczna na Letnich Igrzyskach Olimpijskich 2016 – wielobój indywidualny

Wielobój indywidualny kobiet w gimnastyce artystycznej podczas Letnich Igrzyskach Olimpijskich 2016 odbył się między 9 a 20 sierpnia w hali Rio Olympic Arena.

</doc>
<doc id="3977741" url="https://pl.wikipedia.org/wiki?curid=3977741" title="Mistrzowie Szkocji w piłce nożnej">
Mistrzowie Szkocji w piłce nożnej



</doc>
<doc id="3977744" url="https://pl.wikipedia.org/wiki?curid=3977744" title="Vita (miesięcznik)">
Vita (miesięcznik)

Vita – polski miesięcznik poświęcony zdrowemu stylowi życia, wydawany od 1998 do 2017 roku przez Edipresse Polska. W 2017 r. zdecydowano o przeniesieniu treści magazynu do miesięcznika Be Active. Dietetyka &amp; Fitness w postaci sekcji tematycznej pod tym tytułem.

</doc>
<doc id="3977745" url="https://pl.wikipedia.org/wiki?curid=3977745" title="Nagroda im. Kurta Tucholskiego">
Nagroda im. Kurta Tucholskiego

Nagroda im. Kurta Tucholsky’ego (niem. "Kurt-Tucholsky-Preis") – wyróżnienie przyznawane w dziedzinie publicystyki literackiej.
Nagroda dedykowana „zaangażowanym i językowo charakterystycznym dziełom publicystyki literackiej” została po raz pierwszy przyznana w 1995 roku, a od roku 1997 jest przyznawana co dwa lata przez ' (Towarzystwo im. Kurta Tucholsky’ego) i (do 2003 roku) również przez ' (Fundacja im. Kurta Tucholsky’ego). Otrzymują ją dziennikarze bądź publicyści, którzy „tworzą, krótkie formy, takie jak esej, satyra, piosenka, groteska, traktat czy pamflet. [...] Ich teksty zgodnie z założeniem Tucholsky’ego powinny służyć badaniom rzeczywistości, odkrywać praprzyczyny i pomagać czytelnikowi w dokonaniu krytycznej oceny”.
Nagroda została ustanowiona z okazji 60 rocznicy śmierci Kurta Tucholsky’ego i do 2013 roku była dotowana kwotą w wysokości 3000 euro. Od 2015 roku gratyfikacja wynosi 5000 euro. W 2013 roku Fundacja im. Kurta Tucholsky’ego po raz ostatni miała swój udział we współfinansowaniu nagrody.
Obecnie nagroda przyznawana jest przez Kurt-Tucholsky-Gesellschaft.

</doc>
<doc id="3977746" url="https://pl.wikipedia.org/wiki?curid=3977746" title="Stadion „Oktiabr´”">
Stadion „Oktiabr´”



</doc>
<doc id="3977749" url="https://pl.wikipedia.org/wiki?curid=3977749" title="Viktoria Kushnir">
Viktoria Kushnir



</doc>
<doc id="3977752" url="https://pl.wikipedia.org/wiki?curid=3977752" title="Rabat (Gozo)">
Rabat (Gozo)



</doc>
<doc id="3977754" url="https://pl.wikipedia.org/wiki?curid=3977754" title="Lemięt">
Lemięt

Lemięt lub Leminek – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Węgorapa–Pregoła. Znajduje się około 10 km w kierunku południowo-wschodnim od Węgorzewa. Jezioro ma połączenie z jeziorem Święcajty od północnego zachodu poprzez ciek wodny o nazwie "Dopływ z jez. Lemięt".
Linia brzegowa miernie rozwinięta. Większa część brzegów niska, gdzieniegdzie podmokła, z wyjątkiem części północno-wschodniej i częściowo południowej, gdzie brzegi są wysokie, miejscami strome.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o dużym wypływie zlewni, stratyfikowane, leżące na obszarze Nizin Wschodniobałtycko-Białoruskich (6a).
Jezioro leży na terenie obwodu rybackiego jeziora Mamry Północne na rzece Węgorapa – nr 1, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 78,8 ha. Średnia głębokość zbiornika wodnego to 5,9 m, a maksymalna – 18,3 m. Lustro wody znajduje się na wysokości 116,8 m n.p.m. Objętość jeziora wynosi 4620,0 tys. m³. Maksymalna długość jeziora to 1400 m, a szerokość 780 m. Długość linii brzegowej wynosi 3770 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 65,0 ha, a wysokość bezwzględna lustra wody – 116,2 m n.p.m.
Przyroda.
W skład pogłowia występujących ryb wchodzą m.in. sieja, szczupak, leszcz, płoć i okoń. Roślinność przybrzeżna nierównomierna, większe skupiska, głównie trzciny i sitowia, na zachodzie. Przy brzegu południowo-wschodnim brak oczeretów. Wśród roślinności zanurzonej występuje m.in. rogatek, wywłócznik, jaskier krążkolistny i rdestnica. Wokół brzegów stanowiska czarnej olszy.

</doc>
<doc id="3977755" url="https://pl.wikipedia.org/wiki?curid=3977755" title="Jezioro Lemięt">
Jezioro Lemięt



</doc>
<doc id="3977757" url="https://pl.wikipedia.org/wiki?curid=3977757" title="Nagroda im. Nicolasa Borna w dziedzinie liryki">
Nagroda im. Nicolasa Borna w dziedzinie liryki

Nagroda im. Nicolasa Borna w dziedzinie liryki (niem. "Nicolas-Born-Preis für Lyrik") – wyróżnienie literackie przyznawane między rokiem 1988 a 1995 na cześć pisarza Nicolasa Borna.
Nagroda została założona w 1998 roku przez Huberta Burda jako wyraz upamiętnienia dla szanowanego przez niego pisarza. Przyznawano ją corocznie do 1995 roku i dotowano kwotą 15 tys. marek niemieckich.

</doc>
<doc id="3977758" url="https://pl.wikipedia.org/wiki?curid=3977758" title="Magdalena Hudzieczek-Cieślar">
Magdalena Hudzieczek-Cieślar

Magdalena Hudzieczek-Cieślar (ur. 22 maja 1973) – polska śpiewaczka (sopran), wykładowca akademicki, nauczycielka, dziennikarka, animatorka kultury i propagatorka kultury muzycznej.
Życiorys.
Wczesne lata.
Pochodzi z Ustronia. Z muzyką i śpiewem związana już od dzieciństwa. Uczyła się w klasie skrzypiec, w Państwowej Szkole Muzycznej I i II st. w Cieszynie. Ukończyła Liceum Ogólnokształcące w Wiśle (1992), w którym śpiewała i grała w zespole „Optima”. Wokalne - solowe występy rozpoczęła w rodzinnym mieście, Ustroniu. Tam śpiewała m.in. w chórku dziecięco-młodzieżowym „Dobra Nowina”, w ewangelickim chórze kościelnym, w zespole wokalno-instrumentalnym „Mała Czantoria” oraz w Estradzie Ludowej „Czantoria”.
Działalność artystyczna.
Ukończyła studia na Akademii Muzycznej w Katowicach na Wydziale Wokalno-Aktorskim w klasie śpiewu solowego. Magister sztuki (1999). Działalność koncertową rozpoczęła już w czasie studiów, śpiewała m.in. podczas światowego „Sound of Music” w St. Florian w Austrii; w Niemczech z Orkiestrą Kameralną „Europäische Sinfonietta”; w Polsce z Ewą Jaślar, ówczesną harfistką Opery Praskiej. Uczestniczyła w kursach i warsztatach muzycznych w Polsce, Niemczech, Austrii, Grecji. Pracowała pod kierunkiem m.in. Helmuta Rillinga, Klesie Kelly, Teresy Żylis-Gary, Nelly Miricioiu. W XVI Międzynarodowym Konkursie Wokalnym im. Pietro Argento (Włochy) zdobyła III nagrodę. Rejestrowała występy dla potrzeb Polskiego Radia i TVP. Dokonała gościnnych nagrań. Koncertowała z Orkiestrą Kameralną „Europäische Sinfonietta” (Niemcy); Orkiestrą Filharmonii Zabrzańskiej, Filharmonii Świętokrzyskiej, Filharmonii Kaliskiej; Piotrkowską Orkiestrą Kameralną, Cieszyńską Orkiestrą Salonową, Orkiestrą Kameralną „Polish Camerata”, z Królewskim Męskim Chórem „Orpheus” (Holandia). Śpiewała m.in. w pierwszym powojennym wykonaniu Pasji wg św. Jana J.S Bacha w Łodzi; Festiwalu im. Szaloma Asza w Kutnie; Międzynarodowym Festiwalu „Viva il Canto” w Cieszynie; Festiwalu Dialogu Czterech Kultur w Łodzi. Koncertowała jako solistka i kameralistka w kraju i za granicą m.in. w Niemczech, Holandii, Austrii, Czechach, Francji, Rosji i we Włoszech. Wykonuje repertuar oratoryjno-kantatowy, pieśniarski i operowy.
Prawykonania krajowe wykonawcze:
Działalność pedagogiczna.
Ukończyła Podyplomowe Studium Pedagogiczne w Akademii Muzycznej w Łodzi (2000); Podyplomowe Studia Kwalifikacyjne z Emisji Głosu w Uniwersytecie Marii Curie-Skłodowskiej w Lublinie (2013). Jako wykładowca związana z Uniwersytetem Jana Kochanowskiego w Kielcach w Filii w Piotrkowie Trybunalskim (2000-2012 / 2018- ); z Wyższą Szkołą Humanistyczno-Ekonomiczną w Pabianicach (2004-2015); z Wyższą Szkołą Biznesu i Przedsiębiorczości w Ostrowcu Świętokrzyskim w Filii w Tomaszowie Mazowieckim (2017- ); jako nauczyciel z Państwową Szkołą Muzyczną I i II st. w Piotrkowie Trybunalskim (2005-2009 / 2018- ); z Powiatowym Ośrodkiem Doskonalenia Nauczycieli i Doradztwa Metodycznego w Pabianicach (specjalista 2013- ); z Centrum Artystyczno-Edukacyjnym Voxartis (2014- )
Działalność dziennikarska.
Ukończyła Podyplomowe Studia Dziennikarstwa i Public Relations, specjalność dziennikarstwo w Uniwersytecie Wrocławskim (2016). Założycielka kwartalnika „Luteranin” przy Parafii E-A w Pabianicach (2005); Redaktor naczelna miesięcznika społeczno-kulturalnego „Kołowrotek Kulturalny” (2014- ); redaktor naczelna gazety „Nowe Życie Pabianic” (2015-2016). Autorka publikacji popularno-naukowych i naukowych.
Animatorka kultury i propagatorka sztuki muzycznej.
Pomysłodawczyni i organizatorka wielu muzycznych projektów m.in. : Cykl koncertowy „Błękitna Kolęda” w Pabianicach (2014- ); „Noworoczny Show Uniwersytecki” w Piotrkowie Trybunalskim (2010-2012); Międzynarodowy Festiwal „Muzyka Świata” w Pabianicach (2007- ); Cykl miejskich koncertów muzycznych „Muzyczna Niedziela” w Pabianicach (2002-2006). Założycielka i dyrygentka m.in.: Chóru Kameralnego Incanto w Pabianicach (2013- ) działającego w mieście jako Stowarzyszenie Śpiewacze Incanto; Chóru ewangelickiego Cantoria w Pabianicach (1999-2012); Prowadziła również zajęcia wokalne [z:] Canto Viola zespołem wokalnym w Pabianicach; Cantantino zespołem wokalnym oraz chórem PSM I i II st. w Piotrkowie Trybunalskim (nagroda konkursowa); Chórem Akademickim UJK Filia w Piotrkowie Trybunalskim. 
Inne.
Współpracowała ze Stowarzyszeniem Osób Niepełnosprawnych „Maria – Marta” w Ustroniu; ze Stowarzyszeniem „Chorus Academicus” w Piotrkowie Trybunalskim (2000-2010); Była członkinią Instytutu Tolerancji w Łodzi; Juroruje w gminnych, powiatowych, ogólnopolskich konkursach wokalnych, recytatorskich. Nie pozostaje także obojętna na potrzeby innych. Jako śpiewaczka oraz dyrygentka pomaga, bierze udział w imprezach charytatywnych, w różnych miastach w Polsce.
Życie prywatne.
Jest żoną Jana Cieślara, biskupa Diecezji Warszawskiej Kościoła Ewangelicko-Augsburskiego w RP.

</doc>
<doc id="3977769" url="https://pl.wikipedia.org/wiki?curid=3977769" title="Severino dos Ramos Durval da Silva">
Severino dos Ramos Durval da Silva



</doc>
<doc id="3977771" url="https://pl.wikipedia.org/wiki?curid=3977771" title="Shandong (2017)">
Shandong (2017)

Shandong (17) – chiński współczesny lotniskowiec, w służbie od 2019 roku, będący pierwszym lotniskowcem zbudowanym w Chińskiej Republice Ludowej. Stanowi jedyny zbudowany okręt typu 001A. 
Historia.
Typ 001A stanowi ulepszoną kopię okrętu Typu 001 „Liaoning”, będącego wykończonym w Chinach okrętem radzieckiego projektu 11435 (typu "Admirał Kuzniecow"). Po zakupie od Ukrainy nieukończonego kadłuba, rząd chiński zdecydował o ukończeniu go jako lotniskowiec Typu 001, a nadto o budowie drugiej jednostki na jej wzór już samodzielnie w Chinach. 26 kwietnia 2017 r. zwodowano w Dalian kadłub okrętu Typu 001A. Od pierwowzoru lotniskowiec Typu 001A różni się między innymi innym rozmieszczeniem anten ścianowych systemu radiolokacyjnego obserwacji okrężnej, na ściętych narożnikach nadbudówki zamiast na jej ścianach. Wielkość nadbudówki została nieco zredukowana.
13 maja 2018 pierwszy lotniskowiec typu 001A, bez nadanej nazwy, rozpoczął próby morskie. 17 grudnia 2019 roku wszedł do służby pod nazwą „Shandong” (Szantung) i numerem taktycznym 17. 25 maja 2020 roku okręt wyszedł w pierwszy próbny rejs w celu przetestowania systemów i szkolenia załogi.
Grupa lotnicza ma się składać z 36 myśliwców wielozadaniowych Shenyang J-15, 8 śmigłowców transportowych Changhe Z-18 i 4 śmigłowców poszukiwawczo-ratowniczych Harbin Z-9. Według niektórych informacji, okręt przenosi do 44 statków powietrznych. Z uwagi na politykę komunistycznych Chin, szczegółowe informacje na temat okrętu i składu jego grupy lotniczej nie są ujawniane oficjalnie. Okręt ma bazować w Sanya i operować przede wszystkim na Morzu Południowochińskim.
Uzbrojenie okrętu stanowią trzy zestawy artyleryjskie obrony bezpośredniej z siedmiolufowymi działkami kalibru 30 mm oraz trzy 18-prowadnicowe wyrzutnie kierowanych pocisków rakietowych HQ-10.
Brak informacji o budowie dalszych jednostek typu 001A, natomiast spekuluje się, że kolejny chiński lotniskowiec typu 002, którego budowę rozpoczęto, ma mieć napęd atomowy.

</doc>
<doc id="3977773" url="https://pl.wikipedia.org/wiki?curid=3977773" title="Fiat Bravo (1995)">
Fiat Bravo (1995)



</doc>
<doc id="3977774" url="https://pl.wikipedia.org/wiki?curid=3977774" title="Fiat Bravo (2007)">
Fiat Bravo (2007)



</doc>
<doc id="3977776" url="https://pl.wikipedia.org/wiki?curid=3977776" title="Aleksandr Familcew">
Aleksandr Familcew

Aleksandr Michajłowicz Familcew (ros. Александр Михайлович Фамильцев; ur. 3 sierpnia 1975 w Pawłodarze) – kazachski piłkarz występujący na pozycji obrońcy.
Kariera klubowa.
Familcew karierę rozpoczynał w 1992 roku w zespole Traktor Pawłodar, grającym w pierwszej lidze kazachskiej. Grał tam do 1997 roku i przez ten czas zdobył z nim dwa mistrzostwa Kazachstanu (w 1993 roku jako Ansat Pawłodar i w 1997 roku jako Irtysz Pawłodar). W 1998 roku odszedł do rosyjskiego Lokomotiwu Niżny Nowogród, występującego w drugiej lidze. Nie rozegrał tam jednak żadnego spotkania i w 1999 roku wrócił do Kazachstanu, gdzie został graczem zespołu Access Petropawł. Dwukrotnie wywalczył z nim wicemistrzostwo Kazachstanu (1999, 2000).
W 2001 roku Familcew przeszedł do rosyjskiego pierwszoligowca, Torpedo Moskwa. Spędził tam sezon 2001, po czym odszedł do drugoligowego Tomu Tomsk. W 2004 roku awansował z nim do pierwszej ligi. W 2006 roku przeniósł się do kazachskiego Tobyłu Kostanaj, z którym w 2007 roku zdobył Puchar Kazachstanu. Z kolei w 2008 roku był graczem klubu FK Aktöbe, z którym wywalczył dublet, czyli mistrzostwo oraz puchar kraju.
Następnie występował w amatorskich drużynach klubów Mostowik-Primorje Ussuryjsk oraz Torpedo Moskwa. Grał też w Sachalinie Jużnosachalińsk. W 2010 roku zakończył karierę.
Kariera reprezentacyjna.
W reprezentacji Kazachstanu Familcew zadebiutował 11 maja 1997 w wygranym 3:0 meczu eliminacji Mistrzostw Świata 1998 z Pakistanem, a 2 lipca 2006 w wygranym 4:1 towarzyskim pojedynku z Tadżykistanem strzelił swojego jedynego gola w kadrze. W latach 1997–2006 w drużynie narodowej rozegrał 34 spotkania.

</doc>
<doc id="3977779" url="https://pl.wikipedia.org/wiki?curid=3977779" title="Stręgielek (jezioro)">
Stręgielek (jezioro)

Stręgielek – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 10 km w kierunku południowo-wschodnim od Węgorzewa, pół kilometra na północny zachód od wsi Stręgielek. Jezioro ma połączenie z jeziorem Stręgiel na północy poprzez krótki i płytki ciek wodny.
Linia brzegowa miernie rozwinięta. Większa część brzegów niska i płaska, część południowa podmokła i bagnista. W otoczeniu znajdują się pola i łąki, a od zachodu także lasy.
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 34,4 ha. Średnia głębokość zbiornika wodnego to 3,0 m, a maksymalna – 6,8 m. Lustro wody znajduje się na wysokości 116,3 m n.p.m. Objętość jeziora wynosi 1049,0 tys. m³. Maksymalna długość jeziora to 920 m, a szerokość 570 m. Długość linii brzegowej wynosi 2620 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 37,5 ha, a wysokość bezwzględna lustra wody – 115,2 m n.p.m.
Przyroda.
W skład pogłowia występujących ryb wchodzą m.in. sandacz, szczupak, leszcz, płoć i okoń. Roślinność przybrzeżna równomierna, większe skupiska na południu, głównie trzciny. Wśród niezbyt obfitej roślinności zanurzonej występuje m.in. rdestnica i mech wodny.

</doc>
<doc id="3977781" url="https://pl.wikipedia.org/wiki?curid=3977781" title="Brazylia na Mistrzostwach Świata w Lekkoatletyce 2011">
Brazylia na Mistrzostwach Świata w Lekkoatletyce 2011

Brazylia na Mistrzostwach Świata w Lekkoatletyce 2011 reprezentowana była przez 26 zawodników.

</doc>
<doc id="3977783" url="https://pl.wikipedia.org/wiki?curid=3977783" title="Jezioro Stręgielek">
Jezioro Stręgielek



</doc>
<doc id="3977785" url="https://pl.wikipedia.org/wiki?curid=3977785" title="Deutscher Preis für Nature Writing">
Deutscher Preis für Nature Writing

Niemiecka Nagroda w dziedzinie Nature Writing (niem. "Deutscher Preis für Nature Writing") – nagroda literacka, która od 2017 roku jest przyznawana corocznie przez wydawnictwo oraz "" (Federalny Urząd Ochrony Przyrody).
Dotowana kwotą 10 000 euro nagroda jest przyznawana wraz ze stypendium umożliwiającym pobyt na wyspie Vilm u wybrzeży Rugii. W przeciągu roku laureaci uzyskują możliwość spędzenia na wyspie 6 tygodni. Na wyspie swoją siedzibę ma .
Zamysł i cel.
Wraz z przyznaniem Niemieckiej Nagrody w dziedzinie Nature Writing fundatorzy chcą wyróżnić autorów, którzy w swoich dziełach literackich wskazują na istotę przyrody. Nagroda związana jest przede wszystkim z wykształconą wcześniej w USA i w Wielkiej Brytanii tradycją tworzenia dzieł literackich w duchu koncepcji "Nature Writing". Autorzy tego literackiego nurtu zajmują się przede wszystkim postrzeganiem natury, jej praktycznym doświadczeniem, refleksją na temat związku istniejącego między naturą, a kulturą oraz historią przynależności człowieka do świata natury. Biorąc pod uwagę rodzaj gatunku literackiego powinno się uwzględniać zarówno eseistyczny, liryczny, jak i epicki sposób pisania. Zajmowanie się pojęciem natury obejmuje dialektykę zarówno wewnętrznej, jak i zewnętrznej jej istoty, zacierając tym samym granice pomiędzy kulturą a światem przyrody, a zarazem kwestie dotyczące zachodzących w niej zjawisk i postępujących procesów naturalnych.

</doc>
<doc id="3977786" url="https://pl.wikipedia.org/wiki?curid=3977786" title="Delta Arietis">
Delta Arietis

Delta Arietis ("Botein", "δ Ari") – gwiazda w gwiazdozbiorze Barana, odległa od Słońca o około 170 lat świetlnych.
Nazwa.
Gwiazda ta ma tradycyjną nazwę Botein, która wywodzi się od arabskiego , co oznacza „brzuch”. Nazwa ta prawdopodobnie odnosi się do dawniejszego wyobrażenia Barana, gdyż obecnie znajduje się na jego ogonie. Grupa robocza Międzynarodowej Unii Astronomicznej do spraw uporządkowania nazewnictwa gwiazd zatwierdziła użycie nazwy Botein dla określenia tej gwiazdy.
Właściwości fizyczne.
Jest to gwiazda pojedyncza, pomarańczowy olbrzym należący do typu widmowego K2. Cechuje ją duży ruch własny.

</doc>
<doc id="3977787" url="https://pl.wikipedia.org/wiki?curid=3977787" title="Botein">
Botein



</doc>
<doc id="3977789" url="https://pl.wikipedia.org/wiki?curid=3977789" title="Cmentarz Benedyktynek w Toruniu">
Cmentarz Benedyktynek w Toruniu

Cmentarz Benedyktynek w Toruniu – nieistniejący cmentarz wyznania rzymskokatolickiego w Toruniu.
Lokalizacja.
Cmentarz znajdował się w prawobrzeżnej części miasta, w dzielnicy Jakubskie Przedmieście, przy obecnej ul. Winnica 1-3.
Historia.
Cmentarz powstał prawdopodobnie w 1667 roku, a założyły go siostry benedyktynki, które prowadziły dom zakonny przy parafii św. Jakuba, aż do kasacji zakonu w 1832 roku. W pierwszych latach istnienia cmentarza grzebano na nim wyłącznie zakonnice, a od ok. 1811 roku także osoby świeckie wyznania katolickiego. Na początku XIX wieku w wyniku budowy fortu św. Jakuba (fragmentu pierścieniowej fortyfikacji Twierdzy Toruń) władze pruskie podjęły decyzję o zamknięciu cmentarza, a jego administracyjna likwidacja miała miejsce w 1837 roku. Obecnie jest to teren zielony. 

</doc>
<doc id="3977791" url="https://pl.wikipedia.org/wiki?curid=3977791" title="Pływanie na Letnich Igrzyskach Olimpijskich 1968 – 400 m stylem dowolnym kobiet">
Pływanie na Letnich Igrzyskach Olimpijskich 1968 – 400 m stylem dowolnym kobiet

400 m stylem dowolnym kobiet – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje odbyły się 19 października, a finał 20 października 1968 roku.
Faworytką wyścigu była 16-letnia Amerykanka Debbie Meyer, która dwa miesiące przed igrzyskami po raz czwarty pobiła rekord świata w tej konkurencji. Meyer, w finale czasem 4:31,8 poprawiła rekord olimpijski ustanowiony przez nią dzień wcześniej w eliminacjach. Srebro zdobyła rodaczka Meyer, Linda Gustavson, uzyskawszy czas 4:35,5. W walce o brązowy medal reprezentantka Australii Karen Moras (4:37,0) wyprzedziła o 0,2 s trzecią z Amerykanek, Pam Kruse (4:37,2).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3977799" url="https://pl.wikipedia.org/wiki?curid=3977799" title="Pierre-Laurent Aimard">
Pierre-Laurent Aimard

Pierre-Laurent Aimard (ur. 9 września 1957 w Lyonie) – francuski pianista i pedagog.
Życiorys.
Studiował w Konserwatorium Paryskim pod kierunkiem Yvonne Loriod, Marii Curcio. W 1973 roku zdobył pierwszą nagrodę na międzynarodowym konkursie Oliviera Messiaena.
W roku 1977 na zaproszenie Pierre’a Bouleza został solistą Ensemble InterContemporain, wykonując jego "Sonaty" oraz "Klavierstücke" Karlheinza Stockhausena. W Stanach Zjednoczonych zadebiutował w wieku 20 lat, razem z Chicagowską Orkiestrą Symfoniczną wykonując partię fortepianową "Turangalîla-Symphonie" Oliviera Messiaena.
Jest związany głównie z muzyką współczesną. Był solistą premierowych wykonań takich dzieł, jak "Répons" Pierre’a Bouleza, "Klavierstück XIV" Karlheinza Stockhausena czy "XI" i "XIII Etiudy fortepianowej" Györgya Ligetiego. Do jego najwybitniejszych nagrań należy zapis pierwszych dwóch tomów etiud fortepianowych Ligetiego. Wykonywał także dzieła takich kompozytorów współczesnych, jak George Benjamin i Marco Stroppa. W maju 2012 był solistą premierowego wykonania koncertu fortepianowego "Le Désenchanement du Monde" Tristana Murail’a.
Występował jako solista i kameralista na festiwalach w Salzburgu, Berlinie, Kolonii (Triennale), Lucernie, Tanglewood i Paryżu (Festival d'Automne). W roku 2007 był dyrektorem muzycznym Ojai Music Festival. Od roku 2009 jest dyrektorem artystycznym the Aldeburgh Festival w Anglii, założonego w roku 1948 przez Benjamina Brittena.
Dokonał licznych nagrań muzyki klasycznej i współczesnej – na zaproszenie Nikolausa Harnoncourta, kompletu pięciu koncertów fortepianowych Beethovena z Chamber Orchestra of Europe, "Turangalîla-Symphonie" Oliviera Messiaena z Berliner Philharmoniker, koncertów fortepianowych Maurice’a Ravela z Cleveland Orchestra czy "Die Kunst der Fuge" Bacha. Nagrywał dla wydawnictw fonograficznych Sony Classical oraz Teldec, w sierpniu 2007 podpisał kontrakt z Deutsche Grammophon.
Profesor fortepianu i kameralistyki Konserwatorium Paryskiego oraz Hochschule für Musik w Kolonii. Jest profesorem wizytującym i honorowym członkiem Królewskiej Akademii Muzycznej.
Pojawił się w filmach dokumentalnych poświęconych pianistyce – "" (2007) oraz "Pianomania" (2009).
W roku 2017 uhonorowany nagrodą Ernst von Siemens Musikpreis, zwaną „nieoficjalną Nagrodą Nobla” w świecie muzyki klasycznej. W 2022 roku został laureatem Nagrody Fundacji Muzycznej Léonie Sonning.
Jest zięciem rosyjskiego dyrygenta Witalija Katajewa i mężem francuskiej pianistki pochodzenia rosyjskiego Iriny
Katajewej-Aimard.

</doc>
<doc id="3977806" url="https://pl.wikipedia.org/wiki?curid=3977806" title="Władymir Jaroszenko">
Władymir Jaroszenko



</doc>
<doc id="3977807" url="https://pl.wikipedia.org/wiki?curid=3977807" title="Ilê Aiyê">
Ilê Aiyê

Ilê Aiyê – jeden z pierwszych karnawałowych bloków afro oraz zespół muzyczny z Salvadoru w stanie Bahia w Brazylii. Został założony 1 listopada 1974 r. przy ulicy Curuzu w dzielnicy Liberdade w Salvadorze przez Antônio Carlosa “Vovô” i Apolônio de Jesusa. Powstał w celu rozpowszechniania kultury afrobrazylijskiej. W swojej twórczości podejmuje tematy dotyczące krajów Afryki, takich jak Kongo, Nigeria, Kamerun, Ghana, Zimbabwe, Rwanda i Mali oraz rewolty czarnych niewolników w okresie kolonialnym w Brazylii.
Opis.
Nazwa Ilê Aiyê oznacza w dialekcie joruba “"świat"” lub “"wieczne niebo"”. Jego barwy to czerwień i biel. Jest też popularnie nazywany "O mais belo dos belos" (najpiękniejszy z pięknych). Pod takim właśnie tytułem Daniela Mercury nagrała w 1992 r. piosenkę, która pojawiła się na płycie Canto da Cidade. 
Blok Ilê Aiyê promuje wydarzenie ""A Noite da Beleza Negra"” (Noc czarnej piękności), które jest uważane za drugie po karnawale największe święto w Salvadorze i wzorują się na nim inne bloki afro, takie jak "Agbara Dudu" z Rio de Janeiro. Podczas tej imprezy jest wybierana "Deusa de Ébano" (Królowa z Hebanu). Konkurs odbywa się od 1975 r. i mogą wziąć w nim udział czarne kandydatki w wieku od 18 do 30 lat, które wykażą się znajomością historii bloku Ilê Aiye i zagadnień związanych z kulturą afrobrazylijską, a także zdolnościami tanecznymi. Zadaniem zwyciężczyni konkursu jest promowanie kultury afrykańskiej i równości rasowej. 
Hymnem bloku jest piosenka pt. "Ilê Aiyê. Que Bloco é Esse?" (Ilê Aiyê. Co to za blok?), stworzona w 1975 r. przez Paulinho Camafeu. Zaprezentowano ją pierwszy raz podczas karnawału, a towarzyszył jej przemarsz 100 czarnych członków bloku. Powstanie Ilê Aiyê zainspirowało inne grupy związane z kulturą afrobrazylijską do tworzenia własnych bloków karnawałowych i rozpowszechniania wiedzy na temat candomblé i innych tradycji pochodzących z Afryki. W latach 70. powstał także inny znany blok karnawałowy z Salvadoru, Olodum. 
Ilê Aiyê przeszedł transformację, poczynając od bloku karnawałowego poprzez zespół muzyczny, a obecnie jest instytucją, działającą na rzecz czarnej społeczności Salvadoru. 
Zespół Ilê Aiyê.
Podobnie jak inne bloki afro, Ilê Aiyê jest również zespołem muzycznym, występującym przez cały rok, lecz głównie podczas karnawału w Bahia. W 1997 r. zespół wziął udział w nagraniu składanki "Tropicália - 30 anos" (Tropicália - 30 lat) z udziałem takich gwiazd muzyki brazylijskiej jak Caetano Veloso, Gilberto Gil, Tom Zé, Margareth Menezes, Carlinhos Brown, Gal Costa, Asa de Águia, Armandinho, Pepeu Gomes, Daniela Mercury, Didá Banda Femenina, Araketu, Banda Eva, Banda Cheiro de Amor, Lazzo i Vírginia Rodrigues. Ich piosenka z tej płyty to "Batmakumba" autorstwa Giiberto Gila i Caetano Veloso. W 2002 r. piosenka zespołu pt. "Depois que o Ilê passar" znalazła się na płycie "Do lundu ao axé" razem z utworami w wykonaniu Danieli Mercury, Lazzo i Moraes Moreiry. W tym samym roku Ilê Aiyê wziął udział w ceremonii zamknięcia 4. edycji festiwalu "Festival do Mercado Cultural da Bahia" i zaprezentował wówczas piosenkę "Missa do Rosário dos Pretos". 

</doc>
<doc id="3977809" url="https://pl.wikipedia.org/wiki?curid=3977809" title="Delta Geminorum">
Delta Geminorum

Delta Geminorum ("δ Gem", "Wasat") – gwiazda w gwiazdozbiorze Bliźniąt, znajdująca się w odległości około 60 lat świetlnych od Słońca.
Nazwa.
Tradycyjna nazwa gwiazdy, Wasat, wywodzi się z języka arabskiego () i oznacza „środek”. Nie ma pewności, do czego ona się odnosi: do środka gwiazdozbioru Bliźniąt, do sąsiedniego gwiazdozbioru Oriona zwanego „centralnym” przez Arabów, czy też do położenia blisko ekliptyki. Międzynarodowa Unia Astronomiczna zatwierdziła użycie nazwy Wasat dla określenia tej gwiazdy.
Charakterystyka.
Jest to gwiazda podwójna. Jaśniejszy składnik (δ Gem A) to podolbrzym reprezentujący typ widmowy F, słabszy to pomarańczowy karzeł, należy do typu widmowego K. Istnieje podejrzenie, że jaśniejszy składnik sam jest gwiazdą podwójną.
Składniki A i B dzieli na niebie odległość 5,7 sekundy kątowej, a w przestrzeni ponad 100 au, co przekłada się na okres obiegu 1200 lat. Jaśniejsza gwiazda ma wielkość gwiazdową 3,55, słabsza 8,18m.

</doc>
<doc id="3977810" url="https://pl.wikipedia.org/wiki?curid=3977810" title="Wasat">
Wasat



</doc>
<doc id="3977812" url="https://pl.wikipedia.org/wiki?curid=3977812" title="Cmentarz Boża Męka w Toruniu">
Cmentarz Boża Męka w Toruniu

Cmentarz Boża Męka w Toruniu – nieistniejący cmentarz wyznaniowy w Toruniu.
Lokalizacja.
Cmentarz znajdował się w prawobrzeżnej części miasta, w dzielnicy Mokre, przy obecnej ul. Staszica. 
Historia.
Oficjalnie cmentarz powstał w 1811 roku i grzebano na nim mieszkańców ówczesnej podtoruńskiej gminy Mokre, zarówno wyznania katolickiego, jak i luterańskiego. W późniejszym okresie na tym cmentarzu chowano także żołnierzy pruskich z garnizonu toruńskiego. W połowie XIX wieku zamknięto go i ostatecznie zlikwidowano w 1924 roku. Dziś to zurbanizowana część miasta. 
W 2014 roku na przystanku tramwajowym, który znajduje się na terenie byłego cmentarza ustawiono tablicę informacyjną o nim. 
Nazwa.
Nazwa cmentarza pochodzi od znajdującej się w jego sąsiedztwie przydrożnej kapliczki zwanej "Boża Męka".

</doc>
<doc id="3977816" url="https://pl.wikipedia.org/wiki?curid=3977816" title="Zajezdnia Komunalnego Zakładu Komunikacyjnego w Białymstoku">
Zajezdnia Komunalnego Zakładu Komunikacyjnego w Białymstoku

Zajezdnia KZK Białystok – zajezdnia położona przy ul. Jurowieckiej 46a w Białymstoku należąca do KZK Białystok.

</doc>
<doc id="3977817" url="https://pl.wikipedia.org/wiki?curid=3977817" title="Gimnastyka artystyczna na Letnich Igrzyskach Olimpijskich 2016 – zawody drużynowe">
Gimnastyka artystyczna na Letnich Igrzyskach Olimpijskich 2016 – zawody drużynowe

Zawody drużynowe na Letnich Igrzyskach Olimpijskich 2016 rozegrane zostały między 9 a 21 sierpnia w hali Rio Olympic Arena.

</doc>
<doc id="3977819" url="https://pl.wikipedia.org/wiki?curid=3977819" title="Piecek">
Piecek

Piecek – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 14 km w kierunku południowo-wschodnim od Węgorzewa. Jezioro jest bezodpływowe, leży na północ od przysiółka Sapieniec.
Linia brzegowa miernie rozwinięta. Dno muliste. Brzegi gdzieniegdzie wysokie. W otoczeniu znajdują się pola i łąki.
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 23,6 ha. Średnia głębokość zbiornika wodnego to 2,3 m, a maksymalna – 8,4 m. Lustro wody znajduje się na wysokości 117,0 m n.p.m. Objętość jeziora wynosi 556,4 tys. m³. Maksymalna długość jeziora to 1100 m, a szerokość 280 m. Długość linii brzegowej wynosi 2650 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 20,0 ha, a wysokość bezwzględna lustra wody – 121,2 m n.p.m.
Przyroda.
W skład pogłowia występujących ryb wchodzą m.in. sandacz, szczupak, leszcz i lin. Roślinność przybrzeżna skąpa, dominuje trzcina, pałka i skrzyp. Wśród nielicznej roślinności zanurzonej występuje m.in. rogatek i wywłócznik, na południu zbiornika wodnego także osoka aloesowata.

</doc>
<doc id="3977820" url="https://pl.wikipedia.org/wiki?curid=3977820" title="Zajezdnia Komunalnego Przedsiębiorstwa Komunikacyjnego w Białymstoku">
Zajezdnia Komunalnego Przedsiębiorstwa Komunikacyjnego w Białymstoku

Zajezdnia KPK Białystok – zajezdnia położona przy ul. Składowej 7 w Białymstoku należąca do KPK Białystok.

</doc>
<doc id="3977821" url="https://pl.wikipedia.org/wiki?curid=3977821" title="Sanja Bogosavljević">
Sanja Bogosavljević

Sanja Bogosavljević (cyr. Сања Богосављевић; ur. 28 czerwca 1979 w Belgradzie) – serbska piosenkarka.
Lata młodości.
Muzyką zaczęła zajmować się w ósmym roku życia, kiedy wystąpiła na festiwalu "Zlatna Sirena", na którym otrzymała tytuł "Złotej Syreny Belgradu". W wieku 10 lat wygrała festiwal "Deca pevaju hitove". Później przez długi czas śpiewała w chórze dziecięcym Radia i Telewizji Belgrad. Ukończyła studia na Wydziale Muzyki uniwersytetu w Belgradzie w specjalności fortepian.
Rozwój kariery.
Była także członkinią zespołu Diva, natomiast później występowała w grupie Blah Blah, z którą w 2006 roku wzięła udział w serbskich eliminacjach do Konkursu Piosenki Eurowizji z utworem „Maler”. Zespół zajął 10. miejsce i zakwalifikował się do finału wspólnych eliminacji serbsko-czarnogórskich, w którym uplasował się na 22. pozycji. W 2007 roku zespół ponownie wziął udział w Beoviziji z piosenką „Ruski rulet”, jednakże odpadł w półfinale. W tym samym roku była wokalistką wspomagającą Mariji Šerifović podczas Konkursu Piosenki Eurowizji, zakończonego zwycięstwem Serbii. Po konkursie została jedną z założycielek zespołu Beauty Queens, z którym w tym samym roku zajęła drugie miejsce na festiwalu Sunčane Skale z piosenką „Pet na jedan” oraz drugie miejsce na festiwalu w Ochrydzie z utworem „Protiv srca”. W 2008 grupa zajęła trzecie miejsce na Beoviziji z piosenką „Zavet” oraz trzecie miejsce na festiwalu Sunčane Skale z utworem „Ti ili on”. W 2009 zespół wraz z Oscarem i Đorđe Marjanoviciem zajął 4. miejsce na Beoviziji z piosenką „Superstar”. Bogosavljević była również wokalistką wspomagającą zespół No Comment w piosenkach z pierwszej płyty tej grupy, "Reci bar da sanjaš", wydanej w 2009 roku. W 2010 roku zespół Beauty Queens zajął ex aequo 4. miejsce na festiwalu Sunčane Skale z utworem „Dve iste”. W 2011 śpiewała w chórkach Niny Radojčić podczas Konkursu Piosenki Eurowizji. W 2015 była wokalistką wspomagającą Bojany Stamenov podczas Konkursu Piosenki Eurowizji. W 2017 śpiewała w chórkach Tijany Bogićević podczas Konkursu Piosenki Eurowizji.
W 2020 roku zgłosiła się do Beoviziji, serbskich preselekcji do Konkursu Piosenki Eurowizji, z utworem „Ne puštam”. 28 lutego wystąpiła jako siódma w pierwszym półfinale preselekcji, jednakże nie udało jej się awansować do finału.
W 2022 roku ponownie zgłosiła się do serbskich preselekcji eurowizyjnych, organizowanych tym razem pod nazwą "Pesma za Evroviziju", z piosenką „Priđi mi”. Wystąpiła w nich jako pierwsza w pierwszym półfinale, jednakże nie zakwalifikowała się do finału.
Była wokalistką wspomagającą wielu muzyków z Serbii i krajów ościennych, m.in. Zdravko Čolicia, Dino Merlina, Dejana Cukicia, Željko Vasicia czy Hari Mata Hari.

</doc>
<doc id="3977822" url="https://pl.wikipedia.org/wiki?curid=3977822" title="Jezioro Piecek">
Jezioro Piecek



</doc>
<doc id="3977826" url="https://pl.wikipedia.org/wiki?curid=3977826" title="Zajezdnia Komunalnego Przedsiębiorstwa Komunikacji Miejskiej w Białymstoku">
Zajezdnia Komunalnego Przedsiębiorstwa Komunikacji Miejskiej w Białymstoku

Zajezdnia KPKM Białystok – zajezdnia położona przy ul. Składowej 11 w Białymstoku należąca do KPKM Białystok.

</doc>
<doc id="3977832" url="https://pl.wikipedia.org/wiki?curid=3977832" title="Mieczysław Sawczuk">
Mieczysław Sawczuk

Mieczysław Sawczuk (ur. 2 grudnia 1930 we Włodzimierzu Wołyńskim, zm. 15 lipca 2014) – polski prawnik, profesor nauk prawnych, nauczyciel akademicki wielu uczelni, m.in. profesor zwyczajny Uniwersytetu Marii Curie-Skłodowskiej w Lublinie specjalista m.in. w zakresie postępowania cywilnego i prawa międzynarodowego prywatnego.
Życiorys naukowy.
Uczył się w Gimnazjum i Liceum im. ks. Stanisława Staszica w Hrubieszowie i tam w 1950 uzyskał świadectwo dojrzałości. W 1954 ukończył studia prawnicze na Wydziale Prawa i Administracji Uniwersytetu Jagiellońskiego, gdzie obronił pracę magisterską pt. „Skład mas majątkowych w małżeńskim ustroju
wspólności majątkowej”. Uzyskał uprawnienia radcy prawnego. Od 1958 był członkiem Polskiej Zjednoczonej Partii Robotniczej. Pełnił funkcję I sekretarza Komitetu Uczelnianego PZPR na UMCS.
W 1960 na podstawie rozprawy „Zdolność procesowa według k.p.c.” napisanej pod kierunkiem prof. Edmunda Wengerka otrzymał na Wydziale Prawa i Administracji Uniwersytetu Marii Curie-Skłodowskiej stopień naukowy doktora nauk prawnych (recenzenci: Henryk Trammer i Zbigniew Resich). Pracę wydało w 1963 Wydawnictwo Prawnicze. Na podstawie dorobku naukowego oraz monografii pt. „Wznowienie postępowania cywilnego” uzyskał w 1964 na Wydziale Prawa i Administracji Uniwersytetu im. Adama Mickiewicza w Poznaniu stopień doktora habilitowanego nauk prawnych (recenzenci: Edmund Wengerek, Władysław Siedlecki i Henryk Trammer). Rozprawa habilitacyjna została wydana w 1970 przez Wydawnictwo Prawnicze. Tytuł naukowy profesora nadzwyczajnego nadano mu w 1972, a profesora zwyczajnego w 1979.
W latach 1955–2001 był nauczycielem akademickim Wydziału Prawa UMCS, gdzie pełnił m.in. funkcje:
Poza UMCS był nauczycielem akademickim m.in. Filii Uniwersytetu Warszawskiego w Białymstoku (1984–1991), Filii UMCS w Rzeszowie, Krakowskiej Szkoły Wyższej im. Andrzeja Frycza-Modrzewskiego, Wydziału Zamiejscowego Prawa i Nauk o Społeczeństwie KUL w Stalowej Woli.
Został pochowany 21 lipca 2014 na Cmentarzu przy ul. Lipowej w Lublinie.
Życie prywatne.
Jego rodzicami byli Paweł i Zofia z domu Jasińska. W wieku 14 lat był więźniem niemieckiego obozu pracy w Pawłowiczach koło Wojnicy, skąd zbiegł, unikając śmierci (w dzień po jego ucieczce Niemcy rozstrzelali wszystkich, ok. 2000, więzionych w obozie robotników).

</doc>
<doc id="3977840" url="https://pl.wikipedia.org/wiki?curid=3977840" title="Władysław Siedlecki">
Władysław Siedlecki

Władysław Szymon Siedlecki (także jako "de Lipnica Siedlecki"; ur. 18 lipca 1911 w Krakowie, zm. 9 października 1998 tamże) – polski prawnik, profesor nauk prawnych, nauczyciel akademicki Uniwersytetu im. Adama Mickiewicza w Poznaniu i Uniwersytetu Jagiellońskiego, specjalista w zakresie postępowania cywilnego i prawa spółdzielczego.
Życiorys.
W 1932 r. ukończył studia na Wydziale Prawa Uniwersytetu Jagiellońskiego, uzyskując tam w 1935 r. stopień doktora nauk prawnych na podstawie rozprawy "Zobowiązania z umów w prawie międzynarodowym prywatnym". W latach 1948–1961 był profesorem na Wydziale Prawa i Administracji Uniwersytetu im. Adama Mickiewicza w Poznaniu. Jednocześnie w latach 1952–1953 na Wydziale Prawa i Administracji Uniwersytetu Mikołaja Kopernika w Toruniu pełnił funkcję kierownika Katedry Prawa Postępowania Cywilnego.
Od 1961 r. był profesorem na Wydziale Prawa i Administracji Uniwersytetu Jagiellońskiego. Od 1956 był członkiem Komisji Kodyfikacyjnej. Opublikował m.in. "Podstawy rewizji cywilnej" (1959), "Nieważność procesu cywilnego" (1965), "Postępowanie cywilne w zarysie".
Swoje wspomnienia przedstawił w publikacji: "Spojrzenie wstecz" (Kraków: Krajowa Agencja Wydawnicza, 1989, ss. 166 ).
Został pochowany na Cmentarzu Rakowickim w Krakowie (kwatera II-zach.).

</doc>
<doc id="3977846" url="https://pl.wikipedia.org/wiki?curid=3977846" title="Brożówka (jezioro)">
Brożówka (jezioro)

Brożówka – jezioro w Polsce w województwie warmińsko-mazurskim, w powiecie giżyckim, w gminie Kruklanki.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 12 km w kierunku północno-wschodnim od Giżycka, na południe od jeziora Gołdapiwo, z którym jest połączone krótkim ciekiem. Do jeziora wpada też od południa ciek łączący zbiornik wodny z Jeziorem Małym. Na wschodnim brzegu leżą zabudowania wsi Brożówka.
Linia brzegowa jest miernie rozwinięta. Dno jest regularne, ławica łagodna. Brzegi są w większości niskie i płaskie, w części południowej – podmokłe, a na zachodzie zalesione i strome.
Jezioro leży na terenie obwodu rybackiego jeziora Gołdapiwo w zlewni rzeki Węgorapa – nr 8, jego użytkownikiem jest Polski Związek Wędkarski. Objęte jest strefą ciszy. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 59,7 ha. Średnia głębokość zbiornika wodnego to 4,0 m, a maksymalna – 9,0 m. Lustro wody znajduje się na wysokości 116,9 m n.p.m. Objętość jeziora wynosi 2394,3 tys. m³. Maksymalna długość jeziora to 1150 m, a szerokość 770 m. Długość linii brzegowej wynosi 3000 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 62,5 ha, a wysokość bezwzględna lustra wody – 117,8 m n.p.m.
Przyroda.
W skład pogłowia występujących ryb wchodzą m.in. szczupak, płoć, sandacz, okoń, leszcz i węgorz.

</doc>
<doc id="3977847" url="https://pl.wikipedia.org/wiki?curid=3977847" title="Jezioro Brożówka">
Jezioro Brożówka



</doc>
<doc id="3977858" url="https://pl.wikipedia.org/wiki?curid=3977858" title="Moje finanse - z klasy do kasy">
Moje finanse - z klasy do kasy



</doc>
<doc id="3977862" url="https://pl.wikipedia.org/wiki?curid=3977862" title="1,2,3-Trinitrobenzen">
1,2,3-Trinitrobenzen

1,2,3-Trinitrobenzen – organiczny związek chemiczny z grupy nitrozwiązków, trinitrowa pochodna benzenu. Ma dwa izomery podstawienia: 1,3,5-trinitrobenzen i 1,2,4-trinitrobenzen. 
Można go otrzymać w wyniku utleniania 2,6-dinitroaniliny lub 2,6-dinitrofenylohydroksyloaminy, np. za pomocą 98% w stęż. lub kwasem trifluoronadoctowym ().
Wykazuje nietypowo wysoką reaktywność w substytucji nukleofilowej grupy 2-nitrowej przez anilinę w porównaniu do 1,2,4-trinitrobenzenu. Przypisuje się to efektom sterycznym związanym ze stłoczeniem 3 grup nitrowych i związanym z tym ich odchyleniem od płaszczyzny pierścienia i ich słabszemu sprzężeniu z pierścieniem.

</doc>
<doc id="3977866" url="https://pl.wikipedia.org/wiki?curid=3977866" title="Niezależni Uczestnicy Olimpijscy na Letnich Igrzyskach Olimpijskich 1992">
Niezależni Uczestnicy Olimpijscy na Letnich Igrzyskach Olimpijskich 1992



</doc>
<doc id="3977868" url="https://pl.wikipedia.org/wiki?curid=3977868" title="Niezależni Sportowcy Olimpijscy na letnich igrzyskach olimpijskich">
Niezależni Sportowcy Olimpijscy na letnich igrzyskach olimpijskich



</doc>
<doc id="3977872" url="https://pl.wikipedia.org/wiki?curid=3977872" title="Niezależni Sportowcy Olimpijscy na Letnich Igrzyskach Olimpijskich 2000">
Niezależni Sportowcy Olimpijscy na Letnich Igrzyskach Olimpijskich 2000



</doc>
<doc id="3977874" url="https://pl.wikipedia.org/wiki?curid=3977874" title="Niezależni Sportowcy Olimpijscy na Letnich Igrzyskach Olimpijskich 2012">
Niezależni Sportowcy Olimpijscy na Letnich Igrzyskach Olimpijskich 2012



</doc>
<doc id="3977876" url="https://pl.wikipedia.org/wiki?curid=3977876" title="Niezależni Sportowcy Olimpijscy na Letnich Igrzyskach Olimpijskich 2016">
Niezależni Sportowcy Olimpijscy na Letnich Igrzyskach Olimpijskich 2016



</doc>
<doc id="3977879" url="https://pl.wikipedia.org/wiki?curid=3977879" title="Eta Geminorum">
Eta Geminorum

Eta Geminorum ("η Gem", "Propus") – gwiazda w gwiazdozbiorze Bliźniąt, znajdująca się w odległości około 385 lat świetlnych od Słońca.
Nazwa.
Tradycyjna nazwa gwiazdy, Propus, wywodzi się od greckiego i oznacza „przednią stopę”. Odnosi się ona do położenia w gwiazdozbiorze Bliźniąt, w którym wskazuje wysuniętą do przodu stopę Kastora. Będąc na niebie blisko Mi Geminorum, zwanej Tejat, zyskała też drugą nazwę: Tejat Prior („przedni”). Międzynarodowa Unia Astronomiczna zatwierdziła użycie nazwy Propus dla określenia tej gwiazdy.
Charakterystyka.
Jest to czerwony olbrzym reprezentujący typ widmowy M, którego pomarańczowo–czerwona barwa jest wyraźnie widoczna przez lornetkę. Gwiazda świeci 2400 razy jaśniej niż Słońce, ma średnicę bliską średnicy orbity Wenus wokół Słońca. Bezpośredni pomiar średnicy kątowej potwierdza tę ocenę; należy przy tym zaznaczyć, że przy pomiarze w paśmie obejmującym widmo absorpcyjne tlenku tytanu gwiazda jest większa niż poza nim – większa absorpcja zwiększa nieprzezroczystość materii gwiazdy. Ma ona masę około trzech mas Słońca i niegdyś była błękitną gwiazdą typu widmowego B, obecnie jest to tzw. gwiazda AGB (gałęzi asymptotycznej diagramu HR), która w bliskiej przyszłości przekształci się w mirydę. Obecnie jest to gwiazda zmienna półregularna.
Propus ma bliskiego towarzysza, błękitną gwiazdę ciągu głównego typu B, która znajduje się około 7 au od olbrzyma, ma podobną masę (choć mniejszą ze względu na wcześniejsze stadium ewolucji). Składniki te okrążają wspólny środek masy co 8,2 roku. Propus ma też dalszego kompana, gwiazdę typu F lub G, odległą na niebie o 1,7 sekundy kątowej, a w przestrzeni co najmniej 150 au, co przekłada się na okres obiegu ponad 700 lat. Główna gwiazda ma wielkość gwiazdową 3,52, słabsza 6,15m.

</doc>
<doc id="3977881" url="https://pl.wikipedia.org/wiki?curid=3977881" title="Mistrzostwa Szwajcarii w piłce nożnej mężczyzn">
Mistrzostwa Szwajcarii w piłce nożnej mężczyzn

Mistrzostwa Szwajcarii w piłce nożnej (niem. "Schweizer Fußballmeisterschaft", fr. "Championnat de Suisse de football", wł. "Campionato svizzero di calcio") – rozgrywki piłkarskie, prowadzone cyklicznie - corocznie lub co sezonowo (na przełomie dwóch lat kalendarzowych) - mające na celu wyłonienie najlepszej męskiej drużyny w Szwajcarii.
Historia.
Mistrzostwa Szwajcarii w piłce nożnej rozgrywane są od 1897 roku. Obecnie rozgrywki odbywają się w wielopoziomowych ligach: Super League, Challenge League, 1. Liga Promotion, 1. Liga Classic oraz niższych klasach.
19 kwietnia 1879 roku w St. Gallen powstał pierwszy szwajcarski klub piłkarski FC Sankt Gallen, potem następne. Po założeniu szwajcarskiej federacji piłkarskiej - SFV/ASF w 1895 roku, rozpoczął się proces zorganizowania pierwszych oficjalnych Mistrzostw Szwajcarii w sezonie 1897/98. Początkowo rozgrywki odbywały się w grupach podzielonych regionalnie, a potem zwycięzcy grup systemem pucharowym walczyli o tytuł mistrza Serie A. W sezonie 1930/31 mistrzostwa nosiły nazwę w językach niemieckim, francuskim i włoskim odpowiednio 1. Liga / 1e Ligue / Prima Lega. Od 1931/32 nazywała się Nationalliga / Ligue Nationale / Lega Nazionale.
W sezonie 1933/34 po raz pierwszy wystartowały rozgrywki bez podziału na grup. W sezonie 1944/45 liga zmieniła nazwę na Nationalliga A / Ligue Nationale A / Lega Nazionale A.
Rozgrywki zawodowej Super League zainaugurowano w sezonie 2003/04.
Statystyka.
Klasyfikacja według klubów.
W dotychczasowej historii Mistrzostw Szwajcarii na podium oficjalnie stawało w sumie 31 drużyn. Liderem klasyfikacji jest Grasshoppers Zurych, który zdobył 27 tytułów mistrzowskich.
Stan po sezonie 2021/22.
Klasyfikacja według miast.
Siedziby klubów: stan po sezonie 2021/22.
Klasyfikacja według kantonów.
Siedziby klubów: Stan na maj 2018.
Uczestnicy.
Są 73 zespoły, które wzięły udział w 120 ligowych Mistrzostwach Szwajcarii, które były prowadzone od 1897/98 aż do sezonu 2017/18 łącznie. Żaden z zespołów nie był zawsze obecny w każdej edycji.
Pogrubione zespoły biorące udział w sezonie 2017/18.

</doc>
<doc id="3977882" url="https://pl.wikipedia.org/wiki?curid=3977882" title="Anglo-American Club Zurich">
Anglo-American Club Zurich



</doc>
<doc id="3977884" url="https://pl.wikipedia.org/wiki?curid=3977884" title="Łucja Okulicz-Kozaryn">
Łucja Okulicz-Kozaryn

Łucja Okulicz-Kozaryn z domu Kunicka (ur. 5 stycznia 1933 w Nowym Sączu, zm. 16 lutego 1999 w Warszawie) – polska badaczka, archeolog.
Od 1938 mieszkała w Warszawie. Ukończyła XII Państwowe Żeńskie Gimnazjum i Liceum im. Marii Curie-Skłodowskiej, uzyskując maturę w 1951, następnie podjęła studia na Wydziale Historycznym Uniwersytetu Warszawskiego, które ukończyła w 1955 uzyskując tytuł magistra w zakresie archeologii pierwotnej i pradziejowej. Od października do grudnia 1955 pracowała w Katedrze Archeologii Pradziejowej i Wczesnośredniowiecznej Uniwersytetu Warszawskiego, w styczniu 1956 otrzymała etat asystenta w Instytucie Historii Kultury Materialnej Polskiej Akademii Nauk z przydziałem służbowym do Pracowni Archeologicznej w Wiślicy. Po likwidacji tej placówki w 1958 r. przeszła do nowo powstałej Pracowni Polskiego Atlasu Archeologicznego w PAN, gdzie prowadziła Dział Okresu Wpływów Rzymskich. W 1960 uzyskała stopień starszego asystenta, obejmując Dział Wczesnej Epoki Żelaza. W 1961 podjęła studia doktorskie u prof. Włodzimierza Antoniewicza, zbierając materiały do pracy na temat wczesnej epoki żelaza w północno-wschodniej Polsce. W kwietniu 1966 uzyskała stopień doktora na podstawie pracy "Kultura kurhanów zachodnio bałtyjskich we wczesnej epoce żelaza". Zajmowała się m.in. tematyką pruską. Pracowała ze swoim mężem Jerzym Okulicz-Kozarynem. Habilitacja uzyskała w 1976. W grudniu 1994 otrzymała tytuł naukowy profesora, zaś w marcu 1995 objęła stanowisko profesora nadzwyczajnego w Instytucie Archeologii i Etnologii PAN. 
Pochowana została w grobowcu rodzinnym na warszawskich Powązkach (kwatera 87-4-28/29).

</doc>
<doc id="3977894" url="https://pl.wikipedia.org/wiki?curid=3977894" title="1,2,4-Trinitrobenzen">
1,2,4-Trinitrobenzen

1,2,4-Trinitrobenzen – organiczny związek chemiczny z grupy nitrozwiązków, trinitrowa pochodna benzenu. Ma dwa izomery podstawienia: 1,3,5-trinitrobenzen i 1,2,3-trinitrobenzen.
Można go otrzymać w wyniku utleniania 2,4-dinitrofenylohydroksyloaminy za pomocą dymiącego kwasu azotowego lub w reakcji 2,4-dinitrochlorobenzenu z .
Badania krystalograficzne ujawniły, że grupa nitrowa w pozycji 1 jest ustawiona praktycznie pod kątem prostym do płaszczyzny pierścienia (kąt torsyjny ~85°), grupa w pozycji 2 położona jest w płaszczyźnie pierścienia (kąt torsyjny ~8°), a grupa w pozycji 4 jest skręcona o ok. 25°.

</doc>
<doc id="3977898" url="https://pl.wikipedia.org/wiki?curid=3977898" title="Virola theiodora">
Virola theiodora

Virola theiodora (Spruce ex Benth.) Warb. – gatunek rośliny z rodziny muszkatołowcowatych ("Myristicaceae"). Występuje naturalnie w Kolumbii, Wenezueli, Ekwadorze, Peru, Boliwii oraz Brazylii (w stanie Amazonas). 
Biologia i ekologia.
Rośnie w wiecznie zielonych lasach. 
Systematyka.
Według The Plant List "V. theiodora" uważana jest za odrębny gatunek, jednak niektóre źródła opisują ten takson jako synonim gatunku "V. sebifera". 
Zastosowanie.
Żywica z wewnętrznej części kory ma działanie silnie narkotyczne. Ponadto Indian stosują ten ekstrakt jako truciznę do powlekania strzał.

</doc>
<doc id="3977904" url="https://pl.wikipedia.org/wiki?curid=3977904" title="Acre (1945)">
Acre (1945)

Acre (A-4) – brazylijski niszczyciel z okresu „zimnej wojny”, jedna z sześciu jednostek swojego typu. Okręt został zwodowany 30 maja 1945 roku w stoczni Arsenal de Marinha do Rio de Janeiro na Ilha das Cobras, a do służby w Marinha do Brasil wszedł w grudniu 1951 roku. Jednostka została skreślona z listy floty w lipcu 1974 roku.
Projekt i budowa.
„Acre” był jednym z sześciu bliźniaczych niszczycieli, zbudowanych w Brazylii w miejsce zarekwirowanych przez Wielką Brytanię po wybuchu II wojny światowej sześciu jednostek typu "H". Okręt został zbudowany według oryginalnego brytyjskiego projektu stoczni Thornycroft, z tą jednak różnicą, że system napędowy, uzbrojenie i wyposażenie miało być produkcji USA. Inna niż w pierwowzorze siłownia spowodowała również zmiany w wyglądzie zewnętrznym jednostki, przejawiające się m.in. w użyciu jednego komina zamiast dwóch. Sylwetka okrętu stała się tym samym podobna do amerykańskich niszczycieli typu "Gridley". Długi, ponaddziesięcioletni czas budowy jednostki spowodowany był zarówno brakami materiałowymi, jak też innymi trudnościami spowodowanymi toczącą się wojną.
Niszczyciel zamówiony został w końcu 1939 roku w stoczni Arsenal de Marinha do Rio de Janeiro, położonej na wyspie Ilha das Cobras w Rio de Janeiro. Stępkę okrętu położono 28 grudnia 1940 roku, został zwodowany 30 maja 1945 roku, a służby w Marinha do Brasil przyjęto go 10 grudnia 1951 roku. Niszczyciel otrzymał nazwę pochodzącą od rzeki Acre i numer taktyczny A-4.
Dane taktyczno-techniczne.
„Acre” był dużym niszczycielem, z typowym dla tej klasy okrętów uzbrojeniem i wyposażeniem. Długość całkowita wynosiła 98,5 metra (97,5 m na konstrukcyjnej linii wodnej), szerokość 10,7 metra i średnie zanurzenie 2,59 metra (maksymalne 3,3 m). Wyporność standardowa wynosiła 1340 ton, zaś pełna 1800 ton. Okręt napędzany był przez dwie turbiny parowe General Electric z przekładniami redukcyjnymi o łącznej mocy 35 000 koni mechanicznych (KM), do których parę dostarczały trzy kotły wodnorurkowe Babcock &amp; Wilcox. Dwuśrubowy układ napędowy pozwalał osiągnąć maksymalną prędkość 33,5 węzła (marszowa wynosiła 20 węzłów). Energię elektryczną wytwarzały dwa turbogeneratory Westinghouse o napięciu 450 V i mocy 204 KM (okręt posiadał też generator wysokoprężny Cummins 450 V o mocy 136 KM). Okręt zabierał 450 ton mazutu, co zapewniało zasięg maksymalny 6000 mil morskich przy prędkości ekonomicznej 15 węzłów.
Okręt był uzbrojony w cztery pojedyncze działa uniwersalne kal. 127 mm L/38 Mark 21/30 (jedno na pokładzie dziobowym, jedno w superpozycji na nadbudówce dziobowej, jedno na pokładzie rufowym i jedno na nadbudówce rufowej, także w superpozycji). Broń przeciwlotniczą stanowiły dwa działka Bofors kal. 40 mm L/56 Mark 1 (1 x II) oraz sześć pojedynczych działek Oerlikon kal. 20 mm L/70 Mark 4. Uzbrojenie uzupełniały: dwa poczwórne aparaty torpedowe kal. 533 mm oraz dwa miotacze bomb głębinowych K Mark 6 i dwie zrzutnie bomb głębinowych Mark 3 i Mark 4. Wyposażenie radioelektroniczne obejmowało dwa radary obserwacji okrężnej (SF-1 i VJ-1), system kierowania ogniem Mk 33 Mod 38, urządzenia naprowadzania kierunku Mk-T Mod 2 dla dział 127 mm i sonar QCR-1.
Załoga okrętu składała się ze 150 oficerów, podoficerów i marynarzy.
Służba.
31 stycznia 1953 roku okręt wszedł w skład 2. Dywizjonu 1. Eskadry Niszczycieli. W tym czasie zmieniono jego numer burtowy na D-10. W sierpniu 1956 roku niszczyciel reprezentował marynarkę brazylijską w obchodach Święto Niepodległości Urugwaju, a w końcu listopada tego roku wziął udział w ćwiczeniach wysadzania desantu o kryptonimie „Badejo”. Trzy lata później okręt uczestniczył w identycznych ćwiczeniach, tym razem pod nazwą „Corvina”. Od stycznia do września 1960 roku niszczyciel poddano modernizacji: usunięto jedną armatę kal. 127 mm i cztery działka Oerlikon kal. 20 mm, montując w zamian podwójne stanowisko działek kal. 40 mm (na podstawie Mark 1 Mod 6); zamieniono też poczwórne aparaty torpedowe na dwa potrójne Mark 14 Mod 12. Unowocześniono również wyposażenie radioelektroniczne, wymieniając m.in. dwa radary obserwacji okrężnej (na AN/SPS-4 i AN/SPS-6C z IFF), a także dodając radar kierowania ogniem artyleryjskim Mk 28 dla systemu kierowania ogniem Mk 33 Mod 38 i dwa urządzenia naprowadzania kierunku Mk 51 dla dział kal. 40 mm. W rezultacie tych zmian wyporność okrętu wzrosła do 1450 ton (standardowa) i 2180 ton (bojowa). Niedługo po zakończeniu przezbrojenia, w listopadzie 1960 roku, okręt wziął udział w międzynarodowych manewrach „Unitas I”, a rok później w kolejnej ich edycji – „Unitas II”. W listopadzie i grudniu 1962 roku jednostka wzięła udział w operacji ściągania ze skały w Zatoce Ilha Grande nieopodal Rio de Janeiro bliźniaczego niszczyciela „Ajuricaba”. W 1963 roku dokonano reorganizacji struktury brazylijskiej marynarki, w wyniku której „Acre” znalazła się w składzie 21 Dywizjonu 2 Eskadry Niszczycieli. W marcu tego roku niszczyciel wziął udział w ćwiczeniach „Lagosta”, zaś na przełomie sierpnia i września – w manewrach „Unitas IV”. W marcu 1965 roku na pokładzie okrętu przewieziono z Rio de Janeiro do Cabedelo szczątki byłego prezydenta Brazylii – Epitácio Pessoa, a w maju i lipcu uczestniczył w ćwiczeniach „Pré-Unitas”. Od 18 marca do 19 kwietnia 1966 roku okręt wraz z bliźniaczymi niszczycielami „Araguari” i „Amazonas” uczestniczył w rejsie szkoleniowym, a następnie wraz z niszczycielem „Mariz e Barros” wziął udział w paradzie morskiej nieopodal Mar del Plata. W roku 1968 okręt był jednym z uczestników manewrów „Unitas IX” (sierpień – wrzesień), a także ćwiczeń o kryptonimie „Atlantis I” (listopad – grudzień). W styczniu 1969 roku niszczyciel wraz z krążownikiem „Tamandare” wziął udział w rejsie szkoleniowym, zaś od 6 lutego do 29 marca uczestniczył w międzynarodowych ćwiczeniach „Springboard 69” i „Veritas II” na Morzu Karaibskim (wraz z „Pará”, „Paraná”, „Piauí”, „Santa Catarina”, „Araguari” i „Mariz e Barros”). W latach 1970-1971 okręt przeszedł przegląd stoczniowy, a po jego zakończeniu do 1973 roku brał udział w wielu rejsach szkoleniowych. Jednostka została skreślona z listy floty 26 lipca 1974 roku. W ciągu swojej służby niszczyciel przebywał w morzu 1056 dni, pokonując w tym czasie 295 435 mil morskich.

</doc>
<doc id="3977907" url="https://pl.wikipedia.org/wiki?curid=3977907" title="Ambasada RP w Buenos Aires">
Ambasada RP w Buenos Aires

Ambasada Rzeczypospolitej Polskiej w Buenos Aires (hisz. "Embajada de la República de Polonia en Buenos Aires") – polska misja dyplomatyczna w stolicy Argentyny. Od 27 czerwca 2019 placówką kieruje ambasador Aleksandra Piątkowska.
Ambasador RP w Buenos Aires akredytowany jest również w Republice Paragwaju i we Wschodniej Republice Urugwaju.
Polska stosunki dyplomatyczne z Urugwajem nawiązała w 1920, z Argentyną w 1922, a z Paragwajem w 1925.
Konsulaty honorowe RP.
Konsulaty honorowe RP na terenie działalności ambasady:

</doc>
<doc id="3977908" url="https://pl.wikipedia.org/wiki?curid=3977908" title="Mickey Newbury">
Mickey Newbury

Mickey Newbury, właśc. Milton Sims "Mickey" Newbury, Jr. (ur. 19 maja 1940 w Houston, zm. 29 września 2002 w Springfield) – amerykański piosenkarz, twórca piosenek.

</doc>
<doc id="3977909" url="https://pl.wikipedia.org/wiki?curid=3977909" title="Ambasada Polski w Argentynie">
Ambasada Polski w Argentynie



</doc>
<doc id="3977910" url="https://pl.wikipedia.org/wiki?curid=3977910" title="Stanisław Bobiatyński">
Stanisław Bobiatyński

Stanisław Bobiatyński (ur. 28 lipca 1886 w Wilnie, zm. ?) – podpułkownik piechoty Wojska Polskiego.
Życiorys.
Urodził się w rodzinie Eugeniusza i Wandy z Kossochackich. Ukończył gimnazjum w Wilnie. Dyplom lekarski uzyskał na Uniwersytecie Moskiewskim. Krótko po uzyskaniu dyplomu, w 1909, został aresztowany za udział w spisku. Po pięciu miesiącach więzienia, został skazany na 5 lat zsyłki do Guberni Archangielskiej. Uciekł stamtąd w 1911 i przedostał się do Krakowa. Tam pracował w Klinice Chirurgicznej Uniwersytetu Jagiellońskiego i dwa razy odbył staż, w Lozannie i Genewie. Kiedy car ogłosił amnestię wrócił do rodzinnego Wilna i prowadził praktykę lekarską. W 1914 wstąpił na ochotnika do Armii Imperium Rosyjskiego i został przydzielony do szpitala polowego na stanowisko lekarza. Następnie walczył jako młodszy lekarz 2 Brygady Artylerii Ciężkiej. W sierpniu 1915 został ranny. W styczniu 1916 został przeniesiony do Brygady Strzelców Polskich, a później do I Korpusu Polskiego w Rosji. Jako lekarz uczestniczył w walkach II batalionu 2 i 6 pułku strzelców polskich oraz 3 pułku ułanów. W czasie tych walk uległ zatruciu gazami oraz odznaczył się. Po demobilizacji korpusu powrócił do Wilna. 
W 1918, po powrocie do Wilna, był jednym z najbardziej aktywnych członków Związku Wojskowych Polaków. 10 listopada objął funkcję podinspektora Samoobrony Litwy i Białorusi. W styczniu 1919 wziął udział w walkach o Wilno, a następnie wycofał się na czele oddziału Samoobrony do Ostrowi Mazowieckiej, gdzie objął dowództwo batalionu w organizującym się Pułku Strzelców Wileńskich, późniejszym 85 pułku Strzelców Wileńskich. 25 stycznia 1919 został mianowany majorem.
W okresie od 3 czerwca do 7 lipca 1919 oraz od 4 listopada 1919 do 9 października 1920 i do 10 listopada 1922 dowodził pułkiem Strzelców Wileńskich. Na czele pułku walczył nad Szczarą, Baranowiczami, Słuckiem, Leplem, Czernicą oraz w bitwie warszawskiej, w której został ranny, i w bitwie nad Niemnem. W końcu wziął udział w tzw. buncie gen. Żeligowskiego. 15 lipca 1920 został zatwierdzony z dniem 1 kwietnia 1920 w stopniu majora, w piechocie, „w grupie oficerów byłych Korpusów Wschodnich i byłej armii rosyjskiej”.
Z dniem 10 listopada 1922 został zwolniony ze stanowiska dowódcy 85 pp i odkomenderowany do Komendy Obozu Warownego „Wilno”. Pełnił służbę na stanowisku zastępcy komendanta obozu. W tym samym roku został zweryfikowany w stopniu majora ze starszeństwem z dniem 1 czerwca 1919 w korpusie oficerów rezerwowych piechoty, przydzielony w rezerwie do 85 pp i pozostawiony w służbie czynnej. 23 sierpnia 1924 został przemianowany z dniem 1 lipca 1924 na oficera zawodowego w stopniu majora ze starszeństwem z dniem 1 lipca 1919 i 1. lokatą w korpusie oficerów piechoty. Pełnił wówczas służbę w 85 pp.
3 maja 1926 został mianowany podpułkownikiem ze starszeństwem z dniem 1 lipca 1925 i 13. lokatą w korpusie oficerów piechoty. W maju 1926 został komendantem miasta Wilna. W lutym 1928 został przeniesiony w stan spoczynku. Po zakończeniu służby wojskowej pozostał w rodzinnym Wilnie. W 1934, jako podpułkownik stanu spoczynku piechoty, pozostawał w ewidencji Powiatowej Komendy Uzupełnień Wilno Miasto. Posiadał przydział do Oficerskiej Kadry Okręgowej Nr III. Był wówczas „w dyspozycji dowódcy Okręgu Korpusu Nr III”.
Z relacji Aleksandra Meysztowicza wynika, że pułkownik Bobiatyński po kampanii wrześniowej 1939 został internowany na Litwie i osadzony razem z pułkownikiem Jerzym Dąbrowskim. 14 kwietnia 1940 został zwolniony z internowania. Ukrywał się, według niepotwierdzonych informacji, w majątku swojej siostry Jadwigi Wnukowskiej w Jogalinie na Litwie Kowieńskiej. Tam po ataku Niemiec na ZSRR w 1941 podobno został wytropiony i rozstrzelany przez Niemców.

</doc>
<doc id="3977911" url="https://pl.wikipedia.org/wiki?curid=3977911" title="Kim Bum">
Kim Bum

Kim Bum (hangul: 김범, ur. 7 lipca 1989), właśc. Kim Sang-bum (hangul: 김상범) – południowokoreański aktor, tancerz, piosenkarz i model. Najbardziej znany z roli So Yi-junga w serialu "Kkotboda namja".
Ukończył studia na Uniwersytecie Chung-Ang na wydziale filmu i teatru.

</doc>
<doc id="3977912" url="https://pl.wikipedia.org/wiki?curid=3977912" title="Kalpurnia Pisonis">
Kalpurnia Pisonis



</doc>
<doc id="3977919" url="https://pl.wikipedia.org/wiki?curid=3977919" title="Ambasada RP w Sztokholmie">
Ambasada RP w Sztokholmie

Ambasada Rzeczypospolitej Polskiej w Sztokholmie (szw. "Republiken Polens Ambassad i Stockholm") – polska misja dyplomatyczna w stolicy Szwecji.
Konsulat honorowy RP.
Jedyny konsulat honorowy RP w Szwecji działa w Halmstad.

</doc>
<doc id="3977920" url="https://pl.wikipedia.org/wiki?curid=3977920" title="Ambasada Polski w Szwecji">
Ambasada Polski w Szwecji



</doc>
<doc id="3977927" url="https://pl.wikipedia.org/wiki?curid=3977927" title="Kolumna Ponsonby’ego">
Kolumna Ponsonby’ego

Kolumna Ponsonby'ego () – była to monumentalna kolumna w Valletcie na Malcie. Zbudowana w roku 1838 jako pomnik gubernatora Fredericka Ponsonby'ego, lecz została zniszczona przez piorun w roku 1864. Jej cokół ocalał, znajduje się teraz w Hastings Gardens.
Historia.
Sir Frederick Cavendish Ponsonby mianowany został gubernatorem Malty 15 lutego 1827 roku. Podczas swojego pobytu w Anglii w roku 1836, zrezygnował ze stanowiska gubernatora, i zmarł nagle 11 stycznia następnego roku.
W roku 1838, aby uhonorować zmarłego gubernatora, zbudowano w St. Andrew's Bastion kolumnę, górującą nad portem Marsamxett. Jej projektant nie jest znany, lecz czasem przypisywana jest Giorgio Pullicino. Monument składał się z ponad 21-metrowej doryckiej kolumny na cokole, zwieńczonej urną. Główna inskrypcja brzmiała:
W styczniu 1864 roku kolumna została trafiona przez piorun, a później została zburzona. Cokół pozostał nienaruszony, lecz w listopadzie 1888 roku został usunięty z bastionu św. Andrzeja, aby zrobić miejsce pod nowe stanowisko działa. Został ustawiony w Hastings Gardens na St. Michael's Bastion, a na nim dodano następujący napis:
Cokół został uszkodzony przez szrapnel podczas bombardowania lotniczego w czasie II wojny światowej. Od tego czasu był kilkakrotnie odnawiany, ostatnio w roku 2013, sponsorem był Bank of Valletta. Cokół kolumny zaliczony jest przez Malta Environment and Planning Authority do zabytków narodowych stopnia 1.

</doc>
<doc id="3977931" url="https://pl.wikipedia.org/wiki?curid=3977931" title="Liga Siatkówki Kobiet (2017/2018)">
Liga Siatkówki Kobiet (2017/2018)

Liga Siatkówki Kobiet 2017/2018 – 13. sezon mistrzostw Polski organizowany przez Profesjonalną Ligę Piłki Siatkowej S.A pod egidą Polskiego Związku Piłki Siatkowej (PZPS).
Tytuł mistrzowski po raz piąty z rzędu a siódmy w historii zdobył .

</doc>
<doc id="3977937" url="https://pl.wikipedia.org/wiki?curid=3977937" title="Proszki">
Proszki



</doc>
<doc id="3977939" url="https://pl.wikipedia.org/wiki?curid=3977939" title="Hełm Mle 1951">
Hełm Mle 1951

Casque Modèle 1951 (Mle 1951) – hełm stosowany przez Francuskie Siły Zbrojne, który zastąpił hełmy używane w II wojnie światowej, (między innymi Mle 1945 oraz amerykański M1).
Konstrukcja.
Kształt hełmu wzorowany był na amerykańskim hełmie M1 (w ramach standaryzacji NATO). Różnił się od swojego pierwowzoru krótszym daszkiem oraz bardziej pochylonymi krawędziami. Mle 1951 był dwuczęściowym głębokim hełmem ze stali manganowej o grubości 1,2 milimetra. Obrzeża hełmu zabezpieczone były zawalcowaną blaszaną nakładką. Wyposażenie wewnętrzne stanowił drugi hełm wykonany najpierw z octanu celulozy a w późniejszym okresie z tworzyw sztucznych. Masa hełmu wynosiła około 1,2 kilograma. Produkowany w latach 1951–1976, został zastąpiony hełmem Mle 1978, lecz pozostał na wyposażeniu do lat osiemdziesiątych XX wieku, a w siłach powietrznych służył dekadę dłużej.

</doc>
<doc id="3977940" url="https://pl.wikipedia.org/wiki?curid=3977940" title="David Zábranský">
David Zábranský

David Zábranský (ur. 3 marca 1977 w Pradze) – czeski pisarz mieszkający w Pradze.
Biografia.
Na Uniwersytecie Karola w Pradze ukończył kierunki: nauka o mediach (media studies) i prawo. Po studiach pracował jako prawnik w sektorze NGO. Jego praca obejmowała głównie: prawa człowieka, pomoc dla uchodźców i równouprawnienie społeczności romskiej. Obecnie jest redaktorem naczelnym strony Czech Literatura Online.
Twórczość.
Twórczość Davida Zábranskýego obejmuje przede wszystkim życie w Europie Środkowej; nawiązuje do typowych problemów młodości, niedojrzałości i dorastania. 
Debiutancka powieść "Slabost pro každou jinou pláž" z 2006 otrzymała nagrodę "Magnesia Litera" w kategorii Odkrycie Roku. Książka "Edita Farkaš" została nominowana do nagrody "Česká kniha". Magiczno-realistyczna powieść o historii Czechów i Słowaków od 1918 r. aż do komunistycznego puczu z 1948 r. pt. "Martin Juhás čili Československo" również dostała nominację do nagrody "Česká kniha".
Zábranský otrzymał kilka międzynarodowych stypendiów, m.in. Homines Urbani, Grupy Wyszehradzkiej w Krakowie, Hermann-Kesten w Norymberdze i w Wiesbaden. Tłumaczony na język węgierski.

</doc>
<doc id="3977942" url="https://pl.wikipedia.org/wiki?curid=3977942" title="Helen Hay Whitney">
Helen Hay Whitney

Helen Hay Whitney (ur. 11 marca 1875 w Nowym Jorku, zm. 24 września 1944 tamże) – poetka amerykańska.
Życiorys.
Helen Hay Whitney urodziła się 11 marca 1875. Jej rodzicami byli John Hay i Clara Stone Hay. Ojciec poetki był politykiem i dyplomatą. Ukończyła elitarną Miss Masters’ School. W 1902 wyszła za mąż za finansistę Payne’a Whitneya, wchodząc w ten sposób do szanowanej i wpływowej rodziny. W weselu uczestniczyli znamienici goście, w tym prezydent Theodore Roosevelt ze swoim gabinetem. Urodziła dwoje dzieci, Joan Whitney (1903–1975) i Johna Haya Whitney (1904–1982). Zajmowała się hodowlą koni wyścigowych. Prowadziła działalność charytatywną. Wspierała między innymi New York Hospital. Założyła też fundację stypendialną The Helen Hay Whitney Foundation Fellowship. Zmarła 24 września 1944 w Nowym Jorku.
Twórczość.
Helen Hay Whitney była autorką wielu tomików poetyckich, jak "Some Verses" (1899), "The Rose of Dawn; a Tale of the South Sea" (1901), "Songs and Sonnets" (1905), "Gypsy Verses" (1907) i "Herbs and Apples" (1910). Jest znana jako sonetystka. Napisała między innymi wiersze "A Woman’s Pride", "Love’s Kiss" i "My Brook".

</doc>
<doc id="3977950" url="https://pl.wikipedia.org/wiki?curid=3977950" title="Hellas Werona w europejskich pucharach">
Hellas Werona w europejskich pucharach



</doc>
<doc id="3977951" url="https://pl.wikipedia.org/wiki?curid=3977951" title="Jan Duława">
Jan Duława

Jan Józef Duława (ur. 26 stycznia 1954 w Bielsku-Białej) – polski lekarz, profesor nauk medycznych, prezes zarządu głównego Towarzystwa Internistów Polskich.
Życiorys.
W 1978 ukończył studia na Śląskiej Akademii Medycznej w Katowicach. Stopień doktora nauk medycznych uzyskał w 1982, habilitację w 1987. Profesor zwyczajny od 1998.
Uzyskane specjalizacje: 1986 - specjalizacja z chorób wewnętrznych, 1989 - specjalizacja z nefrologii, 2003 - specjalizacja z angiologii, 2006 - specjalizacja z hipertensjologii.
Dziekan Wydziału Lekarskiego ŚlAM w Katowicach 1996-2002, w latach 2008-2016 był prorektorem ds. nauki Śląskiego Uniwersytetu Medycznego w Katowicach. W 2016 roku wybrany na dziekana Wydziału Nauk o Zdrowiu ŚUM.
Konsultant województwa śląskiego ds. chorób wewnętrznych.
Jest członkiem następujących towarzystw naukowych: Towarzystwa Internistów Polskich, Polskiego Towarzystwa Nadciśnienia Tętniczego, Polskie Towarzystwo Lekarskie i ISN.
W 1998 otrzymał odznakę „Za wzorową pracę w Służbie Zdrowia”, w 1999 medal Komisji Edukacji Narodowej, w 2004 - Złoty Krzyż Zasługi.

</doc>
<doc id="3977961" url="https://pl.wikipedia.org/wiki?curid=3977961" title="Hełm Mle 1978">
Hełm Mle 1978

Casque Modèle 1978 (Mle 1978) – hełm stosowany przez Francuskie Siły Zbrojne pod oznaczeniem F1 (zwany również « casque lourd » "ciężki hełm" lub « Casquette en peau de locomotive » "czapka ze skóry lokomotywy"). Zastąpił hełm Mle 1951.
Wykonany ze stali manganowej o grubości 1,2 milimetra, jego masa wynosi 1,2 kg. Produkowany w latach 1979-1981 przez firmy GIAT i Dunois. Wyparty przez nowocześniejszy hełm kevlarowy SPECTRA, pozostawał jeszcze na wyposażeniu wielu jednostek w latach 2010.

</doc>
<doc id="3977965" url="https://pl.wikipedia.org/wiki?curid=3977965" title="Kurt Biedenkopf">
Kurt Biedenkopf

Kurt Biedenkopf (ur. 28 stycznia 1930 w Ludwigshafen am Rhein, zm. 12 sierpnia 2021 w Dreźnie) – niemiecki polityk, prawnik i nauczyciel akademicki, profesor, działacz Unii Chrześcijańsko-Demokratycznej (CDU), poseł do Bundestagu, w latach 1990–2002 premier kraju związkowego Saksonia.
Życiorys.
W 1949 zdał maturę w Max-Planck-Gymnasium w Groß-Umstadt. Studiował nauki polityczne w Davidson College w Stanach Zjednoczonych (1949–1950), następnie prawo na Uniwersytecie Ludwika i Maksymiliana w Monachium (1950–1951) oraz prawo i ekonomię na Uniwersytecie Johanna Wolfganga Goethego we Frankfurcie nad Menem (1951–1954). W 1955 i 1960 zdał państwowe egzaminy prawnicze I i II stopnia. W 1958 obronił doktorat, zaś w 1963 habilitował na się we Frankfurcie nad Menem. W 1962 uzyskał magisterium na Georgetown University. Pracował jako nauczyciel akademicki na różnych uczelniach, obejmując stanowiska profesorskie. Był dziekanem wydziału prawa Ruhr-Universität Bochum (1966–1967) oraz rektorem tej uczelni (1967–1969). Na początku lat 70. zasiadał we władzach koncernu Henkel.
W 1966 wstąpił do Unii Chrześcijańsko-Demokratycznej. W latach 1973–1977 pełnił funkcję sekretarza generalnego federalnych struktur partii, następnie do 1983 był wiceprzewodniczącym CDU na szczeblu federalnym. W latach 1976–1980 i 1987–1990 sprawował mandat deputowanego do Bundestagu. Od 1980 do 1988 był posłem do landtagu kraju związkowego Nadrenia Północna-Westfalia. Od 1986 do 1987 przewodniczył CDU w tym landzie.
Po zjednoczeniu Niemiec związał się z Saksonią. W latach 1990–2004 posłował do landtagu. W listopadzie 1990 został pierwszym po przemianach politycznych premierem tego kraju związkowego. Urząd ten sprawował do kwietnia 2002. Od 1991 do 1995 przewodniczył saksońskiej CDU. W kadencji 1999–2000 pełnił funkcję przewodniczącego Bundesratu.
W latach 2003–2006 był rektorem założycielem Dresden International University, a w 2006 został honorowym przewodniczącym rady naukowej prywatnej uczelni Hertie School of Governance. Od 2001 do 2013 zajmował stanowisko profesorskie w Wissenschaftszentrum Berlin für Sozialforschung.

</doc>
<doc id="3977966" url="https://pl.wikipedia.org/wiki?curid=3977966" title="Vicenza Calcio w europejskich pucharach">
Vicenza Calcio w europejskich pucharach



</doc>
<doc id="3977970" url="https://pl.wikipedia.org/wiki?curid=3977970" title="Reprezentacja Związku Socjalistycznych Republik Radzieckich w koszykówce">
Reprezentacja Związku Socjalistycznych Republik Radzieckich w koszykówce



</doc>
<doc id="3977972" url="https://pl.wikipedia.org/wiki?curid=3977972" title="Bruno Oja">
Bruno Oja



</doc>
<doc id="3977975" url="https://pl.wikipedia.org/wiki?curid=3977975" title="Perugia Calcio w europejskich pucharach">
Perugia Calcio w europejskich pucharach



</doc>
<doc id="3977976" url="https://pl.wikipedia.org/wiki?curid=3977976" title="Radio LBC">
Radio LBC

LBC (obecne rozwinięcie skrótu to Leading Britain’s Conversation) – ogólnobrytyjska stacja radia mówionego z siedzibą w Londynie. Jej właścicielem jest koncern mediowy Global.
Historia.
LBC była pierwszą licencjonowaną komercyjną rozgłośnią radiową, która – rozpoczynając nadawanie 8 października 1973 – złamała 50-letni monopol BBC. Stacja nosiła nazwę "London Broadcasting Company". W 2007 stacja zmieniła właściciela z Chrysalis na Global oraz zmieniła nazwę na "London Biggest Conversation", co było grą liter w dotychczasowej nazwie stacji. Po rozpoczęciu nadawania w systemie DAB radio zmieniło nazwę na "Leading Britain’s Conversation".
Profil.
LBC jest stacją radia mówionego, skupioną na tematach politycznych i obyczajowych. Formułą radia jest "phone-in", czyli czynny udział słuchaczy w programie. Oprócz stałych prezenterów swoje programy prowadzą osobistości ze świata polityki, np. do niedawna Nigel Farage. W stolicy Wielkiej Brytanii w 2016 stacji słuchało ok. 1 mln słuchaczy, dając rozgłośni 5. miejsce wśród londyńskich stacji komercyjnych. Stacja postrzegana jest jako prawicowa, choć zatrudnia również prezenterów o poglądach lewicowych, takich jak James O’Brien.

</doc>
<doc id="3977979" url="https://pl.wikipedia.org/wiki?curid=3977979" title="Georg Milbradt">
Georg Milbradt

Georg Milbradt (ur. 23 lutego 1945 w Eslohe) – niemiecki polityk, ekonomista i nauczyciel akademicki, profesor, działacz Unii Chrześcijańsko-Demokratycznej (CDU), w latach 1990–2001 minister finansów Saksonii, latach 2002–2008 premier tego kraju związkowego.
Życiorys.
Jego ojciec był rolnikiem z okolic Poznania, po II wojnie światowej rodzina osiedliła się w Dortmundzie. W 1964 zdał egzamin maturalny, studiował następnie ekonomię, nauki prawne i matematykę na Westfalskim Uniwersytecie Wilhelma w Münster, uzyskując w 1968 dyplom z ekonomii. W 1973 obronił doktorat, zaś habilitował się w 1980. W latach 70. był nauczycielem akademickim głównie na macierzystej uczelni, powrócił na nią w 1985 na stanowisko profesora. W latach 1980–1983 wykładał na Uniwersytecie Jana Gutenberga w Moguncji.
W 1973 wstąpił do Unii Chrześcijańsko-Demokratycznej. W latach 1975–1982 był radnym miejskim w Münster, następnie do 1990 kierował departamentem finansowym we władzach tego miasta. W 1990 objął stanowisko ministra finansów w rządzie Saksonii kierowanym przez Kurta Biedenkopfa. Odszedł z tego urzędu w 2001 po konflikcie z premierem. Od 1994 do 2009 był posłem do saksońskiego landtagu, a w latach 1999–2001 wiceprzewodniczącym CDU w Saksonii. Od 2000 do 2008 zasiadał w zarządzie federalnym partii chadeckiej. W 2001 zastąpił Kurta Biedenkopfa na funkcji przewodniczącego saksońskiej CDU, a w 2002 na urzędzie premiera Saksonii, który sprawował do 2008.
Po odejściu z bieżącej polityki w 2009 powrócił do pracy naukowej jako profesor Uniwersytetu Technicznego w Dreźnie.
W 2013 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="3977980" url="https://pl.wikipedia.org/wiki?curid=3977980" title="Ambasada RP w Ankarze">
Ambasada RP w Ankarze

Ambasada Rzeczypospolitej Polskiej w Ankarze (tur. "Polonya Cumhuriyeti Ankara Büyükelçiliği") – polska misja dyplomatyczna w stolicy Turcji.
Historia.
Archiwa MSZ Turcji wymieniają polskich przedstawicieli w Imperium Osmańskim już od 1414. Ostatni przedrozbiorowy polski przedstawiciel pełnił swą misję w 1793. Czterech dyplomatów reprezentowało władze powstańcze (po dwóch w czasie powstań listopadowego i styczniowego). Pierwszy delegat II Rzeczypospolitej, Witold Jodko, został mianowany w 1920.
W 1923 zamknięto Delegaturę Rządu RP przy Wysokiej Porcie w Konstantynopolu. Poselstwo RP w Ankarze, nowej stolicy Turcji, ustanowiono w czerwcu 1924. W okresie przejściowym działał tylko oddział konsularny. 3 maja 1927, na przekazanej przez rząd turecki działce, poświęcono kamień węgielny pod budowę przedstawicielstwa w Ankarze. Położył go prezydent Republiki Turcji Mustafa Kemal Atatürk. Ukończony w 1929 budynek ambasady w stylu polskiego dworu nawiązuje do warszawskiego Belwederu. Polski styl ma również położony przy budynku ogród. Budowa siedziby w nowej stolicy miała duże znaczenie polityczne. Podkreślała wiarę w trwałość nowych rządów w Turcji. W tym czasie przedstawicielstwa Francji, Wielkiej Brytanii, Stanów Zjednoczonych i Włoch mieściły się w wynajętych willach, gdyż państwa te nie myślały wtedy o budowie stałych ambasad.
W 1930 wzajemne stosunki dyplomatyczne podniesiono do rangi ambasad.
Konsulaty.
Polskie konsulaty honorowe w Turcji działają w Antalyi, Bursie, Izmirze, Gaziantepie i Mersinie.

</doc>
<doc id="3977981" url="https://pl.wikipedia.org/wiki?curid=3977981" title="Ambasada Polski w Turcji">
Ambasada Polski w Turcji



</doc>
<doc id="3977982" url="https://pl.wikipedia.org/wiki?curid=3977982" title="AS Livorno Calcio w europejskich pucharach">
AS Livorno Calcio w europejskich pucharach



</doc>
<doc id="3977984" url="https://pl.wikipedia.org/wiki?curid=3977984" title="Elizabeth Graeme Fergusson">
Elizabeth Graeme Fergusson

Elizabeth Graeme Fergusson (ur. 1737, zm. 1801) – poetka amerykańska.
Życiorys.
Urodziła się 3 lutego 1737 w Filadelfii jako córka znanego lekarza Thomasa Graeme’a i Ann Diggs, przybranej córki sir Williama Keitha. W 1757 zaręczyła się z Williamem Franklinem, synem Benjamina Franklina, ale narzeczeństwo szybko się rozpadło. W 1764 wypłynęła w podróż do Anglii. Poznała tam między innymi króla Jerzego III i pisarza Laurence’a Sterne’a. W 1765 wróciła do Ameryki. W 1772 poślubiła Henry’ego H. Fergussona, ale spędzała z nim niewiele czasu. Zmarła 23 lutego 1801 w Horsham w Pensylvanii.
Twórczość.
Elizabeth Graeme Fergusson przełożyła na angielski "Przygody Telemaka" francuskiego pisarza François Fénelona. Napisała też poemat "Il Penseroso: or The Deserted Wife".

</doc>
<doc id="3977987" url="https://pl.wikipedia.org/wiki?curid=3977987" title="Carl-Ludwig Wagner">
Carl-Ludwig Wagner

Carl-Ludwig Wagner (ur. 9 stycznia 1930 w Düsseldorfie, zm. 27 lipca 2012 w Trewirze) – niemiecki polityk, prawnik i samorządowiec, działacz Unii Chrześcijańsko-Demokratycznej (CDU), deputowany do Bundestagu, w latach 1988–1991 premier Nadrenii-Palatynatu.
Życiorys.
Studiował prawo na Uniwersytecie Jana Gutenberga w Moguncji, a także w Montpellier. W 1953 i 1957 zdał państwowe egzaminy prawnicze I oraz II stopnia, a w 1960 obronił doktorat. W 1951 wstąpił do Unii Chrześcijańsko-Demokratycznej. W latach 1959–1969 pracował w administracji Parlamentu Europejskiego, od 1964 na stanowisku dyrektorskim. W latach 1969–1979 sprawował mandat posła do Bundestagu, następnie do 1979 pełnił funkcję nadburmistrza Trewiru.
W późniejszych latach związany z administracją Nadrenii-Palatynatu. Był deputowanym do landtagu, ministrem sprawiedliwości (1979–1981), ministrem finansów (1981–1988) i premierem tego landu (1988–1991). W latach 1992–1997 był prezesem Thüringer Aufbaubank, utworzonego w 1992 banku państwowego Turyngii.
Odznaczony Wielkim Krzyżem Zasługi Orderu Zasługi Republiki Federalnej Niemiec (1996).

</doc>
<doc id="3977989" url="https://pl.wikipedia.org/wiki?curid=3977989" title="Paweł Bieliński (e-sportowiec)">
Paweł Bieliński (e-sportowiec)

Paweł Mateusz Bieliński, pseud. „byali” (ur. 30 kwietnia 1994 w Policach) – polski zawodowy gracz e-sportowy w grach serii "Counter-Strike".
Kariera.
Grę w "Counter-Strike’a" rozpoczął od wersji 1.6 – grał w półprofesjonalnym zespole, tworząc formację BoomSlave (byali, Luz, Almost, Oplo, LASER). Od 2013 roku stał się graczem "" i doszedł do Game Faction, gdzie poznał Janusza „Snaxa” Pogorzelskiego, z którym 25 stycznia 2014 razem dołączyli do Virtus.pro. W listopadzie 2018 odszedł z drużyny, jednak 24 grudnia 2018 ogłoszono powrót zawodnika do składu. 29 kwietnia 2019 roku ogłosił odejście od Virtus.pro.
W swojej karierze wygrał dotychczas indywidualnie ponad 562 000 dolarów amerykańskich w ramach nagród za zajmowane w turniejach miejsca. Łącznie w karierze wygrał 26 oficjalnych turniejów, 18 razy był drugi i 28 razy kończył swój udział na półfinałach (stan na 26.12.2018). W 2014 roku został wyróżniony 13. miejscem w czołowej dwudziestce zestawienia najlepszych graczy roku według serwisu HLTV.org.
Wygrane wybrane turnieje.
Wygrane turnieje:

</doc>
<doc id="3977990" url="https://pl.wikipedia.org/wiki?curid=3977990" title="Global">
Global

Global – brytyjska spółka medialna powstała w r. 2007, właściciel rozgłośni radiowych na terenie Wielkiej Brytanii. Skupia takie stacje, jak Capital, Heart, Classic FM, Smooth, Gold, LBC i Radio X. Programy Global słucha ok. 24 mln osób na tydzień. Spółka ma siedzibę w Londynie. 
Historia.
Firma powstała w r. 2007, odkupując trzy rozgłośnie od koncernu medialnego Chrysalis: Heart, Galaxy i LBC za cenę 170 mln funtów.

</doc>
<doc id="3977991" url="https://pl.wikipedia.org/wiki?curid=3977991" title="Bernhard Vogel">
Bernhard Vogel

Bernhard Vogel (ur. 19 grudnia 1932 w Getyndze) – niemiecki polityk, politolog i nauczyciel akademicki, działacz Unii Chrześcijańsko-Demokratycznej (CDU), deputowany do Bundestagu, w latach 1976–1988 premier Nadrenii-Palatynatu, w latach 1992–2003 premier Turyngii.
Życiorys.
W 1953 zdał egzamin maturalny w Monachium. W latach 1953–1960 studiował nauki polityczne, historię, socjologię i ekonomię na Uniwersytecie Ruprechta i Karola w Heidelbergu oraz Uniwersytecie Ludwika i Maksymiliana w Monachium. W latach 1960–1967 był nauczycielem akademickim na Uniwersytecie w Heidelbergu.
Zaangażował się w działalność polityczną w ramach Unii Chrześcijańsko-Demokratycznej. W latach 1963–1965 był radnym miejskim w Heidelbergu, następnie do 1967 posłem do Bundestagu. Od 1967 do 1976 pełnił funkcję ministra edukacji i kultury w rządzie Nadrenii-Palatynatu. Od 1971 do 1988 zasiadał w landtagu tego kraju związkowego, a od 1974 jednocześnie kierował strukturami CDU w tym landzie. W latach 1972–1976 był przewodniczącym Centralnego Komitetu Niemieckich Katolików. W grudniu 1976 zastąpił Helmuta Kohla na stanowisku premiera Nadrenii-Palatynatu. Urząd ten sprawował przez 12 lat do grudnia 1988. Dwukrotnie (w kadencjach 1976–1977 i 1987–1988) był w tym czasie przewodniczącym Bundesratu. Od 1975 do 2006 wchodził w skład zarządu federalnego CDU.
Po zjednoczeniu Niemiec związał się z Turyngią. Był premierem tego kraju związkowego (od lutego 1992 do czerwca 2003), posłem do landtagu (1994–2004) i przewodniczącym tamtejszej CDU (1993–2000). Dwukrotnie (1989–1995 i 2001–2009) był przewodniczącym Fundacji Konrada Adenauera, po czym został honorowym prezesem tej instytucji.
Jego bratem był socjaldemokratyczny polityk Hans-Jochen Vogel.
W 2009 odznaczony Krzyżem Oficerskim Orderu Zasługi Rzeczypospolitej Polskiej.

</doc>
<doc id="3977992" url="https://pl.wikipedia.org/wiki?curid=3977992" title="Byali">
Byali



</doc>
<doc id="3977995" url="https://pl.wikipedia.org/wiki?curid=3977995" title="Ellen Clementine Howarth">
Ellen Clementine Howarth

Ellen Clementine Howarth (ur. 1827 w Cooperstown, zm. 1899 w Trenton) – poetka amerykańska. 
Życiorys.
Urodziła się 17 maja 1827 w Cooperstown w stanie Nowy Jork. Jej ojciec był farbiarzem płótna. Już jako dziecko pracowała w fabryce. W 1845 wyszła za mąż. Zmarła w Trenton 23 grudnia 1899. W 1864 wydała tomik "The Wind-Harp and Other Poems". Oprócz tego opublikowała dramat "The Guerrilla Chief". Jest autorką wierszy "’Tis But a Little Faded Flower" i "Thou Wilt Never Grow Old". Jej utwory były często przedrukowywane. Zostały włączone między innymi do antologii George’a F. Phelana "Gleanings: from Our Own Fields; Being Selections from Catholic American Poets" (1881) i Eugene’a Richarda Musgrove’a "Poems of New Jersey" (1923).

</doc>
<doc id="3978001" url="https://pl.wikipedia.org/wiki?curid=3978001" title="Gaziza Żubanowa">
Gaziza Żubanowa

Gaziza Achmetowna Żubanowa (kaz. Ғазиза Ахметқызы Жұбанова, ros. Газиза Ахметовна Жубанова; ur. 2 grudnia 1927 w Żanaturmys, Obwód Aktobski, zm. 13 grudnia 1993 w Ałmaty) – kazachska kompozytorka. Uznawana za pierwszą kobietę w Kazachstanie pracującą w tym zawodzie.
Życiorys.
Gaziza Żubanowa urodziła się 2 grudnia 1928 roku w miejscowości Żanaturmys w Obwodzie aktobskim. Jej ojciech, Achmet Żubanow, był profesjonalnym muzykiem oraz znawcą folkloru i to on zadbał o muzyczne wykształcenie córki.
Od szóstego roku życia Gaziza Żubanowa uczęszczała do szkoły w Ałmaty, stolicy Kazachstanu, którą ukończyła z wyróżnieniem. W 1945 roku wyjechała do Moskwy na studia w Akademii Muzycznej im. Gnesins. Po jej ukończeniu studiowała kompozycję pod kierunkiem Jurija Szaporina w Konserwatorium Moskiewskim. Następnie, w 1954 roku, rozpoczęła studia podyplomowe z kompozycji, które ukończyła w 1957 roku i rozpoczęła niezależną karierę kompozytora.
W latach 1962–1968 była przewodniczącą Związku Kompozytorów Kazachstanu, od 1962 roku członkiem zarządu Związku Kompozytorów ZSRR oraz w latach 1975-1987 rektorem Konserwatorium Ałmackiego. Za jej kierownictwa, konserwatorium znacząco poszerzyło swoją współpracę z zagranicznymi uczelniami muzycznymi. Rozpoczęto wymiany studenckie między innymi do Moskwy, Taszkentu czy Rygi, jak również zagraniczne koncerty w takich krajach jak Czechosłowacja, Rumunia, a także Polska.
Twórczość.
Muzyka tworzona przez Gazizę Żubanową była ściśle związana z kulturą ludową Kazachstanu, co jest widoczne w częstym nawiązywaniu do tematów z nią związanych, jak ludowe opowieści czy bajki. Kompozytorka łączyła różne formy muzyczne, np. w jej operach pojawiają się cechy oratoryjne, a w oratoriach operowe. Komponowała utwory orkiestrowe, wokalne, na instrumenty solowe (fortepian, skrzypce) i pieśni na chór i na głosy solowe.
Jej pierwszym większym dziełem był poemat symfoniczny "Аксак-Кулан" (pol. "Akskak Kułan") (1955), który nawiązywał do ludowej legendy o tym samym tytule.

</doc>
<doc id="3978007" url="https://pl.wikipedia.org/wiki?curid=3978007" title="Rafał Abramowski">
Rafał Abramowski

Rafał Abramowski (ur. 23 lutego 1995) – polski lekkoatleta, wieloboista.
Złoty (2017) i srebrny (2018) medalista mistrzostw Polski seniorów (w 2017) oraz medalista mistrzostw Polski juniorów młodszych, juniorów oraz młodzieżowców. Dwukrotny medalista halowych mistrzostw kraju (2017): złoto w siedmioboju oraz srebro w sztafecie 4 × 200 metrów.
Reprezentant Polski w meczach międzypaństwowych, w tym w pucharze Europy w wielobojach.
Rekordy życiowe: dziesięciobój (stadion) – 7388 pkt. (2 czerwca 2018, Suwałki); siedmiobój (hala) – 5520 pkt. (28 stycznia 2018, Madryt); skok w dal – 7,52 (28 kwietnia 2017, Florencja).

</doc>
<doc id="3978097" url="https://pl.wikipedia.org/wiki?curid=3978097" title="Paweł Głogowski">
Paweł Głogowski

Paweł Głogowski z Głogowca, herbu Grzymała (zm. ok. 1570) – archidiakon poznański, sekretarz królewski 1553, dziekan płocki, nagrobek Pawła Głogowskiego znajduje się w Płocku.
W 1560 wybudował w Głogowcu koło Kutna kościół murowany w miejsce kościoła drewnianego ufundowanego przez jego przodka Jana z Głogowca.
Rodzina.
Syn Jana Głogowskiego herbu Grzymała chorążego gostyńskiego 1504, sędziego ziemi gostyńskiej 1519 i Małgorzaty Pleckiej.

</doc>
<doc id="3978099" url="https://pl.wikipedia.org/wiki?curid=3978099" title="Zaolzie (Stodoły-Wieś)">
Zaolzie (Stodoły-Wieś)

Zaolzie – część wsi Stodoły-Wieś w Polsce, położona w województwie świętokrzyskim, w powiecie opatowskim, w gminie Wojciechowice. Wchodzi w skład sołectwa Stodoły-Wieś.
W latach 1975–1998 Zaolzie administracyjnie należało do województwa tarnobrzeskiego.

</doc>
<doc id="3978132" url="https://pl.wikipedia.org/wiki?curid=3978132" title="Kresy (Stodoły-Kolonie)">
Kresy (Stodoły-Kolonie)

Kresy – część wsi Stodoły-Kolonie w Polsce, położona w województwie świętokrzyskim, w powiecie opatowskim, w gminie Wojciechowice.
W latach 1975–1998 Kresy administracyjnie należały do województwa tarnobrzeskiego.

</doc>
<doc id="3978133" url="https://pl.wikipedia.org/wiki?curid=3978133" title="Podkoszyce (Stodoły-Kolonie)">
Podkoszyce (Stodoły-Kolonie)

Podkoszyce – część wsi Stodoły-Kolonie w Polsce, położona w województwie świętokrzyskim, w powiecie opatowskim, w gminie Wojciechowice.
W latach 1975–1998 Podkoszyce administracyjnie należały do województwa tarnobrzeskiego.

</doc>
<doc id="3978139" url="https://pl.wikipedia.org/wiki?curid=3978139" title="Acanthoscurria juruenicola">
Acanthoscurria juruenicola

Acanthoscurria juruenicola – gatunek pająka z rodziny ptasznikowatych.
Gatunek ten opisał w 1923 roku Cândido Firmino de Mello-Leitão.
Pająk o ciele długości około 56,5 mm, ubarwiony kasztanowo brązowo. Kremoworóżowe, krótkie szczecinki tworzą obrzeżenie karapaksu oraz po dwa podłużne paski na rzepkach i goleniach, porastając także wierzchołki ud, rzepek, goleni i nadstopi. Przedni rząd oczu jest odchylony, a tylny wychylony w przód. Nadustek jest wąski. Aparat strydulacyjny zbudowany jest z 32–34 szczecinek. U samców bruzda szczękoczułkowa zaopatrzona jest w 12 większych i 63 mniejsze zęby, zaś u samic w 11 większych i 123 mniejsze. Nogogłaszczki samca charakteryzuje długi, pogrubiony embolus, wyposażony w kile: górny, dolny i krótki, dodatkowy pomiędzy nimi. Samica ma spermatekę o trapezowatej podstawie i z dwoma małymi, owalnymi płatami przedwierzchołkowymi.
Ptasznik neotropikalny, znany tylko z brazylijskich stanów Roraima, Pará, Rondônia i Mato Grosso. Gatunek agresywny. Zaniepokojony wyczesuje parzące włoski, kąsa lub przybiera postawę odstraszającą z uniesionymi przednimi odnóżami i rozwartymi szczękoczułkami.

</doc>
<doc id="3978150" url="https://pl.wikipedia.org/wiki?curid=3978150" title="Acanthoscurria simoensi">
Acanthoscurria simoensi

Acanthoscurria simoensi – gatunek pająka z rodziny ptasznikowatych.
Gatunek ten opisał w 2000 roku Fabian Vol.
Pająk o ciele długości około 45 mm u samca i około 57 mm u samicy, ubarwiony brązowo. Pomarańczowe, krótkie szczecinki tworzą obrzeżenie karapaksu, po dwa podłużne paski na rzepkach i goleniach, pierścienie na wierzchołkach ud, rzepek i goleni, porastając także wierzch opistosomy i szczękoczułki. Przedni rząd oczu jest odchylony, a tylny wychylony w przód. Nadustek jest wąski. Aparat strydulacyjny zbudowany jest z 32–34 szczecinek. U samców bruzda szczękoczułkowa zaopatrzona jest w 11 większych i 65 mniejszych zębów, zaś u samic w 9 większych i 82 mniejsze. Nogogłaszczki samca charakteryzuje długi embolus, wyposażony w kile: górny i dolny, pozbawiony dodatkowego. Samica ma spermatekę o prostokątnej, dwukrotnie dłuższej niż szerokiej podstawie i z dwoma wystającymi wierzchołkowo i zlanymi nasadowo płatami.
Ptasznik neotropikalny, znany z Gujany Francuskiej i brazylijskiego stanu Amazonas.

</doc>
<doc id="3978162" url="https://pl.wikipedia.org/wiki?curid=3978162" title="Goodshaw">
Goodshaw

Goodshaw – osada w Anglii, w Lancashire, w dystrykcie Rossendale. Leży 6,6 km od miasta Burnley, 49,3 km od miasta Lancaster i 287,9 km od Londynu. W 2011 miejscowość liczyła 4033 mieszkańców.

</doc>
<doc id="3978166" url="https://pl.wikipedia.org/wiki?curid=3978166" title="Medlar with Wesham">
Medlar with Wesham



</doc>
<doc id="3978171" url="https://pl.wikipedia.org/wiki?curid=3978171" title="Road">
Road



</doc>
<doc id="3978181" url="https://pl.wikipedia.org/wiki?curid=3978181" title="Dowieczorowicze">
Dowieczorowicze



</doc>
<doc id="3978182" url="https://pl.wikipedia.org/wiki?curid=3978182" title="Acanthoscurria theraphosoides">
Acanthoscurria theraphosoides

Acanthoscurria theraphosoides – gatunek pająka z rodziny ptasznikowatych.
Gatunek ten został opisany w 1871 roku przez Carla Ludwiga Doleschalla jako "Acanthopalpus theraphosoides". Do rodzaju "Acanthoscurria" przeniósł go w 1892 roku Eugène Simon.
Pająk o ciele długości między 36 a 40 mm, ubarwiony ciemnobrązowo. Kremowe, małe szczecinki tworzą obrzeżenie karapaksu, po dwa podłużne paski na rzepkach oraz pierścienie na wierzchołkach rzepek, goleni i nadstopi. Ponadto odnóża od rzepek po stopy porastają szczecinki szarawe, a pozostałą ich część, szczękoczułki i opistosomę szczecinki jasnoczerwone. Nadustek jest wąski. Aparat strydulacyjny zbudowany jest z 12 szczecinek u samców i 17 u samic. Bruzda szczękoczułkowa zaopatrzona jest w 11 większych i 51–57 mniejszych zębów. Nogogłaszczki samca charakteryzuje palcowaty guzek na goleni, garbowato wystające przedwierzchołkowe pólko granulowane (SGA) i zakrzywiony embolus o niezbyt wyraźnych kilach. Samica ma spermatekę o prostej podstawie i sercowatych, połączonych płatach.
Ptasznik neotropikalny, znany z gminy Sinnamary w Gujanie Francuskiej i brazylijskich stanów Amazonas, Pará oraz Rondônia. Gatunek ten kopie rurkowate norki o średnicy 3–4 cm i długości 10–20 cm. Wędrujące samce spotyka się w lasach jak i na terenach zurbanizowanych.

</doc>
<doc id="3978186" url="https://pl.wikipedia.org/wiki?curid=3978186" title="Okręgowe rozgrywki w piłce nożnej woj. białostockiego (1955)">
Okręgowe rozgrywki w piłce nożnej woj. białostockiego (1955)

21. Edycja okręgowych rozgrywek w piłce nożnej województwa białostockiego
Okręgowe rozgrywki w piłce nożnej województwa białostockiego prowadzone są przez Białostocki Okręgowy Związek Piłki Nożnej, rozgrywane są w trzech ligach, najwyższym poziomem jest klasa A, następnie klasa B (2 grupy) i klasa C (brak danych co do ilości grup).
W roku 1955 na skutek odwilży politycznej wiele klubów powróciło do swoich historycznych nazw, bądź przybrało nowe. W okręgu białostockim proces zmian trwał przez kilka lat, dochodziło do fuzji oraz wycofania poszczególnych drużyn.
Mistrzostwo Okręgu zdobyły Wigry Suwałki. 
Okręgowy Puchar Polski zdobyła drużyna Gwardii Białystok.
Drużyny z województwa białostockiego występujące w centralnych i makroregionalnych poziomach rozgrywkowych:
Klasa A - IV poziom rozgrywkowy.
&gt; Budowlani na Wigry Suwałki
&gt; Kolejarz na Pogoń Łapy
&gt; Kolejarz na Ognisko Białystok
&gt; Budowlani na Sokół Sokółka
&gt; Kolejarz na Syrena Hajnówka
&gt; Ogniwo na Victoria Białystok
&gt; Budowlani na Jagiellonia Białystok
&gt; LZS na Wissa Szczuczyn
&gt; Kolejarz na Mazur Ełk
Klasa B - V poziom rozgrywkowy.
Grupa I
&gt; Kolejarz na ŁKS Budowlani Łomża.
&gt; Spójnia na Lega Olecko.
&gt; Ogniwo Kolno na Iskra Kolno.
Grupa II
&gt; Spójnia na Sparta Hajnówka.
&gt; Budowlani na Sparta Siemiatycze.
Klasa C - VI poziom rozgrywkowy.
Brak danych dotyczący ilości grup.

</doc>
<doc id="3978188" url="https://pl.wikipedia.org/wiki?curid=3978188" title="Şəhrun Yusifova">
Şəhrun Yusifova

Şəhrun Yusifova (ur. 23 marca 1984) – azerska zawodniczka taekwondo, srebrna i brązowa medalistka mistrzostw Europy.
Startowała w kategorii do 47 kg. W 2004 roku wystąpiła na mistrzostwach Europy w Lillehammer i odpadła w 1/8 finału, po przegranym pojedynku z Ilianą Enewą. Rok później wzięła udział w mistrzostwach świata w Madrycie i również odpadła na tym etapie rywalizacji, przegrywając z Yoo Eun-young. Taki sam rezultat osiągnęła na uniwersjadzie w Izmirze, po przegranej z Yang Shu-chun.
W październiku 2005 roku została brązową medalistką mistrzostwach Europy w Rydze. W 1/8 finału wygrała pojedynek z Ljiljaną Ljubojevic (6:1), w ćwierćfinale pokonała Angelę Melnic (3:2), a w półfinale uległa Angeli Seropian (3:4). 
Podczas kolejnych mistrzostw Europy, które odbyły się w Bonn w maju 2006 roku, została wicemistrzynią kontynentu. Od 1/16 finału do półfinału zwyciężyła we wszystkich swoich pojedynkach – z Sandrą Paris (6:0), Kadriye Selimoğlu (5:4), Angelą Seropian (5:4) i Ioanną Koutsou (2:1). W finale przegrała z Belén Asensio (1:3).
W 2007 roku zaprezentowała się podczas mistrzostw świata w Pekinie i odpadła w 1/32 finału, przegrywając 0:3 z Kathleen Eunice Alorą. W tym samym roku wzięła udział w uniwersjadzie w Bangkoku i odpadła z dalszej rywalizacji w 1/8 finału.
Również w tym roku wystartowała w Manchesterze w turnieju kwalifikacyjnym do igrzysk olimpijskich w Pekinie, jednak nie wywalczyła kwalifikacji olimpijskiej – już w pierwszym pojedynku przegrała z Dalią Contreras Rivero. 
W kwietniu 2008 roku wzięła udział w mistrzostwach Europy w Rzymie. Dwa pojedynki (w 1/16 i 1/8 finału) wygrała, pokonując Foteini Birmpę i Ninę Dolinšek, w ćwierćfinale uległa jednak Kadriye Selimoğlu.

</doc>
<doc id="3978191" url="https://pl.wikipedia.org/wiki?curid=3978191" title="Shahrun Yusifova">
Shahrun Yusifova



</doc>
<doc id="3978198" url="https://pl.wikipedia.org/wiki?curid=3978198" title="Acanthoscurria insubtilis">
Acanthoscurria insubtilis

Acanthoscurria insubtilis – gatunek pająka z rodziny ptasznikowatych.
Gatunek ten został opisany w 1892 roku przez E. Simona.
Pająk o ciele długości między 33 a 43 mm, ubarwiony brązowo. Różowe szczecinki porastają u samca karapaks, odnóża i opistosomę. U samicy karapaks jest jasnobrązowy, a opistosoma różowawobrązowa. Nadustek jest wąski. Aparat strydulacyjny zbudowany jest z około 18 szczecinek u samców i 12 u samic. Bruzda szczękoczułkowa zaopatrzona jest w 13 większych zębów i liczne mniejsze ząbki. Nogogłaszczki samca charakteryzuje niewystające przedwierzchołkowe pólko granulowane (SGA) i słabo zakrzywiony embolus z dolnym kilem sięgającym szczytu. Samica ma spermatekę o U-kształtnej podstawie i rozbieżnych płatach.
Ptasznik neotropikalny, znany z boliwijskiego departamentu Cochabamba i brazylijskich stanów Amazonas, Acre, Rondônia,
Mato Grosso i Mato Grosso do Sul. Gatunek ten kopie pod kamieniami i kłodami rurkowate norki o średnicy 3–4 cm i długości 10–20 cm. Wędrujące samce spotyka się wśród leśnej ściółki.

</doc>
<doc id="3978202" url="https://pl.wikipedia.org/wiki?curid=3978202" title="Acanthoscurria tarda">
Acanthoscurria tarda

Acanthoscurria tarda – gatunek pająka z rodziny ptasznikowatych.
Gatunek ten został opisany w 1903 roku przez Reginalda Innesa Pococka. Dotychczas znany jest tylko z pojedynczego okazu samicy.
Pająk o ciele długości 62 mm, ubarwiony ciemnobrązowo. Nadustek jest wąski. Karapaks ma 26 mm długości i 23 mm szerokości. Aparat strydulacyjny zbudowany jest z 15 szczecinek. Spermateka ma trapezowatą, zwężoną nasadę z płytką bruzdą w jej środkowo-wierzchołkowej części i dwa wystające płaty.
Ptasznik neotropikalny, znany tylko z brazylijskiego stanu Amazonas.

</doc>
<doc id="3978207" url="https://pl.wikipedia.org/wiki?curid=3978207" title="Acanthoscurria belterrensis">
Acanthoscurria belterrensis

Acanthoscurria belterrensis – gatunek pająka z rodziny ptasznikowatych.
Gatunek ten został opisany w 2014 roku przez Felipe S. dos Paulę i współpracowników.
Pająk o ciele długości między 36 a 41 mm, ubarwiony kasztanowobrązowo. Kremoworóżowe, małe szczecinki tworzą obrzeżenie karapaksu, po dwa podłużne paski na rzepkach i goleniach oraz pierścienie na wierzchołkach ud, rzepek, goleni i nadstopi. Ponadto wierzch ud, szczękoczułki i opistosomę porastają szczecinki kasztanowobrązowe. Nadustek jest wąski. Aparat strydulacyjny zbudowany jest z około 17 szczecinek u samców i 19 u samic. Bruzda szczękoczułkowa zaopatrzona jest w 12 większych i 74–76 mniejszych zębów. Nogogłaszczki samca charakteryzuje długi, słabo zakrzywiony embolus, którego wierzchołek wygląda trójkątnie wskutek silnie wystających kilów: górnego i dolnego. Samica ma spermatekę o kwadratowej podstawie i dwóch niewielkich płatach wierzchołkowych.
Ptasznik neotropikalny, znany z tylko z Floresta Nacional do Tapajós w brazylijskim stanie Pará.

</doc>
<doc id="3978210" url="https://pl.wikipedia.org/wiki?curid=3978210" title="Koropiec (rzeka)">
Koropiec (rzeka)

Koropiec ( "Koropeć") – rzeka na Ukrainie, lewy dopływ Dniestru. Długość – 78 km, powierzchnia zlewni – 511 km². Szerokość – od 20 m, głębokość 0,5–1,5 m.
Wypływa ze źródła opodal wsi Kozówka, przepływa przez Wyżynę Podolską, przez Kozową, Podhajce, Monasterzyska.

</doc>
<doc id="3978211" url="https://pl.wikipedia.org/wiki?curid=3978211" title="124 (liczba)">
124 (liczba)

W kalendarzu.
124. dniem w roku jest 4 maja (w latach przestępnych jest to 3 maja). Zobacz też co wydarzyło się w roku 124, oraz w roku 124 p.n.e.
W Biblii.
Liczba 124 nie jest wspomniana w Biblii.

</doc>
<doc id="3978215" url="https://pl.wikipedia.org/wiki?curid=3978215" title="Łzawnik różnozarodnikowy">
Łzawnik różnozarodnikowy

Łzawnik różnozarodnikowy ("Dacrymyces variisporus" McNabb) – gatunek grzybów z rodziny łzawnikowatych ("Dacrymycetaceae").
Systematyka i nazewnictwo.
Pozycja w klasyfikacji według Index Fungorum: "Dacrymyces, Dacrymycetaceae, Dacrymycetales, Incertae sedis, Dacrymycetes, Agaricomycotina, Basidiomycota, Fungi".
Nazwę polską zaproponował Władysław Wojewoda w 2003 r.
Morfologia.
Średnicy 0,5-4 mm, siedzący, lub wyrastający z podłoża na krótkim trzonku. Kształt owocnika dyskowaty, soczewkowaty, poduszeczkowaty lub niemal kulisty. Często owocniki występują grupami, wówczas sąsiednie wskutek nacisku są zdeformowane. Barwa od żółtej do pomarańczowej, kontekst galaretowaty. Powierzchnia gładka lub miejscami nieco szorstka. Hymenofor gładki, występujący na całej powierzchni owocnika.
Strzępki i podstawki ze sprzążkami. Zarodniki cienkościenne o zmiennym kształcie. Początkowo są elipsoidalne lub niemal cylindryczne o rozmiarach 14–17 × 8–9 μm, potem wąsko elipsoidalne i kiełbaskowate, o rozmiarach 18–30 × 6–9 μm. Posiadają od 3–9 przegród poprzecznych, a czasami także 1–2 przegrody podłużne.
Występowanie i siedlisko.
Podano występowanie tego gatunku w Europie, na Wyspach Kanaryjskich i w Korei. W Europie jest szeroko rozprzestrzeniony od Hiszpanii po Półwysep Skandynawski. Najdalej na północ wysunięte stanowisko znajduje się w Finlandii na 62° szerokości geograficznej. W Polsce słabo zbadany. Do 2003 r. w piśmiennictwie naukowym podano jego stanowiska tylko w Tatrach, opisywany jest jednak na stronach internetowych przez hobbystów.
Występuje w lasach na martwym drewnie drzew i krzewów – na opadłych gałęziach lub pniach, zwłaszcza sosnowych, lub jodłowych. Owocniki pojawiają się przy sprzyjających warunkach od wiosny do jesieni.
Gatunki podobne.
Pewne rozróżnienie tych gatunków możliwe jest tylko badaniem mikroskopowym.

</doc>
<doc id="3978216" url="https://pl.wikipedia.org/wiki?curid=3978216" title="Dacrymyces variisporus">
Dacrymyces variisporus



</doc>
<doc id="3978217" url="https://pl.wikipedia.org/wiki?curid=3978217" title="Soesilarishius chaplini">
Soesilarishius chaplini

Soesilarishius chaplini – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie parki okazów.
Samiec ma ciało długości 2,47 mm, a samica 2,57 mm. Karapaks samca jest żółty z liniami białych łusek za oczami, ciemnobrązową częścią głowową i poprzeczną ciemnobrązową przepaską za jamkami. Samica ma karapaks ciemnobrązowy. Szczękoczułki są żółte u samca i jasnobrązowe u samicy. Czarne łuski występują na jasnym nadustku samca. U obu płci endyty, warga dolna i sternum są jasnobrązowe. Nogogłaszczki samca są ciemno- a samicy jasnobrązowe. Odnóża obu płci są ciemnobrązowo-żółte. Ciemnobrązowa opistosoma ma u samca parę jasnych szewronów i plamek na wierzchu, a u samicy jasny spód. Samiec ma krótki embolus, nerkowate tegulum, wydłużone cymbium i zakrzywioną brzusznie apofizę retrolateralną. U samicy otwory przewodów kopulacyjnych i kieszonka środkowa tworzą na epigyne strukturę o kształcie kaczej głowy.
Pająk neotropikalny, znany tylko z Parku Narodowego Serra do Prado w brazylijskim stanie Pará. Spotykany na ściółce lasów.

</doc>
<doc id="3978218" url="https://pl.wikipedia.org/wiki?curid=3978218" title="Koropeć">
Koropeć



</doc>
<doc id="3978220" url="https://pl.wikipedia.org/wiki?curid=3978220" title="Koropiec (ujednoznacznienie)">
Koropiec (ujednoznacznienie)



</doc>
<doc id="3978221" url="https://pl.wikipedia.org/wiki?curid=3978221" title="Bexley (dzielnica)">
Bexley (dzielnica)



</doc>
<doc id="3978223" url="https://pl.wikipedia.org/wiki?curid=3978223" title="Günay Ağakişiyeva">
Günay Ağakişiyeva

Günay Ağakişiyeva (ur. 5 grudnia 1990) – azerska zawodniczka taekwondo, brązowa medalistka mistrzostw Europy, srebrna medalistka igrzysk solidarności islamskiej, mistrzyni Azerbejdżanu z 2015 roku.
W lipcu 2011 roku w Baku wystąpiła w światowym turnieju kwalifikacyjnym do igrzysk olimpijskich w Londynie, jednak nie wywalczyła kwalifikacji olimpijskiej – już w pierwszym pojedynku przegrała z Andreą Paoli. O kwalifikację starała się również w turnieju europejskim w 2012 roku w Kazaniu, jednak również bez sukcesu. W 1/16 finału pokonała Sonyę McConnell, ale w kolejnej rundzie uległa Marlene Harnois. 
We wrześniu 2013 roku zdobyła srebrny medal igrzysk solidarności islamskiej w Palembang w kategorii do 57 kg.
W 2005 roku wystąpiła na mistrzostwach Europy w Rydze i odpadła w 1/8 finału, po przegranej z Celine Bonetti. W mistrzostwach kontynentu uczestniczyła jeszcze sześciokrotnie. W maju 2014 roku zdobyła brązowy medal mistrzostw Europy w Baku. W pozostałych startach dwukrotnie dotarła do ćwierćfinałów – w 2008 i 2009 roku, a trzykrotnie odpadła w 1/8 finału w 2007, 2010 i 2012 roku.
Trzykrotnie wystartowała w mistrzostwach świata. W 2011 roku w Gyeongju dotarła do 1/8 finału, w 2013 w Puebli do ćwierćfinału, a w 2015 w Czelabińsku odpadła w 1/16 finału. 
W czerwcu 2015 roku wystąpiła w igrzyskach europejskich w Baku. Odpadła jednak w 1/8 finału, przegrywając z Draganą Gladović.
W grudniu 2015 roku została mistrzynią Azerbejdżanu w kategorii do 62 kg.
Przed karierą seniorską, w 2005 roku w Baku została młodzieżową wicemistrzynią Europy w kategorii do 59 kg. Ponadto brała udział w młodzieżowych mistrzostwach świata w 2006 roku i Europy w 2007 roku oraz w mistrzostwach Europy juniorów w 2009 roku, jednak bez sukcesów.

</doc>
<doc id="3978224" url="https://pl.wikipedia.org/wiki?curid=3978224" title="Gunay Aghakishiyeva">
Gunay Aghakishiyeva



</doc>
<doc id="3978225" url="https://pl.wikipedia.org/wiki?curid=3978225" title="Praca przerywana z przerwami jałowymi">
Praca przerywana z przerwami jałowymi



</doc>
<doc id="3978226" url="https://pl.wikipedia.org/wiki?curid=3978226" title="Hanworth (ujednoznacznienie)">
Hanworth (ujednoznacznienie)



</doc>
<doc id="3978228" url="https://pl.wikipedia.org/wiki?curid=3978228" title="Frederic W. H. Myers">
Frederic W. H. Myers



</doc>
<doc id="3978229" url="https://pl.wikipedia.org/wiki?curid=3978229" title="Lewisham (dzielnica)">
Lewisham (dzielnica)



</doc>
<doc id="3978231" url="https://pl.wikipedia.org/wiki?curid=3978231" title="Soesilarishius macrochelis">
Soesilarishius macrochelis

Soesilarishius macrochelis – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie parki okazów.
Skakun o ciele długości 3,8 mm. Karapaks jest ciemnobrązowy. Nogogłaszczki, warga dolna, sternum i endyty są jasnobrązowe u samicy i żółte u samca. Szczękoczułki samca są brązowe i powiększone, samicy jaśniejsze. Odnóża są w barwach jasnobrązowej, ciemnobrązowej i żółtej. Opistosoma jest kremowa, ciemnobrązowo upstrzona, u samca z jasnobrązową tarczą i ciemnobrązowym spodem. Kądziołki przędne samicy są jasnobrązowe, zaś u samca przednia ich para jest żółta, a tylna ciemnobrązowa.Samiec ma krótki embolus i silnie zakrzywioną apofizę retrolateralną. Samica ma epigyne bez zaznaczonej kieszonki środkowej i z szerokimi otworami kopulacyjnymi wyposażonymi w klapki na tylnych krawędziach.
Pająk neotropikalny, znany tylko z Floresta Nacional do Araripe w brazylijskim stanie Ceará.

</doc>
<doc id="3978233" url="https://pl.wikipedia.org/wiki?curid=3978233" title="Soesilarishius paxiuba">
Soesilarishius paxiuba

Soesilarishius paxiuba – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie parki okazów.
Skakun o ciele długości między 2,6 a 3,1 mm. Ma ciemnobrązowy karapaks oraz jasnobrązowe szczękoczułki, wargę dolną, sternum i endyty. Nogogłaszczki są jasnobrązowe u samicy, a ciemnobrązowe u samca. Opistosoma jest ciemnobrązowa z białymi łuskami na przedniej krawędzi i w dwóch plamkach z tyłu, a u samicy jeszcze z kremowym spodem. Kądziołki przędne obu płci są żółte. Samiec ma prosty, wyrastający ze środka przednio-bocznej powierzchni bulbusa embolus, jajowate tegulum i krótką, zakrzywioną brzusznie apofizę retrolateralną. Samica ma epigyne z szeroką kieszonką środkową i powiększone, nerkowate spermateki.
Pająk neotropikalny, znany tylko z Parku Narodowego Serra do Pardo w brazylijskim stanie Pará.

</doc>
<doc id="3978234" url="https://pl.wikipedia.org/wiki?curid=3978234" title="Kozówka">
Kozówka



</doc>
<doc id="3978236" url="https://pl.wikipedia.org/wiki?curid=3978236" title="Soesilarishius cearensis">
Soesilarishius cearensis

Soesilarishius cearensis – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie parki okazów.
Skakun o ciele długości między 2,6 a 2,7 mm. Samiec ma ciemnobrązowy z białymi łuskami karapaks, a samica żółty z czarnym regionem głowowym i jasnobrązowym tyłem. U samców szczękoczułki, warga dolna, sternum i endyty są ciemnobrązowe, u samicy zaś żółte. Odnóża są ciemnobrązowo-żółte. Opistosoma jest ciemnobrązowa z białymi łuskami na przedniej krawędzi i parą jasnych znaków z tyłu, a u samicy jeszcze z kremowym spodem. Kądziołki przędne samca są ciemnobrązowe, a samicy żółte. Samiec ma wydłużony i silnie zakrzywiony, wyrastający z hematodochy embolus, nerkowate tegulum i krótką, zakrzywioną brzusznie apofizę retrolateralną. Samica ma epigyne z nieco rozbudowaną kieszonką środkową i małymi otworami kopulacyjnymi oraz małe spermateki.
Pająk neotropikalny, znany tylko z Floresta Nacional do Araripe w brazylijskim stanie Ceará.

</doc>
<doc id="3978244" url="https://pl.wikipedia.org/wiki?curid=3978244" title="Soesilarishius flagellator">
Soesilarishius flagellator

Soesilarishius flagellator – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie 3 okazów.
Skakun o ciele długości między 2,4 a 3,3 mm. Samiec ma karapaks ciemnobrązowy z białymi łuskami, a samica jasnobrązowy z ciemnym regionem głowowym i białymi łuskami. U samców szczękoczułki, warga dolna, sternum i endyty są ciemnobrązowe, u samicy zaś żółte. Odnóża są ciemnobrązowo-żółte. Opistosoma jest ciemnobrązowa z białymi łuskami na przedniej krawędzi, z wierzchu z parą jasnych plam pośrodku i parą poprzecznych pasów z tyłu, a u samicy jeszcze z kremowym spodem. Kądziołki przędne samicy są jasnobrązowe, u samca przednie są żółte, a pozostałe ciemnobrązowe. Samiec ma bardzo długi embolus, nieco wydłużone tegulum i ostrą, silnie zakrzywioną brzusznie apofizę retrolateralną. Samica ma epigyne z nieco rozbudowaną kieszonką środkową i bardzo długie, nitkowate przewody kopulacyjne.
Pająk neotropikalny, znany tylko z Parku Narodowego Serra das Confusões w brazylijskim stanie Piauí.

</doc>
<doc id="3978245" url="https://pl.wikipedia.org/wiki?curid=3978245" title="Kosmos 119">
Kosmos 119

Kosmos 119 – radziecki satelita naukowo-badawczy do badań astronomicznych i jonosferycznych (badania propagacji fal VLF). Pierwszy z serii 3 satelitów typu DS-U2-I.

</doc>
<doc id="3978246" url="https://pl.wikipedia.org/wiki?curid=3978246" title="Kosmos 142">
Kosmos 142

Kosmos 142 – radziecki satelita naukowo-badawczy do badań astronomicznych i jonosferycznych (badania propagacji fal VLF). Drugi z serii 3 satelitów typu DS-U2-I.

</doc>
<doc id="3978247" url="https://pl.wikipedia.org/wiki?curid=3978247" title="Kosmos 259">
Kosmos 259

Kosmos 259 – radziecki satelita naukowo-badawczy do badań astronomicznych i jonosferycznych (badania propagacji fal VLF). Ostatni z serii 3 satelitów typu DS-U2-I.

</doc>
<doc id="3978250" url="https://pl.wikipedia.org/wiki?curid=3978250" title="Soesilarishius bicrescens">
Soesilarishius bicrescens

Soesilarishius bicrescens – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie pojedynczego okazu samca.
Skakun o ciele długości 2,7 mm. Karapaks, szczękoczułki, warga dolna, sternum, endyty i kądziołki przędne ma ciemnobrązowe, a odnóża ciemnobrązowe z żółtymi nadstopiami i stopami. Opistosoma ma dwie pary jasnych znaków z wierzchu (tylna para półksiężycowata) i jasną plamę nad guzkiem analnym. Samcze nogogłaszczki charakteryzują się wydłużonym, szerszym niż u "S. cearensis" embolusem, kulistawym i silnie zakrzywionym tegulum oraz zakrzywioną brzusznie apofizę retrolateralną.
Pająk neotropikalny, znany tylko z Parku Narodowego Serra das Confusões w brazylijskim stanie Piauí.

</doc>
<doc id="3978256" url="https://pl.wikipedia.org/wiki?curid=3978256" title="Soesilarishius excentricus">
Soesilarishius excentricus

Soesilarishius excentricus – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie dwóch samców.
Skakun o ciele długości 1,9 mm. Karapaks ma jasnobrązowy z ciemnobrązową częścią głowową i białymi łuskami za tylnymi oczami. Nogogłaszczki, szczękoczułki, warga dolna, sternum, endyty i kądziołki przędne i odnóża są żółte. Opistosoma jest ciemnobrązowo upstrzona. Samcze nogogłaszczki charakteryzują się wydłużonym, zwiniętym zgodnie z ruchem wskazówek zegara embolusem, haczykowatą apofizą paraemboliczną, kulistawym tegulum z hakowatym wyrostkiem oraz prostą apofizę retrolateralną.
Pająk neotropikalny, znany tylko z Parku Narodowego Serra das Confusões w brazylijskim stanie Piauí.

</doc>
<doc id="3978274" url="https://pl.wikipedia.org/wiki?curid=3978274" title="Soesilarishius muiratinga">
Soesilarishius muiratinga

Soesilarishius muiratinga – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie pojedynczego okazu samca.
Skakun o ciele długości 2,13 mm. Karapaks ma ciemnobrązowy z kępką białych łusek za jamkami. Szczękoczułki, warga dolna, sternum, endyty i kądziołki przędne ma jasnobrązowe, a odnóża ciemnobrązowe z żółtymi nadstopiami i stopami. Opistosoma jest ciemnobrązowa; wierzch ma z jasnym przednim brzegiem i 4 jasnymi kropkami z tyłu, a spód kremowymi plamami zlewającymi się z plamami na jej bokach. Samcze nogogłaszczki charakteryzują się tęgim i zaokrąglonym embolusem, jajowatym i nieco wydłużonym tegulum oraz prawie kwadratową i brzusznie zakrzywioną apofizę retrolateralną.
Pająk neotropikalny, znany tylko z Parku Narodowego Serra do Pardo w brazylijskim stanie Pará.

</doc>
<doc id="3978275" url="https://pl.wikipedia.org/wiki?curid=3978275" title="Tenochtitlan">
Tenochtitlan



</doc>
<doc id="3978279" url="https://pl.wikipedia.org/wiki?curid=3978279" title="Soesilarishius tabernarius">
Soesilarishius tabernarius

Soesilarishius tabernarius – gatunek pająka z rodziny skakunowatych.
Gatunek ten opisany został w 2013 roku przez Gustavo Ruiza na podstawie pojedynczego okazu samca.
Skakun o ciele długości 3,08 mm. Karapaks ma ciemnobrązowy z łatą białych łusek w kształcie szewronu i parą kępek takiż łusek za oczami. Szczękoczułki, nogogłaszczki, warga dolna, sternum, endyty i kądziołki przędne ma ciemnobrązowe, a odnóża ciemnobrązowe z żółtymi stopami. Na wierzchu ciemnobrązowej opistosomy występują białe łuski przy przednim brzegu i para białych przepasek w tylnej połowie. Samcze nogogłaszczki charakteryzują się spiralnie zakończonym embolusem o dużej nasadzie, jajowatym tegulum oraz prostą apofizę retrolateralną.
Pająk neotropikalny, znany tylko z Serra da Jiboia w brazylijskim stanie Bahia.

</doc>
<doc id="3978280" url="https://pl.wikipedia.org/wiki?curid=3978280" title="Bitwa pod Tenochtitlan">
Bitwa pod Tenochtitlan



</doc>
<doc id="3978282" url="https://pl.wikipedia.org/wiki?curid=3978282" title="Władcy Tenochtitlanu">
Władcy Tenochtitlanu



</doc>
<doc id="3978285" url="https://pl.wikipedia.org/wiki?curid=3978285" title="Nagroda literacka im. Reinera Kunze">
Nagroda literacka im. Reinera Kunze



</doc>
<doc id="3978288" url="https://pl.wikipedia.org/wiki?curid=3978288" title="Azyl (film 2017)">
Azyl (film 2017)

Azyl () – amerykański film z 2017 roku wyreżyserowany przez Niki Caro. Film opiera się na historii Jana i Antoniny Żabińskich, którzy pomagali Żydom w czasie II wojny światowej, ukrywając ich w warszawskim ogrodzie zoologicznym.
Fabuła.
Po wybuchu wojny najcenniejsze zwierzęta z warszawskiego zoo zostają wywiezione do Niemiec. Aby ratować placówkę, Żabińscy przekształcają ją w świńską farmę na potrzeby Wehrmachtu, współpracują też z Lutzem Heckiem – niemieckim zoologiem, nazistą – przy jego próbach odtworzenia tura. Działania te są przykrywką dla innej działalności. Mimo ryzyka wykrycia przez Niemców Żabińscy w podziemiach zabudowań zoo organizują punkt przerzutu dla wyciągniętych z warszawskiego getta Żydów.

</doc>
<doc id="3978290" url="https://pl.wikipedia.org/wiki?curid=3978290" title="Tlaxcaltekowie">
Tlaxcaltekowie



</doc>
<doc id="3978292" url="https://pl.wikipedia.org/wiki?curid=3978292" title="Misionella carajas">
Misionella carajas

Misionella carajas – gatunek pająka z rodziny Filistatidae.
Gatunek ten opisany został w 2016 roku przez A.D. Brescovita, I.F.L. Magalhaesa i I. Cizauskasa.
Samice osiągają od 4,2 do 6,8 mm, a samce od 3 do 4,2 mm długości ciała. Ma pomarańczowobrązowy karapaks z czarnymi: okolicą oczną, brzegami bocznymi i poprzecznym rowkiem. Szczękoczułki, warga dolna, sternum, nogogłaszczki i odnóża ma pomarańczowe. Opistosoma jest z wierzchu czarna, a od spodu szarawa. Samcze nogogłaszczki charakteryzuje cymbium dwukrotnie krótsze od goleni, kulistawy bulbus, wydłużony embolus oraz blaszka paraemboliczna krótsza niż u "M. aikewara" i węższa niż u "M. pallida". Samica ma krótkie i niezakrzywione spermateki.
Pająk neotropikalny, znany tylko z jaskiń rejonu Flona de Carajás w brazylijskim stanie Pará.

</doc>
<doc id="3978293" url="https://pl.wikipedia.org/wiki?curid=3978293" title="Misionella aikewara">
Misionella aikewara

Misionella aikewara – gatunek pająka z rodziny Filistatidae.
Gatunek ten opisany został w 2016 roku przez A.D. Brescovita, I.F.L. Magalhaesa i I. Cizauskasa.
Samice osiągają od 3 do 4,5 mm, a samce 2,7 mm długości ciała. Karapaks jest pomarańczowy z brązowymi przepaskami przy brzegach oraz czarną okolicą oczną i bruzdą tułowiową. Szczękoczułki, nogogłaszczki i odnóża są pomarańczowe, a sternum żółtawe z brązowawymi brzegami. Endyty mają barwę żółtawą u samców, a pomarańczową u samic. Opistosoma jest z ciemnobrązowa. Samcze nogogłaszczki charakteryzuje cymbium dwukrotnie krótsze od goleni, kulistawy bulbus, wydłużony embolus oraz blaszka paraemboliczna dłuższa niż u "M. carajas" i "M. pallida". Samica ma wydłużone i w części dystalnej zakrzywione spermateki.
Pająk neotropikalny, znany z jaskiń w Serra das Andorinhas, w brazylijskich stanach Pará i Tocantins.

</doc>
<doc id="3978295" url="https://pl.wikipedia.org/wiki?curid=3978295" title="Parafia Świętych Apostołów Piotra i Pawła w Chomętowie">
Parafia Świętych Apostołów Piotra i Pawła w Chomętowie

Parafia Świętych Apostołów Piotra i Pawła w Chomętowie – rzymskokatolicka parafia w dekanacie Łabiszyn diecezji bydgoskiej. Została utworzona w 1399 r.
Do parafii należą wierni mieszkający w miejscowościach: Chomętowo, Gąbin, Jabłowo Pałuckie (część), Jeziorowo, Mąkoszyn, Ostatkowo, Redczyce, Smerzynek (część wsi Smerzyn), Wawrzynki, Wąsosz, Wyręba, Zielonowo i Żędowo.

</doc>
<doc id="3978296" url="https://pl.wikipedia.org/wiki?curid=3978296" title="Krupica">
Krupica

Krupica (biał. "Крупіца", ros. "Крупица") – agromiasteczko na Białorusi, w obwodzie mińskim, w rejonie mińskim, w sielsowiecie Krupica.
Dawniej dziedzictwo Radziwiłłów. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978297" url="https://pl.wikipedia.org/wiki?curid=3978297" title="Misionella pallida">
Misionella pallida

Misionella pallida – gatunek pająka z rodziny Filistatidae.
Gatunek ten opisany został w 2016 roku przez A.D. Brescovita, I.F.L. Magalhaesa i I. Cizauskasa.
Samice osiągają od 3,8 do 4,2 mm, a samce od 1,9 do 2,8 mm długości ciała. Karapaks jest pomarańczowy z czarnymi: okolicą oczną, brzegami, bocznymi paskami i bruzdą tułowiową. Odnóża, szczękoczułki i warga dolna są barwy pomarańczowej, a endyty i sternum kremowej. Nogogłaszczki są pomarańczowe u samców i czerwonobrązowe u samic. Opistosoma samca jest z wierzchu szarawa z szarym pasem na przedzie, a od spodu kremowa. U samicy na zielonkawoszarej opistosomie znajduje z przodu czarny pas. Samcze nogogłaszczki charakteryzuje krótkie cymbium, kulistawy bulbus i duża, spłaszczona blaszka paraemboliczna. Samica ma na wierzchołku zakrzywione i w części dystalnej nabrzmiałe spermateki.
Pająk neotropikalny, znany z brazylijskich stanów Rio Grande do Norte, Maranhão i Piauí. Jego naturalnym środowiskiem jest Caatinga, ale spotykany bywa również w ludzkich siedzibach.

</doc>
<doc id="3978298" url="https://pl.wikipedia.org/wiki?curid=3978298" title="Rune Temte">
Rune Temte

Rune Temte (ur. 29 września 1965 w Solbergelva) – norweski aktor telewizyjny i filmowy.
Życiorys.
Wczesne lata i kariera sportowa.
Urodził się w Solbergelva, w gminie Nedre Eiker, na południe od Oslo. Mając 7 lat zaczął trenować piłkę nożną. Jako 18-latek był zawodnikiem w klubie Strømsgodset Toppfotball, grając w drużynie przez pięć sezonów i zdobywając tytuł gracza roku 1988. 
Trenował też bandy, grając w klubie Solberg SK i norweskim zespole bandy do lat 19. podczas Mistrzostw Świata Bandy Y-19 w 1984. W Vänersborgu w Szwecji grał jako pomocnik, gdy drużyna norweska zdobyła brązowy medal. Kontynuował grę w piłkę nożną przez cały trening w Tooting and Mitcham United F.C.
Kariera aktorska.
Po pięciu latach w klubie piłkarskim Stromsgodset, Temte podjął decyzję o odejściu ze sportu i rozpoczęciu swoją przygodę z aktorstwem. W latach 1993-1994 uczęszczał na zajęcia szkoły aktorskiej w Londynie przy Drama Studio London. Występował na scenie w skandynawskich produkcjach teatralnych, jako szekspirowski Hamlet w tragedii "Hamlet", psotnik Puk i król elfów Oberon w komedii "Sen nocy letniej".
W 1988 po raz pierwszy pojawił się na ekranie w epizodycznej roli w norweskim filmie kryminalnym "Brun bitter". Następnie pojawiał się w norweskich produkcjach telewizyjnych, filmach sensacyjnych i serialach, w tym "Lilyhammer" (2014) jako „złota rączka”, a także w jednym z odcinków niemieckiego serialu kryminalnego Das Erste "Tatort" ("Miejsce zbrodni") - pt. „Kaltstart” (2014) jako kapitan Containerschiff. 
Szerokiej widowni na całym świecie stał się bardziej znany dzięki roli Ubby w brytyjskim serialu historycznym BBC Two "Upadek królestwa" (2015), adaptacji serii powieści Bernarda Cornwella "The Saxon Stories". Serial miał swoją premierę 10 października 2015.
W polskim serialu "Belfer" (2016) w reżyserii Łukasza Palkowskiego wystąpił w roli dyrektora Swedei. W biograficznym komediodramacie sportowym Dextera Fletchera "Eddie zwany Orłem" ("Eddie the Eagle", 2016) z Hugh Jackmanem, Iris Berben i Christopherem Walkenem, opowiadającym o życiu i karierze brytyjskiego skoczka Eddiego Edwardsa, zagrał postać norweskiego trenera Bjørna. Trafił też do obsady serialu brytyjsko-irlandzkiego Sky Atlantic "Fortitude" (2016) jako Lars Ulvenaune. W amerykańskim fantastycznonaukowym filmie akcji "Kapitan Marvel" (2019) u boku Jude’a Law, Brie Larson, Gemmy Chan i Samuela L. Jacksona pojawił się jako Bron-Char.
Życie prywatne.
Biegle włada językiem angielskim, szwedzkim i norweskim. Jest żonaty z projektantką mody Theą Glimsdal Temte i ma jednego syna. 

</doc>
<doc id="3978300" url="https://pl.wikipedia.org/wiki?curid=3978300" title="Werbniki">
Werbniki

Werbniki (biał. "Вербнікі", ros. "Вербники") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978304" url="https://pl.wikipedia.org/wiki?curid=3978304" title="Stefan Mappus">
Stefan Mappus

Stefan Mappus (ur. 4 kwietnia 1966 w Pforzheim) – niemiecki polityk i samorządowiec, działacz Unii Chrześcijańsko-Demokratycznej (CDU), w latach 2010–2011 premier Badenii-Wirtembergii.
Życiorys.
Po ukończeniu szkoły średniej kształcił się w zawodzie ekonomisty. Studiował następnie ekonomię i socjologię na Uniwersytecie Hohenheim, po uzyskaniu w 1993 dyplomu pracował na tej uczelni. Od 1995 do 1998 był zatrudniony w koncernie Siemens w Stuttgarcie.
Zaangażował się w działalność polityczną w ramach Unii Chrześcijańsko-Demokratycznej. Od 1983 działał w jej organizacji młodzieżowej Junge Union. W latach 1989–1995 był radnym miejskim w Mühlacker. Od 1996 uzyskiwał mandat posła do landtagu kraju związkowego Badenia-Wirtembergia. Od 1998 do 2004 pełnił funkcję sekretarza stanu, a następnie do 2005 ministra środowiska i transportu w rządzie krajowym. W latach 2005–2010 przewodniczył frakcji poselskiej CDU w parlamencie landu. W 2005 został wiceprzewodniczącym, a w 2009 przewodniczącym badeńsko-wirtemberskich struktur swojego ugrupowania. W lutym 2010 zastąpił Günthera Oettingera na stanowisku premiera tego kraju związkowego. Urząd ten sprawował do maja 2011, w wyborach regionalnych wspierająca go koalicja CDU i liberałów nie utrzymała większości w parlamencie.
Również w 2011 zrezygnował z kierowania partią i mandatu deputowanego. Od 2012 był objęty postępowaniem prokuratorskim, w którym zarzucono mu sprzeniewierzenie funduszy publicznych przy zakupie w 2010 przez Badenię-Wirtembergię akcji przedsiębiorstwa energetycznego EnBW. Ostatecznie wobec braku możliwości wykazania przestępstwa w 2014 prokurator umorzył śledztwo przeciwko niemu.
Po odejściu z bieżącej polityki pracował w koncernie farmaceutycznym Merck KGaA, następnie zatrudniony w przedsiębiorstwie pmONE z branży IT.

</doc>
<doc id="3978305" url="https://pl.wikipedia.org/wiki?curid=3978305" title="Wilhielmowa">
Wilhielmowa

Vilhielmova (biał. "Вільгельмова", ros. "Вильгельмово") – wieś na Białorusi, w obwodzie mińskim, w rejonie mińskim, w sielsowiecie Krupica.

</doc>
<doc id="3978313" url="https://pl.wikipedia.org/wiki?curid=3978313" title="Wiszniówka (sielsowiet Krupica)">
Wiszniówka (sielsowiet Krupica)

Wiszniówka (biał. "Вішнёўка", ros. "Вишнёвка") – wieś na Białorusi, w obwodzie mińskim, w rejonie mińskim, w sielsowiecie Krupica.
Dawniej zaścianek, uroczysko i własność ziemska. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978316" url="https://pl.wikipedia.org/wiki?curid=3978316" title="Dmitrij Biakow">
Dmitrij Biakow

Dmitrij Nikołajewicz Biakow (ros. Дмитрий Николаевич Бяков; ur. 9 kwietnia 1978 w Ałma-Acie) – kazachski piłkarz występujący na pozycji pomocnika.
Kariera klubowa.
Biakow karierę rozpoczynał w 1998 roku w zespole CSKA-Kajrat Ałmaty, grającym w pierwszej lidze kazachskiej. W 2000 roku odszedł do Kajratu Ałmaty, z którym zdobył Puchar Kazachstanu. W 2001 roku został zawodnikiem pierwszoligowego rosyjskiego klubu Anży Machaczkała. Nie rozegrał tam jednak żadnego spotkania i jeszcze w 2001 roku wrócił do Kajratu. W tym samym roku ponownie wywalczył z nim Puchar Kazachstanu.
W 2003 roku Biakow przeniósł się do FK Aktöbe. 9 kwietnia 2003, w swoje 25 urodziny, został ugodzony nożem w serce po burdzie w nocnym klubie w Ałmaty. Z tego powodu był wyłączony z gry w sezonach 2003 oraz 2004. W 2005 roku został zawodnikiem Szachtioru Karaganda i spędził tam rok. W 2006 roku grał w drużynie FK Astana, z którą zdobył mistrzostwo Kazachstanu.
W kolejnych latach Biakow występował w zespołach FK Ałmaty oraz FK Astana, a także w Szachtiorze Karaganda, gdzie w 2008 roku zakończył karierę.
Kariera reprezentacyjna.
W reprezentacji Kazachstanu Biakow zadebiutował 7 października 2000 w przegranym 0:1 towarzyskim meczu z Arabią Saudyjską, a 23 kwietnia 2001 w wygranym 5:0 pojedynku eliminacji Mistrzostw Świata 2002 z Makau strzelił swojego pierwszego gola w kadrze. W latach 2000–2008 w drużynie narodowej rozegrał 34 spotkania i zdobył 8 bramek.

</doc>
<doc id="3978318" url="https://pl.wikipedia.org/wiki?curid=3978318" title="Propus">
Propus



</doc>
<doc id="3978321" url="https://pl.wikipedia.org/wiki?curid=3978321" title="Dziedaŭka">
Dziedaŭka

Dziedaŭka (pl. Słoboda Dziadowska, biał. "Дзедаўка", ros. "Дедовка") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978322" url="https://pl.wikipedia.org/wiki?curid=3978322" title="Tiradentes (1892)">
Tiradentes (1892)

Tiradentes – brazylijska kanonierka torpedowa z końca XIX wieku i okresu I wojny światowej. Okręt został zwodowany 26 maja 1892 roku w brytyjskiej stoczni Sir WG Armstrong, Mitchell &amp; Co Ltd w Elswick, a do służby w Marinha do Brasil wszedł 13 września 1893 roku. Jednostka została skreślona z listy floty w lipcu 1925 roku.
Projekt i budowa.
„Tiradentes” była pierwszą w brazylijskiej flocie kanonierką torpedową zamówioną w Wielkiej Brytanii. Wykonany ze stali i obity drewnem kadłub jednostki miał podwyższoną część dziobową i rufową. Okręt miał pojedynczy komin, wydatny bukszpryt i trzy palowe maszty.
„Tiradentes” zbudowana została w stoczni Sir WG Armstrong, Mitchell &amp; Co Ltd w Elswick (numer budowy 588). Stępkę okrętu położono w czerwcu 1891 roku, został zwodowany 26 maja 1892 roku, a ukończono go w listopadzie 1892 roku. Do służby w Marinha do Brasil jednostkę przyjęto 13 września 1893 roku.
Dane taktyczno-techniczne.
Okręt był średnich rozmiarów kanonierką torpedową o długości między pionami 50,3 metra, szerokości 9,14 metra i średnim zanurzeniu 3,28 metra. Wyporność normalna wynosiła 795 ton. Okręt napędzany był przez dwie trzycylindrowe pionowe maszyny parowe potrójnego rozprężania wyprodukowane w zakładach R &amp; W Hawthorn, Leslie &amp; Co Ltd w Newcastle, o łącznej mocy 1646 koni mechanicznych (KM). Dwuśrubowy układ napędowy pozwalał osiągnąć prędkość 14,5 węzła. Okręt zabierał maksymalnie zapas 110 ton węgla.
Jednostka była uzbrojona w cztery pojedyncze działa kal. 120 mm (4,7 cala) QF L/40 Armstrong Mark T (umieszczone po dwa na pokładzie dziobowym i rufowym) oraz trzy pojedyncze sześciofuntowe działka kal. 57 mm L/40 Hotchkiss. Uzbrojenie uzupełniały dwie pojedyncze wyrzutnie torped kal. 356 mm (14 cali). Opancerzenie obejmowało jedynie wieżę dowodzenia, która miała stalowe ściany grubości 25,4 mm (1 cal).
Załoga okrętu składała się z 110 oficerów, podoficerów i marynarzy.
Służba.
Okręt pełnił służbę w Marinha do Brasil podczas I wojny światowej, jednak jego udział w działaniach wojennych (podobnie jak całej marynarki brazylijskiej) był znikomy. Jednostka została skreślona z listy floty 5 lipca 1925 roku.

</doc>
<doc id="3978323" url="https://pl.wikipedia.org/wiki?curid=3978323" title="Pływanie na Letnich Igrzyskach Olimpijskich 1968 – 800 m stylem dowolnym kobiet">
Pływanie na Letnich Igrzyskach Olimpijskich 1968 – 800 m stylem dowolnym kobiet

800 m stylem dowolnym kobiet – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje odbyły się 22 października, a finał 24 października 1968 roku.
Złoty medal zdobyła rekordzistka świata, Amerykanka Debbie Meyer, ustanawiając w finale nowy rekord olimpijski (9:24,0). Tym samym Meyer jako pierwsza pływaczka w historii zdobyła na jednych igrzyskach złoto na dystansie 200, 400 i 800 m stylem dowolnym. Wicemistrzynią olimpijską została Pam Kruse ze Stanów Zjednoczonych (9:35,7). Brąz wywalczyła reprezentantka gospodarzy Maria Teresa Ramírez, która uzyskała czas 9:38,5 i wyprzedziła o 0,1 s Australijkę Karen Moras (9:38,6).
Dwa dni wcześniej, rekord olimpijski ustanawiały kolejno: Debbie Meyer (9:42,8) i Karen Moras (9:38,6).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3978325" url="https://pl.wikipedia.org/wiki?curid=3978325" title="Słoboda Dziadowska">
Słoboda Dziadowska



</doc>
<doc id="3978328" url="https://pl.wikipedia.org/wiki?curid=3978328" title="Walter Wallmann">
Walter Wallmann

Walter Wallmann (ur. 24 września 1932 w Uelzen, zm. 21 września 2013 we Frankfurcie nad Menem) – niemiecki polityk, prawnik i samorządowiec, działacz Unii Chrześcijańsko-Demokratycznej (CDU), deputowany do Bundestagu, w latach 1986–1987 minister środowiska, ochrony zasobów naturalnych i bezpieczeństwa jądrowego, w latach 1987–1991 premier Hesji.
Życiorys.
Po maturze studiował prawo i nauki polityczne na Uniwersytecie w Marburgu. Zdał państwowe egzaminy prawnicze I oraz II stopnia, a w 1965 doktoryzował się na macierzystej uczelni. Zawodowo był związany z sądownictwem. Na początku lat 60. wstąpił do Unii Chrześcijańsko-Demokratycznej i jej organizacji młodzieżowej Junge Union. W latach 1966–1972 zasiadał w heskim landtagu, w 1968 pełnił funkcję przewodniczącego klubu poselskiego CDU. Był również radnym miejskim w Marburgu.
Od 1972 do 1977 sprawował mandat posła do Bundestagu, od 1973 jako wiceprzewodniczący frakcji deputowanych CDU/CSU. W latach 1977–1986 był nadburmistrzem Frankfurtu nad Menem. W czerwcu 1986 kanclerz Helmut Kohl powierzył mu kierownictwo nowo powołanego resortu środowiska, ochrony zasobów naturalnych i bezpieczeństwa jądrowego w rządzie federalnym. Stanowisko to zajmował do kwietnia 1987. Został wówczas nowym premierem Hesji, funkcję tę pełnił do kwietnia 1991. W 1987 przez kilka miesięcy był też przewodniczącym Bundesratu.
Później powrócił do praktyki prawniczej, w połowie lat 90. wycofał się z aktywności politycznej.

</doc>
<doc id="3978331" url="https://pl.wikipedia.org/wiki?curid=3978331" title="Ubbe Ragnarsson">
Ubbe Ragnarsson

Ubbe Ragnarsson (zm. IX wiek) – jeden z legendarnych wodzów wikingów, przywódca armii, która w 865 najechała heptarchię Anglosasów na Wyspach Brytyjskich.
W niektórych półmitycznych sagach o królach Szwecji Ubbe wymieniany jest jako syn króla Ragnara Lodbroka. Wraz z braćmi – Halfdanem i Ivarem – poprowadził Wielką Armię Pogan do inwazji na Wschodnią Anglię. Wymieniany jest w "Kronice anglosaskiej" zredagowanej najprawdopodobniej za panowania Alfreda Wielkiego, króla Wesseksu pod koniec IX wieku. Zginął w 878 w bitwie pod Cynwit.

</doc>
<doc id="3978332" url="https://pl.wikipedia.org/wiki?curid=3978332" title="Dubinki (obwód miński)">
Dubinki (obwód miński)

Dubinki (biał. "Дубінкі", ros. "Дубинки") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978334" url="https://pl.wikipedia.org/wiki?curid=3978334" title="Oscar Ribas Reig">
Oscar Ribas Reig



</doc>
<doc id="3978335" url="https://pl.wikipedia.org/wiki?curid=3978335" title="Obwodnica Radomia">
Obwodnica Radomia



</doc>
<doc id="3978340" url="https://pl.wikipedia.org/wiki?curid=3978340" title="Batflat">
Batflat

Batflat – dostępny w wersji darmowej, oraz do użytku komercyjnego, system zarządzania treścią (CMS) napisany w języku PHP. Do składowania danych wykorzystuje bazę danych SQLite, która nie wymaga dodatkowej konfiguracji. System może być zainstalowany na każdym serwerze WWW obsługującym język PHP w wersji co najmniej 5.5. Jego głównym atutem jest brak dodatkowej instalacji – wystarczy wgrać pliki na serwer FTP i uruchomić stronę w przeglądarce.
Cechy.
Batflat ma budowę modułową. Każdy moduł aplikacji jest odseparowany od siebie i może działać w sposób niezależny. Domyślnie dostępne w systemie moduły to:
Większość plików CSS i JS jest domyślnie skompresowana, aby móc załadować stronę szybciej. System wykorzystuje frontendowy framework CSS – Bootstrap, dzięki czemu można go obsługiwać na komputerze, tablecie oraz telefonie. Standardowo posiada prosty mechanizm prezentacji strony w wielu językach – domyślnie polski oraz angielski. Jest możliwość dodania samodzielnie języka w panelu administracyjnym i przetłumaczenie poszczególnych wyrażeń na inny język. Każdej podstronie można nadać indywidualny tytuł, opis oraz nazwę w adresie URL, dzięki czemu strona jest przyjazna wyszukiwarkom (SEO).
Wymagania.
Wymagania systemowe dla Batflata są skromne. Powinien je spełnić każdy nowoczesny serwer WWW:
Konfiguracja PHP musi posiadać następujące rozszerzenia:
Instalacja.
Batflat nie posiada kreatora instalacji. System można pobrać ze strony projektu, skompresowany w archiwum ZIP, rozpakować na dysku i następnie wgrać na serwer WWW. Po uruchomieniu w przeglądarce Batflat automatycznie konfiguruje domyślne ustawienia. Konfigurację i treść można zmienić w Panelu Administracyjnym przechodząc pod adres codice_1
Kod.
System został napisany wykorzystując elementy programowania obiektowego. Posiada budowę modułową co daje mu możliwość rozszerzenia go o dodatkowe funkcjonalności. Dla programistów dostępna jest dokumentacja w języku polskim oraz angielskim.
Baza danych.
Wszystkie dane składowane są w plikowej bazie danych SQLite. Nie wymaga ona dodatkowej konfiguracji jak w przypadku MySQL. Dostęp do niej jest zabezpieczony plikami konfiguracyjnymi Apache .htaccess, przez co nieuprawnieni nie mają do niej dostępu.
Licencja.
Batflat nie jest oprogramowaniem licencjonowanym na ogólnie dostępnych licencjach. System można pobrać i użytkować za darmo, ale należy zachować przy tym postanowienia licencji, które ogólnie mówią o:
W przypadku drugiej opcji należy uiścić opłatę licencyjną przypisaną do domeny, w której Batflat będzie wykorzystywany. Dodatkowo twórcy oferują miesięczne wsparcie techniczne oraz dodatkowe moduły.

</doc>
<doc id="3978341" url="https://pl.wikipedia.org/wiki?curid=3978341" title="Rdza jęczmienia">
Rdza jęczmienia

Rdza jęczmienia, dawniej zwana także rdzą karłową jęczmienia lub rdzą karłową – grzybowa choroba jęczmienia wywołana przez "Puccinia hordei". Zaliczana jest do grupy chorób zwanych rdzami.
Występowanie i szkodliwość.
Choroba jest rozprzestrzeniona we wszystkich rejonach świata, w których uprawia się jęczmień, szczególnie na obszarach o chłodniejszej pogodzie. Pojawia się zarówno na jęczmieniu jarym, jak i ozimym, w Polsce jednak rzadko występuje w dużym nasileniu. Powoduje obniżenie ogólnego plonu ziarna oraz pogorszenie jego jakości. Szczególnie szkodliwa jest dla jęczmienia jarego. Dla jęczmienia ozimego jest szkodliwa wówczas, gdy jej objawy pojawiają się już wczesną jesienią, zmniejsza się bowiem odporność porażonych roślin na przemarzanie. Nasilenie choroby wzrasta podczas suchej i ciepłej pogody. 
Objawy.
Pojawiają się przeważnie w lipcu w postaci brunatnych plamek o średnicy około 0,5 mm. Są to uredinia. Występują głównie na górnej stronie blaszki liściowej, ale czasami także na dolnej oraz na pochwach liściowych. W miarę, jak porażone liście stopniowo żółkną i zamierają, na ich dolnej stronie zaczynają się pojawiać podobne pod względem kształtu i wielkości, ale czarne telia. Dawna nazwa choroby pochodzi od drobnych rozmiarów urediniów i telii. Przy dużym natężeniu choroby w końcowym okresie wegetacji jęczmienia objawy chorobowe mogą się pojawić także na źdźbłach, plewach i ościach. Na silnie porażonych roślinach występuje chloroza, a nawet nekroza.
Epidemiologia.
"Puccinia hordei" jest pasożytem dwudomowym, znaczy to, że jej rozwój odbywa się na dwóch różnych żywicielach. Jest też pasożytem obligatoryjnym, czyli może rozwijać się tylko na żywych organizmach i rdzą pełnocyklową – wytwarza wszystkie typowe dla rdzy rodzaje zarodników. Jej żywicielem pośrednim jest śniedek baldaszkowaty ("Ornithogalium umbellatum"), na którym wytwarza spermacja i ecjospory. W Polsce jednak jest głównie pasożytem jednodomowym, ograniczającym się do żywiciela telialnego, którym jest jęczmień. Stadia pośrednie na śniedku baldaszkowatym występują bardzo rzadko. Z tego też powodu zimowanie teliospor na resztkach pożniwnych nie odgrywa większej roli. Zasadnicze znaczenie dla przetrwania choroby ma zimowanie grzybni na jęczmieniu ozimym lub na innych wieloletnich gatunkach roślin z rodzaju jęczmień. Ważną rolę w rozwoju grzybni odgrywają samosiewy, które pozwalają chorobie przetrwać okres między skoszeniem jęczmienia jarego, a wschodami jęczmienia ozimego.
Grzybnia "Puccinia hordei" może przetrwać zimę na resztkach pożniwnych, jeśli nie jest ona zbyt mroźna i jeśli występuje pokrywa śnieżna. Podczas ostrych zim ginie, ale zazwyczaj wówczas wymarza także jęczmień ozimy. W lecie przy wysokiej wilgotności i temperaturze 15–22 °C choroba rozwija się bardzo szybko. Już po 8 dniach od infekcji powstają nowe urediniospory dokonujące infekcji wtórnej. Silne porażenie plantacji jęczmienia następuje przy sprzyjającej grzybowi pogodzie – przy dłuższych okresach ładnej, ale nieupalnej pogody, i gdy rok wcześniej choroba występowała w dużym nasileniu.
Ochrona.
Ważną rolę odgrywa niszczenie samosiewów jęczmienia, na których patogen może przeczekać okres, gdy na polu nie ma jęczmienia. Ważne jest także unikanie sąsiedztwa upraw jęczmienia ozimego i jarego, gdyż zarodniki choroby mogą być przez wiatr przenoszone z jednej plantacji na drugą. 
Zlokalizowano już u jęczmienia 16 genów odporności na rdzę jęczmienia. Niektóre z nich (Rph 3,7 i 9) udało się wprowadzić do nowych odmian jęczmienia, dzięki temu wykazują one dużą odporność na tę chorobę. Odmiany te nie wymagają już specjalnych zabiegów zwalczających tę chorobę.
Opryskiwanie roślin fungicydami stosuje się dopiero wówczas, gdy porażenie przekroczy próg szkodliwości (w skali BBCH 21–28 od 10 do 15% liści z objawami, BBCH 30–39 10% roślin z objawami i BBCH 51–59 objawy porażenia na liściu flagowym lub podflagowym). Stosuje się fungicydy kontaktowe lub układowe.

</doc>
<doc id="3978343" url="https://pl.wikipedia.org/wiki?curid=3978343" title="Parafia Przemienienia Pańskiego we Władysławowie">
Parafia Przemienienia Pańskiego we Władysławowie

Parafia Świętych Apostołów Piotra i Pawła we Władysławowie – rzymskokatolicka parafia w dekanacie Łabiszyn diecezji bydgoskiej. Została utworzona 1 lipca 1987 r.
Na obszarze parafii leżą miejscowości: Annowo, Drogosław, Kornelin, Pszczółczyn, Rzywno (część), Wielki Sosnowiec i Władysławowo.

</doc>
<doc id="3978344" url="https://pl.wikipedia.org/wiki?curid=3978344" title="Kamionka (dopływ Dniestru)">
Kamionka (dopływ Dniestru)

Kamionka ( "Kamjanka") – rzeka na Ukrainie i Mołdawii (Naddniestrze), lewy dopływ Dniestru. Długość – 50 km, powierzchnia zlewni - 403 km².
Wypływa z okolic wsi Hołubecze (ukr. Голубече) opodal Krzyżopola w obwodzie winnickim Ukrainy, płynie przez Wyżynę Podolską do Dniestru. Przecina granicę ukraińsko-mołdawską.
Nad Kamionką są położone m.in.: Dymitraszkówka i Kukuły (Ukraina), Chrustowa, Sewerynówka i Kamionka (Mołdawia).

</doc>
<doc id="3978345" url="https://pl.wikipedia.org/wiki?curid=3978345" title="Ernst Albrecht (polityk)">
Ernst Albrecht (polityk)

Ernst Carl Julius Albrecht (ur. 29 czerwca 1930 w Heidelbergu, zm. 13 grudnia 2014 w Burgdorfie) – niemiecki polityk, dyplomata i menedżer, działacz Unii Chrześcijańsko-Demokratycznej (CDU), w latach 1976–1990 premier Dolnej Saksonii.
Życiorys.
W 1948 zdał egzamin maturalny w Brake. Początkowo studiował filozofię i teologię, następnie prawo i ekonomię na Uniwersytecie Eberharda Karola w Tybindze i na Uniwersytecie w Bonn. Doktoryzował się w 1959. Od połowy lat 50. mieszkał i pracował w Brukseli, był zatrudniony w administracji Europejskiej Wspólnoty Gospodarczej. W latach 1958–1967 był dyrektorem gabinetu komisarza Hansa von der Groebena, od 1967 do 1970 pełnił funkcję dyrektora generalnego do spraw konkurencji w Komisji Europejskiej.
Po powrocie do Niemiec działał w Unii Chrześcijańsko-Demokratycznej. Od 1970 do 1990 sprawował mandat posła do landtagu kraju związkowego Dolna Saksonia. W latach 1971–1976 zajmował stanowisko dyrektora generalnego przedsiębiorstwa spożywczego Bahlsen.
W styczniu 1976, po rezygnacji socjaldemokraty Alfreda Kubela, pozostająca w opozycji CDU wystawiła jego kandydaturę na premiera Dolnej Saksonii. Ernst Albrecht został dość niespodziewanie wybrany na tę funkcję w trzeciej rundzie tajnego głosowania, otrzymując więcej głosów niż posiadała w landtagu jego partia. Urząd premiera sprawował przez ponad 14 lat do czerwca 1990, gdy władzę w landzie przejęli socjaldemokraci Gerharda Schrödera. Od 1979 do 1990 był równocześnie wiceprzewodniczącym federalnych struktur CDU. W kadencji 1985–1986 był przewodniczącym Bundesratu.
Wycofał się potem z działalności politycznej, powracając do sektora prywatnego. W latach 90. był właścicielem i przewodniczącym rady nadzorczej przedsiębiorstwa metalurgicznego EHW Thale AG.
Ernst Albrecht był żonaty, miał siedmioro dzieci (w tym Ursulę von der Leyen). W ostatnich latach życia cierpiał na chorobę Alzheimera, co sam upublicznił w 2008.

</doc>
<doc id="3978348" url="https://pl.wikipedia.org/wiki?curid=3978348" title="Rdza karłowa jęczmienia">
Rdza karłowa jęczmienia



</doc>
<doc id="3978351" url="https://pl.wikipedia.org/wiki?curid=3978351" title="Thomas Campbell Eyton">
Thomas Campbell Eyton

Thomas Campbel Eyton (ur. 10 września 1809 w Eyton Hall koło Wellington (Shropshire), zm. 25 października 1880 tamże) – angielski naturalista, ornitolog, przyjaciel Karola Darwina, współzałożyciel "Shrewsbury Museum" i stowarzyszenia "Shropshire and North Wales Natural History and Antiquarian Society", autor m.in. "History of the Rarer British Birds" i "Herd Book of Hereford Cattle", członek Towarzystwa Linneuszowskiego i Towarzystwa Zoologicznego w Londynie.
Życiorys.
Thomas Campbel Eyton urodził się 10 września 1809 roku w Eyton, jako spadkobierca rodziny szanowanej w Shropshire od wielu pokoleń. Jego ojcem był Thomas Eyton (1777–1855), zajmujący wysokie stanowiska w Wenlock i Shropshire, a matką Mary, córka generała majora Donalda Campbella. Od dzieciństwa interesował się historią naturalną, m.in. przyjaźnił się z Karolem Darwinem, rówieśnikiem z Shrewsbury. 
Zachowała się jego korespondencja z Darwinem (np. list z 30 listopada 1839 roku, po zakończeniu drugiej wyprawy na HMS „Beagle”). Korespondował też z innymi znanymi przyrodnikami (m.in. L. Agassiz, A. Gray, A.W. Wallace, prof. Owen) oraz z Alfredem Newtonem (1829–1907). Studiował w St John’s College w Cambridge (immatrykulacja w roku 1828, studiów nie ukończył).
Przez wiele lat zajmował się ornitologią. Obserwował m.in. gołębie, badane również przez Darwina w czasie formułowania hipotezy doboru naturalnego, zachodzącego poprzez dostosowania (przyjaźń z Darwinem przetrwała do śmierci, mimo że nie akceptował jego teorii ewolucji). Interesował się również m.in. problemami hodowli bydła oraz rybołówstwem. Na potrzeby rządu prowadził – na swój koszt i korzystając z własnego jachtu – badania dotyczące połowów ostryg przy wybrzeżach Wysp Brytyjskich. 
Aktywnie uczestniczył w życiu lokalnej społeczności, m.in. w 1859 roku zainicjował w Shropshire ruch wolontariatu. Czynnie uprawiał sport. Przez kilka sezonów brał udział w polowaniach z psami myśliwskimi.
Ożenił się 13 maja 1835 roku z Elizabeth Frances, córką Roberta Aglionby’ego Slaneya (wieloletniego posła okręgu Shrewsbury z ramienia wigów), po którym współdziedziczyła majątek. Małżonkowie mieli siedmioro dzieci. Córka, Charlotte Eyton, została autorką naukowych prac przyrodniczych. Zmarł w Eyton 25 października 1880 roku.
Publikacje.
W 1835 założono w Shropshire stowarzyszenie miłośników historii naturalnej ("Shropshire and North Wales Natural History and Antiquarian Society"), z jego muzeum, a w następnym roku została wydana bogato ilustrowana książka Eytona pt. „History of the Rarer British Birds”, która budzi duże zainteresowanie do czasów współczesnych (była wielokrotnie wznawiana). Ilustracje do pracy Eytona wykonał Marks, miejscowy rytownik (zob. drzeworyt, litografia, chromolitografia). Uważa się, że wykonane przez niego ilustracje oddają wygląd ptaków nie mniej wiernie, niż ilustracje ze znanej książki Thomasa Bewicka, opublikowanej ponad 30 lat wcześniej („A History of British Birds”, 1803).
W roku 1836 wrócił do Shrewsbury Darwin, po zakończeniu wyprawy na „Beagle”. W wydanym w 1841 roku opracowaniu zbiorowym "The Zoology of the Voyage of H.M.S. Beagle, Under the Command of Captain Fitzroy, R.N., During the Years 1832 to 1836" znalazło się opracowanie Johna Goulda pt. "Birds". Zamieszczono w nim uwagi Darwina nt. zachowań i nawyków ptaków oraz dodatek Eytona, dotyczący ich anatomii. 
T.C. Eyton opublikował ponadto: 
Ok. 1842 roku założył w Wellington (Shropshire) wydawnictwo, poświęcone zagadnieniom hodowli bydła ("Herd Book of Hereford Cattle") i był jego redaktorem do 1860 roku (zastąpił go wówczas T. Duckham).
Shrewsbury Museum.
W 1855 roku (po uzyskaniu praw do zarządzania majątkiem rodzinnym) T.C. Eyton wybudował w Eyton przestronne muzeum, w którym wyeksponował swoją kolekcję skór i szkieletów ptaków. Większość szkieletów przygotowywał i montował osobiście. Kolekcja była uznawana za jeden z najlepszych zbiorów tego typu w Europie.

</doc>
<doc id="3978352" url="https://pl.wikipedia.org/wiki?curid=3978352" title="Wikle">
Wikle



</doc>
<doc id="3978354" url="https://pl.wikipedia.org/wiki?curid=3978354" title="Parafia św. Ojca Pio w Zamościu">
Parafia św. Ojca Pio w Zamościu

Parafia św. Ojca Pio w Zamościu – rzymskokatolicka parafia w dekanacie Łabiszyn diecezji bydgoskiej. Została utworzona 29 lutego 2004 r.
Na obszarze parafii leżą miejscowości: Bielawy, Murowaniec-Nadkanale, Nadkanale, Podlaski oraz Zamość.

</doc>
<doc id="3978358" url="https://pl.wikipedia.org/wiki?curid=3978358" title="Dubicka Słoboda">
Dubicka Słoboda

Dubicka Słoboda (biał. "Дубіцкая Слабада", ros. "Дубицкая Слобода") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978359" url="https://pl.wikipedia.org/wiki?curid=3978359" title="İlham Zəkiyev">
İlham Zəkiyev

İlham Əzizağa oğlu Zəkiyev (ur. 3 marca 1980 w Sumgaicie) – azerski niewidomy judoka, dwukrotny mistrz letnich igrzysk paraolimpijskich i brązowy medalista, mistrz igrzysk europejskich, pięciokrotny medalista mistrz świata niewidomych, sześciokrotny mistrz Europy niewidomych.
Sport zaczął uprawiać w latach 1991/1992, początkowo zapasy, a następnie judo. W 1998 roku wstąpił do armii. Podczas misji w lutym 1999 roku został postrzelony przez snajpera, w wyniku czego utracił wzrok. W 2002 roku powrócił do sportu po rehabilitacji, jednak jako sportowiec niepełnosprawny.
Trzykrotnie wystąpił w letnich igrzyskach paraolimpijskich. W 2004 roku w Atenach oraz w 2008 roku w Pekinie zdobył złoty medal i tytuł mistrza paraolimpijskiego w kategorii powyżej 100 kg. W 2012 roku w Londynie został brązowym medalistą w tej samej kategorii wagowej.
Pięciokrotnie zdobył medale mistrzostw świata niewidomych w judo, organizowanych przez Międzynarodową Federację Sportu Niewidomych (IBSA). Dwukrotnie został mistrzem świata (w 2007 roku w São Paulo i w 2010 roku w Antalyi), raz wicemistrzem (w 2011 roku w Antalyi) i dwa razy brązowym medalistą (w 2003 roku w Quebecu i w 2006 roku w Brommat).
Sześciokrotnie został mistrzem Europy niewidomych w judo w latach 2005–2015. Dokonał tego na sześciu imprezach o mistrzostwo kontynentu, co dwa lata kolejno w Vlaardingen, Baku, Debreczynie, Crawley, Eger i Odivelas.
W 2015 roku został złotym medalistą igrzysk europejskich w Baku. Zwyciężył w judo wśród niedowidzących w kategorii wagowej powyżej 90 kg.
W grudniu 2008 roku został wyróżniony przez prezydenta İlhama Əliyeva medalem "Şöhrət" za wybitne zasługi na rzecz sportu w Azerbejdżanie, a w 2012 roku również medalem "Tərəqqi".

</doc>
<doc id="3978362" url="https://pl.wikipedia.org/wiki?curid=3978362" title="Ilham Zakiyev">
Ilham Zakiyev



</doc>
<doc id="3978363" url="https://pl.wikipedia.org/wiki?curid=3978363" title="Ilham Zakijew">
Ilham Zakijew



</doc>
<doc id="3978365" url="https://pl.wikipedia.org/wiki?curid=3978365" title="Jaśkiewicze (rejon miński)">
Jaśkiewicze (rejon miński)

Jaśkiewicze (biał. "Еськавічы", ros. "Еськовичи") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919–1920 w okręgu mińskim Zarządu Cywilnego Ziem Wschodnich. W latach 1932–1938 w Polskim Rejonie Narodowym im. Feliksa Dzierżyńskiego.

</doc>
<doc id="3978367" url="https://pl.wikipedia.org/wiki?curid=3978367" title="Tupanatinga">
Tupanatinga

Tupanatinga – miasto i gmina w Brazylii, w stanie Pernambuco, w mezoregionie Agreste Pernambucano, w mikroregionie Valle del Ipanema. Według Brazylijskiego Instytutu Geograficzno-Statystycznego, 2016 roku miejscowość liczyła 26 727 mieszkańców.

</doc>
<doc id="3978370" url="https://pl.wikipedia.org/wiki?curid=3978370" title="Zakrużki">
Zakrużki

Zakrużki (biał. "Закружка", ros. "Закружка") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978372" url="https://pl.wikipedia.org/wiki?curid=3978372" title="Bezerros">
Bezerros

Bezerros – miasto i gmina w Brazylii, w stanie Pernambuco, w mezoregionie Agreste Pernambucano, w mikroregionie Vale do Ipojuca. Według Brazylijskiego Instytutu Geograficzno-Statystycznego, 2010 roku miejscowość liczyła 58 675 mieszkańców.

</doc>
<doc id="3978375" url="https://pl.wikipedia.org/wiki?curid=3978375" title="Karolino (rejon miński)">
Karolino (rejon miński)

Karolino (biał. "Караліна", ros. "Каролина") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978378" url="https://pl.wikipedia.org/wiki?curid=3978378" title="Cachoeirinha (Pernambuco)">
Cachoeirinha (Pernambuco)

Cachoeirinha – miasto i gmina w Brazylii, w stanie Pernambuco, w mezoregionie Agreste Pernambucano, w mikroregionie Vale do Ipojuca. Według Brazylijskiego Instytutu Geograficzno-Statystycznego, 2016 roku miejscowość liczyła 20 082 mieszkańców.

</doc>
<doc id="3978379" url="https://pl.wikipedia.org/wiki?curid=3978379" title="Parafia św. Jakuba Większego Apostoła w Bługowie">
Parafia św. Jakuba Większego Apostoła w Bługowie

Parafia św. Jakuba Większego Apostoła w Bługowie – rzymskokatolicka parafia w dekanacie Łobżenica diecezji bydgoskiej.
Została utworzona przed 1339 r.
Do parafii należy Bługowo oraz część Kunowa.

</doc>
<doc id="3978383" url="https://pl.wikipedia.org/wiki?curid=3978383" title="Rienat Dubinski">
Rienat Dubinski

Rienat Wiaczesławowicz Dubinski (ros. Ренат Вячеславович Дубинский; ur. 6 maja 1979 w Aktau) – kazachski piłkarz występujący na pozycji obrońcy.
Kariera klubowa.
Dubinski karierę rozpoczynał w 1995 roku w rosyjskim czwartoligowym zespole Agidiel Ufa. W 1996 roku został zawodnikiem pierwszoligowej Bałtiki Kaliningrad. Nie rozegrał tam jednak żadnego spotkania i w 1997 roku odszedł do drugoligowego Dinama Stawropol. Spędził tam sezon 1997, jednak również nie wystąpił w żadnym meczu.
W 1998 roku Dubinski przeszedł do trzecioligowego Nartu Czerkiesk. Na początku sezonu 1998 odszedł jednak stamtąd do czwartoligowego Lokomotiwu Mineralne Wody. W 1999 roku wrócił do Dinama Stawropol. Występował tam przez sezon 1999, a następnie przeniósł się do Bałtiki Kaliningrad, również grającej już w drugiej lidze.
W trakcie sezonu 2001 Dubinski przeszedł do także drugoligowego Szynnika Jarosław. W tym samym roku awansował z nim do pierwszej ligi. Zadebiutował w niej 16 marca 2002 w wygranym 2:0 meczu z Ałaniją Władykaukaz. W Szynniku grał do 2005 roku. Potem odszedł do drugoligowego Urału Jekaterynburg. W 2006 roku występował w kazachskim zespole FK Aktöbe i wywalczył z nim wicemistrzostwo Kazachstanu. Z kolei w 2007 roku po raz trzeci był graczem Bałtiki Kaliningrad, w której barwach zakończył też karierę.
Kariera reprezentacyjna.
W reprezentacji Kazachstanu Dubinski zadebiutował 20 sierpnia 2003 w przegranym 0:1 towarzyskim meczu z Portugalią. W latach 2003–2006 w drużynie narodowej rozegrał 13 spotkań.

</doc>
<doc id="3978385" url="https://pl.wikipedia.org/wiki?curid=3978385" title="Amaraji">
Amaraji

Amaraji – miasto i gmina w Brazylii, w stanie Pernambuco, w mezoregionie Mata Pernambucana, w mikroregionie Mata Meridional Pernambucana. Według Brazylijskiego Instytutu Geograficzno-Statystycznego, 2010 roku miejscowość liczyła 21 925 mieszkańców.

</doc>
<doc id="3978386" url="https://pl.wikipedia.org/wiki?curid=3978386" title="Matta angelomachadoi">
Matta angelomachadoi

Matta angelomachadoi – gatunek pająka z rodziny Tetrablemmidae.
Gatunek ten opisany został w 2005 roku przez Antonia D. Brescovita na podstawie 3 okazów.
Pająk ten osiąga około 0,6–0,7 mm długości ciała. Ubarwiony jest pomarańczowo z białymi kądziołkami przędnymi i krętarzami oraz żółtymi nogogłaszczkami i resztą odnóży. Ma długi, ukośny nadustek, trapezowatą wargę dolną, duże endyty i niewyraźnie siateczkowane sternum. Samcze nogogłaszczki mają pomarszczoną spodnią powierzchnię goleni, silnie zredukowane cymbium, zakrzywioną płytkę blaszkowatą w dystalnej części bulbusa i długi, falisty embolus z krótkim, blaszkowatym wyrostkiem przynasadowym. Epigynum samicy wyróżnia się wśród podrodziny wąską zmarszczką epigynalną i dużą, trójkątną wewnętrzną płytką brzuszną.
Pająk neotropikalny, znany tylko z brazylijskich stanów Alagoas i Bahia. Spotykany jest w ściółce formacji Mata Atlântica.

</doc>
<doc id="3978393" url="https://pl.wikipedia.org/wiki?curid=3978393" title="Sirinhaém">
Sirinhaém

Sirinhaém – miasto i gmina w Brazylii, w stanie Pernambuco, w mezoregionie Mata Pernambucana, w mikroregionie Mata Meridional Pernambucana. Według Brazylijskiego Instytutu Geograficzno-Statystycznego, 2016 roku miejscowość liczyła 44 734 mieszkańców.

</doc>
<doc id="3978396" url="https://pl.wikipedia.org/wiki?curid=3978396" title="Ten Bit Jak Mobb Deep (199X)">
Ten Bit Jak Mobb Deep (199X)

Ten Bit Jak Mobb Deep (199X) – czwarty singel polskiego rapera Tedego promujący album zatytułowany Keptn'. Wydawnictwo, w formie digital download oraz CD ukazało się 21 listopada 2016 roku nakładem wytwórni Wielkie Joł.
Utwór wyprodukowany przez Sir Micha został zarejestrowany w warszawskim studio Wielkie Joł. Kompozycja była promowana teledyskiem, który wyreżyserował Pan Zgrywu oraz Łysy Anioł.

</doc>
<doc id="3978398" url="https://pl.wikipedia.org/wiki?curid=3978398" title="Brejo da Madre de Deus">
Brejo da Madre de Deus

Brejo da Madre de Deus – miasto i gmina w Brazylii, w stanie Pernambuco, w mezoregionie Agreste Pernambucano, w mikroregionie Vale do Ipojuca. Według Brazylijskiego Instytutu Geograficzno-Statystycznego, 2010 roku miejscowość liczyła 45 192 mieszkańców.

</doc>
<doc id="3978403" url="https://pl.wikipedia.org/wiki?curid=3978403" title="Szpanpan">
Szpanpan

Szpanpan – drugi singel polskiego rapera Tedego promujący album zatytułowany Keptn'. Wydawnictwo, w formie digital download ukazało się 17 października 2016 roku nakładem wytwórni Wielkie Joł.
Utwór wyprodukowany przez Sir Micha został zarejestrowany w warszawskim studio Wielkie Joł. Kompozycja była promowana teledyskiem, który wyreżyserował M.L. FILMZ.

</doc>
<doc id="3978409" url="https://pl.wikipedia.org/wiki?curid=3978409" title="Kwas nitrobenzoesowy">
Kwas nitrobenzoesowy



</doc>
<doc id="3978411" url="https://pl.wikipedia.org/wiki?curid=3978411" title="Igor Łukanin">
Igor Łukanin

Igor Aleksandrowicz Łukanin, ros. Игорь Александрович Луканин, azer. "İqor Aleksandr oğlu Lukanin" (ur. 3 lutego 1976 w Swierdłowsku) – rosyjski łyżwiarz figurowy reprezentujący Azerbejdżan, startujący w parach tanecznych z Kristin Fraser. Dwukrotny uczestnik igrzysk olimpijskich (2002, 2006) oraz czterokrotny mistrz Azerbejdżanu. Po zakończeniu kariery amatorskiej w 2010 r. został trenerem łyżwiarstwa.
Łukanin był chorążym reprezentacji Azerbejdżanu na Zimowych Igrzyskach Olimpijskich 2006 w Turynie.
Życie prywatne.
W latach 2000–2005 jego pierwszą żoną była łyżwiarka figurowa Darja Timoszenko. 31 grudnia 2010 roku Łukanin poślubił swoją partnerkę sportową Kristin Fraser podczas ceremonii w Montclair w stanie New Jersey.
Kariera.
Łyżwiarstwo figurowe zaczął uprawiać w wieku pięciu lat. W pierwszych jego występach na międzynarodowej arenie reprezentował Niemcy – startował w zawodach par tanecznych z Kseniją Smietanienko. Od 1998 do 2000 roku reprezentował Azerbejdżan w parze z Jenny Dahlen, a następnie, w kwietniu 2000 roku jego partnerką została Kristin Fraser.
Wspólnie z Fraser dwukrotnie wystąpił w zimowych igrzyskach olimpijskich. W konkursach par tanecznych zajęli oni 17. miejsce na igrzyskach w Salt Lake City i 19. miejsce w Turynie.
Para Fraser-Łukanin wielokrotnie uczestniczyła w mistrzostwach świata i Europy. Najlepszy rezultat w mistrzostwach globu osiągnęła w 2008 roku w Göteborgu, zajmując 11. miejsce. W mistrzostwach kontynentu największym osiągnięciem tej pary było siódme miejsce w 2007 roku w Warszawie.
W 2001, 2002, 2003 i 2005 roku para Fraser-Łukanin zdobyła mistrzostwo Azerbejdżanu.
W 1996 i 1997 roku Łukanin wystąpił z Kseniją Smietanienko w mistrzostwach Niemiec. Para zajęła piąte miejsce w Berlinie i czwarte miejsce w Oberstdorfie.

</doc>
<doc id="3978412" url="https://pl.wikipedia.org/wiki?curid=3978412" title="Igor Lukanin">
Igor Lukanin



</doc>
<doc id="3978413" url="https://pl.wikipedia.org/wiki?curid=3978413" title="İqor Lukanin">
İqor Lukanin



</doc>
<doc id="3978416" url="https://pl.wikipedia.org/wiki?curid=3978416" title="Umbaúba">
Umbaúba

Umbaúba – miasto i gmina w Brazylii, w stanie Sergipe, w mezoregionie Leste Sergipano, w mikroregionie Boquim. Według Brazylijskiego Instytutu Geograficzno-Statystycznego, 2010 roku miejscowość liczyła 22 660 mieszkańców.

</doc>
<doc id="3978422" url="https://pl.wikipedia.org/wiki?curid=3978422" title="Wunder-Baum (singel)">
Wunder-Baum (singel)

Wunder-Baum – czwarty singel polskiego rapera Tedego promujący album zatytułowany "Vanillahajs". Wydawnictwo, w formie digital download, ukazało się 24 lutego 2015 roku nakładem wytwórni Wielkie Joł.
Utwór wyprodukowany przez Sir Micha został zarejestrowany w warszawskim studio Wielkie Joł. Kompozycja była promowana teledyskiem, które wyreżyserował Marcin Pietkiewicz.

</doc>
<doc id="3978425" url="https://pl.wikipedia.org/wiki?curid=3978425" title="Kwas ortofosforowy(V)">
Kwas ortofosforowy(V)



</doc>
<doc id="3978430" url="https://pl.wikipedia.org/wiki?curid=3978430" title="Türyançay">
Türyançay

Türyançay – rzeka w Azerbejdżanie. Powstaje z połączenia dwóch cieków Qaraçay i Agriçay, na południowym stoku Wielkiego Kaukazu. Jest lewostronnym dopływem Kury.
Ma 134 km długości. Płynie przez Nizinę Kurańską. Zlewnia zajmuje powierzchnię 8920 km².
Na prawym brzegu rzeki położony jest Państwowy Rezerwat Przyrody Türyançay.

</doc>
<doc id="3978433" url="https://pl.wikipedia.org/wiki?curid=3978433" title="Międzynarodowy Zlot Pojazdów Militarnych Operacja Południe">
Międzynarodowy Zlot Pojazdów Militarnych Operacja Południe

Międzynarodowy Zlot Pojazdów Militarnych Operacja Południe – coroczna impreza militarno-historyczna odbywająca się w Bielsku-Białej organizowana przez Prywatne Muzeum Broni Pancernej i Militariów w Bielsku-Białej. 
Operacja Południe trwa trzy dni. Pierwszego dnia do bazy na bielskich Błoniach przybywają uczestnicy i odrestaurowane pojazdy wojskowe. W drugi dzień parada pojazdów militarnych przejeżdżająca przez Bielsko-Białą oficjalnie rozpoczyna Operację Południe. Po powrocie do bazy zlotu, odbywają się pokazy i prezentacje pojazdów wojskowych, inscenizacje historyczne i wystawy. Impreza jest otwarta i niebiletowana.
Historia.
Wydarzenie od 2000 roku odbywało się w okresie wakacyjnym, w 2016 roku odbyło się we wrześniu. W roku 2018 impreza została odwołana z powodu przebudowy drogi.

</doc>
<doc id="3978437" url="https://pl.wikipedia.org/wiki?curid=3978437" title="Puccinia hordei">
Puccinia hordei

Puccinia hordei G.H. Otth – gatunek grzybów z rodziny rdzowatych ("Pucciniaceae"). U jęczmienia wywołuje chorobę zwaną rdzą jęczmienia. "Puccinia hordei" jest szeroko rozprzestrzeniona we wszystkich rejonach uprawy jęczmienia na świecie.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Ma 26 synonimów:
Rozwój.
"Puccinia hordei" jest pasożytem dwudomowym, znaczy to, że jej rozwój odbywa się na dwóch różnych żywicielach. Jest też pasożytem obligatoryjnym, czyli może rozwijać się tylko na żywych organizmach i rdzą pełnocyklową – wytwarza wszystkie typowe dla rdzy rodzaje zarodników.
Żywicielami ecjalnymi są różne gatunki z rodzaju śniedek ("Ornithogalum"), "Leopoldia" i "Dipcadi". Powstają na nich spermogonia wytwarzające spermacja i ecja wytwarzające ecjospory. Rozsiewane przez wiatr ecjospory dokonują na jęczmieniu infekcji pierwotnej. Przy sprzyjającej pogodzie już po 8 dniach na liściach jęczmienia z ecjospor rozwijają się strzępki tworzące uredinia z urediniosporami, które rozsiewane przez wiatr dokonują infekcji wtórnej rozprzestrzeniając chorobę. Nieco później powstają telia wytwarzające teliospory będące przetrwalnikami. Z teliospor powstaje przedgrzybnia wytwarzająca bazydiospory infekujące żywiciela ecjalnego.
W Polsce i w Europie Środkowej bardzo rzadko jednak występuje taki pełny cykl rozwojowy, zazwyczaj cały rozwój patogena odbywa się tylko na jęczmieniu.
Morfologia.
Spermacja i ecja wytwarzane są na blaszce liściowej żywiciela ecjalnego. Ecjospory mają rozmiar 25-29,5 × 21-24,5 μm i ścianę o grubości 1 μm pokrytą dwoma rodzajami brodawek; o wysokości 0,5-0,8 μm lub 0,2-0,4 μm, gęsto stłoczonymi, lub rozmieszczonymi w odległościach 0,4-0,8 μm. Małe brodawki zwykle tworzą niewielkie grupy.
Uredinia mają wielkość do 0,3 mm, są nagie, jasnobrązowo-żółtawe. Eliptyczne lub odwrotnie jajowate urediniospory mają rozmiar 23-30 (-33) × 18-25 μm. Ściana o grubości 1,0-1,7 (-2,0) μm, jej warstwa zewnętrzna jest blada żółta, cienka warstwa wewnętrzna jest żółto-brązowa. Pokryta jest kolcami o rozmiarach (0,3-) 0,5-0,8 (-1,0) μm. Między kolcami znajduje się (6) 7-11 (-13) zazwyczaj odrębnych porów rostkowych.
Telia powstają tylko na dolnej stronie blaszki liściowej jęczmienia, są czarne i nieco większe od urediniów. Wstawki o barwie od pomarańczowo-brązowej do kasztanowatej i długości 60-70 (-80) μm. Teliospory dwukomórkowe o kształcie maczugowatym i nieregularnym, o szczycie nieco nieco spłaszczonym, zaokrąglonym lub zaostrzonym i barwie żółtobrunatnej. Mają cienkościenne boki i zgrubiałe szczyty. Oprócz typowych teliospor powstają w teliach także jednokomórkowe mezospory o kształcie eliptycznym, maczugowatym lub odwrotnie jajowatym.

</doc>
<doc id="3978440" url="https://pl.wikipedia.org/wiki?curid=3978440" title="Dibromobenzen">
Dibromobenzen



</doc>
<doc id="3978443" url="https://pl.wikipedia.org/wiki?curid=3978443" title="Orange (manga)">
Orange (manga)

 – manga napisana i ilustrowana przez Ichigo Takano kierowana zarówno do młodszych jak i starszych czytelników. Kolejne rozdziały mangi wydawane były w czasopiśmie "Bessatsu Margaret", lecz później mangę przeniesiono do czasopisma "Monthly Action". 
W 2015 roku na podstawie mangi powstał film live-action. W 2016 roku manga została natomiast zekranizowana w formie serii anime.
Od 25 marca 2016 roku w czasopiśmie "Monthly Action" ukazuje się spin-off mangi. 
18 grudnia 2016 roku miał swoją premierę także animowany film pełnometrażowy, zatytułowany .
Fabuła.
Mieszkająca w Matsumoto licealistka Naho Takamiya, pierwszego dnia nauki na drugim roku otrzymuje list z przyszłości od samej siebie za 10 lat. W liście tym Naho prosi samą siebie, by zapobiegła sytuacjom, których najbardziej żałuje. Wszystko ma związek z nowym uczniem o imieniu Kakeru Naruse, który przenosi się z Tokio do jej szkoły. Początkowo jest sceptyczna, ale zauważa, że listy dokładnie przepowiadają następujące po kolei wydarzenia. W liście Naho prosi, by nie zapraszali Kakeru na poszkolne wyjście na miasto pierwszego dnia szkoły, co jednak zarówno Naho jak i jej przyjaciele ignorują. W rezultacie Kakeru nie pojawia się w szkole przez następne dwa tygodnie.
By zapobiec popełnianiu kolejnych błędów, Naho decyduje się na dokładne wypełnianie próśb umieszczonych w listach, takich jak zgłoszenie się na ochotnika w czasie gry w softballa, zachęcenie Kakeru do wstąpienia do szkolnego klubu piłki nożnej, sprzeciwienie się jego związkowi z koleżanką z roku wyżej, czy naciskanie na oglądanie fajerwerków tylko we dwoje. Naho wkrótce dowiaduje się z listów, że Kakeru w Walentynki popełni samobójstwo.
W dniu zmarłych, Kakeru wyjaśnia Naho powód swej nieobecności na początku roku szkolnego – pierwszego dnia szkoły jego matka miała załamanie nerwowe i popełniła samobójstwo. To sprawia, że Naho czuje się częściowo odpowiedzialna za jej śmierć. Wkrótce także Suwa wyznaje Naho, że również otrzymał list od siebie z przyszłości, w którym prosi sam siebie, by wspierał Kakeru i uchronił go od śmierci. Suwa ukrywa fakt, że on i Naho są w przyszłości małżeństwem i mają dziecko, jako że zdaje sobie sprawę z jej uczuć do Kakeru. Wkrótce także pozostali z paczki przyjaciół wyjawiają, że otrzymali podobny listy. Wszyscy zgadzają się, że choć może nie odwróci to sytuacji z ich przyszłości, ale być może uda im się stworzyć alternatywną linię rzeczywistości, w której Kakeru będzie żywy.
By wesprzeć Kakeru piątka przyjaciół organizuje przyjęcie z okazji jego 17 urodzin, na których Kakeru wyznaje Naho swoje uczucia. Podobnie pomagają mu wygrać bieg zespołowy. Jednakże w wigilię Bożego Narodzenia Naho i Kakeru kłócą się i w następstwie oddalają się od siebie przez kolejne dni. W dniu w którym według listów Kakeru ma popełnić samobójstwo, Naho decyduje się na wyznanie swoich uczuć Kakeru i prosi go by powiedział jej, jeśliby myślał o samobójstwie.
Tej samej nocy, gdy przyjaciele spotykają się razem Kakeru nie zjawia się na czas. Cała piątka rozpoczyna desperackie poszukiwania i udaje im się powstrzymać go przed zderzeniem się z ciężarówką. Kakeru przeprasza swych przyjacół i wyznaje, że od jakiegoś czasu już myślał o samobójstwie, jednak w ostatniej chwili zrezygnował, ponieważ zrozumiał, że gdyby to zrobił to już nigdy nie spotkałby się ze swoimi przyjaciółmi.
Manga.
Manga została napisana i zilustrowana przez Ichigo Takano. Od 2012 roku ukazywała się ona w magazynie "Bessatsu Margaret" wydawnictwa Shūeisha. W 2013 roku jednak wydawanie kolejnych rozdziałów zostało przeniesione do magazynu "Monthly Action" wydawnictwa Futabasha. Pierwsze dwa "tankōbony" zostały wydane przez wydawnictwo Shūeisha. Po zmianie wydawcy, Futabasha wydała ponownie oba tomy. Ostatni rozdział mangi ukazał się 25 sierpnia 2015 roku, natomiast ostatni "tankōbon" wydano 12 listopada 2015 roku.
Manga była nominowana do nagrody głównej na 20. ceremonii przyznania nagrody kulturalnej im. Osamu Tezuki. W 2017 roku manga była nominowana do Nagrody Eisnera w kategorii "najlepsze amerykańskie wydanie materiału międzynarodowego - Azja".
W Polsce seria ta została wydana przez Waneko.
W 2015 roku manga "Orange" została sprzedana w Japonii w 2 321 095 egzemplarzach – była 24. najchętniej kupowaną serią w kraju. W 2016 roku została sprzedana w Japonii w 1 809 055 egzemplarzach – była 28. najchętniej kupowaną serią w kraju.
W marcowym numerze magazynu "Monthly Action", który został wydany 25 lutego 2016 roku, ukazał się także napisany przez tę samą autorkę dodatkowy one-shot powiązany z mangą.
Powstał także spin-off mangi, zatytułowany , której autorem jest Matsupon. Pierwszy rozdział spin-offu ukazał się w magazynie "Monthly Action" 25 marca 2016 roku.
Ichigo Takano narysowała także dwuczęściowy spin-off, zatytułowany "Orange -Suwa Hiroto-", opowiadający o życiu Suwy z pierwszej linii czasowej. Pierwsza część ukazała się w listopadowym numerze magazynu, który został wydany 25 października 2016 roku. Oprócz tego powstała mangowa adaptacja animowanego filmu pełnometrażowego (zatytułowanego ), również opowiadającego historię z punktu widzenia Suwy, która ukazała się 25 stycznia 2017 roku w magazynie "Monthly Action".
Kolejny rozdział mangi z serii "Orange" ukazał się w magazynie "Gekkan Action" 25 maja 2017 roku. 18 lipca 2021 ukazał się kolejny rozdział mangi; główną bohaterką rozdziału jest Azusa.
Za pośrednictwem swojego konta na Twitterze Ichigo Takano ogłosiła, że zostanie wydany jeszcze siódmy tom mangi, który to będzie ostatnim.
Szósty tom mangi został sprzedany w 349 521 kopiach w ciągu 5 tygodni od premiery.
Live action.
Na podstawie mangi powstała adaptacja w formie kinowego filmu pełnometrażowego z udziałem aktorów. Film miał swoją premierę w Japonii 12 grudnia 2015 roku. Film wyreżyserował Kojiro Hashimoto, natomiast scenariusz napisała Arisa Kaneko.
Motywem przewodnim filmu jest utwór autorstwa Kobukuro. 16 grudnia 2015 został on wydany jako singiel i zajął 4 miejsce na listach sprzedaży Oriconu.
Anime.
Adaptacja mangi w formie anime została wyprodukowana przez TMS Entertainment oraz Telecom Animation Film. Reżyserem był Hiroshi Hamasaki, scenariusz został napisany przez Yūko Kakiharę, natomiast Hiroaki Tsutsumi napisał muzykę do serialu. Seria miała swoją premierę jednocześnie na kanale Tokyo MX, AT-X, BS11 oraz TV Aichi.
Czołówką serii jest utwór autorstwa Yu Takahashi, natomiast endingiem jest utwór autorstwa Kobukuro, który służył poprzednio także jako piosenka przewodnia filmu live-action. Utwór „Hikari no hahen” został wydany jako maxi-singiel 31 sierpnia 2016 roku.
Film animowany.
Powstał także pełnometrażony film animowany, zatytułowany . Jego kinowa premiera odbyła się w kinach 18 listopada 2016 roku w Japonii.

</doc>
<doc id="3978448" url="https://pl.wikipedia.org/wiki?curid=3978448" title="Mezospora">
Mezospora

Mezospora – nietypowa teliospora, czyli zarodnik u grzybów z grupy rdzowców ("Pucciniales"). Mezospora jest jednokomórkową teliosporą występująca wśród typowych, dwukomórkowych teliospor. Różni się od typowych teliospor także kształtem i wielkością. Występują np. u "Puccinia asparagi".
Mezosporami nazywa się także urediniospory, które kiełkują dopiero po okresie spoczynku.

</doc>
<doc id="3978453" url="https://pl.wikipedia.org/wiki?curid=3978453" title="Metylopirydyna">
Metylopirydyna



</doc>
<doc id="3978454" url="https://pl.wikipedia.org/wiki?curid=3978454" title="Maldwyn Jones">
Maldwyn Jones

Maldwyn Allen Jones (ur. 18 grudnia 1922 w Greenfield (hrabstwo Flintshire), zm. 12 kwietnia 2007 w Gerrards Cross) – brytyjski profesor historii, amerykanista.
Życiorys.
Po ukończeniu szkoły podstawowej Holywell Grammar School w północnej Walii, podjął tymczasową pracę w banku. Tuż przed wybuchem II wojny światowej zaciągnął się do brytyjskiej marynarki wojennej i służył w stopniu porucznika we 18-tej flotylli trałowców. Po zakończeniu wojny, został zdemobilizowany i podjął studia historyczne na Jesus College w Oksfordzie, które ukończył z wyróżnieniem w 1949 roku. Rok później rozpoczął pracę na Uniwersytecie Manchesterskim, gdzie pełnił funkcję asystenta, a od 1954 – wykładowcy. W latach 50. zachorował na gruźlicę, co zagroziło jego karierze akademickiej, jednak zdołał wyleczyć się z choroby i uzyskać stopień doktora na Uniwersytecie Oxfordzkim. W 1963 został starszym wykładowcą, a dwa lata później profesorem historii amerykańskiej. Od 1968 roku pełnił rolę prezesa Brytyjskiego Towarzystwa Studiów Amerykańskich. W 1971 roku przeniósł się na University College w Londynie, gdzie pracował do czasu przejścia na emeryturę w 1988 roku.
Pełnił funkcję profesora wizytującego m.in. uniwersytetów: Princeton, Stanford i Cornell. Był także konsultantem Winstona Churchilla przy publikacji czterotomowej „Historii Anglików”.
Życie prywatne.
W 1944 ożenił się ze swoją szkolną sympatią Doroty Griffiths. Mieli jedną córkę.

</doc>
<doc id="3978456" url="https://pl.wikipedia.org/wiki?curid=3978456" title="Liquid metal fast reactor">
Liquid metal fast reactor



</doc>
<doc id="3978458" url="https://pl.wikipedia.org/wiki?curid=3978458" title="Pirsaat">
Pirsaat

Pirsaat – rzeka w Azerbejdżanie. Początek bierze w Wielkim Kaukazie, na stoku szczytu Babadağ, na wysokości 2400 m n.p.m. Uchodzi do Morza Kaspijskiego na wysokości -11 m n.p.m.
Rzeka ma 199 km długości. Zlewnia zajmuje powierzchnię 2280 km². Zasilana przez wody roztopowe (ok. 14% średniego, całkowitego, rocznego zasilania), spływ powierzchniowy deszczu (70%) i wody podziemne (16%), nieregularnie w ciągu roku. Płynie szeroką doliną pokrytą żwirem pochodzenia aluwialnego, kilkoma korytami. Średni roczny przepływ wynosi 6,9 m³/s.

</doc>
<doc id="3978459" url="https://pl.wikipedia.org/wiki?curid=3978459" title="Felsztyn (obwód lwowski)">
Felsztyn (obwód lwowski)



</doc>
<doc id="3978462" url="https://pl.wikipedia.org/wiki?curid=3978462" title="Bronisław Kielar">
Bronisław Kielar

Bronisław Kielar (ur. 1945 w Bliznem) – polski inżynier mechanik, nauczyciel, działacz polityczny i sokoli.
Życiorys.
Bronisław Kielar urodził się w 1945 w Bliznem. Kształcił się w Zespole Szkół Mechanicznych w Sanoku, gdzie w 1962 ukończył szkołę zawodową w zawodzie blacharza, a w 1966 r. ukończył technikum mechaniczne dla pracujących, otrzymując tytuł technika mechanika o specjalności obróbka skrawaniem. Tytuł inżyniera mechanika uzyskał na Politechnice Krakowskiej (specjalność: samochody i ciągniki), a tytuł magistra na Politechnice Rzeszowskiej (specjalność: technologia wytwarzania maszyn). Ponadto ukończył studium pedagogiczne. Pracował w Sanockiej Fabryce Autobusów „Autosan” i w Sanockich Zakładach Przemysłu Gumowego „Stomil”. Później podjął pracę nauczyciela w Zespole Szkół Zawodowych w Sanoku, gdzie wykładał przedmioty zawodowe, prowadził pracownię fryzjerską i krawiecką oraz kółka: filatelistyczne, szachowe i fotograficzne, a przez 10 ostatnich lat pracy pełnił funkcję kierownika szkolenia praktycznego.
Został działaczem Komitetu Obywatelskiego „Solidarność” w Sanoku, z ramienia którego w wyborach samorządowych w 1990 uzyskał mandat radnego Rady Miasta Sanoka. W wyborach samorządowych 1998 uzyskał mandat radnego Rady Powiatu Sanockiego startując z listy Akcji Wyborczej Solidarność oraz zasiadł w zarządzie powiatu. W wyborach samorządowych 2002 bezskutecznie ubiegał się o mandat Rady Miasta Sanoka, startując z listy Komitet Wyborczy Polska Unia Gospodarcza. W wyborach samorządowych 2006 bez sukcesu startował do Rady Powiatu Sanockiego z listy KW Prawo i Sprawiedliwość. W wyborach samorządowych 2010 ponownie ubiegał się bez powodzenia o mandat Rady Miasta Sanoka startując z listy KW PiS.
Został powołany do zespołu organizacyjnego „Tygodnik Sanocki” uchwałą Rady Miasta Sanoka z 29 listopada 1990. Został członkiem rady nadzorczej Zespołu Opieki Zdrowotnej w Sanoku oraz sekretarzem Fundacji „Alpy–Karpaty”. Był autorem artykułu pt. "Wznowienie działalności „Sokoła” w Sanoku", opublikowanego w tomie VIII „Rocznika Sanockiego” z 2001.
Zaangażował się w działalność reaktywowanego sanockiego gniazda Polskiego Towarzystwa Gimnastycznego „Sokół”, w którym w czerwcu 2000 został wiceprezesem (ponownie wybrany w 2003), a w 2005 prezesem (ponownie wybierany w 2008, 2012, 2015, 2018, 2021). Był współautorem publikacji pt. "125 lat historii „Sokoła” w Sanoku 1889–2014", wydanej w 2014. Wraz z zarządem TG „Sokół” w Sanoku poczynił starania, dzięki którym został ocalony pisany ręcznie w 1905 przez dh. Stanisława Budweila, następnie przepisany i wydany „Śpiewnik Sokoli” zawierający 67 pieśni. Autor publikacji pt. "130 lat sanockiego „Sokoła” 1889-2019".
Jego żoną jest Maria (nauczycielka matematyki), ma dwóch synów ().

</doc>
<doc id="3978463" url="https://pl.wikipedia.org/wiki?curid=3978463" title="Kruhlak">
Kruhlak

Kruhlak (biał. "Кругляк", ros. "Кругляк") – wieś na Białorusi, w obwodzie mińskim, w rejonie mińskim, w sielsowiecie Krupica.
Pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978465" url="https://pl.wikipedia.org/wiki?curid=3978465" title="BMW Open 2017">
BMW Open 2017

BMW Open 2017, właśc. BMW Open by FWU AG 2017 – tenisowy turniej ATP kategorii ATP World Tour 250 w sezonie 2017 z cyklu BMW Open rozgrywany w dniach 1–7 maja 2017 roku w Monachium na kortach ceglanych o łącznej puli nagród wynoszącej 540 310 euro.

</doc>
<doc id="3978466" url="https://pl.wikipedia.org/wiki?curid=3978466" title="Reaktor chłodzony ciekłym metalem">
Reaktor chłodzony ciekłym metalem



</doc>
<doc id="3978468" url="https://pl.wikipedia.org/wiki?curid=3978468" title="Pernille Vermund">
Pernille Vermund

Pernille Vermund (ur. 3 grudnia 1975 w Kopenhadze) – duńska architekt i polityk. Przewodnicząca konserwatywnej partii Nye Borgerlige, posłanka do Folketingetu.
Życiorys.
Absolwentka Kunstakademiets Arkitektskole z 2001. Członkini stowarzyszenia architektów Akademisk Arkitektforening. Podjęła prywatną działalność w zawodzie architekta.
Działała w Konserwatywnej Partii Ludowej. Przez dwa lata była radną gminy Helsingør, jednak zrezygnowała z tej funkcji z przyczyn rodzinnych. W 2015 razem z Peterem Seierem Christensenem założyła konserwatywną partię Nye Borgerlige, głoszącą hasła antyislamskie, antyimigracyjne i antypodatkowe. Objęła w niej funkcję przewodniczącej. W wyborach w 2019 ugrupowanie to po raz pierwszy uzyskało kilkuosobową reprezentację w parlamencie, a Pernille Vermund uzyskała jeden z mandatów w Folketingecie. W 2022 z powodzeniem ubiegała się o poselską reelekcję.

</doc>
<doc id="3978471" url="https://pl.wikipedia.org/wiki?curid=3978471" title="Łozki (rejon miński)">
Łozki (rejon miński)

Łozki (biał. "Лозкі", ros. "Лозки") – wieś na Białorusi, w obwodzie mińskim, w rejonie mińskim, w sielsowiecie Krupica.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. W latach 1932 - 1938 w Polskim Rejonie Narodowym im. Feliksa Dzierżyńskiego.

</doc>
<doc id="3978472" url="https://pl.wikipedia.org/wiki?curid=3978472" title="J&amp;T Banka Prague Open 2017">
J&amp;T Banka Prague Open 2017

J&amp;T Banka Prague Open 2017 – tenisowy turniej WTA kategorii WTA International Series w sezonie 2017 z cyklu WTA Prague Open rozgrywany w dniach 1–7 maja 2017 roku w Pradze na kortach ceglanych o puli nagród wynoszącej 250 000 dolarów amerykańskich.

</doc>
<doc id="3978476" url="https://pl.wikipedia.org/wiki?curid=3978476" title="Tyran bahamski">
Tyran bahamski



</doc>
<doc id="3978484" url="https://pl.wikipedia.org/wiki?curid=3978484" title="Kościół św. Antoniego w Zielonej Górze">
Kościół św. Antoniego w Zielonej Górze

Kościół pw. św. Antoniego w Zielonej Górze–Jarogniewicach – rzymskokatolicki kościół filialny należący do parafii św. Anny w Broniszowie, w dekanacie Kożuchów diecezji zielonogórsko-gorzowskiej. Kościół znajduje się w dawnej wsi Jarogniewice, od 2015 roku znajdującej się w granicach Zielonej Góry.
Architektura.
Jest to świątynia wzniesiona w latach 1749-1750, posiadająca konstrukcję szachulcową. W 1857 roku została obmurowana cegłą i wzmocniona. Kościół został zbudowany na planie ośmiokąta o wymiarach 22 x 15,3 m. Wnętrze budowli jest salowe, znajdują się w nim: chóry, ambona i ołtarz. Świątynia nakryta jest dachem wielospadowym z latarnią.

</doc>
<doc id="3978489" url="https://pl.wikipedia.org/wiki?curid=3978489" title="Virola surinamensis">
Virola surinamensis

Virola surinamensis (Rol. ex Rottb.) Warb. – gatunek rośliny z rodziny muszkatołowcowatych ("Myristicaceae"). Występuje naturalnie w Ameryce Centralnej i Południowej. Ponadto został naturalizowany na Karaibach. Bywa uprawiany. 
Rozmieszczenie geograficzne.
Rośnie naturalnie w Ameryce Centralnej i Południowej. Występuje w takich państwach jak Kostaryka, Panama, Kolumbia, Wenezuela, Gujana, Surinam, Brazylia, Ekwador, Peru oraz Boliwia. W Brazylii występuje w stanach Acre, Amazonas, Mato Grosso, Pará, Rondônia i Roraima, Amapá, Tocantins, Ceará, Maranhão i Piauí. 
Biologia i ekologia.
Jest rośliną dwupienną. Rośnie w podmokłych wiecznie zielonych lasach, na terenach nizinnych. 
Zastosowanie.
Drewno tego gatunku jest dobrej jakości i jest stosowane w przemyśle.

</doc>
<doc id="3978491" url="https://pl.wikipedia.org/wiki?curid=3978491" title="Teoria podkowy">
Teoria podkowy

Teoria podkowy – teoria głosząca, że ugrupowania o ideologii skrajnie lewicowej i skrajnie prawicowej są bardziej do siebie podobne aniżeli do ugrupowań centrowych.
Pojęcie teorii podkowy pierwszy raz zastosował Jean-Pierre Faye w swej książce "Le siècle des idéologies". Początkowo stosowana do opisu postaw politycznych w III Rzeszy (nazistów i komunistów), w późniejszym okresie pojawiła się w dyskursie na temat zbieżności ekstremizmów. 
Zwolennicy teorii wskazują na podobieństwa między ugrupowaniami skrajnie lewicowymi i skrajnie prawicowymi, jak np. niechęć do zagranicznej pomocy i imigracji, zbliżone metody działania, stosunek do przeciwników politycznych, skłonność do dawania wiary teoriom spiskowym, czy brak zaufania do instytucji państwowych.

</doc>
<doc id="3978492" url="https://pl.wikipedia.org/wiki?curid=3978492" title="Liga Pangermańska">
Liga Pangermańska



</doc>
<doc id="3978493" url="https://pl.wikipedia.org/wiki?curid=3978493" title="Linus Tolke">
Linus Tolke

Linus Tolke właściwie Per Eskil Tolke (ur. 15 stycznia 1966) – szwedzki informatyk i wikipedysta. Założyciel szwedzkojęzycznej Wikipedii.
Życiorys.
3 maja 2001 założył szwedzkojęzyczną Wikipedię, która jest trzecią pod względem wielkości wersją językową Wikipedii, po anglojęzycznej i cebuańskiej (stan z: 29 kwietnia 2017).
Jest krótkofalowcem. Jego znak wywoławczy to: SM5OUU.

</doc>
<doc id="3978494" url="https://pl.wikipedia.org/wiki?curid=3978494" title="TEB BNP Paribas Istanbul Open 2017">
TEB BNP Paribas Istanbul Open 2017

TEB BNP Paribas Istanbul Open 2017 – tenisowy turniej ATP kategorii ATP World Tour 250 w sezonie 2017 z cyklu TEB BNP Paribas Istanbul Open rozgrywany w dniach 1–7 maja 2017 roku w Stambule na kortach ceglanych o puli nagród wynoszącej 497 255 euro.

</doc>
<doc id="3978504" url="https://pl.wikipedia.org/wiki?curid=3978504" title="Partie polityczne Brazylii">
Partie polityczne Brazylii



</doc>
<doc id="3978506" url="https://pl.wikipedia.org/wiki?curid=3978506" title="Krzywa Kuta">
Krzywa Kuta

Krzywa Kuta – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 18 km w kierunku północno-wschodnim od Giżycka, na zachód od wsi Jakunówko. Do jeziora wpada od wschodu ciek wodny o nazwie "Dopływ z jez. Krzywa Kuta", który następnie wypływa na zachodzie w kierunku jeziora Biała Kuta.
Linia brzegowa jest bardzo rozwinięta – duża liczba zatok i półwyspów. Na jeziorze położone są trzy wyspy (dwie na północnym wschodzie, jedna na południu) o łącznej powierzchni 1,4 ha. Dno jest urozmaicone, mulisto-piaszczyste. Brzegi są w większości wysokie, gdzieniegdzie strome. W otoczeniu znajdują się lasy iglaste i mieszane.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o małym wypływie zlewni, stratyfikowane, leżące na obszarze Nizin Wschodniobałtycko-Białoruskich (5a).
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 131,2 ha. Średnia głębokość zbiornika wodnego to 6,0 m, a maksymalna – 26,5 m. Lustro wody znajduje się na wysokości 134,4 m n.p.m. Objętość jeziora wynosi 7883,1 tys. m³. Maksymalna długość jeziora to 2250 m, a szerokość 1070 m. Długość linii brzegowej wynosi 9400 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 109,0 ha, a wysokość bezwzględna lustra wody – 134,6 m n.p.m.
Przyroda.
W skład pogłowia występujących ryb wchodzą m.in. szczupak, płoć, sandacz, okoń, leszcz i węgorz. Roślinność przybrzeżna to głównie trzcina i sitowie. Wśród niezbyt obfitej roślinności zanurzonej występują m.in. wywłócznik, ramienice i grążel żółty.

</doc>
<doc id="3978507" url="https://pl.wikipedia.org/wiki?curid=3978507" title="Biuro Polskie w Tajpej">
Biuro Polskie w Tajpej

Biuro Polskie w Tajpej (do 2018 Warszawskie Biuro Handlowe w Tajpej); ang. "Polish Office in Taipei," chin. trad. 波蘭臺北辦事處) – polskie przedstawicielstwo w stolicy Republiki Chińskiej. Podlega ono Ministerstwu Spraw Zagranicznych. Od listopada 2021 dyrektorem Biura Polskiego w Tajpej jest Cyryl Kozaczewski.
Rzeczpospolita Polska nie uznaje niepodległości Republiki Chińskiej i oficjalnie nie utrzymuje z nią stosunków dyplomatycznych.
Historia.
Republika Chińska uznała niepodległość Polski 27 marca 1920. Jednak już od 1919 w Chinach istniały polskie konsulaty w Szanghaju i w Harbinie. Od 1922 w Harbinie mieściła się Delegatura RP (od 1931 ponownie konsulat, od 1932 w Mandżukuo, od 1936 do 1941 konsulat generalny (Polska uznawała niepodległość Mandżukuo w latach 1938–1941)). W marcu 1929 otwarto Poselstwo RP w Nankinie – ówczesnej stolicy Chin. W 1937, po wkroczeniu do Nankinu Japończyków, siedzibę poselstwa przeniesiono do Chongqingu, gdzie udał się chiński rząd.
5 lipca 1945 rząd Republiki Chińskiej wycofał uznanie dla rządu RP na uchodźstwie i uznał rząd komunistyczny w Warszawie. Polscy dyplomaci dostali miesiąc na opuszczenie Chin. Nowe władze Polski otworzyły swoje przedstawicielstwo w Nankinie.
Po zwycięstwie komunistów w chińskiej wojnie domowej w 1949 rząd polski uznał stosunki dyplomatyczne z rządem Republiki Chińskiej za nieistniejące i 5 października 1949 za legalne władze Chin uznał rząd Chińskiej Republiki Ludowej.
Warszawskie Biuro Handlowe w Tajpej powstało w 1995 i zostało założone przez Floriana S. Buksa, który był pierwszym polskim reprezentantem w latach 1995–2001. Zajmuje się ono promocją handlu i inwestycji, działalnością konsularną oraz promocją kulturalną, naukową i edukacyjną.
W 2018 Warszawskie Biuro Handlowe w Tajpej zmieniło nazwę na Biuro Polskie w Tajpej.

</doc>
<doc id="3978512" url="https://pl.wikipedia.org/wiki?curid=3978512" title="Bitwa za naszą radziecką Ukrainę">
Bitwa za naszą radziecką Ukrainę

Bitwa za naszą radziecką Ukrainę (ros. Битва за нашу Советскую Украину) – radziecki film dokumentalny z 1943 roku w reżyserii Ołeksandra Dowżenki i Juliji Sołncewy.

</doc>
<doc id="3978517" url="https://pl.wikipedia.org/wiki?curid=3978517" title="Pistolet SPSz">
Pistolet SPSz



</doc>
<doc id="3978520" url="https://pl.wikipedia.org/wiki?curid=3978520" title="Ağstafa (rzeka)">
Ağstafa (rzeka)

Ağstafa (az.) lub Achstew (hy.) – rzeka w Azerbejdżanie i w Armenii. Początek bierze w Górach Pambackich na wysokości 3000 m n.p.m. Prawostronny dopływ Kury, do której uchodzi na wysokości 210 m n.p.m.
Rzeka ma 121 km lub 133 km długości. Zlewnia zajmuje powierzchnię 2500 km² lub 2586 km². Początkowo płynie wąską doliną, rozszerza się na wysokości miasta Dilidżan.

</doc>
<doc id="3978522" url="https://pl.wikipedia.org/wiki?curid=3978522" title="Grand Prix Chin 2017">
Grand Prix Chin 2017

Grand Prix Chin 2017 (oficjalnie 2017 Formula 1 Heineken Chinese Grand Prix) – druga eliminacja Mistrzostw Świata Formuły 1 w sezonie 2017. Grand Prix odbyło się w dniach 7–9 kwietnia 2017 roku na torze Shanghai International Circuit w Szanghaju.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
"2 sesja została odwołana"
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma

</doc>
<doc id="3978526" url="https://pl.wikipedia.org/wiki?curid=3978526" title="Puchar Gibraltaru w piłce nożnej (2016/2017)">
Puchar Gibraltaru w piłce nożnej (2016/2017)

Puchar Gibraltaru jest rozgrywany systemem turniejowym.
W sezonie 2016/17 trofeum zdobyła drużyna .

</doc>
<doc id="3978533" url="https://pl.wikipedia.org/wiki?curid=3978533" title="Biała Kuta">
Biała Kuta

Biała Kuta – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 12 km w kierunku północno-wschodnim od Giżycka, 1 km na północny wschód od wsi Wilkus. Do jeziora wpada od wschodu ciek wodny o nazwie "Dopływ z jez. Krzywa Kuta" od strony jeziora Krzywa Kuta, który następnie wypływa na południu w kierunku jeziora Wilkus.
Dno jest grząskie. Brzegi porastają lasy m.in. olchy i brzozy.
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 21,3 ha. Średnia głębokość zbiornika wodnego to 1,4 m, a maksymalna – 3,2 m. Lustro wody znajduje się na wysokości 134,3 m n.p.m. Objętość jeziora wynosi 318,2 tys. m³. Maksymalna długość jeziora to 1200 m, a szerokość 380 m. Długość linii brzegowej wynosi 2700 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 17,5 ha, a wysokość bezwzględna lustra wody – 134,6 m n.p.m.
Przyroda.
Roślinność przybrzeżna to głównie trzcina. Wśród niezbyt obfitej roślinności zanurzonej występuje m.in. rdestnica.

</doc>
<doc id="3978540" url="https://pl.wikipedia.org/wiki?curid=3978540" title="Grand Prix Rosji 2017">
Grand Prix Rosji 2017

Grand Prix Rosji 2017 (oficjalnie 2017 Formula 1 VTB Russian Grand Prix) – czwarta eliminacja Mistrzostw Świata Formuły 1 w sezonie 2017. Grand Prix odbyło się w dniach 28–30 kwietnia 2017 roku na torze Sochi Autodrom w Soczi.
Lista startowa.
Źródło: Wyprzedź Mnie!
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
Źródło: Racing–Reference.info
!Nr
!Kierowca
!Okrążenia
!Suma
!bgcolor="#F7F8FF"|77
!bgcolor="#F7F8FF"|5

</doc>
<doc id="3978541" url="https://pl.wikipedia.org/wiki?curid=3978541" title="Gustavo Sampaio (1892)">
Gustavo Sampaio (1892)

Gustavo Sampaio – brazylijska kanonierka torpedowa z przełomu XIX i XX wieku. Okręt został zwodowany jako cywilny statek „Aurora” 26 lipca 1892 roku w brytyjskiej stoczni Sir WG Armstrong, Mitchell &amp; Co Ltd w Elswick, a w październiku 1893 roku został zakupiony przez rząd Brazylii i wszedł do służby w Marinha do Brasil. W kwietniu 1894 roku u wybrzeży Santa Catarina storpedował i zatopił rebeliancki okręt pancerny „Aquidabã”. Jednostka została skreślona z listy floty w maju 1912 roku i złomowana w 1942 roku.
Projekt i budowa.
Późniejszy „Gustavo Sampaio” miał być pierwotnie statkiem przeznaczonym na rynek cywilny i budowany był w stoczni The Defence Vessel Construction Co of Erith pod nazwą „Bueno Ventura”. W 1890 roku stocznia zbankrutowała, a nieukończony kadłub statku został 22 lipca 1891 roku zakupiony przez stocznię Armstrong Mitchell i umieszczony na pochylni w Elswick pod numerem 590. Po dokonaniu zmian konstrukcyjnych mających na celu zwiększenie prędkości i poprawienie dzielności morskiej statek (ochrzczony imieniem Aurory) został powtórnie zwodowany 26 lipca 1892 roku. Ukończony w październiku 1893 roku okręt zakupiony został w tym samym miesiącu przez rząd Brazylii i 8 października 1893 roku – w dniu przyjęcia w skład Marinha do Brasil – nadano mu nazwę „Gustavo Sampaio”. Wykonany ze stali i obity drewnem kadłub jednostki miał podwyższoną część dziobową. Okręt miał pojedynczy komin i dwa palowe maszty.
Dane taktyczno-techniczne.
Okręt był średnich rozmiarów kanonierką torpedową o długości między pionami 60 metrów, szerokości 6,1 metra i średnim zanurzeniu 2,59 metra. Wyporność normalna wynosiła 480 ton. Okręt napędzany był przez dwie trzycylindrowe pionowe maszyny parowe potrójnego rozprężania wyprodukowane w zakładach Ernest Scott &amp; Co, Close Works w Newcastle, o łącznej mocy 2000 koni mechanicznych (KM). Dwuśrubowy układ napędowy pozwalał osiągnąć prędkość 18 węzłów. Okręt zabierał maksymalnie zapas 150 ton węgla.
Jednostka była uzbrojona w dwa pojedyncze 20-funtowe działa kal. 89 mm (3,5 cala) QF L/40 Armstrong (umieszczone na pokładzie dziobowym i rufowym) oraz cztery pojedyncze trzyfuntowe działka Hotchkiss M1885 L/40 kal. 47 mm. Uzbrojenie uzupełniały trzy pojedyncze wyrzutnie torped kal. 356 mm (14 cali) – jedna dziobowa i dwie obrotowe na śródokręciu. Opancerzenie obejmowało jedynie wieżę dowodzenia, która miała stalowe ściany grubości 19 mm (¾ cala).
Załoga okrętu składała się z 60 oficerów, podoficerów i marynarzy.
Służba.
Podczas rewolty floty brazylijskiej w latach 1893–1894, „Gustavo Sampaio” storpedował i zatopił 16 kwietnia 1894 roku u wybrzeży Santa Catarina rebeliancki okręt pancerny „Aquidabã”. Jednostka została rozbrojona 1 maja 1912 roku. Złomowania okrętu dokonano po trzydziestu latach – 10 maja 1942 roku.

</doc>
<doc id="3978545" url="https://pl.wikipedia.org/wiki?curid=3978545" title="Tunnel">
Tunnel

Tunnel (hangul: 터널 "Teoneol") – 16-odcinkowy serial koreański nadawany przez południowokoreańską stację OCN w każdą sobotę i niedzielę o 22:00 od 25 marca do 21 maja 2017 roku. Główne role odgrywają w nim Choi Jin-hyuk, Yoon Hyun-min oraz Lee Yoo-young.
Premiera odcinków 13. i 14. została przesunięta o tydzień, aby lepiej dopracować scenariusz.
Fabuła.
W 1986 roku w Hwayang trwa śledztwo w sprawie seryjnego mordercy. Jeden z policjantów biorących udział w śledztwie, detektyw Park Gwang-ho, ścigając podejrzanego przez tunel, przypadkowo przenosi się 30 lat w przyszłość.

</doc>
<doc id="3978548" url="https://pl.wikipedia.org/wiki?curid=3978548" title="Ryszard Szeremeta">
Ryszard Szeremeta

Ryszard Szeremeta (ur. 5 maja 1952 w Krakowie) – polski kompozytor muzyki eksperymentalnej, wieloletni kierownik Studia Eksperymentalnego Polskiego Radia, prekursor śpiewu scatem, producent nagrań, koncertów i spektakli muzyki elektroakustycznej, wydawca Arcadia Music Services International.
Życiorys.
W latach 1971–1976 studiował w krakowskiej Państwowej Wyższej Szkole Muzycznej na kierunkach: kompozycja u prof. Lucjana Kaszyckiego (studia zakończone dyplomem z wyróżnieniem), dyrygentura u prof. Jerzego Katlewicza, muzyka elektroniczna u prof. Józefa Patkowskiego – założyciela i wieloletniego kierownika Studia Eksperymentalnego Polskiego Radia (powstałego w 1959 roku, czwartego w Europie centrum muzyki elektronicznej), którego Szeremeta był pierwszym uczniem. Inni wybitni wykładowcy Szeremety to: Zbigniew Bujarski, Mieczysław Drobner, Elżbieta Dziębowska, Aleksander Frączkiewicz, Zbigniew Jeżewski, Tadeusz Machl, Krzysztof Meyer, Krystyna Moszumańska-Nazar, Józef Rychlik, Bogusław Schaeffer, Marek Stachowski, Jacek Targosz, Mieczysław Tomaszewski.
W 1982 roku odbył podyplomowe studia kompozytorskie w Guildhall School of Music and Drama w Londynie pod kierunkiem Alfreda Niemana i Roberta Saxtona. W 1986 odbył staż komputerowy w Electronic Music Studio w Sztokholmie pod kierunkiem Larsa Gunnara Bodina i Tamasa Ungvary, zaś w 1991 w GMEB w Bourges we Francji (obecnie IMEB: International Institute of Electroacoustic Music) pod kierunkiem Françoise Barrière.
Pierwszym znaczącym osiągnięciem było wykonanie w 1971 roku, wraz z grupą „Laboratorium” Janusza Grzywacza, partytury graficznej Szeremety i nagranie jej w Telewizji Polskiej oraz ścisła współpraca z prof. Katlewiczem, który w tamtym czasie kierował prawykonaniami dzieł Krzysztofa Pendereckiego w Filharmonii Krakowskiej.
W 1977 roku, jako Grand Prix Konkursu Związku Kompozytorów Polskich, kompozytor otrzymał roczne stypendium amerykańskie. Jednocześnie rozpoczął współpracę z kwartetem wokalnym Novi Singers.
Zadebiutował na Międzynarodowym Festiwalu Muzyki Współczesnej Warszawska Jesień w roku 1981 utworem symfonicznym „Advocatus Diaboli” pod batutą Andrzeja Markowskiego. Wydarzenie to ugruntowywało pozycję kompozytora przed rozpoczęciem studiów w Los Angeles, jednak wyjazdowi do USA stanął na przeszkodzie stan wojenny wprowadzony w Polsce w grudniu 1981.
Epizod śpiewaczy w kwartecie wokalnym Novi Singers zainicjowany w roku 1977 trwał aż do rozwiązania formacji w roku 1985. Szeremeta nagrywał i koncertował w Polsce i za granicą wspólnie z Ewą Wanat, Waldemarem Parzyńskim i Januszem Mychem, między innymi podczas Festiwalu Jazzowego Jazz Jamboree w Warszawie oraz Międzynarodowego Festiwalu Jazzowego w Montreux w Szwajcarii[2].
W latach 1979–1986 komponował na zamówienia Andrzeja Trzaskowskiego dla jego Orkiestry Jazzowej STUDIO S-1 w Polskim Radio. W latach 90. był członkiem Komisji Repertuarowej Festiwalu Warszawska Jesień oraz wiceprezesem Związku Kompozytorów Polskich.
W 1991 prezentował swoje kompozycje w Nowym Jorku (Lincoln Center) i w Filadelfii (Uniwersytet Pensylwanii). W latach 90. współpracował z Besta Film, ARD, ZDF, SDF, Arte oraz 3Sat. Od roku 1989 jest sub-wydawcą szwajcarskiego wydawnictwa multimedialnego Arcadia (M.S.I.).
W latach 1999–2010, na zaproszenie Wojciecha Kępczyńskiego (reformatora Teatru Muzycznego ROMA), prowadził działalność impresaryjną. Dla Teatru ROMA wylicencjonował w Anglii, Francji i USA musicale: Miss Saigon, Grease, Koty, Taniec wampirów (Romana Polańskiego), Upiór w Operze oraz Nędznicy.
Szeremeta należy do wąskiego grona prekursorów muzyki elektronicznej, eksperymentalnej i elektroakustycznej w Polsce, czego wyrazem stało się powierzenie mu na wiele lat przez prof. Józefa Patkowskiego funkcji kierownika Studia Eksperymentalnego Polskiego Radia w Warszawie w latach 1985–1999.
Do szczególnych osiągnięć kompozytora zalicza się dziewięć prawykonań jego utworów na koncertach Międzynarodowego Festiwalu Muzyki Współczesnej Warszawska Jesień. Prezentowane na tym Festiwalu w 1995 „Triple Concerto for 3-tape exposition” (1995) zostało nagrodzone w konkursie EBU (European Broadcasting Union) i włączone przez jury Międzynarodowego Towarzystwa Muzyki Współczesnej do programu Światowych Dni Muzyki Seul 1997.
Podczas 55 Krajowego Festiwalu Piosenki Polskiej w Opolu odbył się koncert „Piosenka Ci nie da zapomnieć. Koncert przebojów stulecia”, do którego wybrano kilkanaście najpiękniejszych polskich kompozycji w całej historii muzyki rozrywkowej w Polsce. Wśród nich znalazł się utwór „Już nie ma dzikich plaż” skomponowany przez Szeremetę dla Ireny Santor.
Jest żonaty z Barbarą Bossowską-Szeremeta (ur. 1956), mają córkę - Martę Szeremeta (ur. 1983).
Kompozycje, wykonania oraz nagrania studyjne.
Wykonania i nagrania w Studio Eksperymentalnym Polskiego Radia.
Numeracja w katalogach Fonoteki Polskiego Radia w Warszawie
Wykonania i nagrania jazzowe, Orkiestra „STUDIO S-1” Andrzeja Trzaskowskiego.
Numeracja w katalogach fonoteki Polskiego Radia w Warszawie.
Publikacje i wydania CD.
Numeracja w katalogach wydawnictwa POLJAZZ oraz ARCADIA-MSI.

</doc>
<doc id="3978550" url="https://pl.wikipedia.org/wiki?curid=3978550" title="Hawajka ostrodzioba">
Hawajka ostrodzioba

Hawajka ostrodzioba ("Viridonia sagittirostris") – gatunek małego ptaka z rodziny łuszczakowatych (Fringillidae). Występował endemicznie na Hawaiʻi wzdłuż rzeki Wailuku. Ostatni raz odnotowany w 1901. Uznany za wymarły.
Taksonomia.
Po raz pierwszy gatunek opisał Walter Rothschild w 1892 na łamach "Annals and Magazine of Natural History". Nowemu gatunkowi nadał nazwę "Viridonia sagittirostris", przy okazji opisując także nowy rodzaj "Viridonia". Uznał, że należy on do rodziny miodojadów (Meliphagidae). Obecnie (2021) Międzynarodowy Komitet Ornitologiczny umieszcza hawajkę ostrodziobą w rodzinie łuszczakowatych, podtrzymuje nazwę nadaną przez Rothschilda. Nazwa rodzajowa "Viridonia" pochodzi od łacińskiego słowa "viridis" – „zielony”. Epitet gatunkowy "sagittirostris" oznacza dosłownie "strzałodzioby", pochodzi od dwóch łacińskich słów: "sagitta" – „strzała” i "rostrum" – „dziób”. Możliwe, że hawajka ostrodzioba spokrewniona jest z rodzajem "Aidemedia", znanym ze szczątków subfosylnych. Spreparowane okazy przechowywane są w zbiorach w Cambridge (Anglia), Cambridge (Massachusetts), Dreźnie, Honolulu, Los Angeles, Nowym Jorku, Tring i Waszyngtonie.
Morfologia.
Długość ciała wynosiła około 15 cm–17 cm. Hawajki ostrodziobe były powierzchownie podobne do hawajek zielonych ("Chlorodrepanis virens"). Według Pratta (2005) nie są znane różnice w upierzeniu między samcem a samicą ani też te zależne od wieku ptaka; zdaniem Rothschilda samice były bardziej matowe. Dziób był długi, ostro zakończony, niemal prosty. Miał barwę czarną, podobnie jak nogi, jednak nasada żuchwy była jasnoniebieska. Upierzenie w większości było jednolicie oliwkowe, ciemniejsze na grzbiecie, bardziej żółte na gardle i piersi. Kantarek czarny; poza nim nie występowały żadne wyróżniające się elementy upierzenia. Przybliżone wymiary szczegółowe według Rothschilda (oryginalne podane w calach): długość skrzydła 84 mm, długość górnej krawędzi dzioba 23 mm, długość ogona 53 mm, długość skoku 23 mm.
Zasięg, ekologia i zachowanie.
Hawajki ostrodziobe znane są jedynie z okolic rzeki Wailuku nieopodal Kaumana na wyspie Hawaiʻi, gdzie zostały odnotowane na wysokości 152–1220 m n.p.m. Ich zasięg obejmujący obszary nizinne jest unikatowy pośród hawajek. Występowały w wilgotnych lasach "Metrosideros polymorpha" (‘ohi‘a). Żywiły się bezkręgowcami, okazjonalnie zjadały również nektar. Zdobycz zbierały z pęknięć w korze "M. polymorpha", z liści "Freycinetia arborea" (‘ie‘ie) i paproci. Henry C. Palmer i R.C.L. Perkins obserwowali hawajki ostrodziobe przebywające w parach. Najprawdopodobniej były to ptaki terytorialne. Odpowiadały na imitowane przez człowieka głosy.
Status.
IUCN uznaje hawajkę ostrodziobą za gatunek wymarły (EX, "Extinct"). W grudniu 1895 Perkins odłowił serię okazów, H.W. Henshaw pozyskał kolejne w 1900. Ostatniego osobnika odłowił A.M. Woolcott w 1901; miało to miejsce w okolicy strumienia Kaiwiki, na północ od rzeki Wailuku. Po 1901 nie było już żadnych doniesień. Prawdopodobnie główną przyczyną wymarcia była wycinka lasu, na miejsce którego powstała plantacja trzciny cukrowej.

</doc>
<doc id="3978551" url="https://pl.wikipedia.org/wiki?curid=3978551" title="Skrzydlaty dorożkarz">
Skrzydlaty dorożkarz

Skrzydlaty dorożkarz (ros. Воздушный извозчик) – radziecka komedia muzyczna z 1943 roku w reżyserii Herberta Rappaporta.

</doc>
<doc id="3978554" url="https://pl.wikipedia.org/wiki?curid=3978554" title="Loxosceles chapadensis">
Loxosceles chapadensis

Loxosceles chapadensis – gatunek pająka z rodziny Sicariidae.
Gatunek ten opisany został w 2010 roku przez R. Bertaniego, C.S. Fukushimę i R.H. Nagahamę.
Samiec ma ciało długości 5,6 mm, a odnóża drugiej, najdłuższej pary mają 31,84 mm długości. U samicy ciało ma długość 8,76 mm, a odnóża najdłuższej pary 31,33 mm. Karapaks ma liczne, długie szczecinki w części głowowej i jasnożółtą część tułowiową. Odnóża i sternum są jasnobrązowe, a warga dolna ciemnobrązowa. Endyty są ciemnobrązowe u samicy, a jasnobrązowe u samca. Krótkie szczecinki na odnóżach są szarawe na udach i rzepkach, przechodząc w brązowawe na goleniach i stopach. Samcze nogogłaszczki mają golenie 2,2 raza dłuższe od cymbium i pogrubiony, lekko zakrzywiony embolus. U samicy ujścia przedsionka torebki kopulacyjnej są ukryte pod szeroką płytką poprzeczną, grzbietowa część torebki kopulacyjnej jest silnie zesklerotyzowana do połowy długości, a spermateki są powiększone w częściach wierzchołkowych.
Pająk neotropikalny, znany tylko z północnej części Parku Narodowego Chapada Diamantina w brazylijskim stanie Bahia. Spotykany jest w szczelinach skalnych, pod kamieniami, a w pobliżu siedzib ludzkich też pod cegłami i dachówkami.

</doc>
<doc id="3978556" url="https://pl.wikipedia.org/wiki?curid=3978556" title="Celso Grebogi">
Celso Grebogi

Celso Grebogi (ur. 27 lipca 1947 r. w Kurytybie) – brazylijski naukowiec polskiego pochodzenia, fizyk teoretyk, matematyk i chemik, znany z osiągnięć w dziedzinie teorii chaosu.
Pracuje na Uniwersytecie w Aberdeen w Szkocji, w Wielkiej Brytanii. Razem z dwoma amerykańskimi fizykami (Edward Ott i James York) należy do grupy twórców metody nazwanej od pierwszych liter nazwisk jej autorów metodą OGY (Ott-Grebogi-York), z dziedziny kontrolowania chaosu. Za opracowanie tej teorii jej twórcy byli m.in. w 2016 r. jednymi z kandydatów do Nagrody Nobla w dziedzinie fizyki.

</doc>
<doc id="3978557" url="https://pl.wikipedia.org/wiki?curid=3978557" title="Czarna Kuta">
Czarna Kuta

Czarna Kuta – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 15 km w kierunku północno-wschodnim od Giżycka, w bezpośrednim sąsiedztwie zabudowań wsi Kuty, które zajmują północny brzeg zbiornika wodnego. Do jeziora wpada od wschodu ciek wodny o nazwie "Dopływ z jez. Czarna Kuta", który następnie wypływa na zachodzie w kierunku jeziora Głęboka Kuta.
Linia brzegowa jest średnio rozwinięta. Dno jest wyrównane, piaszczyste. W otoczeniu, oprócz zabudowań wiejskich, znajdują się także łąki i pola.
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 25,5 ha. Średnia głębokość zbiornika wodnego to 2,2 m, a maksymalna – 4,5 m. Lustro wody znajduje się na wysokości 125,9 m n.p.m. Objętość jeziora wynosi 558,7 tys. m³. Maksymalna długość jeziora to 920 m, a szerokość 420 m. Długość linii brzegowej wynosi 2700 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 23,5 ha.
Przyroda.
W skład pogłowia występujących ryb wchodzą m.in. szczupak, płoć, leszcz, karaś i węgorz. Roślinność przybrzeżna to głównie trzcina, ale spotkać można także tatarak i pałkę. Wśród roślinności zanurzonej występują m.in. wywłócznik, rdestnica, jaskier, rogatek, rdest ziemnowodny.

</doc>
<doc id="3978558" url="https://pl.wikipedia.org/wiki?curid=3978558" title="Droga Stanisława">
Droga Stanisława

Droga Stanisława (niem. "Wrede-Weg") – droga w południowo-zachodniej Polsce, w woj. dolnośląskim, w powiecie kłodzkim.
Droga leśna wytyczona północno-wschodnim krajem wierzchowiny w północnej części Gór Bystrzyckich, w Sudetach Środkowych, prowadząca od mostu na potoku Duna Górna do Huty. Droga ma około 6,5 km długości przy różnicy wzniesień około 240 m i jest najatrakcyjniejszym widokowo szlakiem Gór Bystrzyckich. Droga posiada dobrze zachowaną kamienistą bitą nawierzchnię. Inicjatorem budowy Drogi Stanisława był leśniczy Fryderyk Wrede (1861-1942), kierownik obszaru Nesselgrund w latach 1907-1929.
Szlaki turystyczne.
Drogą Stanisława przechodzą dwa szlaki turystyczne:

</doc>
<doc id="3978559" url="https://pl.wikipedia.org/wiki?curid=3978559" title="Jackie (serial)">
Jackie (serial)

Jackie / Kobieta o imieniu Jackie (oryg. "A Woman Named Jackie") – amerykański 3-odcinkowy miniserial biograficzny w reżyserii Larry’ego Peerce’a. Serial opowiada losy Jacqueline Kennedy Onassis. 
Nagrody.
Serial został nagrodzony Nagrodą Emmy w kategorii "Najlepszy miniserial" oraz został nominowany do tej nagrody w kategorii "Najlepsze kostiumy".
Fabuła.
Serial opowiada historię życia Jacqueline Kennedy Onassis, żony 35 prezydenta Stanów Zjednoczonych Johna Kennedy’ego. W serialu przedstawione jest dzieciństwo Jackie Kennedy, praca po ukończeniu college’u, wspólne życie z prezydentem Kennedym oraz greckim arystokratą Aristotelesem Onassisem.
Obsada.
Źródło:

</doc>
<doc id="3978563" url="https://pl.wikipedia.org/wiki?curid=3978563" title="Mech-X4">
Mech-X4

Mech-X4 – amerykański serial science fiction. Jego premiera miała miejsce dnia 11 listopada 2016 roku na antenie Disney Channel, i 17 kwietnia 2017 roku na antenie Disney XD. Polska premiera serialu odbyła się dnia 29 kwietnia 2017 roku na antenie Disney XD.
Dwa miesiące przed oficjalną premierą, w dniu 1 września 2016 roku zostało potwierdzone, że serial został przedłużony o drugi sezon.
Opis fabuły.
Ryan Walker to uczeń liceum, który posiada zdolność kontrolowania technologii za pomocą umysłu. Jego talent wybudza ze snu gigantycznego robota Mech-X4, którego zbudował geniusz, który się ukrywa, do ochrony miasta przed złem. Wraz z bratem i dwoma przyjaciółmi, Ryan uczy się kierować robota, żeby za jego pomocą uratować miasto od inwazji potworów.
Wersja polska.
Wystąpili:
W pozostałych rolach:
i inni
Reżyseria: Grzegorz Drojewski
Dialogi:
Dźwięk: Łukasz Fober
Kierownictwo produkcji: Katarzyna Ciecierska 
Wersja polska: SDI Media Polska
Lektor: 

</doc>
<doc id="3978565" url="https://pl.wikipedia.org/wiki?curid=3978565" title="Goethepreis der Stadt Frankfurt am Main">
Goethepreis der Stadt Frankfurt am Main



</doc>
<doc id="3978566" url="https://pl.wikipedia.org/wiki?curid=3978566" title="Fabryka Broni Łucznik">
Fabryka Broni Łucznik



</doc>
<doc id="3978569" url="https://pl.wikipedia.org/wiki?curid=3978569" title="Cztery serca">
Cztery serca

Cztery serca (ros. Сердца четырёх) – radziecka komedia romantyczna z 1941 roku w reżyserii Konstantina Judina.

</doc>
<doc id="3978578" url="https://pl.wikipedia.org/wiki?curid=3978578" title="Bitwa pod Tacuarembó">
Bitwa pod Tacuarembó



</doc>
<doc id="3978582" url="https://pl.wikipedia.org/wiki?curid=3978582" title="Troglorhopalurus translucidus">
Troglorhopalurus translucidus

Troglorhopalurus translucidus – gatunek skorpiona z rodziny Buthidae. Jedyny z monotypowego rodzaju Troglorhopalurus.
Gatunek i rodzaj opisane zostały po raz pierwszy w 2004 roku przez W.R. Lourenço, R.L.C. Baptistę i A.P. de L. Giupponiego na podstawie pojedynczego okazu samca. W 2016 J.E. Gallão i M.E. Bichuette po raz pierwszy opisali samice i stadia młodociane tego skorpiona.
Jest to duży skorpion. Holotypowy samiec ma według jednego pomiaru 37,7 mm, a według innego 40,98 mm długości ciała. Dorosłe samice osiągają 63-66 mm długości. Ciało gatunku jest spłaszczone grzbietobrzusznie, wyposażone w bardzo długie i smukłe nogogłaszczki (w tym oba palce) i odnóża. Występują zredukowane oczy środkowe i 3 pary drobnych oczu bocznych. Wzgórek oczu środkowych leży znacznie przed środkiem karapaksu. Dłonie szczypiec są przypłaszczone, a każdy z palców ma po 8 rzędów granulek i zewnętrzne oraz wewnętrzne granulki dodatkowe. Sensilla czopkowate są wydłużone i ostre. Sternum jest prawie pięciokątne. Operculum ma prawie owalne płaty. Oba grzebienie mają po 17 ząbków. Telson ma prawie gładki "vesiculus", długi i zakrzywiony kolec jadowy oraz ostry ząbek przedkolcowy. Osobniki młodociane i samiec są prawie pozbawione pigmentacji, natomiast samice są rudobrązowe z żółtawobrązowymi odnóżami.
Skorpion neotropikalny, troglobiontyczny. Znany tylko z 5 jaskiń piaskowcowych w Parku Narodowym Chapada Diamantina, położonych na terenie dwóch gmin w brazylijskim stanie Bahia. Samice przechodzą w rozwoju osobniczym 7 stadiów.

</doc>
<doc id="3978584" url="https://pl.wikipedia.org/wiki?curid=3978584" title="Troglorhopalurus">
Troglorhopalurus



</doc>
<doc id="3978593" url="https://pl.wikipedia.org/wiki?curid=3978593" title="Serhij Łaszczenko">
Serhij Łaszczenko

Serhij Serhijowycz Łaszczenko (ukr. Сергій Сергійович Лащенко; ur. 21 lipca 1987 w Pawłohradzie, zm. w 8 kwietnia 2015 w Odessie) – ukraiński kick-boxer, brązowy medalista mistrzostw świata z 2008 oraz złoty medalista mistrzostw europy IFMA z 2009 w boksie tajskim, jako zawodowiec zwycięzca SUPERKOMBAT World Grand Prix z 2011 oraz King Of Kings World Grand Prix z 2014.
8 kwietnia 2015 zmarł w wyniku ran postrzałowych doznanych w strzelaninie w szpitalu w Odessie.
Kariera sportowa.
W 2006 rozpoczął treningi kick-boxingu oraz muay thai. W latach 2007-2009 walczył głównie na Ukrainie zdobywając m.in. krajowe mistrzostwo oraz puchar w muay thai. 22 maja 2009 został mistrzem Europy IFMA w kat. ciężkiej (+91 kg), w tym samym miesiącu przegrał w finale K-1 World Grand Prix 2009 w Łodzi z Azerem Zabitem Samiedowem. 11 sierpnia 2009 uległ w finałowym pojedynku w turnieju kwalifikacyjnym K-1 World Grand Prix 2009 Rumunowi Danielowi Ghicie. W tym czasie mierzył się również m.in. trzykrotnie z Białorusinem Alaksiejem Kudzinem, wygrywając z nim raz i przegrywając dwukrotnie, pokonując Iharem Bochajenką oraz notując porażkę z Rosjaninem Władimirem Miniejewem. 
W 2010 przegrywał z Francuzem Freddym Kemayo, ponownie z Kudzinem oraz Surinamczykiem Ismaelem Londtem. 21 maja 2011 wygrał turniej eliminacyjny SUPERKOMBAT World Grand Prix I, natomiast 19 listopada tego samego roku wygrał finał SUPERKOMBAT WGP nokautując w rewanżu Ismaela Londta.
W kolejnych latach walczył głównie dla K-1 oraz SUPERKOMBAT notując zwycięstwa m.in. nad Holendrem Rico Verhoevenem oraz porażki m.in. z Egipcjaninem Hesdym Gergesem, Rumunem Benjaminem Adegbuyiem czy w rewanżu z Kemayo. 17 października 2014 wygrał turniej King Of Kings World Grand Prix w Gdańsku, pokonując jednego wieczoru Polaków Michała Turyńskiego i Tomasza Szepkowskiego.

</doc>
<doc id="3978595" url="https://pl.wikipedia.org/wiki?curid=3978595" title="O.c.b.">
O.c.b.



</doc>
<doc id="3978597" url="https://pl.wikipedia.org/wiki?curid=3978597" title="Zwariowane lotnisko">
Zwariowane lotnisko

Zwariowane lotnisko (ros. Беспокойное хозяйство) – radziecka komedia wojenna z 1946 roku. Pierwszy film w reżyserii aktora Michaiła Żarowa.

</doc>
<doc id="3978609" url="https://pl.wikipedia.org/wiki?curid=3978609" title="Georg-Büchner-Preis">
Georg-Büchner-Preis



</doc>
<doc id="3978613" url="https://pl.wikipedia.org/wiki?curid=3978613" title="Włoska Partia Liberalna (współczesna)">
Włoska Partia Liberalna (współczesna)



</doc>
<doc id="3978616" url="https://pl.wikipedia.org/wiki?curid=3978616" title="Włoska Partia Socjalistyczna (współczesna)">
Włoska Partia Socjalistyczna (współczesna)



</doc>
<doc id="3978619" url="https://pl.wikipedia.org/wiki?curid=3978619" title="Trofeo Zerneri Acciai 2017">
Trofeo Zerneri Acciai 2017

Trofeo Zerneri Acciai 2017 – 30. edycja zawodów lekkoatletycznych w wielobojach, które odbyły się 28 i 29 kwietnia we Florencji. Zawody były pierwszą odsłoną cyklu IAAF Combined Events Challenge w sezonie 2017. 

</doc>
<doc id="3978620" url="https://pl.wikipedia.org/wiki?curid=3978620" title="Interstate 90">
Interstate 90



</doc>
<doc id="3978621" url="https://pl.wikipedia.org/wiki?curid=3978621" title="Brazilobothriurus pantanalensis">
Brazilobothriurus pantanalensis

Brazilobothriurus pantanalensis – gatunek skorpiona z rodziny Bothriuridae. Jedyny z monotypowego rodzaju Brazilobothriurus.
Gatunek i rodzaj opisane zostały w 2000 roku przez W.R. Lourenço i L. Monoda.
Skorpion ten osiąga między 3 a 4 mm długości ciała. Samiec jest głównie żółtawobrązowy, samica zaś jaśniejsza i większa. Karapaks jest gładki lub punktowany, między oczami słabo granulowany; przednią krawędź ma szeroko zaokrągloną. Występują 3 pary oczu bocznych, z których tylna jest silnie zredukowana. Sternum ma szczelinowaty kształt. Nogogłaszczki są prawie gładkie, z 5 żeberkami i 3 trichobotriami na udach, 19 trichobotriami na goleniach i 30 na szczypcach, w tym 8 na stronie brzusznej. Wewnętrzne krawędzie palców szczypiec mają po jednym rządku granulek. U samców nw wewnętrznej powierzchni nieruchomego palca występuje apofiza. Trzecia i czwarta para odnóży krocznych ma bardzo małe ostrogi na stopach. Oba grzebienie mają po 17 ząbków u samców i po 14 u samic. Kolec jadowy jest mały i słabo zakrzywiony.
Skorpion neotropikalny, znany tylko z brazylijskiego stanu Mato Grosso do Sul.

</doc>
<doc id="3978623" url="https://pl.wikipedia.org/wiki?curid=3978623" title="Kürəkçay">
Kürəkçay

Kürəkçay – rzeka w Azerbejdżanie. Bierze początek na wysokości 3100 m n.p.m. w Małym Kaukazie. Płynie wzdłuż północno-wschodnich stoków tego pasma górskiego. Jest prawostronnym dopływem Kury, do której uchodzi na wysokości 18 m n.p.m.
Rzeka ma 126 km długości. Zlewnia zajmuje powierzchnię 2080 km².

</doc>
<doc id="3978625" url="https://pl.wikipedia.org/wiki?curid=3978625" title="Sergio Postigo">
Sergio Postigo

Sergio Postigo Redondo (ur. 4 listopada 1988 w Madrycie) – hiszpański piłkarz występujący na pozycji obrońcy w Levante UD.

</doc>
<doc id="3978628" url="https://pl.wikipedia.org/wiki?curid=3978628" title="Chromiec (dopływ Kamienicy)">
Chromiec (dopływ Kamienicy)

Chromiec (niem. "Bohe Seifen") – potok, prawy dopływ Kamienicy.
Źródła potoku znajdują się na wysokości około 605 m n.p.m., na północnych zboczach Kamienickiego Grzbietu pomiędzy Smolnikiem a Kozią Szyją. Ujście do Kamienicy znajduje się na wysokości ok. 480 m n.p.m., pomiędzy Chromcem a przysiółkiem Międzylesie.
Źródła znajdują się na łące, w pobliżu wsi Kopaniec, potok w dolnej części tworzy niezbyt głęboką dolinkę.

</doc>
<doc id="3978629" url="https://pl.wikipedia.org/wiki?curid=3978629" title="Broteochactas silves">
Broteochactas silves

Broteochactas silves – gatunek skorpiona z rodziny Chactidae.
Gatunek i rodzaj opisane zostały w 2014 roku przez Wilsona R. Lourenço na podstawie 9 samców.
Skorpion o ciele długości od 24 do 26 mm. Ubarwienie ma głównie rudożółte do rudobrązowego z żółtawym spodem i odnóżami. Granulowanie na ciele i odnóżach słabo zaznaczone. Na błyszczącym karapaksie występują punkty i płytkie bruzdy, brak natomiast żeberek. Pięciokątne sternum jest szersze niż dłuższe. Grzebienie mają 7 do 8 zębów. Żeberka na zaodwłoku są słabo lub umiarkowanie wykształcone. Na brzusznej stronie piątego segmentu zaodwłoka występuje kilka kolcopodobnych granulek. Po 6 rzędów granulek występuje na uzębionych krawędziach ruchomych i nieruchomych palców nogogłaszczków.
Skorpion neotropikalny, znany tylko z brazylijskiego stanu Amazonas.

</doc>
<doc id="3978636" url="https://pl.wikipedia.org/wiki?curid=3978636" title="Mikołaj Wolski (zm. 1621)">
Mikołaj Wolski (zm. 1621)

Mikołaj Zygmuntowicz Wolski herbu Półkozic (zm. 1621) – według Kaspra Niesieckiego SJ był synem Zygmunta Wolskiego, kasztelana czerskiego, starosty lanckorońskiego i warszawskiego i Barbary Chlebowiczówny, kasztelanki wileńskiej. 
Życiorys.
Marszałek wołkowyski (1606), kasztelan witebski (1615), właściciel dóbr Krzemienica i Bakałarzewo ("Douspuda").
Mikołaja Wolskiego cechowało ogromne przywiązanie do katolicyzmu. Fundował kościoły w Krzemienicy (1619-1623; murowany) i Bakałarzewie (drewniany). Zastrzegał jednak, że świątynie nie mogły zmienić wyznania. Jeśli tak by się stało, miały zostać własnością biskupa wileńskiego. W Krzemienicy ufundował też z żoną klasztor Kanoników Laterańskich.
W 1609 roku uposażył parafię Bakałarzewo w wieś Kotowinę i grunty w miasteczku Bakałarzewie i jego okolicy. Bakałarzewski kościół otrzymał też w tym okresie piękny, późnorenesansowy ołtarz główny, który zachował się do dziś i jest najstarszym ruchomym zabytkiem powiatu suwalskiego.
Wolski głównie przebywał w Krzemienicy, ale odwiedzał również Bakałarzewo, gdzie miał do dyspozycji dwór – "aula Douspuda".
Już w 1604 roku Mikołaj Zygmuntowicz Wolski był żonaty z Barbarą z Woynów, kasztelanką brzeską. Barbara zmarła dwa lata po śmierci męża w 1623 roku. Mieli syna Krzysztofa, który po śmierci ojca w 1621 roku najprawdopodobniej objął dobra Wolskich. Krzysztof Wolski żył jeszcze w 1630 roku.

</doc>
<doc id="3978643" url="https://pl.wikipedia.org/wiki?curid=3978643" title="KBS Drama Awards">
KBS Drama Awards

KBS Drama Awards (Hangul: KBS 연기대상 "KBS Yeon-gi Daesang") – ceremonia rozdania nagród telewizyjnych organizowana przez Korean Broadcasting System za wybitne seriale telewizyjne emitowanych przez stację. Odbywa się ona corocznie 31 grudnia od 1987 roku. Najwyższym wyróżnieniem jest „wielka nagroda” (hangul: 대상 "Daesang"), przyznawana najlepszemu aktorze lub aktorce roku.

</doc>
<doc id="3978644" url="https://pl.wikipedia.org/wiki?curid=3978644" title="Brigitte Macron">
Brigitte Macron

Brigitte Macron z domu Trogneux "primo voto" Auzière (ur. 13 kwietnia 1953 w Amiens) – francuska nauczycielka. Pierwsza dama Republiki Francuskiej od 14 maja 2017, małżonka prezydenta Republiki Francuskiej Emmanuela Macrona.
Życiorys.
Urodziła się 13 kwietnia 1953, jako córka Simone Pujol (1910–1998) i Jeana Trogneux (1909–1994), producentów czekolady z Amiens.
Pracowała jako nauczycielka języka francuskiego i łaciny w katolickim liceum jezuitów w Amiens. W 1992, gdy Emmanuel Macron miał 15 lat, Brigitte zaczęła romansować z przyszłym francuskim politykiem. Do zainicjowania związku doszło z inicjatywy Macrona. Po wyjściu na jaw romansu z nauczycielką, rodzice Macrona wysłali go do Paryża, by tam dokończył naukę i zdał maturę.
W czerwcu 2015 Brigitte Macron przestała uczyć, by poświęcić się karierze politycznej męża. 2 czerwca 2015, z okazji wizyty króla Hiszpanii Filipa VI, pozowała po raz pierwszy na schodach Pałacu Elizejskiego u boku swojego męża – wówczas ministra gospodarki, przemysłu i cyfryzacji w rządzie Manuela Vallsa.
Pierwsza dama Republiki Francuskiej.
Po zaprzysiężeniu męża 14 maja 2017, została pierwszą damą Republiki Francuskiej.
Macron zapowiedział, że jako prezydent Francji utworzy w Pałacu Elizejskim odrębne stanowisko dla żony jako współtwórczyni jego politycznego sukcesu.
Życie prywatne.
22 czerwca 1974 poślubiła francuskiego bankiera André Louisa Auzière’a, z którym miała troje dzieci: Sébastiena (ur. 1975), Laurence (ur. 1977) i Tiphaine (ur. 1984). W styczniu 2006 rozwiodła się z Auzière’em i 20 października 2007 poślubiła Emmanuela Macrona.

</doc>
<doc id="3978649" url="https://pl.wikipedia.org/wiki?curid=3978649" title="Sygnalizacja komórkowa">
Sygnalizacja komórkowa

Sygnalizacja komórkowa – część złożonego systemu komunikacji, który reguluje procesy zachodzące w komórkach i koordynuje ich aktywność.
Organizmy jednokomórkowe zmieniają swoje zachowanie w odpowiedzi na różne zmiany w środowisku. Choć generalnie komórki bakterii czy drożdży są indywidualnymi organizmami, potrafią się ze sobą komunikować i wpływać na siebie. Przykładowo komórki drożdży produkują specjalne czynniki, które dla sąsiednich komórek przeciwnego typu płciowego są sygnałem, by przygotowały się do koniugacji. Bakterie komunikują się ze sobą w zależności od zagęszczenia populacji – zjawisko to określane jest mianem "quorum sensing".
Komórki wielokomórkowych organizmów wykrywają i odpowiadają na niezliczoną ilość wewnątrz- i zewnątrzkomórkowych sygnałów. Mechanizmy komunikacji komórek takich organizmów wykazują ogromną złożoność. Komórki potrafią odbierać, selekcjonować, analizować i odpowiadać na sygnały ze środowiska oraz od innych komórek. W komunikacji między komórkami takich organizmów często pośredniczą pozakomórkowe cząsteczki sygnałowe. Cząsteczki służące do komunikacji między różnymi osobnikami w obrębie gatunku nazywane są feromonami.
Organizm o rozbudowanym systemie komunikacji musi koordynować procesy, które w nim zachodzą. Sygnały komórkowe kontrolują m.in. wzrost komórki, apoptozę, różnicowanie, ruch, zdolność do adaptacji i już na wczesnym etapie rozwoju komórki determinują jej przyszłą rolę oraz funkcję. Bodźcami wyzwalającymi odpowiedź komórkową mogą być małe cząsteczki (np. jony), większe cząsteczki (np. hormony, cytokiny, czynniki wzrostu, toksyny, alergeny), a także takie zjawiska jak kontakt komórka-komórka, adhezja komórkowa do składników macierzy międzykomórkowej, deformacje komórki bądź jej uszkodzenie.
Mechanizmy sygnalizacji międzykomórkowej.
Sygnalizacja międzykomórkowa może wykorzystywać:
Sygnały mogą być przekazywane na duże odległości lub też przekazywać informacje lokalnie, między sąsiadującymi komórkami. W związku z tym można wyróżnić następujące rodzaje sygnalizacji międzykomórkowej:
Transdukcja sygnału.
Odbiór sygnału polega na wiązaniu się cząsteczki sygnałowej (ligandu) do białka receptorowego na powierzchni komórki lub w jej wnętrzu. Aktywowany w ten sposób receptor aktywuje wewnątrzkomórkowy szlak sygnałowy. Sygnał przekazywany jest przez białka sygnałowe na białka efektorowe, występujące na końcu szlaku sygnałowego. Nadchodzący sygnał modyfikuje je w pewien sposób i ostatecznie wprowadza odpowiednią zmianę w zachowaniu komórki. Białkami efektorowymi mogą być np. czynniki transkrypcyjne, kanały jonowe, enzymy sterujące metabolizmem, części cytoszkieletu.
Komórka mając wiele receptorów jest wrażliwa na wiele różnych sygnałów jednocześnie, a one mogą łącznie wywołać inny efekt niż suma każdego z osobna. Przykładowo wiele komórek wymaga specyficznej kombinacji sygnałów, aby podtrzymać swoje życie – bez niej ulega apoptozie. Jeden rodzaj sygnału wiążący się z jednym typem receptora może w docelowej komórce wywołać wiele równoczesnych efektów (np. zmiana w metabolizmie, ekspresji genów, ruchu, kształcie). Komórki mogą różnić się wewnątrzkomórkowym systemem przekazywania sygnału, przez co różne komórki mogą różnie odpowiadać na ten sam sygnał. Przykładowo podobne receptory dla acetylocholiny występują w komórce mięśnia sercowego i komórce gruczołu ślinowego, ale uaktywniają one różne mechanizmy odpowiedzi, przez co w pierwszym przypadku zmniejsza ona częstotliwość skurczu mięśnia sercowego, w drugim powoduje wydzielanie śliny. W mięśniach szkieletowych, gdzie występuje odmienny receptor acetocholiny związanie przez niego acetylocholiny wywołuje ich skurcz.
Regulacja przekazu sygnału.
Większość najważniejszych wewnątrzkomórkowych białek sygnalizacyjnych zachowuje się jak przełączniki molekularne. Oznacza to, że pod wpływem sygnału przełączają się w stan aktywny i pozostają w nim dopóki jakiś inny proces ich nie wyłączy. Aby szlak sygnalizacyjny mógł przekazać kolejny sygnał, musi najpierw powrócić do stanu wyjściowego, zatem na każdemu mechanizmowi aktywującemu musi odpowiadać mechanizm inaktywacji. Białka działające w ten sposób można zasadniczo podzielić na białka o aktywności włączanej lub wyłączanej przez fosforylację oraz na białka, których aktywność zależy od tego, czy jest z nim związana cząsteczka GTP czy GDP.
Poza tym w systemach sygnalizacji komórkowej występują sprzężenia zwrotne: dodatnie (skutek stymuluje przyczynę i dalej narasta) oraz ujemne (skutek przeciwdziała przyczynie). Siła sygnału nie jest stała, ulega ona osłabieniu w stopniu zależnym od receptora. Mechanizm ten nazywany jest desensytyzacją lub adaptacją. Utrzymujące się podwyższone stężenie liganda powoduje zmniejszenie liczby aktywnych receptorów (np. przez fosforylację, internalizację, nasilony rozkład).
Czułość na pozakomórkowe sygnały może się znacząco różnić. Komórki są zwykle czułe już na niewielkie stężenia hormonów. Neurotransmitery uwalniane są w znacznie wyższych stężeniach w synapsach, przez co niepotrzebna jest wysoka czułość w receptorach postsynaptycznych. Czułość na sygnał często zależy od liczby i powinowactwa receptorów. Szczególnie ważnym mechanizmem zwiększania czułości całego systemu sygnalizacji jest amplifikacja (wzmocnienie) sygnału. Polega to na tym, że niewielka liczba aktywowanych receptorów wywołuje ogromną wewnątrzkomórkową odpowiedź przez aktywację wielu białek sygnalizacyjnych lub tworzenie dużej ilości wtórnych cząsteczek sygnalizacyjnych. Jeśli aktywacja tylko części receptorów wystarcza do osiągnięcia maksymalnego efektu (przekazu sygnału), to mówi się o "rezerwie receptorowej". Jeżeli łańcuch reakcji jest krótki, składa się z niewielu elementów, to rezerwa ta jest zwykle niewielka.
Agonisty i antagonisty.
Substancje, które wiążą się specyficznie do receptora i wyzwalają kaskadę sygnałową (ligandy) są określane jako agonisty. Jeśli taka substancja wykazuje maksymalne działanie, jest nazywana "pełnym agonistą"; jeśli aktywność ta jest mniejsza, nazywana jest "częściowym agonistą". Substancje te wpływają na równowagę stanu aktywnego receptora.
Istnieją również substancje, które wiążą się do receptora i hamują transdukcję sygnału – są to tzw. antagonisty. Wiele z nich wykorzystywanych jest w medycynie. Mogą one mieć znacznie większe powinowactwo do receptora niż ligand, który je aktywuje. Przykładem antagonisty jest propranolol (antagonista adrenaliny).
Antagonisty można podzielić na:

</doc>
<doc id="3978654" url="https://pl.wikipedia.org/wiki?curid=3978654" title="Antoni Iwanowicz gniewa się">
Antoni Iwanowicz gniewa się

Antoni Iwanowicz gniewa się (ros. Антон Иванович сердится) – radziecka komedia muzyczna z 1941 roku w reżyserii Aleksandra Iwanowskiego.

</doc>
<doc id="3978655" url="https://pl.wikipedia.org/wiki?curid=3978655" title="Jan Andrzej Wiśniewski">
Jan Andrzej Wiśniewski

Jan Andrzej Wiśniewski "Strzegoń" (ur. 18 grudnia 1923 w Warszawie, zm. 25 kwietnia 2017 tamże) – polski działacz podziemia niepodległościowego w czasie II wojny światowej, żołnierz batalionu „Zośka”, uczestnik powstania warszawskiego.
Życiorys.
Był synem Stanisława i Amelii z domu Rządkowskiej. W czasie okupacji niemieckiej od 1942 należał do Szarych Szeregów. Był drużynowym w Oddziale Specjalnym „Jerzy” oraz zastępcą dowódcy 2. plutonu kompanii „Maciek” – batalionu „Zośka”. Należał do absolwentów Szkoły Podchorążych Rezerwy Piechoty „Agricola”. Brał udział między innymi w „Akcja Wilanów” i „Sonderwagen”. W powstaniu warszawskim nie walczył w swoim macierzystym oddziale, biorąc udział w walkach na terenie Śródmieścia Północnego, zaś po powstaniu trafił do niewoli niemieckiej jako jeniec Stalagu X B w Sandbostel. Był sierżantem podchorążym Armii Krajowej. Po wojnie jako inżynier mechanik był kierownikiem różnych zakładów maszyn budowlanych.

</doc>
<doc id="3978668" url="https://pl.wikipedia.org/wiki?curid=3978668" title="Sarmiza Bilcescu">
Sarmiza Bilcescu

Sarmiza lub Sarmisa Bilcescu (po zamążpójściu Bilcescu-Alimănişteanu) (ur. 27 kwietnia 1867, zm. 26 sierpnia 1935) – rumuńska prawniczka. 
Po przybyciu do Francji z matką feministką, w 1884 r. została przyjęta na studia prawnicze na Uniwersytecie Paryskim. Tam jako pierwsza kobieta w Europie obroniła pracę doktorską, pt. "De la condition légale de la mère".
W 1915 r. wraz z w Aną Haret, Sabiną Cantacuzino i Marią Filipescu utworzyła pod nadzorem Marii Koburg organizację na rzecz ułatwienia kobietom dostępu do edukacji wyższej.

</doc>
<doc id="3978669" url="https://pl.wikipedia.org/wiki?curid=3978669" title="Krzysztof Pyzia">
Krzysztof Pyzia

Krzysztof Pyzia (ur. w Trzebiatowie) – polski dziennikarz, pisarz, autor książek, będących wywiadami-rzekami z Wojciechem Pokorą, Jerzym Dziewulskim, Kajetanem Kajetanowiczem i kabaretem Neo-Nówka, wydanych nakładem wydawnictwa Prószyński Media. Dziennikarz Radia ZET, Playboya i Tygodnika Angora. Absolwent Uniwersytetu Warszawskiego. Autor bloga "Kto Pyzia, nie błądzi".
Zasiadał w Młodzieżowej Radzie Miasta Kołobrzeg, pełniąc w niej funkcję rzecznika prasowego, a następnie przewodniczącego. Był także wielokrotnie posłem na Sejm Dzieci i Młodzieży.

</doc>
<doc id="3978672" url="https://pl.wikipedia.org/wiki?curid=3978672" title="Zuch dziewczyna">
Zuch dziewczyna

Zuch dziewczyna (ros. Девушка с характером) – radziecka komedia z 1939 roku w reżyserii Konstantina Judina.

</doc>
<doc id="3978678" url="https://pl.wikipedia.org/wiki?curid=3978678" title="Walentina Sierowa">
Walentina Sierowa

Walentina Wasiljewna Sierowa (ros. Валенти́на Васи́льевна Серо́ва; ur. 23 grudnia 1917 w Charkowie, zm. 11 grudnia 1975 w Moskwie) – radziecka aktorka filmowa. Zasłużona Artystka RFSRR (1946).
Była córką aktorki Kławdii Połowikowej z d. Didienko i inżyniera hydrologa Wasilija Połowikowa (właściwie Połowyka). Aktorstwa uczyła się u swojej matki i potem w Centralnym Technikum Sztuki Teatralnej (do 1934), była aktorką Centralnego Teatru Młodzieży Robotniczej (w 1938 przemianowanego na Teatr im. Leninowskiego Komsomołu). W 1941 została aktorką moskiewskiego teatru dramatycznego pod kierownictwem N. Gorczakowa, w 1950 aktorką Małego Teatru Akademickiego, w 1951 Moskiewskiego Teatru im. Mossowietu, a w 1959 ponownie aktorką Teatru im. Leninowskiego Komsomołu. W maju 1938 poznała pilota doświadczalnego Anatolija Sierowa, za którego wkrótce wyszła za mąż. W 1947 otrzymała Nagrodę Stalinowską, a w 1948 Order Znak Honoru.
Pochowana na Cmentarzu Gołowinskim w Moskwie.

</doc>
<doc id="3978684" url="https://pl.wikipedia.org/wiki?curid=3978684" title="Millennium Estoril Open 2017">
Millennium Estoril Open 2017

Millennium Estoril Open 2017 – tenisowy turniej ATP kategorii ATP World Tour 250 w sezonie 2017 z cyklu Estoril Open rozgrywany w dniach 1–7 maja 2017 roku w Estoril na kortach ceglanych o łącznej puli nagród wynoszącej 540 310 euro.

</doc>
<doc id="3978686" url="https://pl.wikipedia.org/wiki?curid=3978686" title="Həkəri">
Həkəri

Həkəri – rzeka w Azerbejdżanie. Bierze początek w rejonie Laçın, na wysokości 3080 m n.p.m. Płynie wzdłuż południowo-zachodnich stoków Małego Kaukazu przez rejony Qubadlı i Zəngilan. Uchodzi lewostronnie do Araksu na wysokości 268 m n.p.m.
Rzeka ma 128 km długości. Zlewnia zajmuje powierzchnię 5540 km².

</doc>
<doc id="3978702" url="https://pl.wikipedia.org/wiki?curid=3978702" title="Upinek">
Upinek

Upinek lub Łupinek, Uping – jezioro w Polsce w województwie warmińsko-mazurskim, w powiecie węgorzewskim, w gminie Węgorzewo.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 5 km w kierunku południowo-wschodnim od Węgorzewa, na północ od wsi Ogonki. Jezioro ma połączenie z jeziorem Stręgiel poprzez ciek wodny wypływający na północnym wschodzie.
Linia brzegowa miernie rozwinięta. Dno muliste, z wyjątkiem kilku miejsc na południu, gdzie dno jest kamieniste i twarde. Południowa i północna część brzegów wysoka, pozostałe niskie i torfiaste. W otoczeniu znajdują się pola i łąki.
Zbiornik wodny według typologii rybackiej jezior zalicza się do linowo-szczupakowych.
Jezioro leży na terenie obwodu rybackiego jeziora Upinek w zlewni rzeki Węgorapa – nr 21. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 10,5 ha. Średnia głębokość zbiornika wodnego to 1,8 m, a maksymalna – 5,0 m. Lustro wody znajduje się na wysokości 116,5 m n.p.m. Objętość jeziora wynosi 196,5 tys. m³. Maksymalna długość jeziora to 720 m, a szerokość 200 m. Długość linii brzegowej wynosi 1610 m.
Inne dane uzyskano natomiast poprzez planimetrię jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 9,0 ha.
Przyroda.
Roślinność przybrzeżna bujna, większe skupiska na wschodzie i zachodzie, głównie trzcina, ale też sitowie i pałka. Wśród roślinności zanurzonej występuje m.in. rdestnica, grążel żółty i grzybienie białe.

</doc>
<doc id="3978703" url="https://pl.wikipedia.org/wiki?curid=3978703" title="Parafia Matki Bożej Różańcowej w Mińsku">
Parafia Matki Bożej Różańcowej w Mińsku

 Parafia Matki Bożej Różańcowej w Mińsku – rzymskokatolicka parafia znajdująca się w archidiecezja mińsko-mohylewskiej, w dekanacie Mińsk-Wschód, na Białorusi. Parafię prowadzą księża Michalici. Znajduje się w dzielnicy Łoszyca.
Historia.
W parku dworskim w Łoszycy gen. Stanisław Prószyński wzniósł w 1788 r. murowaną kaplicę Najświętszej Maryi Panny. Była to ośmioboczna rotunda w stylu późnego baroku o cechach klasycyzmu. Na pocz. XX w. była to kaplica filialna parafii św. Stanisława Męczennika w Karoliszczewiczach. Została zamknięta przez bolszewików i zniszczona w latach 30. XX w. Trumny pochowanych tam właścicieli majątku przetopiono.
Parafia została zarejestrowana 19 marca 1997 r. Początkowo parafianie planowali odbudowę ruin kaplicy znajdującej się w parku dworskim.
W 2003 roku pracę w parafii rozpoczęli Michalici. Rozpoczęto starania o uzyskanie pozwolenia władz na budowę świątyni. W 2006 r. kardynał Kazimierz Świątek zaproponował by stanowiła ona sanktuarium Miłosierdzia Bożego. Pierwsze spotkania wiernych miały miejsce przy ruinach kaplicy dworskiej oraz w mieszkaniach parafian w bloku. Przez 6 lat miejscem modlitwy był budynek administracji ŻES.
8 czerwca 2009 roku odbyło się uroczyste poświęcenie ziemi pod budowę tymczasowej kaplicy. 5 czerwca 2010 r. abp Tadeusz Kondrusiewicz poświęcił budynek, który stał się ósmym miejscem kultu Bożego wyznania rzymskokatolickiego w Mińsku. Na rzecz przyszłego sanktuarium Ojcom Michalitom został ofiarowany obraz Jezusa Miłosiernego, który znajduje się w ołtarzu głównym tymczasowej kaplicy. W 2009 roku odbyła się jego peregrynacja po parafiach archidiecezji mińsko-mohylewskiej.
23 grudnia 2012 r. abp Tadeusz Kondrusiewicz otworzył stronę internetową parafii.
30 stycznia 2013 r. z okazji zakończenia Roku Jubileuszowego 100-lecia śmierci bł. Bronisława Markiewicza, założyciela Zgromadzenia św. Michała Archanioła, mszę świętą odprawił nuncjusz apostolski na Białorusi abp Claudio Gugerotti.
7 października 2013 r. abp Tadeusz Kondrusiewicz poświęcił ziemię pod budowę sanktuarium. Po 11 latach starań władze wydały pozwolenie na budowę kościoła, która rozpoczęła się w czerwcu 2014 roku. 1 października 2016 r. abp Tadeusz Kondrusiewicz wmurował kamień węgielny w fundamenty sanktuarium. Kamień pochodzi z bazyliki św. Piotra w Rzymie i został poświęcony przez papieża Franciszka. Przez cały Rok Bożego Miłosierdzia w parafii codziennie o godz. 15.00 odbywały się nabożeństwa do Bożego Miłosierdzia transmitowane w Internecie.
Obecnie.
W parafii istnieje wiele wspólnot i grup modlitewnych: ruch Focolari, Matki w modlitwie, cztery wspólnoty Żywego Różańca, trzy grupy modlitewne za kapłanów tzw. Margarytki, wspólnota młodzieżowa Effata, grupy modlitewne do Jezusa Miłosiernego i św. Michała Archanioła, za Dusze czyśćcowe oraz młodzieżowo-dziecięca schola parafialna. 
Od 2007 roku w parafii odbywa się dziecięco-młodzieżowy Festiwal twórczości artystycznej "Łoszyca".

</doc>
<doc id="3978709" url="https://pl.wikipedia.org/wiki?curid=3978709" title="Grand Prix de SAR La Princesse Lalla Meryem 2017">
Grand Prix de SAR La Princesse Lalla Meryem 2017

Grand Prix de SAR La Princesse Lalla Meryem 2017 – tenisowy turniej WTA kategorii WTA International Series w sezonie 2017 z cyklu Grand Prix de SAR La Princesse Lalla Meryem rozgrywany w dniach 1–6 kwietnia 2017 roku w Rabacie na kortach ceglanych o puli nagród wynoszącej 250 000 dolarów amerykańskich.

</doc>
<doc id="3978710" url="https://pl.wikipedia.org/wiki?curid=3978710" title="Łupinek">
Łupinek



</doc>
<doc id="3978711" url="https://pl.wikipedia.org/wiki?curid=3978711" title="Jezioro Upinek">
Jezioro Upinek



</doc>
<doc id="3978713" url="https://pl.wikipedia.org/wiki?curid=3978713" title="Uping">
Uping



</doc>
<doc id="3978715" url="https://pl.wikipedia.org/wiki?curid=3978715" title="Bəsitçay">
Bəsitçay

Bəsitçay – rzeka w Armenii i w Azerbejdżanie. Bierze początek po stronie armeńskiej. Uchodzi do Araksu. Ma 44 km długości, z czego 17 km po stronie Azerbejdżanu.
Nad rzeką położony jest Państwowy Rezerwat Przyrody Bəsitçay.
Rzeka jest zanieczyszczana materiałem pochodzącym z hodowli trzody chlewnej w górskich wioskach Armenii.

</doc>
<doc id="3978716" url="https://pl.wikipedia.org/wiki?curid=3978716" title="Bitwa pod Sarandi">
Bitwa pod Sarandi



</doc>
<doc id="3978719" url="https://pl.wikipedia.org/wiki?curid=3978719" title="31. Tarnowska Nagroda Filmowa">
31. Tarnowska Nagroda Filmowa

31. Tarnowska Nagroda Filmowa – odbyła się w dniach 21-29 kwietnia 2017 roku.

</doc>
<doc id="3978720" url="https://pl.wikipedia.org/wiki?curid=3978720" title="Lew Ozierow">
Lew Ozierow

Lew Adolfowicz Ozierow (ros. Лев Адольфович Озеров; ur. 23 sierpnia 1914, zm. 18 marca 1996) – radziecki poeta.

</doc>
<doc id="3978722" url="https://pl.wikipedia.org/wiki?curid=3978722" title="Samuel Gathimba">
Samuel Gathimba

Samuel Ireri Gathimba (ur. 26 października 1987) – kenijski lekkoatleta specjalizujący się w chodzie sportowym.
Wicemistrz Afryki z Marrakeszu (2014). W 2015 sięgnął po srebro igrzysk afrykańskich w Brazzaville. W 2016 stanął na najwyższym stopniu podium afrykańskiego czempionatu w Durbanie. Reprezentował Kenię na igrzyskach olimpijskich w Rio de Janeiro (2016) oraz na mistrzostwach świata w Londynie (2017). W 2018 zdobył drugi tytuł mistrza Afryki, w 2019 wywalczył złoty medal igrzysk afrykańskich, w 2022 zaś po raz trzeci został mistrzem Afryki.
Medalista mistrzostw Kenii.
Rekordy życiowe: chód na 20 kilometrów – 1:18:23 (18 czerwca 2021, Nairobi) rekord Afryki.

</doc>
<doc id="3978724" url="https://pl.wikipedia.org/wiki?curid=3978724" title="Samuel Ireri Gathimba">
Samuel Ireri Gathimba



</doc>
<doc id="3978727" url="https://pl.wikipedia.org/wiki?curid=3978727" title="Wietrznik (szczyt)">
Wietrznik (szczyt)

Wietrznik (niem. "Vetenberg", 758 m n.p.m.) – rozległy szczyt w Sudetach Środkowych w północnej części wierzchowiny Gór Bystrzyckich. Szczyt jest słabo zaznaczony i znajduje się między Smolną na zachodzie a Kamienną Górą na wschodzie, na południowy zachód od Polanicy-Zdroju. Cały rejon wzniesienia pocięty jest licznymi drogami leśnymi.
Szlaki turystyczne.
Południowo-wschodnim podnóżem Wietrznika, Zieloną Drogą przechodzi szlak turystyczny:

</doc>
<doc id="3978731" url="https://pl.wikipedia.org/wiki?curid=3978731" title="Wochczi">
Wochczi

Wochczi (hy.: Ողջի); lub Oxçuçay (az.) – rzeka w Armenii i w Azerbejdżanie. Bierze początek w Górach Zangezurskich. Uchodzi lewostronnie do Araksu. Ma 85 km długości.
Rzeka jest silnie zanieczyszczona materiałem pochodzącym z przedsiębiorstwa wydobywającego m.in. miedź i molibden w Kadżaranie, rafinerii miedzi w Kapanie i kanalizacji sanitarnej obu tych miast.

</doc>
<doc id="3978734" url="https://pl.wikipedia.org/wiki?curid=3978734" title="Alyxandria Treasure">
Alyxandria Treasure

Alyxandria Treasure (ur. 15 maja 1992 w Prince George) – kanadyjska lekkoatletka specjalizująca się w skoku wzwyż.
W 2009 zajęła 11. miejsce na mistrzostwach świata juniorów młodszych w Bressanone. Srebrna medalistka mistrzostw panamerykańskich juniorów w Miramar (2011). W 2014 zdobyła złoto na młodzieżowych mistrzostwach NACAC. Rok później zajęła 7. miejsce na igrzyskach panamerykańskich w Toronto. Siedemnasta zawodniczka igrzysk olimpijskich w Rio de Janeiro (2016).
Złota medalistka mistrzostw Kanady. Stawała na podium mistrzostw NCAA.
Rekordy życiowe: stadion – 1,94 (18 sierpnia 2016, Rio de Janeiro); hala – 1,90 (16 lutego 2018, Ann Arbor).

</doc>
<doc id="3978736" url="https://pl.wikipedia.org/wiki?curid=3978736" title="Alyx Treasure">
Alyx Treasure



</doc>
<doc id="3978738" url="https://pl.wikipedia.org/wiki?curid=3978738" title="Alyxandr Treasure">
Alyxandr Treasure



</doc>
<doc id="3978772" url="https://pl.wikipedia.org/wiki?curid=3978772" title="Gromada Kijewo">
Gromada Kijewo

także:

</doc>
<doc id="3978774" url="https://pl.wikipedia.org/wiki?curid=3978774" title="Gromada Kleszczewo">
Gromada Kleszczewo

także:

</doc>
<doc id="3978776" url="https://pl.wikipedia.org/wiki?curid=3978776" title="Marcin Klemensowski">
Marcin Klemensowski

Marcin Klemensowski (ur. 9 listopada 1791 w Lachowicach, pow. stryjski, zm. 13 lutego 1869 w Warszawie) – uczestnik wojen napoleońskich, powstaniec listopadowy.
Życiorys.
Syn Antoniego i Brygidy z d. Bełdowska.
Służbę rozpoczął w wojsku Księstwa Warszawskiego. 15 sierpnia 1811 roku dostał przydział do batalionu saperów Księstwa Warszawskiego. W 1812 roku został skierowany do Szkoły Aplikacyjnej Artylerii i Inżynierów. 27 grudnia 1812 roku awansowany na podporucznika. Odbył kampanie lat 1813–1814. Walczył w bitwach pod Lipskiem, Hanau czy Meaux.
Po upadku Napoleona powrócił do kraju. W armii Królestwa Polskiego dostał przydział do Kwatermistrzostwa Generalnego jako porucznik. W 1818 roku awansował na kapitana. Powszechnie uważany za jednego z najzdolniejszych oficerów. Prowadził prace topograficzne. W 1820 roku znalazł się w komisji demarkacyjnej, która wytyczała granicę rosyjsko-austriacką. Od 1828 pracował w Szkole Aplikacyjnej. Wykładał geodezję i topografię.
Podczas powstania listopadowego walczył między innymi pod Wawrem (omal nie został zabity; przed śmiercią uratował go porucznik Wodnicki) czy Ostrołęką (odznaczył się przy rozbiórce mostu na Narwi pod ogniem rosyjskiej artylerii). 26 maja 1831 roku został tymczasowym kwatermistrzem generalnym wojska czynnego. Był bliskim współpracownikiem generała Ignacego Prądzyńskiego. 19 sierpnia 1831 roku został awansowany na pułkownika. 5 października 1831 roku wraz z główną armią pod dowództwem generała Macieja Rybińskiego został internowany na terytorium Prus (internowany w Elblągu). Nie udał się na emigrację. Powrócił do kraju (9 lutego 1832 roku).
W Warszawie stawił się przed Komisją Rządową Wojny. Ponownie złożył carowi przysięgę. Zamieszkał w Celejowie koło Puław. Wstąpił do służby cywilnej jako inżynier. Od 1840 roku inspektor komunikacji lądowej, od 1847 roku członek ogólnego zarządu komunikacji. W 1857 roku odbył podróż do Włoch, Francji i Wielkiej Brytanii. W 1860 roku przeszedł na emeryturę. Zbierał mapy. Interesował się archeologią. Kolekcjonował dokumenty dotyczące powstania listopadowego.
Ożenił się z Ludwiką Sakowicz. Miał z nią syna Ludwika Anastazego. Zmarł w 1862 roku. Pochowano go na cmentarzu Powązkowskim w Warszawie (kwatera 27 rząd 4 grób 14). Jego zbiory umieszczone w Bibliotece Krasińskich zostały zniszczone podczas II wojny światowej.

</doc>
<doc id="3978778" url="https://pl.wikipedia.org/wiki?curid=3978778" title="Gromada Siekierki">
Gromada Siekierki



</doc>
<doc id="3978782" url="https://pl.wikipedia.org/wiki?curid=3978782" title="François Périer">
François Périer

François Périer, właściwie François Marie Gabriel Pillu (ur. 10 listopada 1919 w Paryżu, zm. 29 czerwca 2002 w Paryżu) – francuski aktor filmowy, telewizyjny i teatralny. W latach 1938-96 zagrał w ponad 110 filmach, a także wystąpił w produkcjach telewizyjnych, grywał także w teatrze, w tym m.in. jako Hugo Barine w spektaklu Jeana-Paula Sartre "Brudne ręce" ("Les Mains Sales", 1948), był narratorem francuskiej wersji filmu animowanego "Fantazja" (1940).

</doc>
<doc id="3978784" url="https://pl.wikipedia.org/wiki?curid=3978784" title="Tərtər (rzeka)">
Tərtər (rzeka)

Tərtər – rzeka "de iure" w Azerbejdżanie, "de facto" w Górskim Karabachu. Bierze początek w Masywie Karabaskim, w rejonie Kəlbəcər. Dolny jej odcinek przebiega przez Nizinę Kurańską. Uchodzi prawostronnie do Kury.
Ma 184 km długości. Zlewnia zajmuje powierzchnię 2650 km². Dopływami są m.in.: Levçay, Turağayçay i Ağdabançay. Różnica wysokości pomiędzy źródłem a ujściem wynosi 3117 m.
Na rzece zbudowany jest zbiornik retencyjny Sərsəng su anbarı.

</doc>
<doc id="3978787" url="https://pl.wikipedia.org/wiki?curid=3978787" title="Təvəkkül Bayramov">
Təvəkkül Bayramov

Təvəkkül Tofiq oğlu Bayramov (ur. 27 czerwca 1981 w Çaytumas) – azerski zawodnik taekwondo, srebrny i brązowy medalista mistrzostw świata, złoty i dwukrotny brązowy medalista mistrzostw Europy.
W 2007 roku w Manchesterze wziął udział w turnieju kwalifikacyjnym do igrzysk olimpijskich w Pekinie, jednak nie uzyskał kwalifikacji, odpadając w 1/8 finału. Nie uzyskał również kwalifikacji na igrzyska w Londynie – w kwalifikacjach w 2012 roku w Kazaniu odpadł w ćwierćfinale w kategorii powyżej 80 kg.
Dwukrotnie stanął na podium mistrzostw świata w taekwondo w kategorii do 84 kg. Na mistrzostwach w Garmisch-Partenkirchen w 2003 roku zajął trzecie miejsce, a cztery lata później w Pekinie był drugi. 
Trzykrotnie zdobył medale mistrzostw Europy. W 2004 roku w Lillehammer i w 2006 roku w Bonn był to brązowy medal w kategorii do 84 kg, a w 2010 roku w Petersburgu złoty medal w kategorii powyżej 87 kg.
W 2001 roku w Woensdrecht zdobył brązowy medal wojskowych mistrzostw świata w kategorii do 84 kg, a rok później w Fort Hood został wojskowym mistrzem świata w tej kategorii wagowej.

</doc>
<doc id="3978789" url="https://pl.wikipedia.org/wiki?curid=3978789" title="Tavakgül Bayramov">
Tavakgül Bayramov



</doc>
<doc id="3978790" url="https://pl.wikipedia.org/wiki?curid=3978790" title="Tavakkul Bayramov">
Tavakkul Bayramov



</doc>
<doc id="3978797" url="https://pl.wikipedia.org/wiki?curid=3978797" title="Krzykosy (gromada w powiecie średzkim)">
Krzykosy (gromada w powiecie średzkim)

Krzykosy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzykosy z siedzibą GRN w Krzykosach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Krzykosy, Pięczkowo, Solec i Witowo ze zniesionej gminy Krzykosy w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie średzkim reaktywowano gminę Krzykosy.

</doc>
<doc id="3978801" url="https://pl.wikipedia.org/wiki?curid=3978801" title="Galina Nowożyłowa">
Galina Nowożyłowa

Galina Grigorjewna Nowożyłowa (ros. Галина Григорьевна Новожилова; ur. 28 listopada 1922; zm. 19 maja 2021) – radziecka aktorka filmowa i głosowa. Zasłużona Artystka RFSRR (1960).
Filmografia.
Role głosowe

</doc>
<doc id="3978802" url="https://pl.wikipedia.org/wiki?curid=3978802" title="Kleszczewo (gromada w powiecie średzkim)">
Kleszczewo (gromada w powiecie średzkim)

Kleszczewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kleszczewo z siedzibą GRN w Kleszczewie utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Kleszczewo, Krzyżowniki i Śródka oraz miejscowość Bylin z dotychczasowej gromady Bylin ze zniesionej gminy Kleszczewo w tymże powiecie. Dla gromady ustalono 12 członków gromadzkiej rady narodowej.
1 stycznia 1960 do gromady Kleszczewo włączono obszar zniesionej gromady Krerowo w tymże powiecie.
4 lipca 1968 do gromady Kleszczewo włączono obszar zniesionej gromady Tulce w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie średzkim reaktywowano gminę Krzykosy (od 1999 gmina Kleszczewo wchodzi w skład powiatu poznańskiego).

</doc>
<doc id="3978806" url="https://pl.wikipedia.org/wiki?curid=3978806" title="Éric Elmosnino">
Éric Elmosnino



</doc>
<doc id="3978809" url="https://pl.wikipedia.org/wiki?curid=3978809" title="Kostrzyn (gromada)">
Kostrzyn (gromada)

Kostrzyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kostrzyn z siedzibą GRN w mieście Kostrzynie (nie wchodzącym w skład gromady) utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Czerlejnko, Glinka Duchowna, Jagodno, Strumiany i Tarnowo oraz część obszaru miejscowości Chorzałki (101,52,97 ha) z dotychczasowej gromady Iwno ze zniesionej gminy Kostrzyn w powiecie średzkim, a także miejscowość Gwiazdowo i obszar o powierzchni 451,23,62 ha z dotychczasowej gromady Sokolniki Gwiazdowskie ze zniesionej gminy Swarzędz w powiecie poznańskim w tymże województwie. Dla gromady ustalono 12 członków gromadzkiej rady narodowej.
1 stycznia 1958 z gromady Kostrzyn wyłączono część obszaru miejscowości Strumiany (36,8743 ha), włączając ją do miasta Kostrzyna w tymże powiecie.
1 stycznia 1960 do gromady Kostrzyn włączono obszary zniesionych gromad Iwno, Klony i Siekierki w tymże powiecie.
4 lipca 1968 do gromady Kostrzyn włączono miejscowości Brzeźno, Dzązgowo, Gułtowy, Józefowo i Sokolniki Dzązgowskie ze zniesionej gromady Gułtowy w tymże powiecie.
1 stycznia 1970 do gromady Kostrzyn włączono 754,90 ha z miasta Kostrzyn w tymże powiecie, natomiast 129,86 ha (część wsi Strumiany) z gromady Kostrzyn włączono do miasta Kostrzyn.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie średzkim reaktywowano gminę Kostrzyn (od 1999 gmina Kostrzyn wchodzi w skład powiatu poznańskiego).

</doc>
<doc id="3978812" url="https://pl.wikipedia.org/wiki?curid=3978812" title="Mikayıl Əliyev">
Mikayıl Əliyev

Mikayıl Əliyev (ur. 26 stycznia 1994) – azerski zawodnik taekwondo, srebrny medalista mistrzostw Europy, brązowy medalista igrzysk solidarności islamskiej.
W 2012 roku podczas mistrzostw w Manchesterze zdobył srebrny medal mistrzostw Europy w kategorii do 54 kg. W zawodach o mistrzostwo kontynentu startował ponadto jeszcze w 2011 roku w Pafos, w 2013 roku w Kiszyniowie i w 2014 roku w Baku. W 2011 roku odpadł w ćwierćfinale, a w 2013 i 2014 roku w 1/8 finału.
Dwukrotnie wystąpił również w mistrzostwach świata – w 2013 roku w Puebli i w 2015 roku w Czelabińsku. Oba starty zakończył na 1/8 finału.
W 2013 roku zdobył brązowy medal igrzysk solidarności islamskiej w Palembang w kategorii wagowej do 54 kg.

</doc>
<doc id="3978814" url="https://pl.wikipedia.org/wiki?curid=3978814" title="Mikayil Aliyev">
Mikayil Aliyev



</doc>
<doc id="3978819" url="https://pl.wikipedia.org/wiki?curid=3978819" title="Xaçınçay">
Xaçınçay

Xaçınçay – rzeka "de iure" w Azerbejdżanie, "de facto" w Górskim Karabachu. Bierze początek w Masywie Karabaskim, w rejonie Kəlbəcər i dalej płynie przez rejony: Ağdam, Tərtər i Bərdə. Uchodzi prawostronnie do Kury.
Ma 119 km długości. Różnica wysokości pomiędzy źródłem a ujściem wynosi 2900 m.

</doc>
<doc id="3978820" url="https://pl.wikipedia.org/wiki?curid=3978820" title="Dominika Stelmach">
Dominika Stelmach

Dominika Stelmach (ur. 28 lutego 1982) – polska lekkoatletka, biegaczka długodystansowa.
Życiorys.
Złota medalistka mistrzostw Polski w biegach górskich, reprezentantka kraju na mistrzostwach świata w tej specjalności.
Złota medalistka mistrzostw Polski w maratonie (2017).
Triumfatorka Wings for Life (w 2015 w Polsce, w 2016 w Australii, w 2017 była najlepsza na świecie ustanawiając rekord imprezy w Chile, w 2018 r. zwyciężyła w Pretorii (Południowa Afryka), w 2019 r. zwyciężyła w Rio de Janeiro z drugim wynikiem na świecie).
Wicemistrzyni Świata w długodystansowym biegu górskim (Karpacz, 2018.06.24)

</doc>
<doc id="3978822" url="https://pl.wikipedia.org/wiki?curid=3978822" title="Klin klinem">
Klin klinem

 
Klin klinem. Nowela – opowiadanie Józefa Ignacego Kraszewskiego z 1875 roku, należące do kategorii utworów o współczesnej tematyce obyczajowej. Pierwotnie drukowane w warszawskim „Tygodniku Mód i Powieści” (nr 6-34 z 1875 r.), a następnie wydane w tymże roku w wersji książkowej jako odbitka czasopiśmiennicza w drukarni Emila Skiwskiego. Drugie wydanie książkowe z 1885 pochodziło z drukarni Michała Glücksberga. Kolejne opublikowano (wraz z innym utworem) dopiero w 1988 w zbiorowej edycji „Dzieł” pisarza wydawanych przez krakowskie Wydawnictwo Literackie.
Zarys fabuły.
Młoda, piękna i egzaltowana Seweryna Fantecka, znudzona monotonią wiejskiej egzystencji u boku znacznie starszego, nieatrakcyjnego męża, rozkochuje w sobie naiwnego młodzieńca z sąsiedztwa – Bernarda Znińskiego, syna owdowiałej marszałkowej i dziedzica sporej fortuny. Licząc na wymuszenie na mężu rozwodu, ostatecznie ucieka do Żytomierza, chroniąc się w domu swej dawnej przyjaciółki Balbiny Rumińskiej. Podąża za nią zakochany Bernard, również z nadzieją na zmuszenie swej matki do zgody na ślub z ukochaną. Marszałkowa opiera się jednak temu zdecydowanie, grożąc mu wydziedziczeniem, a sąd biskupi odmawia udzielenia rozwodu. Zniechęca to do młodzieńca kapryśną Fantecką i wzajemne stosunki zakochanych ulegają stopniowemu ochłodzeniu. W dodatku zażyły z rodziną Znińskich „burgrabia” Prozorowicz wpada na pomysł podsunięcia jej nowego amanta, a zakochanemu młodzieńcowi – jakiejś atrakcyjnej panny, w myśl zasady, że podobne leczy się podobnym ("similia similibus curantur") – czyli „klin klinem”. W tej sytuacji Seweryna zwraca się ku podstawionemu konkurentowi, nowobogackiemu prostakowi Soleckiemu, a zawiedziony uczuciowo Bernard znajduje pocieszenie w odnowionych kontaktach ze znaną mu dobrze z dzieciństwa kuzynką Anzelmą. Mimo niewielkich przeszkód i towarzyszących im perypetii, chytra intryga rozwija się pomyślnie z udziałem innych osób, doprowadzając główne postacie do pomyślnego zakończenia; również mąż po pewnym czasie odzyskuje Fantecką i usiłuje odnowić rozerwane małżeństwo.
Cechy utworu.
Ta mało znana opowieść należy do niezbyt licznych w twórczości Kraszewskiego utworów lekkich i w wymowie optymistycznych, również dlatego, że zakończonych szczęśliwie. W fabule – mimo dramatycznej akcji, widoczne jest też satyryczne ujęcie, zwłaszcza w przedstawieniu wielu postaci oraz reakcji otoczenia. Celowo ironizująco przedstawił pisarz namiętne uczucie niedojrzałego mężczyzny w zetknięciu z kobietą wyrachowaną, świadomą swych możliwości i zręcznie manipulującą otoczeniem. Akcja rozgrywająca się w dobrze znanym autorowi środowisku średniozamożnej szlachty pozwoliła na wplecenie trafnych obserwacji o charakterze obyczajowym.

</doc>
<doc id="3978823" url="https://pl.wikipedia.org/wiki?curid=3978823" title="Juliusz Gruszewski">
Juliusz Gruszewski

Juliusz Gruszewski właściwie Juliusz (Julian) Teodor Grużewski (ur. 8 lutego 1808 w Kielmach na Żmudzi, zm. 3 listopada 1865 w Paryżu) – powstaniec listopadowy.
Życiorys.
Syn Jakuba i Doroty Sacken, brat bliźniak Jarosława.
Pierwszy rozpoczął powstanie na Żmudzi w lutym 1831 roku. Został naczelnikiem. Był kapitanem jazdy. Udało mu się utworzyć oddział liczący 450 ludzi. 23 marca 1831 roku zdobył Rosienie. Ogłosił utworzenie Rządu Narodowego. Wydał manifest wzywający do udziału w powstaniu. Prowadził działania partyzanckie na terenie powiatu szawelskiego. Przekazał swoje naczelnictwo Ezechielowi Staniewiczowi.
W czerwcu 1831 roku dołączył do generała Giełguda. Osłaniał jego odwrót spod Wilna. 13 lipca 1831 roku wraz z Giełgudem znalazł się na terenie Prus. Internowany przez Prusaków w Packemonen i Langallen.
W grudniu 1831 roku przybył do Francji. Był jednym z założycieli Towarzystwa Litewskiego i Ziem Ruskich (10 grudnia 1831 roku). W 1832 roku został członkiem Komitetu Narodowego Polskiego. Mieszkał w Paryżu. W 1838 roku przeniósł się do Genewy. Tam w 1845 roku został zarządcą fabryki zegarków Franciszka Czapka. W 1863 roku był agentem Rządu Narodowego w Szwajcarii. Umarł 3 listopada 1865 roku. Pochowano go na cmentarzu Montmartre w polskim grobie.
Odznaczenia.
4 października 1831 roku – krzyż złoty nr 3679

</doc>
<doc id="3978826" url="https://pl.wikipedia.org/wiki?curid=3978826" title="Góra Zyndrama">
Góra Zyndrama

Góra Zyndrama (na mapie Geoportalu góra Grodzisko) – wzniesienie o wysokości bezwzględnej 410 m zlokalizowane w Maszkowicach, w województwie małopolskim.
Archeologia.
Prehistoryczne osiedle obronne zamieszkane we wczesnej epoce brązu (1750–1550 p.n.e.), na przełomie epoki brązu i wczesnej epoki żelaza (950–400 p.n.e.) oraz w okresie lateńskim (200–50 p.n.e.).
Pierwsze badania wykopaliskowe, przeprowadzone z ramienia Instytutu Archeologii Uniwersytetu Jagiellońskiego przez dr Marię Cabalską, odbyły się w latach 1959–1975. Od 2010 roku realizowane są nowe prace wykopaliskowe, kierowane przez dr. hab. Marcina S. Przybyłę z Instytutu Archeologii UJ.
Najbardziej spektakularnym wynikiem nowych badań jest odkrycie kamiennych fortyfikacji z najstarszej fazy istnienia osady (ok. 1750 p.n.e.). Jest to jeden z najstarszych w Europie (poza basenem Morza Śródziemnego) i najstarszy w Polsce przykład kamiennej architektury obronnej. Mur z Góry Zyndrama pod względem niektórych rozwiązań konstrukcyjnych wykazuje związki z budowlami z obszarów alpejskich i śródziemnomorskich, co może sugerować, że niektórzy z założycieli osady pochodzili z południa Europy. Badania geofizyczne dowodzą, że posiadał on do ok. 200 m długości i otaczał osadę od wschodu i północy. Konstrukcja składa się z wewnętrznej partii i fasady zbudowanej z bardzo dużych, regularnych bloków kamiennych. Całkowita szerokość muru wynosi ok. 2 m, a wysokość mogła sięgać ok. 3 m. W 2015 roku stwierdzono, że do wnętrza osady od strony wschodniej prowadziła brama, której przejście dekorowane było sześcioma kamiennymi stelami. Jej częściowa rekonstrukcja została przeprowadzona w 2018 roku. W trakcie badań w 2017 zostały natomiast odsłonięte relikty głównej bramy prowadzącej do wnętrza warowni.
W czasie badań wykopaliskowych w latach 2010–2018 odkryto również pozostałości domostw z czasów istnienia muru kamiennego. Domy te zbudowane były z drewna i gliny oraz posiadały powierzchnię od 30 do 50 m². W ich pozostałościach odkryto tysiące ułamków naczyń glinianych, narzędzia kamienne i kościane, a także pojedyncze przedmioty wykonane z brązu i bursztynowy paciorek. Odkryta na stanowisku ceramika należy do tzw. kultury Otomani-Füzesabony.
Po trwającej około 500 lat przerwie, Góra Zyndrama została zasiedlona na nowo, przy wtórnym wykorzystaniu reliktów wcześniejszych fortyfikacji. Prawdopodobnie w tym okresie istniały również sztuczne umocnienia osady, jakkolwiek wykonane z drewna lub ziemi. Rozmiary młodszego osiedla były znacznie większe niż osady z wczesnej epoki brązu. Ceramika znajdowana w nawarstwieniach młodszej osady, to zarówno naczynia kultury łużyckiej, jak i typowe dla strefy karpackiej (np. kultura Gáva). Z kolejnym okresem zasiedlenia stanowiska związany jest pokaźny zbiór przedmiotów żelaznych (ozdób i narzędzi), który pochodzi z dawnych badań. W najmłodszej fazie istnienia osada zasiedlona była przez społeczność związaną z tzw. kulturą puchowską.
Badania archeologiczne nie potwierdziły obecności na grodzisku w Maszkowicach średniowiecznej rezydencji lub zamku, które można by wiązać z osobą Zyndrama z Maszkowic. Takie utożsamienie przyjmowała lokalna legenda powstała na przełomie XIX i XX wieku. W 1910 roku, w pobliżu grodziska, umieszczono kamień upamiętniający 500-lecie bitwy pod Grunwaldem, które obchodzono właśnie na szczycie góry. W okresie obchodów milenijnych w miejscu kamienia pamiątkowego powstał pomnik, który uzupełniany był o dalsze tablice w następnych dekadach.

</doc>
<doc id="3978848" url="https://pl.wikipedia.org/wiki?curid=3978848" title="İlkin Şahbazov">
İlkin Şahbazov

İlkin Zaur oğlu Şahbazov (ur. 8 listopada 1986) – azerski zawodnik taekwondo, trzykrotny medalista mistrzostw Europy.
Z zawodu jest prawnikiem.
W 2006 roku podczas mistrzostw w Bonn został mistrzem kontynentu w kategorii do 62 kg. Dwa lata później, na mistrzostwach w Rzymie, zdobył srebrny medal w kategorii do 67 kg. W 2014 roku w Baku zajął trzecie miejsce w kategorii do 74 kg. W mistrzostwach kontynentu brał udział również w 2005 roku w Rydze, w 2010 roku w Petersburgu i w 2012 roku w Manchesterze, ale bez osiągnięć medalowych.
Sześciokrotnie wystąpił również w mistrzostwach świata – w 2002 roku w Heraklionie dotarł do ćwierćfinału, w 2007 roku w Pekinie odpadł w 1/16 finału, w 2009 roku w ... przegrał już pierwszy pojedynek w 1/32 finału, w 2011 roku w ... swój udział zakończył na 1/16 finału, w 2013 roku w Puebli dotarł do 1/8 finału, a w 2015 roku w Czelabińsku zakończył start na 1/32 finału i zajął 33. miejsce.
W 2003 roku został młodzieżowym mistrzem Europy w kategorii do 45 kg na mistrzostwach w Atenach.

</doc>
<doc id="3978849" url="https://pl.wikipedia.org/wiki?curid=3978849" title="Ilkin Shahbazov">
Ilkin Shahbazov



</doc>
<doc id="3978854" url="https://pl.wikipedia.org/wiki?curid=3978854" title="Prawdziwy Ewangelik Polski">
Prawdziwy Ewangelik Polski

Prawdziwy Ewangelik Polski – polskojęzyczny tygodnik wydawany w latach 1859–1860 w Piszu, adresowany do ludności mazurskiej wyznania protestanckiego.
Czasopismo było kolejnym przedsięwzięciem wydawniczym Antoniego Alojzego Gąsiorowskiego, po niepowodzeniu podobnych w duchu: "Ewangelickiego Tygodnika Gminnego" i "Polsko-Ewangelickiego Posła Kościelnego". Redaktorem naczelnym był niemiecki pastor Möller z Ostródy, z którym Gąsiorowski współpracował już przedtem. Tygodnik miał charakter germanizacyjny, szerzył antypolską propagandę i stereotypy, jak również budował niechęć do Polski i Polaków. Miał następujące działy: "Czasowe zdarzenia kościelne", "Do zbudowania i nauki", "Obgląd" i "Rozmaitości". Oprócz wiadomości zawierał porady i ogłoszenia, przedrukowywał też teksty z "Gwiazdki Cieszyńskiej". Postawa czasopisma była krytykowana przez prasę polską. Zostało ono chłodno przyjęte przez Mazurów i upadło z braku chętnych na prenumeratę oraz nikłych poleceń lokalnego kleru.

</doc>
<doc id="3978861" url="https://pl.wikipedia.org/wiki?curid=3978861" title="Hughes de Fierlandt">
Hughes de Fierlandt

Baron Hughes de Fierlandt (ur. 19 grudnia 1942 we Freux) – belgijski kierowca wyścigowy.
Kariera.
Ścigał się głównie w latach 60. i 70. w wyścigach samochodów długodystansowych oraz jednomiejscowych. W wyścigach długodystansowych rywalizował przeważnie Ferrari, Lolami i BMW. Na początku lat 70. regularnie uczestniczył w wyścigu 24h Le Mans. Najlepszy rezultat w tym wyścigu osiągnął w sezonie 1970, kiedy to był piąty. W 1975 roku zajął dwunaste miejsce w klasyfikacji tego wyścigu, a rok później był dziesiąty. W 1971 roku wygrał zawody Coupes Benelux, rok później był najszybszy w wyścigu 4h Le Mans, zaś w 1976 roku triumfował w 4h Salzburgringu, GP Nürburgringu, Tourist Trophy i 4h Jaramy. W swojej karierze ścigał się także w 24h Spa, 1000 km Nürburgringu, 1000 km Spa, samochodowym Tour de France czy 24h Daytona.
Samochodami jednomiejscowymi wygrywał Cooperem m.in. na torze Zandvoort w 1967, a także w NRD.
W 1976 roku zajął na BMW 3.0 CSL trzecie miejsce w klasyfikacji generalnej ETCC.
Okazyjnie ścigał się również w rajdach; w 1983 roku, pilotowany przez Georgesa van Oostena, zajął na BMW 323i trzynaste miejsce w Rallye du Condroz.

</doc>
<doc id="3978864" url="https://pl.wikipedia.org/wiki?curid=3978864" title="Historia Malty pod rządami Joannitów">
Historia Malty pod rządami Joannitów



</doc>
<doc id="3978867" url="https://pl.wikipedia.org/wiki?curid=3978867" title="Hughes de Fierlant">
Hughes de Fierlant



</doc>
<doc id="3978868" url="https://pl.wikipedia.org/wiki?curid=3978868" title="Dieter Althaus">
Dieter Althaus

Dieter Althaus (ur. 29 czerwca 1958 w Heilbad Heiligenstadt) – niemiecki polityk i nauczyciel, działacz Unii Chrześcijańsko-Demokratycznej (CDU), w latach 2003–2009 premier Turyngii.
Życiorys.
W 1977 uzyskał maturę, po czym odbył służbę wojskową, a w latach 1979–1983 studia nauczycielskie z fizyki i matematyki w Pädagogische Hochschule w Erfurcie. Do końca lat 80. pracował jako nauczyciel, od 1987 był wicedyrektorem Polytechnische Oberschule w Geismarze. Od 1985 należał do koncesjonowanej Unii Chrześcijańsko-Demokratycznej, a w 1990 wstąpił w szeregi zjednoczonej Unii Chrześcijańsko-Demokratycznej. W tym samym roku został radnym swojej rodzinnej miejscowości i dyrektorem okręgu szkolnego.
Również w 1990 po raz pierwszy został posłem do landtagu kraju związkowego Turyngia, w którym zasiadał nieprzerwanie do 2010. W latach 1992–1999 był ministrem zdrowia w rządzie krajowym, następnie do 2003 przewodniczącym frakcji poselskiej CDU. W 2000 stanął na czele Unii Chrześcijańsko-Demokratycznej w Turyngii. W czerwcu 2003 objął stanowisko premiera tego landu. W kadencji 2003–2004 był przewodniczącym Bundesratu.
1 stycznia 2009 w Austrii, zjeżdżając na nartach, zderzył się z narciarką ze Słowacji. Polityk doznał poważnych obrażeń, zaś kobieta zmarła. Dieter Althaus, któremu zarzucono poruszanie się złą stroną stoku, został następnie skazany na karę grzywny za nieumyślne spowodowanie śmierci.
W wyborach w tym samym roku CDU utraciła większość w krajowym parlamencie. Partia pozostała u władzy, jednak nowym premierem w październiku 2009 została Christine Lieberknecht. Dieter Althaus zrezygnował również z funkcji przewodniczącego CDU. Po wycofaniu się z bieżącej polityki przeszedł do sektora prywatnego, został zatrudniony w koncernie Magna International.
W 2009 odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="3978876" url="https://pl.wikipedia.org/wiki?curid=3978876" title="Anne Hampton Brewster">
Anne Hampton Brewster

Anne Hampton Brewster (ur. 1818, zm. 1892) – poetka amerykańska.
Życiorys.
Anne Hampton Brewster urodziła się w 29 października 1818 Filadelfii jako córka Francisa Enocha Brewstera i Marii Hampton Brewster. Odebrała edukację domową. Krótko uczyła się w szkole Mary Huston w Filadelfii. Miała opinię ekscentryczki, ponieważ nie zamierzała wyjść za mąż i postanowiła sama się utrzymywać. W swoim dzienniku zapisała: "I have mind enough &amp; strength to take care of myself... I will never marry for mere convenience". W 1848 przeszła na katolicyzm. W 1868 wyjechała do Włoch i zamieszkała w Rzymie. Zmarła w Sienie 1 kwietnia 1892.
Swój księgozbiór liczący 3000 tomów przekazała Bibliotece w Filadelfii.
Twórczość.
Anne Hampton Brewster współpracowała z wieloma czasopismami, jak "Atlantic Monthly", "Blackwood's Edinburgh Magazine", "The Cosmopolitan", "Cummings Evening Bulletin", "Daily Evening Bulletin", "Daily Graphic", "The Dollar Newspaper", "Dwight's Journal of Music", "Godey's Lady's Book", "Graham's American Monthly Magazine", "Harper's Magazine", "Knickerbocker", "Lippincott's Magazine", "Neal's Saturday Gazette", "Old and New", "Peterson's Magazine" i "Sartain's Union Magazine". Pisała prozę i poezję.

</doc>
<doc id="3978877" url="https://pl.wikipedia.org/wiki?curid=3978877" title="Jeanne Chauvin">
Jeanne Chauvin

Jeanne Chauvin (ur. 22 kwietnia 1862 – zm. 7 września 1926) – francuska prawniczka, która w 1890 r. jako druga kobieta uzyskała dyplom prawniczy we Francji.
Życiorys.
Urodzona w Jargeau jako Jeanne Marie Marguerite Chauvin, córka Marie Emilie Leseur i notariusza Jean'a Cezarego Chauvina, po wczesnej śmierci ojca przeprowadziła się z rodziną do Paryża. Tam na Uniwersytecie Paryskim uzyskała wpierw dyplom magisterski w lipcu 1890 r., a dwa lata później obroniła pracę doktorską. Niestety obrona musiała zostać odłożona ze względu na zachowanie męskich rówieśników, którym nie podobała się obecność kobiet w ich kręgu, a na samą Chauvin padła krytyka ze strony profesorów za obronę praw kobiet.
Po ukończeniu studiów podjęła pracę jako nauczycielka dziewczyn. Zaczęła działać w "Avant-Courrière", organizacji założonej w 1893 r. przez Jeanne Schmahl zajmującej się równouprawnieniem kobiet, ze szczególnym naciskiem na prawa majątkowe kobiet zamężnych. W 1897 r. Chauvin złożyła wniosek o przyjęcie do paryskiej palestry adwokackiej. 30 listopada 1897 r. spotkała się z odmową, gdyż sąd uznał, że na podstawie regulaminu adwokackiego z 1810 r. zawód adwokata był "un office viril", zawodem męskim, i odmówił Chauvin możliwości złożenia przysięgi. Nie poddała się. Wraz z bratem Emilem i z poparciem polityków René Viviani i Raymonda Poincaré podjęła walkę w prasie. Zwyciężyła. 1 grudnia 1900 r. kobiety po studiach prawniczych uzyskały pozwolenie na podjęcia zawodu adwokata. 19 grudnia, wyprzedzona przez Olgę Petit, Chauvin złożyła przysięgę i została drugą panią adwokat we Francji.
Chauvin interesowała się pozycją społeczną kobiet. Po wejściu w życie ustawy z 1912 r. na mocy której nieślubne matki uzyskały prawo do alimentów na utrzymanie dzieci, zajmowała się w większości takimi sprawami, chociaż więcej czasu poświęcała wykładaniem prawa w liceum im. Molière'a.
19 stycznia 1926 r. została odznaczona orderem Legii Honorowej.

</doc>
<doc id="3978879" url="https://pl.wikipedia.org/wiki?curid=3978879" title="Mezoregion Wielkich Jezior Mazurskich">
Mezoregion Wielkich Jezior Mazurskich

Mezoregion Wielkich Jezior Mazurskich (II.3) – mezoregion przyrodniczo-leśny w Krainie Mazursko-Podlaskiej.
Mezoregion położony jest w północno-wschodniej Polsce w woj. warmińsko-mazurskim. Graniczy z mezoregionami: Niziny Sępopolskiej, Pojezierza Mrągowskiego, Puszcz Mazurskich, Pojezierza Ełckiego i Puszczy Boreckiej. Powierzchnia mezoregionu wynosi 2477 km². Na jego terenie położone są największe mazurskie jeziora: Śniardwy, Niegocin i Mamry.
Lasy i ekosystemy seminaturalne zajmują ok. 24% powierzchni regionu i tworzą nieduże kompleksy. W jednym z nich utworzono Mazurski Park Krajobrazowy. Lesistość wynosi 23%, co daje łączną powierzchnię 569 km². 89% powierzchni lasów zarządzanych jest przez Regionalną Dyrekcję Lasów Państwowych w Olsztynie (nadleśnictwa: Srokowo – część południowo-wschodnia, Mrągowo – część wschodnia i Strzałowo – część północna) oraz Regionalną Dyrekcję Lasów Państwowych w Białymstoku (nadleśnictwa: Borki – część południowa, Giżycko, Drygały – część północna, Pisz – część północna i Maskulińskie – część północna).
Tereny tworzące subregion są naturalnie pagórkowate, rzadziej równinne, bądź faliste. Krajobraz w większości został ukształtowany w trakcie ostatniej fazy zlodowacenia Wisły. Przeważają gliny zwałowe, piaski i żwiry lodowcowe zlodowacenia północnopolskiego. W wyniku cofania się lądolodu powstawały wzgórza morenowe o kierunkach północ–południe, czasem kemy. W obniżeniach terenu bryły topiące się bryły martwego lodu doprowadziły do powstania licznych jezior. Wokół nich występują większe powierzchnie żwirów sandrowych i piasków, które obecnie zarośnięte są lasami. W południowej części mezoregionu, w miejscach po wyschniętych jeziorach spotkać można holoceńskie piaski, żwiry, mady rzeczne, torfy i namuły.
Wśród porastającej mezoregion roślinności przeważają grądy, występują też bory mieszane. Krajobrazy te najczęściej występują na północy. Rzadziej występują bory sosnowe i bory mieszane w odmianie subborealnej.

</doc>
<doc id="3978882" url="https://pl.wikipedia.org/wiki?curid=3978882" title="Ambasada RP w Santiago">
Ambasada RP w Santiago

Ambasada Rzeczypospolitej Polskiej w Santiago (hisz. "Embajada de la República de Polonia en Santiago") – polska misja dyplomatyczna w stolicy Chile. Ambasadorem Nadzwyczajnym i Pełnomocnym Rzeczypospolitej Polskiej w Republice Chile od 2017 jest Jacek Gawryszewski.
Historia.
Stosunki dyplomatyczne między Polską a Chile nawiązano w 1919. Ambasadę w Santiago utworzono w dwudziestoleciu międzywojennym. W związku z II wojną światową zlikwidowano ją. Po wojnie reaktywowano. W 1973 ponownie zamknięto w związku z puczem Pinocheta, a w 1990 otwarto.
Konsulaty RP.
Konsulaty honorowe RP w Chile działają w:

</doc>
<doc id="3978883" url="https://pl.wikipedia.org/wiki?curid=3978883" title="Zamach w Paryżu (3 lutego 2017)">
Zamach w Paryżu (3 lutego 2017)

Zamach w Paryżu – akt terrorystyczny, który miał miejsce 3 lutego 2017 przed wejściem do muzeum Luwru w Paryżu.
Przebieg.
Napastnik, który niósł dwie torby zawierające farby i dwie maczety, próbował wejść do Luwru przez podziemne centrum handlowe. Kiedy żołnierze pilnujący muzeum poprosili o otwarcie toreb, zaatakował i ranił jednego z nich maczetą w głowę, wznosząc okrzyki „Allah Akbar”. Inny żołnierz patrolu bezpieczeństwa oddał pięć strzałów w napastnika, raniąc go w brzuch i w nogi. Napastnik został zatrzymany i przewieziony do szpitala. Już po aresztowaniu podejrzany powiedział, że niósł farby w sprayu, aby zniszczyć dzieła sztuki w muzeum Luwru, co uważał za „symboliczny” atak na Francję.
W rezultacie ataku ponad tysiąc osób zwiedzających Luwr zostało pozbawionych możliwości wyjścia z muzeum na kilka godzin.
Zamachowiec.
Tuż przed nieudanym zamachem napastnik opublikował na Twitterze wpis w języku arabskim, w którym odwołał się do tzw. Państwa Islamskiego, a także napisał: „w imię Allaha... dla naszych braci w Syrii i bojowników na całym świecie”.
Egipskie ministerstwo spraw wewnętrznych potwierdziło, że napastnikiem był 29-letni Egipcjanin Abdallah El-Hamahmy. Zamachowiec wjechał do Francji posługując się miesięczną wizą turystyczną wydaną 26 stycznia 2017 w Dubaju, gdzie pracował. Ojciec zamachowca odrzucił zarzuty o terroryzm stawiane wobec jego syna, jednak śledczy, po zapoznaniu się z jego działalnością na portalach społecznościowych oświadczyli, że niewątpliwie miał „sympatię wobec idei tzw. Państwa Islamskiego”.
Paris Match nazwał podejrzanego „turystą-terrorystą” opisując go jako członka bogatej rodziny, prawnika, absolwenta prestiżowego egipskiego uniwersytetu w Al-Mansura, ojca siedmiomiesięcznego syna.
Reakcje.
Prezydent USA Donald Trump napisał na Twitterze, że napastnik był „radykalnym islamskim terrorystą”. Prezydent Francji François Hollande powiedział, że był to „bez wątpienia” atak o charakterze terrorystycznym.

</doc>
<doc id="3978884" url="https://pl.wikipedia.org/wiki?curid=3978884" title="Maj 2017">
Maj 2017



</doc>
<doc id="3978886" url="https://pl.wikipedia.org/wiki?curid=3978886" title="Ambasada Polski w Chile">
Ambasada Polski w Chile



</doc>
<doc id="3978887" url="https://pl.wikipedia.org/wiki?curid=3978887" title="Szczyt Wietrznik">
Szczyt Wietrznik



</doc>
<doc id="3978888" url="https://pl.wikipedia.org/wiki?curid=3978888" title="Wolfgang Böhmer">
Wolfgang Böhmer

Wolfgang Böhmer (ur. 27 stycznia 1936 w Dürrhennersdorfie) – niemiecki polityk i lekarz, działacz Unii Chrześcijańsko-Demokratycznej (CDU), w latach 2002–2011 premier Saksonii-Anhaltu.
Życiorys.
W 1954 zdał egzamin maturalny w Löbau, w 1959 ukończył medycynę na Uniwersytecie w Lipsku. Doktoryzował się, a w 1983 habilitował się na Uniwersytecie Marcina Lutra w Halle i Wittenberdze. W 1966 uzyskał specjalizację lekarską z zakresu ginekologii. W latach 1960–1973 pracował w szpitalu powiatowym w Görlitz, od 1974 do 1991 był ordynatorem oddziału ginekologicznego w szpitalu Krankenhaus Paul-Gerhardt-Stift w Wittenberdze.
W 1990 zaangażował się w działalność polityczną w ramach wschodnioniemieckiej Unii Chrześcijańsko-Demokratycznej, w tym samym roku wstąpił w szeregi zjednoczonej Unii Chrześcijańsko-Demokratycznej. Od 1990 do 2011 z przerwami był posłem do landtagu kraju związkowego Saksonia-Anhalt. W rządzie krajowym pełnił funkcję ministra finansów (1991–1993) oraz ministra pracy i spraw społecznych (1993–1994). Był także wiceprzewodniczącym regionalnego parlamentu (1998–2001) i przewodniczącym frakcji poselskiej CDU (2001–2002). Od 1998 do 2004 kierował krajowymi strukturami partii. W maju 2002 objął urząd premiera Saksonii-Anhaltu, który sprawował do kwietnia 2011. W kadencji 2002–2003 wykonywał obowiązki przewodniczącego Bundesratu.

</doc>
<doc id="3978890" url="https://pl.wikipedia.org/wiki?curid=3978890" title="Margarita Kuprijanowa">
Margarita Kuprijanowa

Margarita Grigorjewna Kuprijanowa (ros. Маргарита Григорьевна Куприянова ; ur. 1924, zm. 2005) – radziecka aktorka filmowa i głosowa. Zasłużona Artystka RFSRR (1962).
Pochowana na Cmentarzu Przemienienia Pańskiego w Moskwie.

</doc>
<doc id="3978901" url="https://pl.wikipedia.org/wiki?curid=3978901" title="Ağdabançay">
Ağdabançay

Ağdabançay – rzeka w Azerbejdżanie, na terytorium Górskiego Karabachu, lewy dopływ rzeki Tərtər.
Jest lewym dopływem rzeki Tərtər o długości 19 km. Wysokość ujścia rzeki Ağdabançay wynosi 881 m n.p.m.. Przepływa przez rejon Kəlbəcər do rzeki Tərtər, która przez rejony Tərtər i Bərdə ma ujście w Kurze.

</doc>
<doc id="3978903" url="https://pl.wikipedia.org/wiki?curid=3978903" title="Anatolij Wierbicki">
Anatolij Wierbicki

Anatolij Wsiewołodowicz Wierbicki (ros. Анатолий Всеволодович Вербицкий; ur. 1926, zm. 1977) – radziecki aktor filmowy, teatralny i głosowy. Zasłużony Artysta RFSRR (1962).
Pochowany na Cmentarzu Nowodziewiczym w Moskwie.

</doc>
<doc id="3978905" url="https://pl.wikipedia.org/wiki?curid=3978905" title="Mike Urbaniak">
Mike Urbaniak

Mike Urbaniak (ur. 1981) – polski animator kultury, dziennikarz i krytyk teatralny.
Życiorys.
Mike Urbaniak urodził się w 1981. Pracował w TR Warszawa oraz Nowym Teatrze w Warszawie. W latach 2010–2011 był redaktorem naczelnym magazynu "WAW". Współprowadził program "Kultura w wielkim mieście" w Programie Drugim Polskiego Radia. Był także felietonistą portalu e-teatr.pl prowadzonym przez Instytut Teatralny w Warszawie, współprowadził audycję "Kultura w wielkim mieście" w radiowej Dwójce i gospodarzem audycji "Pan od kultury" w Polskim Radiu RDC. Członek jury TEDxRawaRiver. 
Prowadził blog kulturalny "Pan od kultury" (strona obecnie zawieszona). Pisze felietony do „Wysokich Obcasów”, weekendowego dodatku do „Gazety Wyborczej” i weekendowego magazynu Gazeta.pl, oraz prowadził cykl spotkań z wybitnymi osobistościami polskiego teatru "Moja historia", odbywających się regularnie w Instytucie Teatralnym w Warszawie. Autor wywiadów ze znanymi osobistościami kultury, np. Krystyną Sienkiewicz, Andą Rottenberg, Krzysztofem Warlikowskim, Katarzyną Kozyrą, czy Stanisławą Celińską. Współautor pomysłu na płytę "Nowa Warszawa" nagraną w 2013 przez Stanisławę Celińską wraz z kwartetem Royal String Quartet i pianistą Bartkiem Wąsikiem.
Działał w środowisku gejowskim. Był związany również z organizacjami żydowskimi, m.in. współprowadził projekt Kibbutz Sztuki promujący współczesną kulturę izraelską.
Prowadził audycje w radiu Medium Publiczne, należąc także do Rady Fundacji Dziennikarskiej.

</doc>
<doc id="3978907" url="https://pl.wikipedia.org/wiki?curid=3978907" title="Dominowo (gromada)">
Dominowo (gromada)

Dominowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dominowo z siedzibą GRN w Dominowie utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki wszedł obszar dotychczasowej gromady Dominowo, ponadto miejscowości Gablin i Bagrowo z dotychczasowej gromady Gablin, miejscowości Michałowo i Orzeszkowo z dotychczasowej gromady Orzeszkowo oraz miejscowości Rusibórz i Rusiborek z dotychczasowej gromady Rusiborek ze zniesionej gminy Dominowo w tymże powiecie. Dla gromady ustalono 11 członków gromadzkiej rady narodowej.
1 stycznia 1960 do gromady Dominowo włączono obszary zniesionych gromad Giecz i Murzynowo Kościelne w tymże powiecie.
4 lipca 1968 do gromady Dominowo włączono miejscowości Karolewo, Nawojewo i Wysławice ze zniesionej gromady Gułtowy w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie średzkim reaktywowano gminę Dominowo (od 1999 gmina Kleszczewo wchodzi w skład powiatu poznańskiego).

</doc>
<doc id="3978908" url="https://pl.wikipedia.org/wiki?curid=3978908" title="Miasta bez kolei pasażerskiej w Polsce">
Miasta bez kolei pasażerskiej w Polsce

Miasta bez kolei pasażerskiej w Polsce – miasta na terenie Polski, w których nie ma czynnego w ruchu pasażerskim przystanku lub stacji kolejowej. Brak kolei w miastach ma różne przyczyny: zawieszenie ruchu na linii kolejowej, zlikwidowanie stacji lub przystanku, niektóre miasta nie miały kolei nigdy. Największymi polskimi miastami, które odzyskały połączenia kolejowe, są Lubin (72,5 tys. mieszkańców) i Zamość (66,5 tys. mieszkańców), a miastami, które odzyskały połączenia kolejowe utracone przed 2000 rokiem, są Trzebnica i Bielawa.
Rys historyczny.
Po II wojnie światowej polskie koleje przeszły trzy fazy likwidacji linii: pierwsza fala miała miejsce tuż po zakończeniu II wojny światowej w wyniku której z powodu zniszczeń wojennych oraz wywozu łupów wojennych przez Armię Czerwoną zlikwidowano 1,43 tys km linii i około 1,78 tys pary drugich torów na liniach dwutorowych, druga w latach 60. (zlikwidowano około 227 km), trzecia fala, która rozpoczęła się po roku 1980 i trwała do około 2013 roku. W trakcie zmian systemu gospodarczego na przełomie lat 80. i 90. zjawisko przybrało na sile. Wzrost znaczenia transportu samochodowego, kryzys gospodarczy w kraju i procesy związane przeobrażeniami ekonomicznymi w tej części Europy spowodowały zahamowanie rozwoju transportu kolejowego. Spadek popularności przewozów pasażerskich w tym czasie upatruje się we wzroście bezrobocia, pauperyzacji społeczeństwa i zmianach taryfowych w PKP. Tylko w latach 1987–1992 zawieszono ruch pasażerski na około 1723 km linii, zamykając ok. 520 stacji i przystanków osobowych. Wliczając okres powojenny, od 1946 do 1993 obsługę kolejową utraciło 107 miast.
Najwięcej miast utraciło połączenia kolejowe na przełomie XX i XXI wieku. Głównymi przyczynami były słaba kondycja Polskich Kolei Państwowych oraz brak odpowiedniego poziomu dofinansowania przewozów. Likwidacja połączeń była próbą obniżenia kosztów własnych przewoźnika. W konsekwencji na początku XXI wieku około czwarta część całkowitej długości linii kolejowych wykorzystywana była wyłącznie w ruchu towarowym. Podobne zjawisko na większą skalę miało miejsce tylko w Wielkiej Brytanii w latach 60. i 70. (Beeching Axe).
Jednak w Polsce miasta również traciły kolejowe połączenia pasażerskie na skutek likwidacji linii wąskotorowych służących obsłudze lokalnemu ruchowi pasażerskiemu oraz towarowemu. Mimo przywracania połączeń na wielu liniach wąskotorowych po zakończeniu II wojny światowej oraz wprowadzania na nie nowszego taboru wygaszanie popytu na nie trwało. Zjawisko to przybrało na sile na początku lat 60. wraz z rozwojem transportu samochodowego i autobusowego, który stopniowo wypierał ruch pasażerski z linii wąskotorowych przyczyniając się do ich późniejszej likwidacji. Część linii jednak pozostała w obsłudze do ruchu towarowego przez pewien czas, kiedy nie zostały zamknięte.
Przykładem miast, które na skutek likwidacji linii wąskotorowych utraciły połączenia pasażerskie, są m.in. Marki, Myszyniec i Pyzdry, gdzie na skutek rozwoju połączeń autobusowych Państwowej Komunikacji Samochodowej i prywatnych samochodów oraz przez niskie prędkości handlowe spowodowały w latach 1972–1976 likwidację połączeń kolejowych do tych miast.
Według Ministerstwa Infrastruktury w styczniu 2022 roku w Polsce znajdowało się 408 miast bez dostępu do kolei pasażerskiej, natomiast na skutek uzyskania praw miejskich przez niektóre miejscowości w styczniu 2023 roku znajdowało się 411 miast bez kolei pasażerskiej.
Największe polskie miasta bez kolei pasażerskiej.
Miasta powyżej mieszkańców.
Lista uwzględnia również miejscowości, mające wyłącznie turystyczne połączenia kolejowe. Liczbę mieszkańców zaokrąglono do tysięcy.
Legenda ilości miast powyżej 10 tys. mieszkańców:
Tabela nie uwzględnia województw w których nie ma miast powyżej 10 tys. mieszkańców bez dostępu do kolei pasażerskiej.
Miasta poniżej mieszkańców.
Do oznaczonych gwiazdką * miast prowadzony jest do ruch turystyczny, głównie za pośrednictwem kolei wąskotorowej.

</doc>
<doc id="3978909" url="https://pl.wikipedia.org/wiki?curid=3978909" title="Zaniemyśl (gromada)">
Zaniemyśl (gromada)

Zaniemyśl – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaniemyśl z siedzibą GRN w Zaniemyślu utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Jeziory Wielkie, Kępa Mała, Luboniec, Lubonieczek, Łękno, Polwica i Zaniemyśl ze zniesionej gminy Zaniemyśl w powiecie średzkim, a także obszar dotychczasowej gromady Zwola ze zniesionej gminy Śrem w powiecie śremskim w tymże województwie. Dla gromady ustalono 27 członków gromadzkiej rady narodowej.
1 stycznia 1960 do gromady Zaniemyśl włączono obszary zniesionych gromad Czarnotki i Śnieciska w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie średzkim reaktywowano gminę Zaniemyśl.

</doc>
<doc id="3978910" url="https://pl.wikipedia.org/wiki?curid=3978910" title="Mezoregion Puszczy Białowieskiej">
Mezoregion Puszczy Białowieskiej

Mezoregion Puszczy Białowieskiej (II.16) – mezoregion przyrodniczo-leśny w Krainie Mazursko-Podlaskiej.
Mezoregion położony jest w północno-wschodniej Polsce w woj. podlaskim. Graniczy z mezoregionami: Wysoczyzny Białostockiej i Zambrowsko-Bielskim. Powierzchnia mezoregionu wynosi 831 km².
Lasy i ekosystemy seminaturalne zajmują ok. 76% powierzchni regionu. Lesistość wynosi 72%, co daje łączną powierzchnię 600 km². 81% powierzchni lasów zarządzanych jest przez Regionalną Dyrekcję Lasów Państwowych w Białymstoku (nadleśnictwa: Browsk – z wyłączeniem części zachodniej, Hajnówka – z wyłączeniem części zachodniej i Białowieża). Tereny leśne mezoregionu stanowią część Puszczy Białowieskiej chronionej w Polsce przez utworzony w 1932 r. Białowieski Park Narodowy.
Tereny tworzące mezoregion są naturalnie równinne i faliste. Występują też krajobrazy zalewowych den dolin. Mezoregion to niezbyt urozmaicona wysoczyzna morenowa powstała po wytopieniu lądolodu w trakcie zlodowacenia środkowopolskiego. Składa się ona z glin zwałowych, piasków i żwirów polodowcowych w środkowej części oraz piasków i żwirów sandrowych w części wschodniej i południowej. Na północy i w dolinie rzeki Narewki wysoczyznę budują holoceńskie piaski, żwiry, mady rzeczne, torfy i namuły.
Wśród porastającej mezoregion roślinności przeważają bory mieszane i grądy w odmianie subborealnej. Na północy występują też bory sosnowe i bory mieszane w odmianie w odmianie subborealnej w podwariancie z dużym udziałem łęgów jesionowo-olszowych i olsów.

</doc>
<doc id="3978912" url="https://pl.wikipedia.org/wiki?curid=3978912" title="Nekla (gromada)">
Nekla (gromada)

Nekla – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nekla z siedzibą GRN w Nekli (wówczas wsi) utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Gierłatowo, Kokoszki, Nekla, Nekielka, Starczanowo, Stępocin i Stroszki ze zniesionej gminy Nekla w powiecie średzkim, a także obszar dotychczasowej gromady Barczyzna ze zniesionej gminy Września-Północ w powiecie wrzesińskim w tymże województwie. Dla gromady ustalono 27 członków gromadzkiej rady narodowej.
1 stycznia 1956 gromadę włączono do powiatu wrzesińskiego w tymże województwie.
1 stycznia 1960 do gromady Nekla włączono obszar zniesionej gromady Podstolice w tymże powiecie.
1 stycznia 1962 do gromady Nekla włączono obszar zniesionej gromady Targowa Górka w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie wrzesińskim – reaktywowano gminę Nekla.

</doc>
<doc id="3978914" url="https://pl.wikipedia.org/wiki?curid=3978914" title="Hacıqabul (jezioro)">
Hacıqabul (jezioro)

Hacıqabul – jezioro w Azerbejdżanie, w rejonie Hacıqabul.
Jest szóstym co do wielkości jeziorem w Azerbejdżanie, ma powierzchnię 16 km².
Znajduje się 115 km na południowy zachód od stolicy Azerbejdżanu, Baku, nieopodal miasta Szyrwan, na Nizinie Kurańskiej.
Maksymalna długość jeziora to 6 km, jego maksymalna szerokość to 3 km, a maksymalna głębokość wynosi 5 m. Jezioro nie zamarza zimą, co ma znaczenie dla zamieszkujących okolicę ptaków.

</doc>
<doc id="3978915" url="https://pl.wikipedia.org/wiki?curid=3978915" title="Targowagórka (gromada)">
Targowagórka (gromada)

Targowagórka (od 22 XI 1958 "Targowa Górka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Targowagórka z siedzibą GRN w Targowejgórce (obecnie "Targowa Górka") utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Mystki, Racławki i Targowagórka ze zniesionej gminy Dominowo oraz obszar dotychczasowej gromady Małagórka ze zniesionej gminy Nekla w tymże powiecie. Dla gromady ustalono 10 członków gromadzkiej rady narodowej.
1 stycznia 1956 gromadę włączono do powiatu wrzesińskiego w tymże województwie.
22 listopada 1958 zmieniono nazwę Targowejgórki na "Targowa Górka".
Gromadę zniesiono 1 stycznia 1962, a jej obszar włączono do gromady Nekla w tymże powiecie.

</doc>
<doc id="3978916" url="https://pl.wikipedia.org/wiki?curid=3978916" title="Gromada Targowa Górka">
Gromada Targowa Górka



</doc>
<doc id="3978917" url="https://pl.wikipedia.org/wiki?curid=3978917" title="Podstolice (gromada)">
Podstolice (gromada)

Podstolice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Podstolice z siedzibą GRN w Podstolicach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Chwałszyce, Gąsiorowo, Opatówko, Podstolice i Zasutowo ze zniesionej gminy Nekla w tymże powiecie. Dla gromady ustalono 10 członków gromadzkiej rady narodowej.
1 stycznia 1956 gromadę włączono do powiatu wrzesińskiego w tymże województwie.
Gromadę zniesiono 1 stycznia 1960, a jej obszar włączono do gromady Nekla w tymże powiecie.

</doc>
<doc id="3978918" url="https://pl.wikipedia.org/wiki?curid=3978918" title="Constance Fenimore Woolson">
Constance Fenimore Woolson

Constance Fenimore Woolson (ur. 1840, zm. 1894) – prozaiczka i poetka amerykańska. Była krewną w trzecim pokoleniu Jamesa Fenimore’a Coopera.
Życiorys.
Constance Fenimore Woolson urodziła się 5 marca 1840 w Claremont w stanie New Hampshire. Po tym, jak jej trzy siostry zmarły na szkarlatynę, rodzina przeniosła się do Cleveland. Ojciec autorki zmarł w 1869. W 1879 wyjechała do Europy. Tam poznała pisarza Henry’ego Jamesa, z którym się zaprzyjaźniła. W 1894 zapadła na grypę, połączoną z depresją. Dodatkowym utrapieniem była postępująca głuchota. 24 stycznia 1894 wypadła z okna pałacu w Wenecji. Nie wiadomo, czy było to działanie celowe czy wypadek. Zmarła na skutek obrażeń tego samego dnia.
Twórczość.
W 1873 Constance Fenimore Woolson wydała swoją pierwszą książkę, "The Old Stone House", przeznaczoną dla dzieci. W 1875 opublikowała tom opowiadań "Castle Nowhere: Lake-Country Sketches". Później napisała cztery powieści, "Anne" (1880), "East Angels" (1886), "Jupiter Lights" (1889) i "Horace Chase" (1894). Pisała też wiersze i książki podróżnicze, w tym "Mentone, Cairo, and Corfu" (1895). Jako poetka jest autorką poematu dramatycznego "Two Women: 1862". Jej twórczość była ceniona nie tylko przez Henry’ego Jamesa, ale także bardziej w tym przypadku obiektywnego Williama Deana Howellsa.

</doc>
<doc id="3978919" url="https://pl.wikipedia.org/wiki?curid=3978919" title="Sulęcinek (gromada)">
Sulęcinek (gromada)

Sulęcinek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sulęcinek z siedzibą GRN w Sulęcinku utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Sulęcin i Sulęcinek ze zniesionej gminy Krzykosy oraz obszar dotychczasowej gromady Garby i kilka parceli i działek z obrębu Pigłowice-Dwór z dotychczasowej gromady Mądre ze zniesionej gminy Zaniemyśl w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Sulęcinek włączono obszar zniesionej gromady Murzynowo Leśne w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3978921" url="https://pl.wikipedia.org/wiki?curid=3978921" title="Szlachcin (gromada)">
Szlachcin (gromada)

Szlachcin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szlachcin z siedzibą GRN w Szlachcinie utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Brzezie, Chudzice, Olszewo, Pierzchnica, Szlachcin i Tadeuszewo ze zniesionej gminy Środa w tymże powiecie. Dla gromady ustalono 16 członków gromadzkiej rady narodowej.
1 stycznia 1960 do gromady Szlachcin włączono obszar zniesionej gromady Winnagóra w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3978922" url="https://pl.wikipedia.org/wiki?curid=3978922" title="Krerowo (gromada)">
Krerowo (gromada)

Krerowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krerowo z siedzibą GRN w Krerowie utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Krerowo, Markowice i Zimin ze zniesionej gminy Kleszczewo oraz obszar dotychczasowej gromady Zmysłowo ze zniesionej gminy Środa w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Kleszczewo w tymże powiecie.

</doc>
<doc id="3978923" url="https://pl.wikipedia.org/wiki?curid=3978923" title="Iwno (gromada)">
Iwno (gromada)

Iwno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Iwno z siedzibą GRN w Iwnie utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Libartowo i Sanniki oraz miejscowości Iwno i Siedlec i obszar o powierzchni 1827,97,91 ha z dotychczasowej gromady Iwno ze zniesionej gminy Kostrzyn, a także obszar dotychczasowej gromady Siedleczek ze zniesionej gminy Nekla – w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Kostrzyn w tymże powiecie.

</doc>
<doc id="3978924" url="https://pl.wikipedia.org/wiki?curid=3978924" title="Giecz (gromada)">
Giecz (gromada)

Giecz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Giecz z siedzibą GRN w Gieczu utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Borzejewo, Chłapowo i Giecz oraz miejscowość Poświętno z dotychczasowej gromady Orzeszkowo ze zniesionej gminy Dominowo, a także obszar dotychczasowej gromady Dzierznica ze zniesionej gminy Nekla – w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Dominowo w tymże powiecie.

</doc>
<doc id="3978925" url="https://pl.wikipedia.org/wiki?curid=3978925" title="Murzynowo Kościelne (gromada)">
Murzynowo Kościelne (gromada)

Murzynowo Kościelne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Murzynowo Kościelne z siedzibą GRN w Murzynowie Kościelnym utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Kopaszyce, Mieczysławowo, Murzynowo Kościelne i Zberki oraz miejscowość Kopaszyce-Huby (56,93,10 ha) i kilka parcel z obrębu Kopaszyce (34,84,10 ha) z dotychczasowej gromady Rusiborek ze zniesionej gminy Dominowo, a także obszar dotychczasowej gromady Połażejewo ze zniesionej gminy Środa – w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Dominowo w tymże powiecie.

</doc>
<doc id="3978926" url="https://pl.wikipedia.org/wiki?curid=3978926" title="Murzynowo Leśne (gromada)">
Murzynowo Leśne (gromada)

Murzynowo Leśne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Murzynowo Leśne z siedzibą GRN w Murzynowie Leśnym utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Miąskowo i Murzynowo Leśne ze zniesionej gminy Krzykosy, a także miejscowość Marianowo Brodowskie i kilka parcel z obrębu Brodowo (312,20,70 ha) z dotychczasowej gromady Brodowo ze zniesionej gminy Środa – w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Sulęcinek w tymże powiecie.

</doc>
<doc id="3978928" url="https://pl.wikipedia.org/wiki?curid=3978928" title="Czarnotki (gromada)">
Czarnotki (gromada)

Czarnotki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czarnotki z siedzibą GRN w Czarnotkach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Czarnotki, Młodzikowice, Młodzikówko, Pigłowice i Wyszakowo, ponadto miejscowość Mądre z dotychczasowej gromady Mądre, miejscowość Brzostek z dotychczasowej gromady Śnieciska oraz art. matr. 5 i 7 o łącznym obszarze 160,29 ha ze zniesionej gminy Zaniemyśl w powiecie średzkim, wreszcie 42 parcele z dotychczasowej gromady Gogolewo ze zniesionej gminy Książ w powiecie śremskim w tymże województwie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Zaniemyśl w tymże powiecie.

</doc>
<doc id="3978930" url="https://pl.wikipedia.org/wiki?curid=3978930" title="Śnieciska (gromada)">
Śnieciska (gromada)

Śnieciska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Śnieciska z siedzibą GRN w Śnieciskach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Bożydar, Jaszkowo, Płaczki, Śnieciska (bez miejscowości Brzostek) i Winna ze zniesionej gminy Zaniemyśl w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Zaniemyśl w tymże powiecie.

</doc>
<doc id="3978931" url="https://pl.wikipedia.org/wiki?curid=3978931" title="Siekierki (gromada w powiecie średzkim)">
Siekierki (gromada w powiecie średzkim)

Siekierki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siekierki z siedzibą GRN w Siekierkach (obecnie "Siekierki Wielkie") utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Siekierki i Trzek ze zniesionej gminy Kostrzyn w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Kostrzyn w tymże powiecie.

</doc>
<doc id="3978932" url="https://pl.wikipedia.org/wiki?curid=3978932" title="Magda Fertacz">
Magda Fertacz

Magda Fertacz (ur. w 1975 w Warszawie) – polska dramatopisarka, dramaturg, scenarzystka filmowa i telewizyjna.
Życiorys.
Absolwentka Wyższej Szkoły Komunikowania i Mediów Społecznych oraz Wydziału Dziennikarstwa Uniwersytetu Warszawskiego.
Jej sztuki zostały przetłumaczone na języki obce, m.in. rosyjski, bułgarski, serbski, węgierski, szwedzki, niemiecki, czeski, słowacki i hebrajski.
Magda Fertacz brała udział w warsztatach dramatopisarskich, m.in. Sztuka Dialogu nad Wigrami 2005 i Sztuka Dialogu z Szekspirem 2006, a także w zajęciach z dramatopisarstwa prowadzonych przez Tadeusza Słobodzianka w Collegium Civitas.
Jest autorką scenariuszy filmowych oraz współautorką scenariuszy seriali telewizyjnych, m.in. "Bez Tajemnic" realizowanego przez HBO i "Barwy szczęścia".
Nagrody i wyróżnienia.
Magda Fertacz jest laureatką kilku nagród, między innymi: prestiżowej Gdyńskiej Nagrody Dramaturgicznej z 2008 roku i wyróżnienia w Konkursie Na Wystawienie Polskiej Sztuki Współczesnej z 2009 roku za "Trash Story", oraz wyróżnienia w 2005 roku na Festiwalu Radom Odważny Radom za "Kurz". W rankingu sezonu teatralnego 2016/17 miesięcznika "Teatr" jej dramat "Puppenhaus. Kuracja" został uznany za jeden z najlepszych tekstów sezonu.

</doc>
<doc id="3978934" url="https://pl.wikipedia.org/wiki?curid=3978934" title="Klony (gromada)">
Klony (gromada)

Klony – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Klony z siedzibą GRN w Klonach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Czerlejno, Klony, Sokolniki Klonowskie i Węgierskie ze zniesionej gminy Kostrzyn w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Kostrzyn w tymże powiecie.

</doc>
<doc id="3978935" url="https://pl.wikipedia.org/wiki?curid=3978935" title="Winnagóra (gromada)">
Winnagóra (gromada)

Winnagóra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Winnagóra z siedzibą GRN w Winnejgórze (obecnie "Winna Góra") utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Czarnepiątkowo i Winnagóra ze zniesionej gminy Środa w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Szlachcin w tymże powiecie.

</doc>
<doc id="3978937" url="https://pl.wikipedia.org/wiki?curid=3978937" title="Dębicz (gromada)">
Dębicz (gromada)

Dębicz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dębicz z siedzibą GRN w Dębiczu utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Dębicz, Dębiczek, Janowo i Mączniki ze zniesionej gminy Środa w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Środa w tymże powiecie.

</doc>
<doc id="3978938" url="https://pl.wikipedia.org/wiki?curid=3978938" title="Margaret Jane Mussey Sweat">
Margaret Jane Mussey Sweat

Margaret Jane Mussey Sweat (ur. 1823, zm. 1908) – pisarka i poetka amerykańska.
Życiorys.
Margaret Jane Mussey Sweat urodziła się 28 listopada 1823 w Portland w stanie Maine. Była córką Johna Musseya, sędziego, i Mehitable Smith Rany. Miała czworo rodzeństwa. Chodziła do szkół w Portland, a potem do Roxbury Massachusetts Latin School. Wyszła za mąż za prawnika Lorenza de Medici Sweata. Należała do intelektualnej elity Portland. Podróżowała po świecie. Znała języki obce. Mówiła po francusku, niemiecku, włosku i rosyjsku. Zmarła 16 stycznia 1908. Swoją posiałość Sweat Mansion i dodatkowo 100 000 dolarów zapisała Portland Society of Art.
Twórczość.
Margaret Jane Mussey Sweat uchodziła za znaną krytyczkę literacką. Napisała powieść "Ethel's Love Life", w której poruszyła temat miłości między kobietami. Tworzyła też wiersze.

</doc>
<doc id="3978939" url="https://pl.wikipedia.org/wiki?curid=3978939" title="Pławce (gromada)">
Pławce (gromada)

Pławce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pławce z siedzibą GRN w Pławcach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Pławce, Romanowo i Zielniczki ze zniesionej gminy Środa oraz obszar dotychczasowej gromady Zdziechowice i miejscowość Andrzejpole (54,49,10 ha) z dotychczasowej gromady Gablin ze zniesionej gminy Dominowo w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Środa w tymże powiecie.

</doc>
<doc id="3978941" url="https://pl.wikipedia.org/wiki?curid=3978941" title="Gułtowy (gromada)">
Gułtowy (gromada)

Gułtowy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gułtowy z siedzibą GRN w Gułtowach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Brzeźno i Gułtowy ze zniesionej gminy Nekla oraz obszar dotychczasowej gromady Drzązgowo i obszar o nazwie Gułtowy-Dworzec (3,12,78 ha) z karty Nr 2 obrębu Siedlec z dotychczasowej gromady Siedlec ze zniesionej gminy Kostrzyn w tymże powiecie. Dla gromady ustalono 13 członków gromadzkiej rady narodowej.
4 lipca 1968 gromadę zniesiono, a jej obszar włączono do gromad: Dominowo (miejscowości Karolewo, Nawojewo i Wysławice) i Kostrzyn (miejscowości Brzeźno, Dzązgowo, Gułtowy, Józefowo i Sokolniki Dzązgowskie) w tymże powiecie.

</doc>
<doc id="3978942" url="https://pl.wikipedia.org/wiki?curid=3978942" title="Kijewo (gromada w powiecie średzkim)">
Kijewo (gromada w powiecie średzkim)

Kijewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kijewo z siedzibą GRN w Kijewie utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Chwałkowo, Kijewo, Nadziejowo, Pętkowo i Włostowo oraz miejscowości Brodowo i Ramutki z dotychczasowej gromady Brodowo ze zniesionej gminy Środa w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Środa w tymże powiecie.

</doc>
<doc id="3978943" url="https://pl.wikipedia.org/wiki?curid=3978943" title="Koszuty (gromada)">
Koszuty (gromada)

Koszuty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Koszuty z siedzibą GRN w Koszutach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Annopole, Januszewice, Jarosławiec, Koszuty i Trzebisławki ze zniesionej gminy Środa w tymże powiecie. Dla gromady ustalono 15 członków gromadzkiej rady narodowej.
1 stycznia 1958 z gromady Koszuty wyłączono miejscowość Topola, włączając ją do miasta Środy w tymże powiecie.
Gromadę zniesiono 1 stycznia 1960, a jej obszar włączono do nowo utworzonej gromady Środa w tymże powiecie.

</doc>
<doc id="3978944" url="https://pl.wikipedia.org/wiki?curid=3978944" title="Gintaras Bacanskas">
Gintaras Bacanskas



</doc>
<doc id="3978945" url="https://pl.wikipedia.org/wiki?curid=3978945" title="Tulce (gromada)">
Tulce (gromada)

Tulce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tulce z siedzibą GRN w Tulcach utworzono – jako jedną z 8759 gromad na obszarze Polski – w powiecie średzkim w woj. poznańskim, na mocy uchwały nr 37/54 WRN w Poznaniu z dnia 5 października 1954. W skład jednostki weszły obszary dotychczasowych gromad Gowarzewo i Tulce oraz miejscowość Komorniki (540,48,20 ha) z dotychczasowej gromady Bylin ze zniesionej gminy Kleszczewo w tymże powiecie. Dla gromady ustalono 14 członków gromadzkiej rady narodowej.
4 lipca 1968 gromadę zniesiono, a jej obszar włączono do gromady Kleszczewo w tymże powiecie.

</doc>
<doc id="3978946" url="https://pl.wikipedia.org/wiki?curid=3978946" title="Đorđe Lebović">
Đorđe Lebović

Đorđe Lebović (cyr. Ђорђе Лебовић; ur. 27 czerwca 1928 w Somborze, zm. 22 września 2004 w Belgradzie) – serbski dramatopisarz i scenarzysta filmowy.
Życiorys.
Był synem Pavle i Terezy z domu Snajder. W latach 1944–1945 z powodu żydowskiego pochodzenia był więziony w nazistowskich obozach koncentracyjnych: Auschwitz-Birkenau, Mauthausen i Sachsenhausen. Gorzkie doświadczenia zdobyte w czasie wojny odcisnęły ślad na jego późniejszej twórczości. W 1947 roku rozpoczął studia na Wydziale Technicznym w Belgradzie, skąd w 1948 roku przeniósł się na Wydział Filologiczny, który ukończył w 1951 roku. Już w czasie studiów pracował jako dziennikarz w Radio Belgrad i w magazynie satyrycznym „Jeż”. W latach 1954–1955 był kuratorem w Muzeum Sztuki Teatralnej w Belgradzie. Od 1955 roku kierownik Sceny Letniej, a od 1960 kierownik pawilonów wystawowych w Belgradzie. Był także reżyserem w Teatrze Dramatycznym w Belgradzie (1979-1981) oraz założycielem i pierwszym prezesem Stowarzyszenia Serbskich Dramatopisarzy.
Oprócz dramatów teatralnych, radiowych i telewizyjnych, scenariuszy radiowych jest także autorem niektórych z najbardziej popularnych filmów z byłej Jugosławii, takich jak "Walter broni Sarajewa" oraz "Partyzancka eskadra". W swoich sztukach, przywołując wspomnienia o tragicznym dzieciństwie, Lebović próbuje uzyskać odpowiedź na pytania o głębokie przyczyny, które wywołały pragnienie zniszczenia w warunkach stworzonych przez wojnę.
W Polsce jest znany jako autor dwóch utworów: scenariusza filmu wojennego "Walter broni Sarajewa" z 1972 roku, a przede wszystkim dramatu "Lalka z łóżka nr 21" (tyt. org.: "Lutka sa kreveta br. 21").
"Lalka z łóżka nr 21".
Dramat napisany w latach 60. XX wieku, poruszający kwestię wojennych losów i oceny postawy głównej bohaterki Wilmy Reiner, dawnej więźniarki Auschwitz-Birkenau, która pracowała w obozowym domu publicznym jako przymusowa prostytutka. Utwór jest zbudowany wokół filozoficznego pytania o kwestię przeżycia za wszelką cenę w warunkach wojny i Zagłady. Ukazuje też powojenną, społeczną zmowę milczenia i stygmatyzację zarówno ofiar, jak i samego tematu zbrodni o charakterze seksualnym w czasie II wojny światowej. Pisarz nadał głównej postaci tzw. imię mówiące (z niem. „reiner” – „czysty”), które jasno określa stosunek autora wobec kwestii oceny jej przeszłości.
W Polsce dramat zrealizowano w 1970 roku w Teatrze Telewizji (w ramach Studia Współczesnego TV) w reżyserii Jana Kulczyńskiego, z Haliną Mikołajską, Henrykiem Borowskim i Stanisławem Zaczykiem w rolach głównych. Z powodu kontrowersyjnego tematu i obsadzenia w realizacji Haliny Mikołajskiej (aktorki wówczas jawnie wspierającej opozycję antykomunistyczną), spektakl nie został wyemitowany w telewizji i zasilił grono tzw. „półkowników”, czyli realizacji, które ze względów cenzuralnych lub politycznych nie były upubliczniane, a ich taśmy przetrzymywano „na półkach”. Pierwsza emisja telewizyjna miała miejsce dopiero 19 marca 2019 roku w TVP Kultura. W Polsce dramatu jeszcze nie wydano drukiem.
Utwór stał się inspiracją dla dramatopisarki Magdy Fertacz, która wychodząc od "Lalki" i historii odbioru tego utworu w Polsce napisała dramat "Puppenhaus. Kuracja" opowiadający o kwestii niewygodnej i wypartej pamięci z okresu II wojny światowej. Został on wystawiony w TR Warszawa w 2017 roku, a w rankingu krytyków teatralnych miesięcznika "Teatr" uznany za jeden z najlepszych tekstów teatralnych napisanych w sezonie 2016/17.

</doc>
<doc id="3978949" url="https://pl.wikipedia.org/wiki?curid=3978949" title="Byczów (Wrocieryż)">
Byczów (Wrocieryż)

Byczów – część wsi Wrocieryż w Polsce, położona w województwie świętokrzyskim, w powiecie pińczowskim, w gminie Michałów.
W latach 1975–1998 Byczów administracyjnie należał do województwa kieleckiego.
Wierni kościoła rzymskokatolickiego należą do parafii pw. św. Marcina we Wrocieryżu.

</doc>
<doc id="3978950" url="https://pl.wikipedia.org/wiki?curid=3978950" title="Lelów (Wrocieryż)">
Lelów (Wrocieryż)

Lelów – część wsi Wrocieryż w Polsce, położona w województwie świętokrzyskim, w powiecie pińczowskim, w gminie Michałów.
W latach 1975–1998 Lelów administracyjnie należał do województwa kieleckiego.
Wierni kościoła rzymskokatolickiego należą do parafii pw. św. Marcina w Wrocieryżu.

</doc>
<doc id="3978952" url="https://pl.wikipedia.org/wiki?curid=3978952" title="Lelów (ujednoznacznienie)">
Lelów (ujednoznacznienie)

Miejscowości i ich części w Polsce
Administracja:

</doc>
<doc id="3978956" url="https://pl.wikipedia.org/wiki?curid=3978956" title="Brazilobothriurus">
Brazilobothriurus



</doc>
<doc id="3978964" url="https://pl.wikipedia.org/wiki?curid=3978964" title="Imleria">
Imleria

Imleria Vizzini (podgrzyb) – rodzaj grzybów należący do rodziny borowikowatych ("Boletaceae").
Systematyka i nazewnictwo.
Pozycja w klasyfikacji według Index Fungorum: "Boletaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Jest to niedawno utworzony rodzaj. W Polsce występuje jeden przedstawiciel tego rodzaju początkowo opisywany pod nazwą podgrzybek brunatny. W 2021 Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała używanie nazwy podgrzyb.

</doc>
<doc id="3978968" url="https://pl.wikipedia.org/wiki?curid=3978968" title="Parafia św. Mikołaja w Dźwiersznie Wielkim">
Parafia św. Mikołaja w Dźwiersznie Wielkim

Parafia św. Mikołaja w Dźwiersznie Wielkim – rzymskokatolicka parafia w dekanacie Łobżenica diecezji bydgoskiej.
Została utworzona pomiędzy 1285 a 1360 r.
Do parafii należą wierni z miejscowości: Biegodzin, Dziegciarnia, Dźwierszno Małe, Dźwierszno Wielkie, Górowatki, Izdebki, Józefinowo, Klarynowo, Młynowo, Topola, Witrogoszcz, Witrogoszcz-Kolonia, Zawada.

</doc>
<doc id="3978969" url="https://pl.wikipedia.org/wiki?curid=3978969" title="Schendylops ramirezi">
Schendylops ramirezi

Schendylops ramirezi – gatunek parecznika z rzędu zieminkokształtnych i rodziny Schendylidae.
Gatunek ten opisany został w 2013 roku przez Luisa Alberto Pereirę. Jego epitet gatunkowy nadano na cześć Martína Javiera Ramíreza.
Samce mają ciało długości około 5 mm i szerokości do 0,3 mm, wyposażone w 27 segmentów odnóżowych. Samice mają ciało długości około 7 mm i szerokości do 0,37 mm, wyposażone w 29 segmentów odnóżowych. Okazy przechowywane w alkoholu mają jasnożółtawe ubarwienie. Czułki są około 2,4 raza dłuższe od płytki głowowej. Brzeg przedni płytki głowowej jest wypukły, a tylny wklęsły. Na nadustku nie występuje "clypeal area". Środkowy łuk wargi górnej ma 9 ciemnych ząbków. Szczęki pierwszej pary mają na "coxosternum" parę szczecinek, a te drugiej pary mają na "coxosternum" pojedynczą szczecinkę pośrodku. Szczękonóża cechuje nieuzbrojona środkowa krawędź "trochanteroprefemur". Pola porowate są niepodzielone i występują wyłącznie na sternitach od drugiego do piętnastego. Gonopody u samca są dwuczłonowe, a u samicy jednoczłonowe.
Wij neotropikalny, znany wyłącznie z brazylijskiego stanu Rio de Janeiro. Spotykany jest w lasach deszczowych formacji Mata Atlântica w rejonie Praia Grande das Palmas.

</doc>
<doc id="3978972" url="https://pl.wikipedia.org/wiki?curid=3978972" title="Sergiusz Sachno">
Sergiusz Sachno

Sergiusz Sachno (ur. 1945 w Harbinie) – polski artysta fotograf portretu i aktu, doktor nauk o sztukach pięknych. Członek Okręgu Warszawskiego Związku Polskich Artystów Fotografików.
Życiorys.
Jest absolwentem Liceum im. Stefana Czarneckiego w Szczecinie. W 1968 ukończył studia na Uniwersytecie Warszawskim. W 1970 został absolwentem Uniwersytetu Karola w Pradze. Od 1972 zajmuje się fotografią studyjną, teatralną, filmową, fotografią aktu, portretu, mody - mieszka, pracuje, tworzy w Warszawie. Jest autorem i współautorem kilkudziesięciu wystaw m.in. we Lwowie, w Paryżu, Sydney, Tokio, Montrealu, Toronto, Pradze, Amsterdamie, Berlinie. Jego fotografie są publikowane m.in. w czasopismach: "Film", "Kino", "Scena", "Pani", "Uroda", "Twój Styl". Jest autorem plakatów, okładek płytowych, książkowych i programów teatralnych.
Został wykładowcą w Wyższej Szkole Sztuki i Projektowania w Łodzi oraz w Studium Fotografii przy ZPAF. Jest jurorem w konkursach fotograficznych i kuratorem wystaw. Wspólnie z Janem Berdakiem i Jackiem Jędrzejczakiem – jest autorem zdjęć do albumu "Akt3 – Naked Wind", z kobiecymi aktami.
W 1979 został przyjęty w poczet członków Związku Polskich Artystów Fotografików (legitymacja nr 526), w którym obecnie pełni funkcję przewodniczącego Komisji Rewizyjnej Okręgu Warszawskiego ZPAF (kadencja 2017–2020). W 1979 (za fotograficzną twórczość) został odznaczony przez Jacques’a Chiraca "Medalem Miasta Paryża". Obronił doktorat z fotografii w Państwowej Wyższej Szkole Filmowej, Telewizyjnej i Teatralnej w Łodzi. W 2010 został laureatem Nagrody Specjalnej Ministerstwa Kultury i Dziedzictwa Narodowego.
Wystawy indywidualne.
Źródło.
Wystawy zbiorowe.
Źródło.

</doc>
<doc id="3978980" url="https://pl.wikipedia.org/wiki?curid=3978980" title="Köndələnçay">
Köndələnçay

Köndələnçay – rzeka "de iure" w Azerbejdżanie, "de facto" w Górskim Karabachu. Bierze początek w rejonie Szuszi i dalej płynie wzdłuż południowo-zachodnich stoków Małego Kaukazu przez rejony Xocavənd i Füzuli.
Rzeka jest lewostronnym dopływem Araksu. Ma 102 km długości. Różnica wysokości między źródłem a ujściem wynosi 1780 m.

</doc>
<doc id="3978982" url="https://pl.wikipedia.org/wiki?curid=3978982" title="Parafia św. Józefa w Fanianowie">
Parafia św. Józefa w Fanianowie

Parafia św. Józefa w Fanianowie – rzymskokatolicka parafia w dekanacie Łobżenica diecezji bydgoskiej. Została utworzona 1 kwietnia 1936 r.
Na obszarze parafii leżą miejscowości: Dębno, Dziunin, Fanianowo, Ferdynandowo, Liszkowo, Puszczka, Zdrogowo oraz część miejscowości Liszkówko.

</doc>
<doc id="3978985" url="https://pl.wikipedia.org/wiki?curid=3978985" title="Joanna Zachoszcz">
Joanna Zachoszcz

Joanna Zachoszcz (ur. 17 kwietnia 1993 w Połczynie-Zdroju) – polska pływaczka, uczestniczka igrzysk olimpijskich w Rio de Janeiro.
Kariera.
Początki.
Wychowanka Znicza Koszalin, studiuje prawo na Uniwersytecie Warmińsko-Mazurskim w Olsztynie.

</doc>
<doc id="3978990" url="https://pl.wikipedia.org/wiki?curid=3978990" title="Drzewo Życia (Expo 2015)">
Drzewo Życia (Expo 2015)

Drzewo Życia (wł. Albero della Vita) – instalacja artystyczna, będąca symbolem Pawilonu Włoch w czasie Expo 2015 we włoskim Mediolanie. Wieża o wysokości 37 metrów wykonana została ze stali i drewna, usytuowano ją w centrum Lake Arena. 
Mimo że wystawa Expo 2015 zakończyła się 31 października 2015 roku, Drzewo Życia pozostało nadal w tym samym miejscu z powodu trudności logistycznych, wysokich kosztów wywołanych przez ewentualny demontaż i przeniesienia w inne miejsce.
Zaprojektowany został przez biuro Giò Forma został sfinansowany i zbudowany przez Consorzio Orgoglio Brescia - konsorcjum składające się z 19 przedsiębiorstw z Brescii.
W ciągu 6 miesięcy Expo zwiedziło ok. 14 milionów osób, spośród których 2/3 obserwowało Drzewo Życia.

</doc>
<doc id="3978997" url="https://pl.wikipedia.org/wiki?curid=3978997" title="Grota nad Korytem">
Grota nad Korytem

Grota nad Korytem – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w górnej części Wąwozu Kraków, za siódmym progiem w Żlebie Trzynastu Progów, w pobliżu Jaskini za Siedmiu Progami i Szczeliny za Siedmiu Progami, na wysokości 1430 metrów n.p.m. Długość jaskini wynosi 5,2 metrów, a jej deniwelacja 2,1 metrów.
Opis jaskini.
Jaskinię stanowi niewielka sala do której z małego otworu wejściowego prowadzi pochyła półka kończąca się 1,5-metrowym progiem. Z salki poniżej progu odchodzi wąska szczelina idąca do nyży w pobliżu otworu.
Przyroda.
W jaskini można spotkać nacieki grzybkowe i polewy naciekowe. Ściany są suche, brak jest na nich roślinności.
Historia odkryć.
Jaskinię odkryli oraz sporządzili jej plan i opis J. Nowak i J. Ślusarczyk w 2005 roku. Korytem nazywa się dno Żlebu Trzynastu Progów powyżej siódmego progu.

</doc>
<doc id="3978999" url="https://pl.wikipedia.org/wiki?curid=3978999" title="NHL Entry Draft 2017">
NHL Entry Draft 2017

NHL Entry Draft 2017 – 55 draft w historii odbył się 23–24 czerwca 2017 w hali United Center w Chicago (Stany Zjednoczone).
Wśród drużyn, które nie awansowały do play-off 29 kwietnia 2017, w losowaniu poprzedzającym draft, wybrane zostały drużyny mające pierwszeństwo naboru. Pierwszeństwo wylosowała drużyna New Jersey Devils przed Philadelphia Flyers i Dallas Stars.
W drafcie mogli uczestniczyć zawodnicy urodzeni pomiędzy 1 stycznia 1997 a 15 września 1999 oraz niedraftowani hokeiści urodzeni poza Ameryką Północną w roku 1996. Ponadto zawodnicy urodzeni po 30 czerwca 1997, którzy byli draftowani w 2015 ale nie podpisali kontraktu z drużynami NHL mogli uczestniczyć w drafcie ponownie.
11 kwietnia 2017 NHL Central Scouting ogłosił listę najbardziej perspektywicznych zawodników z Ameryki Północnej oraz Europy. Na czele listy znaleźli się Kanadyjczyk Nolan Patrick i Rosjanin Klim Kostin.
W drafcie wybranych zostało 217 graczy z 14 krajów. Poza Kanadą (81 zawodników) i Stanami Zjednoczonymi (47) najwięcej graczy pochodziło ze Szwecji (27), Rosji (23) i Finlandii (18).

</doc>
<doc id="3979001" url="https://pl.wikipedia.org/wiki?curid=3979001" title="Składy Najlepszych Zawodniczek PLKK">
Składy Najlepszych Zawodniczek PLKK

Składy Najlepszych Zawodniczek PLKK – umowne składy najlepszych zawodniczek Polskiej Ligi Koszykówki Kobiet wybierane co sezon poprzez głosowanie trenerów zespołów PLKK. 
Od sezonu 1978/1979 składy najlepszych zawodniczek polskiej ligi zaczął wybierać Przegląd Sportowy.
pogrubienie – oznacza zawodniczkę, która uzyskała tytuł MVP sezonu regularnego
(x) – liczba w nawiasie oznacza kolejne wybory do I składu tej samej zawodniczki

</doc>
<doc id="3979003" url="https://pl.wikipedia.org/wiki?curid=3979003" title="Łazienowski Potok">
Łazienowski Potok

Łazienowski Potok – potok, lewy dopływ Lepietnicy.
Zlewnia potoku znajduje się w Gorcach, poza granicami Gorczańskiego Parku Narodowego. Potok ma dwa cieki źródłowe w lesie na północnych zboczach grzbietu Bukowiny Obidowskiej opadającego do Klikuszowej. Wypływają w dolinkach wciosowych na wysokości 840 m i 830 m. Łączą się z sobą na wysokości około 737 m. Od tego miejsca potok płynie jednym korytem, początkowo na północ, potem zakręca na zachód. W zabudowanym obszarze Klikuszowej uchodzi do Lepietnicy na wysokości około 705 m.
Górna część zlewni Łazienowskiego Potoku to porośnięte lasem stoki górskie, środkowa pola uprawne, a dolna obszary zabudowane. Cały bieg potoku znajduje się we wsi Klikuszowa w województwie małopolskim, w powiecie nowotarskim, w gminie Nowy Targ.

</doc>
<doc id="3979007" url="https://pl.wikipedia.org/wiki?curid=3979007" title="Węgrów Potok">
Węgrów Potok

Węgrów Potok – potok, dopływ Lepietnicy. Jest ciekiem 4 rzędu. Cała jego zlewnia znajduje się w Gorcach, ale poza granicami Gorczańskiego Parku Narodowego. Wypływa w lesie, ze źródła na wysokości 927 m na północnych zboczach grzbietu Bukowiny Obidowskiej opadającego do Klikuszowej. Posiada kilka niewielkich dopływów. Spływa w kierunku północno-zachodnim, przed ujściem skręcając na zachód. W zabudowanym obszarze Obidowej uchodzi do Lepietnicy na wysokości około 715 m jako jej lewy dopływ.
Górna część zlewni Węgrów Potoku to porośnięte lasem stoki górskie, środkowa to położone na tych stokach pola uprawne, a dolna zabudowane obszary Obidowej w województwie małopolskim, w powiecie nowotarskim, w gminie Nowy Targ.
W dolnej części swojego biegu potok przepływa przez należące do Obidowej osiedle Węgier i stąd pochodzi jego nazwa.

</doc>
<doc id="3979013" url="https://pl.wikipedia.org/wiki?curid=3979013" title="Śnieżna Szczelina">
Śnieżna Szczelina

Śnieżna Szczelina – jaskinia, a właściwie schronisko, w Dolinie Kościeliskiej w Tatrach Zachodnich. Wejście do niej znajduje się w górnej części Wąwozu Kraków, w zboczu Wysokiego Grzbietu, powyżej ujścia Żlebu Trzynastu Progów, na wysokości 1613 metrów n.p.m. Jaskinia jest pozioma, a jej długość wynosi 5,5 metrów.
Opis jaskini.
Jaskinię stanowi poziomy, wysoki i szczelinowy korytarzyk zaczynający się w niewielkim szczelinowym otworze wejściowym, a kończący szczeliną nie do przejścia.
Przyroda.
W jaskini brak jest nacieków. Ściany są wilgotne, rosną na nich rośliny kwiatowe i paprocie. Na końcu korytarzyka przez cały rok występuje lód.
Historia odkryć.
Pierwszą wzmiankę o jaskini opublikował Z. Wójcik w 1969 roku. Jej plan i opis sporządziła R. Kardaś przy pomocy P. Herzyka i E. Kuźniak w 1977 roku.

</doc>
<doc id="3979031" url="https://pl.wikipedia.org/wiki?curid=3979031" title="Miroslav Fousek">
Miroslav Fousek

Miroslav Fousek (ur. 24 czerwca 1923, zm. 22 sierpnia 1993) – czechosłowacki kierowca wyścigowy i rajdowy.
Kariera.
Był fabrycznym kierowcą Škody, tworząc wspólnie z takimi kierowcami, jak Jaroslav Bobek, Milan Žid, Josef Srnský i in. tak zwaną ekipę „towarnich jezdców".
W rajdach debiutował w latach 50. Jego pilotami byli m.in. Viktor Krupička i Oldřich Horsák. Rywalizował w mistrzostwach Europy w takich zawodach, jak Viking Rally (1955), Tulpenrallye (1957), Rajd Polski (1960), Rajd Monte Carlo (1962), Rajd Vitava (1966) czy Alpenfahrt (1966). W 1960 roku był trzeci w Rajdzie „Za Mir i Drużbu”.
Škodami ścigał się także w wyścigach długodystansowych. Do największych sukcesów Fouska należy zajęcie szóstego miejsca w Grand Prix Brna 1950, drugie miejsce na Sachsenringu w 1953 roku oraz trzecie w wyścigu w Brnie rok później.
W wyścigach górskich uczestniczył w latach 50. W 1958 roku wygrał zawody w Mladej Boleslav oraz Lounach.
Jako kierowca samochodów jednomiejscowych ścigał się między innymi w Czechosłowackiej Formule 3, a także w Pucharze Pokoju i Przyjaźni. W 1967 roku w ramach Pucharu wygrał wyścig w Krakowie, natomiast rok później wygrał w Szczecinie i Štramberku i zdobył tytuł mistrzowski.

</doc>
<doc id="3979047" url="https://pl.wikipedia.org/wiki?curid=3979047" title="Górki (Nadma)">
Górki (Nadma)

Górki – część wsi Nadma w Polsce położona w województwie mazowieckim, w powiecie wołomińskim, w gminie Radzymin. 
Górki są częścią składową sołectwa Nadma.
W latach 1975–1998 Górki administracyjnie należały do województwa warszawskiego.

</doc>
<doc id="3979049" url="https://pl.wikipedia.org/wiki?curid=3979049" title="Jaworówka (Nadma)">
Jaworówka (Nadma)

Pólko – część wsi Nadma w Polsce położona w województwie mazowieckim, w powiecie wołomińskim, w gminie Radzymin. 
Jaworówka jest częścią składową sołectwa Nadma.
W latach 1975–1998 Jaworówka administracyjnie należała do województwa warszawskiego.

</doc>
<doc id="3979051" url="https://pl.wikipedia.org/wiki?curid=3979051" title="Pañamarca">
Pañamarca

Pañamarca – stanowisko archeologiczne położone w dolinie rzeki Nepeña w Peru, jeden z ośrodków kultury Moche.
Centralnym punktem osiedla jest monumentalna piramida schodkowa wzniesiona z cegły adobe, w pobliżu której rozciągają się rozległe place i budowle wzniesione na platformach. Wiele z budynków ozdobionych zostało malowidłami ściennymi, na których ukazano sceny wojenne i religijne, w tym ceremonię skłania ofiary z człowieka.

</doc>
<doc id="3979052" url="https://pl.wikipedia.org/wiki?curid=3979052" title="Teodor Bohosiewicz">
Teodor Bohosiewicz

Teodor Stanisław Bohosiewicz (ur. 9 listopada 1867 w Popielnikach k. Stanisławowa, zm. 24 czerwca 1948 w Krakowie) – polski stomatolog, profesor medycyny, kierownik klinki stomatologicznej we Lwowie.
Życiorys.
Absolwent (matura 1887) II gimnazjum we Lwowie. Medycynę studiował na Uniwersytecie Jagiellońskim, gdzie w 1895 roku uzyskał stopień doktora wszech nauk lekarskich. Od 1896 roku był chirurgiem, a następnie asystentem w klinice Uniwersytetu Jagiellońskiego. W latach 1897–1898 specjalizował się w chirurgii w Berlinie i Wiedniu. W latach 1898–1901 zorganizował, a następnie kierował pierwszą we Lwowie prywatną kliniką - ambulatorium zębno-lekarskim z 5 stanowiskami. Jako pierwszy zaproponował i zastosował do powszechnego użycia termin „stomatologia”. W dniu 5 maja 1903 roku został mianowany „prywatnym docentem stomatologii i dentystyki” na Uniwersytecie Jana Kazimierza we Lwowie, a od 1912 roku był profesorem na kierunku stomatologii, realizowanym przez katedrę chirurgii tego uniwersytetu. Od 1901 roku wspólnie z Andrzejem Gońką prowadził we Lwowie 4-5-tygodniowy kurs dentystyczny dla lekarzy. Kurs ten obejmował „naukę wyjmowania, leczenia i plombowania zębów materiałami plastycznymi”. W latach 1913–1939 był profesorem i kierownikiem kliniki stomatologicznej we Lwowie. W 1939 roku przeniósł się do Krakowa. 
Zmarł 24 czerwca 1948 roku w Krakowie, pochowany został na cmentarzu Rakowickim.
Publikacje naukowe (wybór).
Teodor Bohosiewicz wydał m.in. następujące prace: 

</doc>
<doc id="3979055" url="https://pl.wikipedia.org/wiki?curid=3979055" title="Kozia Góra (Nadma)">
Kozia Góra (Nadma)

Kozia Góra – część wsi Nadma w Polsce położona w województwie mazowieckim, w powiecie wołomińskim, w gminie Radzymin. 
Kozia Góra jest częścią składową sołectwa Nadma.
W latach 1975–1998 Kozia Góra administracyjnie należała do województwa warszawskiego.
Miejsce urodzenia Jana Skrzypińskiego, inżyniera, projektanta broni, współtwórcy pistoletu vis.

</doc>
<doc id="3979056" url="https://pl.wikipedia.org/wiki?curid=3979056" title="Tyreotoksyczne porażenie okresowe">
Tyreotoksyczne porażenie okresowe

Tyreotoksyczne porażenie okresowe (ang. TPP - thyreotoxic periodic paralysis) jest jednym z porażeń okresowych. Charakteryzuje się czasowym osłabieniem mięśni, głównie obręczy biodrowej i uda. Objawy występują na skutek hipokaliemii u predysponowanych (m.in. genetycznie) chorych z niewyrównaną nadczynnością tarczycy. Choroba ta najbardziej rozpowszechniona jest na Dalekim Wschodzie.

</doc>
<doc id="3979059" url="https://pl.wikipedia.org/wiki?curid=3979059" title="Rusawa (rzeka)">
Rusawa (rzeka)

Rusawa () – rzeka na Ukrainie, lewy dopływ Dniestru. Przepływa przez Wyżynę Podolską - przez rejony tomaszpolski i jampolski w obwodzie winnickim. Długość – 78 km, powierzchnia zlewni – 991 km².
Źródła Rusawy znajdują się opodal wsi Aleksandrówka, wpada do Dniestru na południe od Jampola.

</doc>
<doc id="3979064" url="https://pl.wikipedia.org/wiki?curid=3979064" title="Wyższa Szkoła Korpusu Bezpieczeństwa Narodowego">
Wyższa Szkoła Korpusu Bezpieczeństwa Narodowego



</doc>
<doc id="3979071" url="https://pl.wikipedia.org/wiki?curid=3979071" title="Rusawa">
Rusawa



</doc>
<doc id="3979082" url="https://pl.wikipedia.org/wiki?curid=3979082" title="Muzeum Holokaustu w Waszyngtonie">
Muzeum Holokaustu w Waszyngtonie



</doc>
<doc id="3979089" url="https://pl.wikipedia.org/wiki?curid=3979089" title="Andrzej Bieńkowski (satyryk)">
Andrzej Bieńkowski (satyryk)

Andrzej Wiesław Bieńkowski, ps. "Andrzej Rumian" (ur. 15 czerwca 1925 w Warszawie, zm. 28 kwietnia 2017 tamże) – polski satyryk, poeta i dziennikarz, uczestnik powstania warszawskiego.
Życiorys.
W powstaniu walczył jako kapral w kompanii „Aniela” baonu „Gustaw”, używał pseudonimów „Andrzej” oraz „Wit”. 5 września 1944 r. został ranny na ul. Traugutta. Przebywał w szpitalu przy ul. Koszykowej 45. Od 15 września 1944 r. w batalionie „Ruczaj”. Odznaczony Krzyżem Walecznych. Po powstaniu przebywał w niewoli niemieckiej w Stalagu VI J S.A. w Dorsten (numer jeniecki 140329).
Po wojnie mieszkał w Szkocji, gdzie przez rok uczęszczał w Dundee na Wydział Ekonomiczny college'u Uniwersytetu St. Andrews. Po powrocie do Polski studiował socjologię na Uniwersytecie Warszawskim. W 1947 roku podjął pracę w Wydawnictwie „Czytelnik”. Jest autorem przekładów literackich (m.in. utworów scenicznych) z języka angielskiego, które publikował w miesięcznikach i antologiach.
Współzałożyciel powojennego "Podwieczorku przy mikrofonie" i popularny autor oraz wykonawca tej audycji. Był również członkiem zespołu cyklicznej radiowej audycji satyryczno-rozrywkowej "Tu dziewiątka". Współpracował z tygodnikami Szpilki i Stolica oraz z kabaretem "Dudek". Był członkiem Koła Dziennikarzy Samodzielnych Stowarzyszenia Dziennikarzy Polskich.
Wydał w serii satyrycznych książek Biblioteka Stańczyka tomik "Nić porozumienia" zawierający „wiadomości z kraju i ze świata” wygłaszane wcześniej ze sceny "Podwieczorków". Od 1953 roku był członkiem Sekcji D – Autorów Utworów Literackich Małych Form Stowarzyszenia Autorów ZAiKS. Był stałym gościem warszawskiego Klubu Aktora SPATiF.
Pochowany na Cmentarzu Wojskowym na Powązkach w Warszawie (Kwatera: A 18; rząd: 6, grób: 4).

</doc>
<doc id="3979090" url="https://pl.wikipedia.org/wiki?curid=3979090" title="Kultura Moche">
Kultura Moche



</doc>
<doc id="3979091" url="https://pl.wikipedia.org/wiki?curid=3979091" title="Lista światowego dziedzictwa UNESCO w Afganistanie">
Lista światowego dziedzictwa UNESCO w Afganistanie

Lista światowego dziedzictwa UNESCO w Afganistanie – lista miejsc w Afganistanie wpisanych na Listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Afganistan 20 marca 1979 roku.
Obecnie (stan na wrzesień 2022 roku) na liście znajdują się dwa obiekty dziedzictwa kulturowego – obydwa obiekty znajdują się również na liście światowego dziedzictwa w zagrożeniu.
Na afgańskiej Liście informacyjnej UNESCO (liście obiektów, które Afganistan zamierza rozpatrzyć do zgłoszenia do wpisu na listę światowego dziedzictwa) znajdują się 4 obiekty (stan na wrzesień 2022 roku).
Obiekty na liście światowego dziedzictwa UNESCO.
Poniższa tabela przedstawia afgańskie obiekty na liście światowego dziedzictwa UNESCO:
Obiekty na afgańskiej Liście informacyjnej UNESCO.
Poniższa tabela przedstawia obiekty na afgańskiej Liście informacyjnej UNESCO:

</doc>
<doc id="3979092" url="https://pl.wikipedia.org/wiki?curid=3979092" title="Chatanga (wioska)">
Chatanga (wioska)



</doc>
<doc id="3979096" url="https://pl.wikipedia.org/wiki?curid=3979096" title="Gati (wioska w Nepalu)">
Gati (wioska w Nepalu)



</doc>
<doc id="3979097" url="https://pl.wikipedia.org/wiki?curid=3979097" title="Grootegast (wioska)">
Grootegast (wioska)



</doc>
<doc id="3979098" url="https://pl.wikipedia.org/wiki?curid=3979098" title="Transit O-9">
Transit O-9

Transit O-9 – amerykański wojskowy satelita nawigacyjny; dziewiąty statek Transit serii operacyjnej.
Stanowił część systemu nawigacji dla okrętów podwodnych US Navy przenoszących pociski balistyczne typu UGM-27 Polaris. Zbudowany przez Naval Avionics Facility, następnie zmodyfikowany przez APL. Pracował jedynie 7-11 miesięcy, głównie z powodu użycia komponentów niskiej jakości. 
Satelita pozostaje na orbicie okołoziemskiej, której trwałość szacuje się na około 200 lat.

</doc>
<doc id="3979099" url="https://pl.wikipedia.org/wiki?curid=3979099" title="Qaragöl">
Qaragöl

Qaragöl – jezioro w Azerbejdżanie, w Górskim Karabachu, w rejonie Laçın.
Jezioro ma powierzchnię 1,8 km², jego maksymalna głębokość wynosi 10 m. Znajduje się na wysokości bezwzględnej 2666 m n.p.m.
Jezioro usytuowane jest na północny wschód od szczytu Böyük Işıqlı, w pobliżu miasta Gandża.

</doc>
<doc id="3979111" url="https://pl.wikipedia.org/wiki?curid=3979111" title="Táňa Fischerová">
Táňa Fischerová

Táňa Fischerová, właśc. Taťana Fischerová (ur. 6 czerwca 1947 w Pradze, zm. 25 grudnia 2019) – czeska aktorka, pisarka i polityk, parlamentarzystka, kandydatka w wyborach prezydenckich w 2013.
Życiorys.
W połowie lat 60. studiowała na uczelni artystycznej JAMU w Brnie. Porzuciła studia po dwóch latach, podejmując pracę w praskim teatrze Činoherní klub, gdzie była zatrudniona do 1973. Później współpracowała z różnymi teatrami, grała też w filmach reżyserowanych m.in. przez Karela Kachyňę i Jaromila Jireša.
W 1989 sygnowała odezwę "Několik vět" przygotowaną przez środowisko Karty 77. W 1998 powołana do rady fundacji Vize 97, którą założyli Dagmar Havlová i Václav Havel. W latach 2002–2006 sprawowała mandat deputowanej do Izby Poselskiej z ramienia Unii Wolności.
W styczniu 2013 wystartowała w pierwszych bezpośrednich wyborach prezydenckich, jej kandydaturę wystawiła Partia Zielonych. W pierwszej turze głosowania otrzymała 3,2% głosów, zajmując 7. miejsce wśród 9 kandydatów.
Była autorką i współautorką kilku książek, m.in. "Bílý den... a jiné příběhy" (1999), "Světliny 2: putování k polednám" (2006), "Láska nevládne, láska tvoří: hledání cest k proměně společnosti" (2012).

</doc>
<doc id="3979114" url="https://pl.wikipedia.org/wiki?curid=3979114" title="Mot (raper)">
Mot (raper)

Mot (ros. Мот) właściwie: Matwiej Aleksandrowicz Mielnikow (ros. Матвей Александрович Мельников) (ur. 2 marca 1990 w Krymsku) – rosyjski raper i piosenkarz. Były uczestnik muzycznego projektu Soul Kitchen, a od 2013 roku artysta należący do Black Star Inc.
Życiorys.
Matwiej urodził się w Krymsku. W wieku 5 lat wraz z rodziną przeprowadził się do Krasnodaru. Po 9 latach nauki, w wieku 15 lat, przeprowadził się do Moskwy. Wtedy zaczął się jego entuzjazm hip-hopem, równocześnie był zainteresowany śpiewem i tańcami. W szkole średniej brał udział w szkolnych przedstawieniach teatralnych. Po ukończeniu szkoły ze złotym medalem, zaczął naukę na Uniwersytecie Moskiewskim na wydziale ekonomista-menedżer. W 2012 roku obronił dyplom i został absolwentem studiów. Na jednym z wywiadów wyjawił, że ma greckie pochodzenie.
Twórczość.
Pierwsze piosenki Mot zaczął pisać w 2006 roku, przedstawiały jego drażniący freestyle, dedykowane rosyjskiemu rapu. Potem muzyk zaczął pisać bardziej poważne skomponowane przez kasty muzyczne i CunninLynguists. W 2007 roku Matwiej zaczął nagrywać w studiu GGLS. W 2009 roku brał udział w „Bitwie o szacunek”, gdzie wśród 2000 uczestników trafił na Top-40. Tam za radą Ligalajza zmienił swój nick «BthaMoT2bdabot» nа «Мот». W 2011 roku wystąpił na Łużnikach w pierwszym międzynarodowym szczycie hip-hop, gdzie pomimo znanych rosyjskim raperów przyjechali: Onyx i Raekwon.
Debiutancki album Mota został wydany w styczniu 2011 roku pod nazwą "Remote." Płyta zawierała 12 utworów, którymi nagrał z Ilejem Kirejewym, Kathrin Mokko i ms. Sounday. Ten album jak i większość wcześniejszych prac artysty były zapisane z Denisem KOKA, We wrześniu 2011 roku był przedstawiony klip dla «Миллионы звёзд».
W lutym 2012 roku ujrzał światło dzienne nowy album pod nazwą "Ремонт," gdzie jest zapisanych 12 piosenek z uczestnictwem: L'Onea, LIYA, Katii Nowej, Ilja Kirejew. W październiku ukazał się klip do piosenki «К берегам». Był zaangażowany również w rodzinnym mieście Krymsku, gdzie wcześniej w lipcu tego samego roku była powódź. Prezentacja klipu odbyła się 5 października w klubie Looking Rooms. Według strony Rap.ru klip «К берегам» był w 5 najlepszych rosyjskich klipów października 2012. Sam utwór został ukazany w filmie dokumentalnym ,Fair Game: autostopem" pokazanego na kanale Moskwa-24.
W połowie stycznia 2013 roku Mot opuszcza Soul Kitchen i staje się artystą Black Star Inc. Na początku marca wyszedł pierwszy singiel w tej wytwórni pod nazwą «#МотСтелетЧоСели». Też to tej piosenki został nakręcony klip, reżyserem który stworzył to video był Rustam Romanow. Też Mot pracował nad swoim trzecim albumem pod nazwą "Чёрточка", który został wypuszczony jesienią 2013.
14 marca 2016 wypuszczony został czwarty studyjny album "Наизнанку", Włączył ze sobą wiele innych piosenkarzy: Jah Khalib, Bianka, Music Hayk i Artiomom Piwowarowy.
7 marca 2017 roku na koncercie Jegora Krida w Crocus Hall City Mot i Krid przedstawili piosenkę «Засыпай», później ten utwór wszedł w drugi studyjny album Jegora "Что они знают?."
W 2017 roku wypuścił szósty studyjny album "Добрая музыка клавиш."

</doc>
<doc id="3979115" url="https://pl.wikipedia.org/wiki?curid=3979115" title="Elnur Amanov">
Elnur Amanov

Elnur Sakit oğlu Amanov (ur. 13 lipca 1977) – azerski zawodnik taekwondo, czterokrotny medalista mistrzostw Europy.
Czterokrotnie zdobył medale mistrzostw Europy w kategorii do 58 kg. Po raz pierwszy na podium tych zawodów stanął w 2002 roku w Samsun, zdobywając brązowy medal. W 2004 roku w Lillehammer i w 2005 roku w Rydze został wicemistrzem Europy, a w 2008 roku w Rzymie zdobył złoty medal.
We wrześniu 2006 roku zajął trzecie miejsce w zawodach Pucharu Świata w Bangkoku.
Sześciokrotnie uczestniczył w mistrzostwach świata w latach 1995–2009, jednak ani razu nie został ich medalistą. Najlepszy rezultat osiągnął w 2005 roku, na mistrzostwach w Madrycie – dotarł wówczas do ćwierćfinału. 
Dwukrotnie stanął na podium wojskowych mistrzostw świata w kategorii wagowej do 54 kg – w 1999 roku w Karlovacu zdobył brąz, a dwa lata później w Woensdrecht srebro.
Był jednym z członków komitetu organizacyjnego igrzysk europejskich w Baku w 2015 roku. Za organizację został nagrodzony dyplomem honorowym przez prezydenta Azerbejdżanu, İlhama Əliyeva.

</doc>
<doc id="3979116" url="https://pl.wikipedia.org/wiki?curid=3979116" title="Witalij Krywycki">
Witalij Krywycki

Witalij Krywycki SDB (ur. 19 sierpnia 1972 w Odessie) – ukraiński biskup rzymskokatolicki, biskup diecezjalny kijowsko-żytomierski od 2017.
Życiorys.
Pochodzi z rodziny polskiej (ojciec z Krzywickich, matka z Kamińskich).
Święcenia kapłańskie otrzymał 24 maja 1997 w zgromadzeniu salezjanów. Pracował w zakonnych parafiach na terenie Ukrainy (m.in. w Odessie i Przemyślanach).
30 kwietnia 2017 papież Franciszek mianował go biskupem diecezjalnym kijowsko-żytomierskim. Sakry udzielił mu 24 czerwca 2017 nuncjusz apostolski na Ukrainie – arcybiskup Claudio Gugerotti.

</doc>
<doc id="3979119" url="https://pl.wikipedia.org/wiki?curid=3979119" title="Vitaliy Krivitskiy">
Vitaliy Krivitskiy



</doc>
<doc id="3979122" url="https://pl.wikipedia.org/wiki?curid=3979122" title="Dəmiraparançay">
Dəmiraparançay

Dəmiraparançay – rzeka w Azerbejdżanie. Bierze początek na południowym zboczu Pasma Głównego ("Baş Qafqaz silsiləsi") – środkowej części Wielkiego Kaukazu, w rejonie Qəbələ, na wysokości 3850 m n.p.m. Uchodzi lewobrzeżnie do Türyançay.
Ma 69 km długości. Zlewnia zajmuje powierzchnię 596 km².

</doc>
<doc id="3979124" url="https://pl.wikipedia.org/wiki?curid=3979124" title="Göyçay (rzeka)">
Göyçay (rzeka)

Göyçay – rzeka w Azerbejdżanie. Bierze początek po południowej stronie Wielkiego Kaukazu. Uchodzi lewobrzeżnie do Kury.
Ma 113 km długości. Zlewnia zajmuje powierzchnię 1770 km².
Nad rzeką położone jest miasto Göyçay.

</doc>
<doc id="3979126" url="https://pl.wikipedia.org/wiki?curid=3979126" title="Astaraçay">
Astaraçay

Astaraçay (pers. آستاراچای, "Astaraczaj") – rzeka w Azerbejdżanie i w Iranie. Bierze początek w Górach Tałyskich, w rejonie Lenkoran. Uchodzi bezpośrednio do Morza Kaspijskiego.
Ma ok. 30 km długości. Zlewnia zajmuje powierzchnię 242 km². Odcinek rzeki stanowi fragment granicy irańsko-azerskiej.

</doc>
<doc id="3979127" url="https://pl.wikipedia.org/wiki?curid=3979127" title="Arpa">
Arpa

Arpa (hy.) lub Arpaçay (az.) – rzeka w Armenii i w Azerbejdżanie. Bierze początek w Górach Zangezurskich, na wysokości 2985 m n.p.m. Uchodzi lewostronnie do Araksu, na wysokości 780 m n.p.m.
Ma 126 km lub 128 km długości. Zlewnia zajmuje powierzchnię 2630 km².
Wykorzystywana w rolnictwie do nawadniania, przez co latem dolny jej odcinek wysycha i nie dopływa do Araksu.

</doc>
<doc id="3979128" url="https://pl.wikipedia.org/wiki?curid=3979128" title="Bolgarçay">
Bolgarçay

Bolgarçay – rzeka w Azerbejdżanie i w Iranie. Bierze początek na północnych stokach Gór Tałyskich. Uchodzi do jeziora Mahmudçala gölü.
Ma 134 km długości. Zlewnia zajmuje powierzchnię 2170 km².
Odcinek rzeki, jej górny i środkowy bieg, stanowi granicę pomiędzy Azerbejdżanem a Iranem.

</doc>
<doc id="3979129" url="https://pl.wikipedia.org/wiki?curid=3979129" title="Fəqan Umudov">
Fəqan Umudov

Fəqan Haqverdi oğlu Umudov (ur. 1 kwietnia 1979) – azerski zawodnik taekwondo, dwukrotny srebrny medalista mistrzostw Europy.
Kariera sportowa.
Dwukrotnie został wicemistrzem Europy seniorów w kategorii wagowej do 78 kg. Dokonał tego w 1998 roku w Eindhoven i w 2002 roku w Samsun.
W 1996 roku w Zagrzebiu został młodzieżowym mistrzem Europy w kategorii do 72 kg. W tym samym roku w Barcelonie został młodzieżowym wicemistrzem świata w tej kategorii.
W 1999 roku w Poreču wystąpił w światowych kwalifikacjach do igrzysk olimpijskich w Sydney, jednak nie zapewnił sobie kwalifikacji – odpadł w 1/8 finału.
Czterokrotnie uczestniczył w mistrzostwach świata w latach 1997–2003, jednak ani razu nie został ich medalistą. W pierwszych trzech startach odpadł w 1/32 finału. Najlepszy rezultat osiągnął w czwartym starcie, w 2003 roku, na mistrzostwach w Garmisch-Partenkirchen – dotarł wówczas do 1/8 finału. 
Dwukrotnie stanął na podium wojskowych mistrzostw świata w kategorii wagowej do 78 kg – w 1999 roku w Karlovacu i w 2002 roku w Fort Hood zdobył brązowe medale.

</doc>
<doc id="3979130" url="https://pl.wikipedia.org/wiki?curid=3979130" title="Fagan Umudov">
Fagan Umudov



</doc>
<doc id="3979134" url="https://pl.wikipedia.org/wiki?curid=3979134" title="Dow Ben-Me’ir">
Dow Ben-Me’ir

Dow Ben-Me’ir (hebr.: דב בן-מאיר, ang.: "Dov Ben-Meir", ur. 11 sierpnia 1927 w Ciechocinku, zm. 21 marca 2020 w Tel Awiwie) – izraelski politolog, pisarz i polityk, w latach 1981–1988 poseł do Knesetu z listy Koalicji Pracy.
Życiorys.
Urodził się 11 sierpnia 1927 w Ciechocinku. W 1935 wyemigrował wraz z rodziną do Palestyny. Ukończył szkołę średnią rolniczą w Pardes Channie. Od 1946 do 1954 zasiadał we władzach krajowych ruchu Meuchedet. W 1947 był wśród założycieli kibucu Majan Baruch, w którym mieszkał i działał do 1953. Ukończył ekonomię i politologię na Uniwersytecie Hebrajskim w Jerozolimie.
W latach 1954–1962 kierował działem publikacji w biurze premiera, następnie był założycielem i dyrektorem generalnym izraelskiego stowarzyszenia chorych na raka (1962–1967). W 1969 opublikował pierwszą książkę. W latach 1970–1976 przewodniczył Partii Pracy w dystrykcie Tel Awiwu, zaś w latach 1976–1983 przewodniczył organizacji związkowej Histadrut w tym regionie oraz zasiadał w jej krajowych władzach. W tym czasie opublikował kilka książek, m.in. leksykon Histadrutu oraz jego historię.
W wyborach parlamentarnych w 1981 po raz pierwszy dostał się do izraelskiego parlamentu z listy Koalicji Pracy. W dziesiątym Knesecie zasiadał w komisjach spraw wewnętrznych i ochrony środowiska oraz pracy i opieki społecznej.
Od 1983 do 1989 był pierwszym zastępcą burmistrza Tel Awiwu odpowiedzialnym za miejskie przedsiębiorstwa, ruch drogowy oraz nazewnictwo. W kolejnych wyborach uzyskał reelekcję. W Knesecie jedenastej kadencji był zastępcą przewodniczącego parlamentu i zasiadał w komisjach ds. absorpcji imigrantów oraz spraw wewnętrznych i ochrony środowiska. W kolejnych wyborach utracił miejsce w parlamencie. W latach 1989–1990 pracował w Ministerstwie Finansów jako doradca Szimona Peresa ds. krajów niemieckojęzycznych.
Od 1990 pracował jako doradca ekonomiczny niemieckich przedsiębiorstw inwestujących w Izraelu, Jordanii i Autonomii Palestyńskiej oraz wykładowca w college’u w Bet Berl oraz w Instytucie Technologii Technion w Hajfie. Był także redaktorem naczelnym "Encyklopedii Tel Awiwu" oraz dwóch publikacji wspomnieniowych o Icchaku Rabinie.

</doc>
<doc id="3979135" url="https://pl.wikipedia.org/wiki?curid=3979135" title="Dow Ben Me’ir">
Dow Ben Me’ir



</doc>
<doc id="3979136" url="https://pl.wikipedia.org/wiki?curid=3979136" title="Dov Ben-Meir">
Dov Ben-Meir



</doc>
<doc id="3979142" url="https://pl.wikipedia.org/wiki?curid=3979142" title="Łąki (rejon wołoczyski)">
Łąki (rejon wołoczyski)

Łąki (ukr. Лонки) – wieś w rejonie wołoczyskim obwodu chmielnickiego Ukrainy.
Była to rodzinna miejscowość profesora Stanisława Trzebińskiego.

</doc>
<doc id="3979145" url="https://pl.wikipedia.org/wiki?curid=3979145" title="Aleia Hobbs">
Aleia Hobbs

Aleia Hobbs (ur. 24 lutego 1996) – amerykańska lekkoatletka specjalizująca się w biegach sprinterskich.
Dwukrotna medalistka mistrzostw panamerykańskich juniorów w 2015.
W 2021 biegła w eliminacjach sztafety 4 × 100 metrów podczas igrzysk olimpijskich w Tokio, awansując do finału. Nie znalazła się jednak w składzie na bieg finałowy, a jej koleżanki z reprezentacji wywalczyły srebro. Rok później zdobyła złoty medal za bieg w eliminacjach sztafety podczas mistrzostw świata w Eugene. Indywidualnie zajęła wówczas szóste miejsce na dystansie 100 metrów.
Medalistka mistrzostw USA.

</doc>
<doc id="3979152" url="https://pl.wikipedia.org/wiki?curid=3979152" title="Zahid Məmmədov">
Zahid Məmmədov

Zahid Məmmədov (ur. 16 września 1981) – azerski zawodnik taekwondo, brązowy medalista mistrzostw świata, srebrny medalista mistrzostw Europy.
W 2003 roku w Garmisch-Partenkirchen zdobył brązowy medal mistrzostw świata w kategorii do 54 kg. Trzy lata później w Bonn został srebrnym medalistą mistrzostw Europy w tej samej kategorii wagowej. 
W 1998 roku w Stambule zdobył brązowy medal młodzieżowych mistrzostw świata w kategorii do 48 kg.
W 2006 roku zwyciężył w zawodach German Open w Bonn w kategorii do 54 kg, a dwa lata później w Baku był drugi w Azerbayan Open w tej samej kategorii wagowej.

</doc>
<doc id="3979154" url="https://pl.wikipedia.org/wiki?curid=3979154" title="Zahid Mammadov">
Zahid Mammadov



</doc>
<doc id="3979162" url="https://pl.wikipedia.org/wiki?curid=3979162" title="Dow Ben-Meir">
Dow Ben-Meir



</doc>
<doc id="3979168" url="https://pl.wikipedia.org/wiki?curid=3979168" title="Natalia Bartosiewicz">
Natalia Bartosiewicz

Natalia Bartosiewicz (ur. 25 maja 1996) – polska lekkoatletka, sprinterka.
Osiągnięcia.
Brązowa medalistka mistrzostw Polski seniorów w sztafecie 4 × 400 metrów (2016). Medalistka mistrzostw Polski juniorów i młodzieżowców..

</doc>
<doc id="3979171" url="https://pl.wikipedia.org/wiki?curid=3979171" title="Konfederacja Rodzimowiercza">
Konfederacja Rodzimowiercza

Zrzeszenie Polskich Wspólnot Rodzimowierczych Konfederacja Rodzimowiercza – związek polskich rodzimowierczych wspólnot i związków wyznaniowych, powołany 23 sierpnia 2015 roku podczas III Ogólnopolskiego Wiecu Rodzimowierczego w Łysogórach.
Celem Konfederacji jest reprezentacja i koordynacja działań polskiego środowiska rodzimowierczego. Począwszy od 2016 roku KR pełni rolę organizatora Ogólnopolskiego Zjazdu i Wiecu Rodzimowierczego, a także wydawcy „Kalendarza Słowiańskiego”. Oprócz tego z ramienia Konfederacji zorganizowano w maju 2016 roku pierwsze od 500 lat obchody święta Stado, będące jednocześnie największymi obchodami rodzimowierczymi w historii współczesnego rodzimowierstwa w Polsce.
Wspólnoty członkowskie.
Wspólnoty, które powołały Konfederację:
Wspólnoty, które dołączyły w późniejszym czasie:
Drzewo Przodków.
"Drzewo Przodków" – stowarzyszenie powstałe w 2014 roku, działające na terenie Warszawy. Działalność stowarzyszenia koncentruje się na rewitalizacji religii Słowian na terenie RP.
Stowarzyszenie „Gontyna”.
"Stowarzyszenie „Gontyna”" – stowarzyszenie powstałe w 2009 roku w Bielinach. Zajmuje się organizacją wypoczynku, badaniami naukowymi, działaniami artystycznymi (rzeźba i instalacje, poezja, malarstwo), rekonstrukcją historyczną oraz organizacją obchodów słowiańskich świąt.
Grupa organizuje wycieczki o charakterze kulturoznawczym i etnograficznym. Jest jednym z inicjatorów organizacji Ogólnopolskiego Wiecu Rodzimowierczego, współprowadzi portal poświęcony dawnym polskim wierzeniom. Prowadzi zajęcia na temat historii oraz etnicznych wierzeń Słowian w szkołach, działa również w odtwórstwie historycznym.
Stowarzyszenie Rodzimowierców Pomorskich „Jantar”.
"Stowarzyszenie Rodzimowierców Pomorskich „Jantar”" – wspólnota rodzimowiercza zarejestrowana jako stowarzyszenie zwykłe w Gdańsku i działająca na terenie Trójmiasta. Do listopada 2016 roku nosiła nazwę „Rodzimowiercy Pomorscy”. Do celów Stowarzyszenia należą krzewienie dziedzictwa słowiańskich mieszkańców ziem dzisiejszej RP oraz kontynuowanie etnicznych tradycji duchowych Słowian ze szczególnym uwzględnieniem terenów Pomorza.
Stowarzyszenie „Kałdus”.
"Stowarzyszenie „Kałdus”" – stowarzyszenie rodzimowiercze działające w Toruniu od 2014 roku i zarejestrowane w grudniu 2015 roku. Stowarzyszenie zajmuje się propagowaniem oraz zgłębianiem kultury i wierzeń Słowian; organizuje obchody świąt rodzimowierczych. Z inicjatywy członkiń Stowarzyszenia „Kałdus” organizowany jest cykl spotkań pod hasłem „Krąg Kobiet”.
Krąg Radogost.
"Krąg Radogost" – wspólnota rodzimowiercza działająca na terenie Łodzi. Jako grupa nieformalna działa od 2009 roku, oficjalnie została założona w 2014 roku po II Ogólnopolskim Zjeździe Rodzimowierczym. Oprócz obchodów słowiańskich świąt, Krąg Radogost organizował dotychczas m.in. warsztaty dla szkół podstawowych dotyczące słowiańskiej obrzędowości. Grupa ściśle współpracuje z grupą rekonstrukcji historycznej „Leśny Witeź”.
Gromada „Swarga”.
"Gromada „Swarga”" – łódzka wspólnota rodzimowiercza. Celem wspólnoty jest kultywowanie słowiańskiej tożsamości Polaków oraz rodzimej tradycji, kultury i religii. Gromada „Swarga” organizuje m.in. obchody świąt rodzimowierczych czy Łódzkie Spotkania Słowiańskie. Żercą Gromady jest Arkadiusz Bartwicki.
Gromada „Wanda”.
"Gromada „Wanda”" – nieformalne stowarzyszenie kulturowo-rodzimowiercze z siedzibą w Krakowie, założone w czerwcu 2012 roku. Skupia rodzimowierców z obszaru Małopolski. Działalność Gromady „Wanda” polega na organizowaniu Wieczorów Tradycji Słowiańskiej i Wieczorów Dyskusyjnych, a także akcji artystycznych, charytatywnych i krajoznawczych, jak np. Festiwal Poezji i Sztuki Rodzimowierczej. Ponadto stowarzyszenie prowadzi Biblioteczkę Gromady „Wanda”, gromadzącą trudno dostępne pozycje wydawnicze oraz corocznie współtworzy wraz z innymi małopolskimi oraz śląskimi rodzimowiercami „Kalendarz Słowiański”.
Grupa WiD.
"Grupa WiD (Wiedza i Dzieło)" – organizacja rodzimowiercza powstała w 2006 roku, mająca na celu ocalenie śladów i rozpowszechnianie wśród ogółu społeczeństwa świadomości o istnieniu religii oraz kultury przedchrześcijańskiej na terytorium Polski. Grupa prowadzi własną stację o nazwie "Rodzimowiercze Radio Internetowe „RadioWid”", organizuje prezentacje o tematyce słowiańskiej m.in. w szkołach czy w radiu, prowadzi patronaty nad płytami i festiwalami muzyki folkowej. Posiada własny zespół muzyczny. Ponadto grupa współpracuje z zagranicznymi społecznościami rodzimowierców i organizuje osiem razy w roku obrzędy rodzimowiercze.
Stowarzyszenie „Żertwa”.
"Stowarzyszenie „Żertwa”" – kulturowo-wyznaniowe stowarzyszenie rodzimowiercze zarejestrowane w 2011 roku w Bydgoszczy. Zajmuje się ochroną oraz propagowaniem wiedzy o religii, kulturze i historii Słowian. Aktualnym prezesem stowarzyszenia jest Patryk Wierzchoń.
Celem stowarzyszenia jest:
Początki stowarzyszenia przypadają na rok 2010, w tym czasie stowarzyszenie współuczestniczyło w organizacji kilku świąt rodzimowierczych na głównym terenie swojego działania, tj. w województwie kujawsko-pomorskim. Oprócz obchodów słowiańskich świąt organizuje m.in. wycieczki o charakterze etnograficznym i historycznym czy wykłady o rodzimowierstwie i wierzeniach Słowian. Jest jedną z organizacji, które zainicjowały Ogólnopolski Zjazd Rodzimowierczy.

</doc>
<doc id="3979173" url="https://pl.wikipedia.org/wiki?curid=3979173" title="Marco Girolamo Vida">
Marco Girolamo Vida

Marco Girolamo Vida (łac. Marcus Hieronymus Vida) – włoski duchowny katolicki, biskup, humanista i poeta nowołaciński.
Życiorys.
Marco Girolamo Vida urodził się najprawdopodobniej w Kremonie w 1485. Na chrzcie otrzymał imię Marcantonio, które zmienił na Marco Girolamo, wstępujac do zakonu Kanoników Regularnych Laterańskich. Wybrał karierę duchownego rzymskokatolickiego. Przebywał na dworze papieża Leona X. W 1532 papież Klemens VII podniósł go do godności biskupa Alby. Vida uczestniczył w soborze trydenckim. Zmarł 27 IX 1566 w Albie.
Twórczość.
Marco Girolamo Vida jest jednym z najważniejszych poetów nowołacińskich. W młodości napisał dwa poematy "Scacchiae-Ludus" i "Bombyx". Zasłynął napisanym na polecenie Leona X eposem "Christias" ("Chrystiada"), opowiadającym o życiu Jezusa w stylu Wergiliusza. Utwór ten był przekładany na wiele języków, w tym na chorwacki i ormiański. Oprócz tego opublikował traktat w heksametrach "De arte poetica" (1527).
Wpływ.
"Chrystiada" była utworem niezwykle popularnym. W XVI wieku doczekała się prawie 40 wydań. Wywarła wpływ na wielu poetów, w tym na Abrahama Cowleya i Johna Miltona.
Przekłady.
"Chrystiadę" na język angielski przełożył James Gardner. Na włoski oktawą przetłumaczył ją Domenico Bartolini. Poemat "Scacchiae-Ludus" sparafrazował jako "Szachy" Jan Kochanowski.

</doc>
<doc id="3979177" url="https://pl.wikipedia.org/wiki?curid=3979177" title="Puchar Pokoju i Przyjaźni 1970">
Puchar Pokoju i Przyjaźni 1970

Sezon 1970 Pucharu Pokoju i Przyjaźni – ósmy sezon Pucharu Pokoju i Przyjaźni. Mistrzem wśród kierowców został Vladislav Ondřejík (Lotus 41C), natomiast mistrzostwo narodów wywalczyła Czechosłowacja.
Punktacja.
"Źródło: teamdan.com"
Kalendarz wyścigów.
"Źródło: formula2.net"

</doc>
<doc id="3979178" url="https://pl.wikipedia.org/wiki?curid=3979178" title="RadioWiD">
RadioWiD



</doc>
<doc id="3979180" url="https://pl.wikipedia.org/wiki?curid=3979180" title="Avtovağzal (stacja metra)">
Avtovağzal (stacja metra)

Avtovağzal – jedna z dwóch stacji metra w Baku na "fioletowej" linii 3. 
Została otwarta 19 kwietnia 2016 roku. Uroczystego otwarcia dokonał prezydent Azerbejdżanu, İlham Əliyev.
Jest jedną z dwóch stacji trzeciej linii metra w Baku. Prowadzi do Memar Əcəmi-2, na której istnieje możliwość przesiadki na drugą linię metra.
Do stacji prowadzą schody ruchome, zainstalowana jest również winda dla osób niepełnosprawnych.

</doc>
<doc id="3979183" url="https://pl.wikipedia.org/wiki?curid=3979183" title="Żeneta tygrysia">
Żeneta tygrysia

Żeneta tygrysia ("Genetta tigrina") – gatunek ssaka z podrodziny wiwer (Viverrinae) w rodzinie wiwerowatych (Viverridae). Ssak ten występuje w południowej Afryce i według IUCN nie jest zagrożony wyginięciem.
Zasięg występowania.
Żeneta tygrysia występuje w zależności od podgatunku:
Taksonomia.
Gatunek po raz pierwszy opisał w 1776 roku niemiecki zoolog Johann von Schreber, nadając mu nazwę "Viverra tigrina". Jako miejsce typowe odłowu holotypu Schreber wskazał Przylądek Dobrej Nadziei () w Południowej Afryce. Podgatunek "methi" po raz pierwszy opisał w 1948 roku południowoafrykański zoolog Austin Roberts, bazując na okazie odłowionym u ujścia rzeki Umzigaba w Pondoland.
Wcześniej takson ten był uważany za gatunek konspecyficzny z "G. maculata", jednak badania przeprowadzone w 2003 roku wsparły ważność tego taksonu. Rozpoznano dwa podgatunki.
Etymologia.
Nazwa rodzajowa: starofr. "genette" – żeneta. Epitet gatunkowy: "tigrine" – tygrysi, okratowany lub pasiasty jak tygrys, od "tigris", "tigridis" – tygrys, od "tigris", τιγριδος "tigridos" – tygrys. Epitet "methi" jest eponimem honorującym szwagra Austina Robertsa, Bertie Metha, który dostarczył okaz typowy.
Morfologia.
Długość ciała samców 46–58 cm, samic 42,7–56 cm, długość ogona samców 39–45,9 cm, samic 38,5–43,2 cm, długość tylnej stopy samców 8–9 cm, samic 7,7–8,5 cm, długość ucha samców 3,6–5,5 cm, samic 3,9–4,3 cm; masa ciała samców 1,6–2,1 kg, samic 1,4–1,9 kg. Brak wyraźnego dymorfizmu płciowego, samce są nieznacznie większe i cięższe od samic. Sierść jest koloru białożółtego lub szarego, na brzuchu szara lub białawoszara. Pasy na karku są dobrze zdefiniowane. Ciągły, pas grzbietowy koloru czarnego zaczyna się tuż za ramieniem. Na udach i ramionach występują duże plamy. Na twarzy znajduje się dobrze oznakowana maska, na pysku ciągnie się cienka, ciemna i pionowa linia; nad i pod oczami dobrze widoczne białe plamki. Długi ogon ma od siedmiu do ośmiu bladych pierścieni na przemian z ciemnymi. Szerokość bladych pierścieni w stosunku do ciemnych w środku ogona wynosi 50–75%; ciemne włosy otaczają ostatni jasny pierścień; końcówka ogona jest całkowicie ciemna. Tylne łapy są ciemne, z cienkim rzędem bladych włosów na ich przedniej powierzchni; tylna część przedramienia również jest ciemna. Górne części przedniej nóg i tylnych łap są lekko cętkowane. Posiada dwie pary sutków. Czaszka ma cienki grzebień strzałkowy. Tylna komora ucha wewnętrznego jest spłaszczona w porównaniu z komorą przednią i ma po stronie zewnętrznej ciągłą, krzywą linię. Wzór zębowy: I formula_1 C formula_2 P formula_3 M formula_4 = 40.
Ekologia.
Żeneta tygrysia zamieszkuje lasy, niziny, górskie fynbosy (wrzosowiska); często przebywa wśród gęstej roślinności. Czasami przebywa również w strefach nadbrzeżnych oraz w zaroślach i na otwartych obrzarach. Wydaje się być gatunkiem nocnym: podczas badania w byłym Kraju Przylądkowym stwierdzono aktywność nocną. Jeden ssak był obserwowany jak odpoczywał w ciągu dnia w wydrążonym dębie, trzy metry nad ziemią. Prowadzi raczej samotniczy tryb życia, samicy podczas godów może towarzyszyć partner lub młode z ostatniego miotu. Terytorium osobnicze w Kwa-Zulu-Natal wynosi 50–100 ha.
Dieta żenety tygrysiej obejmuje gryzonie (afrosawannik namibijski ("Micaelamys namaquensis") i uszkor bagienny ("Otomys irroratus")), ptaki (kazarka egipska ("Alopochen aegyptiaca") oraz gołębie (Columbidae)), owady (chrząszcze (Coleoptera) i prostoskrzydłe (Orthoptera)), pająki, dwuparce, kraby słodkowodne, dżdżownice oraz rośliny (nasiona, liście i trawa). Obserwowano ją również żerującą na wysypiskach śmieci. W prowincji Przylądkowej Wschodniej 372 odchody zawierały bezkręgowce (stawonogi, wije i pierścienice), kręgowce (małe ssaki, ptaki, gady i ryby), owoce i inne części roślin; dominującymi resztkami w odchodach były owady i trawa. Występuje zależność składu diety między siedliskiem a porami roku, co wydaje się być zależne od dostępności pokarmu. Ptaki pojawiają się rzadko w diecie, osiągając szczyt w okresie zimy i wiosny.
Okres rozrodczy jest słabo poznany; młode najprawdopodobniej rodzą się od stycznia do lutego, co sugerowała złapana w styczniu karmiąca samica. Młode, niedojrzałe ssaki schwytane w marcu osiągnęły masę 300 g i szacowano ich wiek na sześć tygodni.
Na żenecie tygrysiej stwierdzono występowanie wszołów z gatunku "Parafelicola neoafricanus".
Status zagrożenia i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ( – najmniejszej troski). Gatunek ten uważa się za powszechny, bez żadnych istotnych zagrożeń. Ssak ten jest zabijany przez rolników w odwecie za plądrowanie kurników, w tym celowo truty, zabijany jest też przez psy i koty. Żenety tygrysie są także ofiarami kolizji z pojazdami mechanicznymi. Skóry i ogony tych ssaków są czasami używane do produkcji tradycyjnych przedmiotów przez członków plemienia Zulu. Kawałki skóry mogą być również używane jako ozdoba nakryć głowy, a części ich ciała są używane do leczenia dolegliwości oczu. Zgłaszana była również konsumpcja ich mięsa. Występują w kilku chronionych obszarach w ich zasięgu, takich jak Góra Stołowa, Garden Route, w Parku Narodowym Addo Elephant, Kanionie Fish River i rezerwacie dzikich zwierząt Dwesa-Cwebe.

</doc>
<doc id="3979188" url="https://pl.wikipedia.org/wiki?curid=3979188" title="Wilkus (jezioro)">
Wilkus (jezioro)

Wilkus – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 15 km w kierunku południowo-wschodnim od Węgorzewa, na zachód od osady Wilkus. Do jeziora wpada od wschodu, od strony jeziora Gołdapiwo rzeka Sapina, która wcześniej mija śluzę Przerwanki. Na północnym zachodzie zbiornika znajduje się przewężenie, za którym znajduje się jezioro Brżąs.
Dno jest mało urozmaicone. Brzegi na wschodzie są wysokie, na południu i zachodzie niskie. W otoczeniu znajdują się lasy, pola i łąki, miejscami podmokłe.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o dużym wypływie zlewni, niestratyfikowane, leżące na obszarze Nizin Wschodniobałtycko-Białoruskich (6b).
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 96,5 ha. Średnia głębokość zbiornika wodnego to 1,8 m, a maksymalna – 5,5 m. Lustro wody znajduje się na wysokości 116,5 m n.p.m. Maksymalna długość jeziora to 2160 m, a szerokość 900 m. Długość linii brzegowej wynosi 7400 m.
Często jeziora Wilkus i Brżąs traktowane są jako jedno jezioro o nazwie Wilkus. Według takiego założenia zgodnie z danymi Instytutu Rybactwa Śródlądowego powierzchnia zwierciadła wody wynosi 136,2 ha. Średnia głębokość zbiornika wodnego to 1,4 m, a maksymalna – 5,6 m. Lustro wody znajduje się na wysokości 116,5 m n.p.m. Objętość jeziora wynosi 1894,8 tys. m³. Inne dane uzyskano natomiast poprzez planimetrię tak rozumianego jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 107,5 ha, a wysokość bezwzględna lustra wody – 116,3 m n.p.m.
Przyroda.
W skład pogłowia występujących ryb wchodzą m.in. szczupak, płoć, sandacz, okoń, leszcz, lin, karaś, jaź i węgorz. Roślinność przybrzeżna to głównie trzcina, występują też stanowiska pałki wąskolistnej. Wśród nierównomiernie rozłożonej roślinności zanurzonej występują m.in. wywłócznik, rogatek i jaskier krążkolistny. Największe skupiska znajdują się w zatoce w zachodniej części akwenu. Można spotkać także następujące gatunki: moczarka, strzałka wodna oraz grążel żółty.

</doc>
<doc id="3979190" url="https://pl.wikipedia.org/wiki?curid=3979190" title="Sywka">
Sywka



</doc>
<doc id="3979192" url="https://pl.wikipedia.org/wiki?curid=3979192" title="Królowa Maria Ludwika na koniu">
Królowa Maria Ludwika na koniu

Królowa Maria Ludwika na koniu (hiszp. "La reina María Luisa a caballo") – obraz olejny hiszpańskiego malarza Francisca Goi (1746–1828) przedstawiający hiszpańską królową Marię Ludwikę Burbon-Parmeńską. Portret królowej i jego pendant "Karol IV na koniu" znajdują się w zbiorach Prado.
Okoliczności powstania.
W 1788 roku zmarł Karol III, król Hiszpanii, na którego dworze pracował Goya. Jego najstarszy żyjący syn infant Karol (1748–1819) był królem Neapolu i Sycylii, zrzekł się jednak korony na rzecz syna i przybył do Madrytu w 1789 roku, aby razem z małżonką Marią Ludwiką Burbon-Parmeńską objąć tron Hiszpanii. Goya został nadwornym malarzem monarchów i wielokrotnie ich portretował.
Portret konny królowej powstał w 1799, jego pendant "Karol IV na koniu" w latach 1800–1801. Królowa pozowała Goi trzy razy i była zadowolona z efektu. Obrazy były przeznaczone do sali reprezentacyjnej Pałacu Królewskiego w Madrycie, gdzie król spożywał posiłki w obecności zagranicznych dygnitarzy. Powieszono tam m.in. wielkoformatowe portrety konne pędzla Velázqueza ("Filip IV na koniu") i Tycjana ("Karol V po bitwie pod Mühlbergiem") przedstawiające władców Hiszpanii z panującej do końca XVII w. dynastii Habsburgów. Dynastia Burbonów, z której pochodzili Karol IV i Maria Ludwika, znajdowała się w niepewnej sytuacji po tym, jak jej francuska gałąź została obalona w czasie rewolucji francuskiej. Zestawiając portrety obu dynastii, chciano podkreślić ciągłość hiszpańskiej monarchii w obliczu zagrożenia.
Dla poprawy stosunków dyplomatycznych z Francją Karol IV zamówił poprzez swojego ambasadora portret konny Napoleona ("Napoleon przekraczający Przełęcz Świętego Bernarda w 1800 roku") u naczelnego malarza rewolucyjnej Francji, Jacques-Louis Davida. Ponadto całopostaciowe portrety monarchów w strojach galowych miały zostać wysłane do Paryża.
Opis obrazu.
Królowa ma na sobie mundur pułkownika Gwardii de Corps w specjalnie uszytej żeńskiej wersji. Na piersi widnieje wstęga orderu własnego imienia, a także Order Krzyża Gwiaździstego przypięty na czarnej wstążce. Dosiada Marciala, konia podarowanego królom przez ich faworyta Manuela Godoya, w okresie, kiedy starano się odnowić rasę koni hiszpańskich. Maria Ludwika w naturalny i pewny siebie sposób trzyma wodze. Wyniosłe spojrzenie królowej jest interpretowane jako satysfakcja z faktu, że udało jej się opanować narowistego konia.
Goya inspirował się konnymi portretami królowych Małgorzaty Austriaczki i Elżbiety Burbon Velázqueza. Znał dobrze te dzieła, gdyż w 1778 wykonał na ich podstawie rysunki i ryciny. Tym samym odszedł od tradycji portretów na koniu stającym dęba, symbolizującym władzę, na rzecz majestatycznego, spokojnego ujęcia. Malarz został poproszony także o sportretowanie królewskich koni. Mimo inspiracji Velázquezem, konie Goi są bardziej dynamiczne niż te na obrazach jego mistrza. Malowanie koni często sprawiało mu trudności, o czym informował w korespondencji ze swoim przyjacielem Martínem Zapaterem. W okolicy uszu i nóg konia można zaobserwować liczne "pentimenti" malarza.
Górzyste tło Sierra de Guadarrama to również inspiracja Velázquezem. Sylwetka królowej odcina się od pochmurnego, burzowego nieba. W tle widać zarys Eskurialu, w tej okolicy Goya przygotował szkice do portretów.
Proweniencja.
Obraz był eksponowany w Pałacu Królewskim w Madrycie. Razem z częścią zbiorów królewskich został włączony do kolekcji Muzeum Prado.

</doc>
<doc id="3979202" url="https://pl.wikipedia.org/wiki?curid=3979202" title="Elvin Məmmədov (zawodnik taekwondo)">
Elvin Məmmədov (zawodnik taekwondo)

Elvin Məmmədov (ur. 8 czerwca 1989) – azerski zawodnik taekwondo, brązowy medalista mistrzostw Europy.
W 2010 roku został brązowym medalistą mistrzostw Europy w Petersburgu w kategorii wagowej do 74 kg. 
W 2005 roku w Baku został młodzieżowym mistrzem Europy w kategorii do 63 kg, a w 2006 roku w Wietnamie młodzieżowym wicemistrzem świata w tej samej wadze. W 2010 roku zdobył ponadto brązowy medal mistrzostw świata juniorów w Charkowie w kategorii do 74 kg.
W 2006 roku zajął drugie miejsce w zawodach German Open w Bonn w kategorii do 68 kg. W 2011 roku był drugi w US Open w Austin i pierwszy w Croatia Open w Zagrzebiu w kategorii do 74 kg. W 2012 roku zajął drugie miejsce w Spanish Open w Alicante w kategorii do 74 kg i również drugie miejsce w Swiss Open w Lozannie w kategorii do 80 kg. W 2014 roku był drugi w Fajr Open w Teheranie w kategorii do 68 kg, a w kolejnym roku zajął trzecią pozycję w Qatar Open w Ad-Dauha w wadze do 74 kg.
W 2015 roku zdobył brązowy medal mistrzostw Azerbejdżanu w kategorii do 74 kg.

</doc>
<doc id="3979210" url="https://pl.wikipedia.org/wiki?curid=3979210" title="John Sayles">
John Sayles

John Thomas Sayles (ur. 28 września 1950 w Schenectady w stanie Nowy Jork) – amerykański scenarzysta, reżyser, aktor i montażysta filmowy; pisarz. Zasłynął jako twórca tzw. kina niezależnego. Dwukrotnie nominowany do Oscara za scenariusz do filmów: "Wygrać z losem" (1992) oraz "Na granicy" (1996; za scenariusz do tego filmu otrzymał również nominację do Złotego Globu).
Filmografia.
Reżyser:
Scenariusz:
oraz poza tym jest autorem scenariuszy do wszystkich wyreżyserowanych przez siebie filmów (tytuły wymienione wyżej).

</doc>
<doc id="3979213" url="https://pl.wikipedia.org/wiki?curid=3979213" title="Zeta Geminorum">
Zeta Geminorum

Zeta Geminorum ("ζ Gem", "Mekbuda") – gwiazda w gwiazdozbiorze Bliźniąt, znajdująca się w odległości około 1380 lat świetlnych od Słońca.
Nazwa.
Tradycyjna nazwa gwiazdy, Mekbuda, wywodzi się od arabskiego i oznacza „podkuloną łapę”. Wraz z Mebsutą (Epsilon Geminorum), w wyobrażeniach starożytnych Arabów reprezentowały łapy lwa. Międzynarodowa Unia Astronomiczna zatwierdziła użycie nazwy Mekbuda dla określenia tej gwiazdy.
Charakterystyka.
Jest to żółty nadolbrzym, ma średnicę 60 razy większą niż Słońce i 3000 razy większą jasność. Jest to klasyczna cefeida, której obserwowana wielkość gwiazdowa zmienia się od 3,7 do 4,2 w okresie około 10,2 doby. W wyniku pulsacji gwiazda zmienia rozmiar, temperaturę i jasność i przechodzi z typu widmowego G do typu F. Spośród czterech cefeid o podobnej jasności, widocznych gołym okiem na ziemskim niebie (innymi są Delta Cephei, Jota Aquilae i Beta Doradus) ma najdłuższy okres zmienności i jest najjaśniejsza.
Zeta Geminorum ma bliskiego towarzysza, oddalonego o 0,1 sekundy kątowej na niebie (pomiar z 1973 roku), który jest związany grawitacyjnie z Mekbudą. Pozostałe gwiazdy widoczne w pobliżu: ζ Gem B (11,46, odległa o 87,4″), ζ Gem C (7,66, odległa o 101,3″), ζ Gem D (12,46, odległa o 67,8″) oraz ζ Gem E (14,80, odległa od składnika C o 96,5″), są jedynie optycznymi towarzyszami.

</doc>
<doc id="3979215" url="https://pl.wikipedia.org/wiki?curid=3979215" title="Sarah Hopkins Bradford">
Sarah Hopkins Bradford

Sarah Hopkins Bradford (ur. 1818, zm. 1912) – amerykańska prozaiczka i poetka, znana jako autorka książek dla dzieci.
Życiorys.
Sarah Hopkins Bradford urodziła się 20 sierpnia 1818 w miejscowości Moscow w stanie Nowy Jork. Wychowywała się w Mount Morris, Albany i Genevie. W 1839 wyszła za mąż za prawnika Johna Bradforda (1813-1861). Małżonkowie mieli sześcioro dzieci, Charlesa, Williama, Mary, Johna, Elizabeth i Louisę. Po śmierci męża w 1861 otworzyła Mrs. Bradford’s School for Young Ladies and Little Girls. Zmarła 25 czerwca 1912 w Rochester. Została pochowana na cmentarzu Washington Street Cemetery.
Twórczość.
W 1847 Sarah Hopkins Bradford wydała swoją pierwszą książkę "Amy, the Glass Blower’s Daughter". Poświęciła się głównie pisaniu książek dydaktycznych dla dzieci. Opublikowała między innymi serię "Silver Lake", w której skład weszły "The Budget", "The Jumble", "Ups and Downs", "The Green Sachel", "The Cornucopia" i "Aunt Patty’s Mirror". Napisała też dwie biografie abolicjonistki Harriet Tubman.

</doc>
<doc id="3979218" url="https://pl.wikipedia.org/wiki?curid=3979218" title="Białoniowski Potok">
Białoniowski Potok

Białoniowski Potok – potok, dopływ Lepietnicy. Jest potokiem 4 rzędu. Ma dwa źródłowe cieki wypływające w porośniętych lasem dolinkach wciosowych na zachodnich stokach Bukowiny Obidowskiej w Gorcach na wysokości około 980 i 960 m. Łączą się z sobą na wysokości około 860 m i od tego miejsca potok spływa jednym korytem w kierunku północno-zachodnim. Na wysokości około 740 m w miejscowości Obidowa uchodzi do Lepietnicy jako jej lewy dopływ. Następuje to w należącym do tej miejscowości osiedlu Białoniówka i stąd pochodzi nazwa potoku.
Cała zlewnia znajduje się poza granicami Gorczańskiego Parku Narodowego, we wsi Obidowa w województwie małopolskim, w powiecie nowotarskim, w gminie Nowy Targ. Górna jej część to porośnięte lasem stoki górskie, środkowa to położone na tych stokach pola uprawne, a dolna – zabudowane obszary Obidowej.

</doc>
<doc id="3979219" url="https://pl.wikipedia.org/wiki?curid=3979219" title="Brżąs">
Brżąs

Brżąs (inne nazwy: Brząs, Wilkus Mały, Jezioro Przyleśne, Brzask, Przylasek) – jezioro w Polsce w województwie warmińsko-mazurskim, w powiecie węgorzewskim, w gminie Pozezdrze.
Położenie.
Jezioro leży na Pojezierzu Mazurskim, w mezoregionie Wielkich Jezior Mazurskich, w dorzeczu Sapina–Węgorapa–Pregoła. Znajduje się około 15 km w kierunku południowo-wschodnim od Węgorzewa. Do jeziora wpada od wschodu, od strony jeziora Wilkus rzeka Sapina. Sam zbiornik wodny bywa uznawany za zatokę, stąd nazywane jest Wilkus Mały. Sapina wypływa na zachodzie w kierunku jeziora Pozezdrze.
Brzegi są płaskie. W otoczeniu znajdują się lasy, łąki, miejscami na północy podmokłe.
Zbiornik wodny według typologii rybackiej jezior zalicza się do linowo-szczupakowych. Jest mocno zarośnięty.
Jezioro leży na terenie obwodu rybackiego jeziora Stręgiel w zlewni rzeki Węgorapa – nr 9, jego użytkownikiem jest Polski Związek Wędkarski. Znajduje się na terenie Obszaru Chronionego Krajobrazu Krainy Wielkich Jezior Mazurskich o łącznej powierzchni 85 527,0 ha.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 28,7 ha. Średnia głębokość zbiornika wodnego to 0,7 m, a maksymalna – 1,5 m. Lustro wody znajduje się na wysokości 116,5 m n.p.m. Maksymalna długość jeziora to 950 m, a szerokość 490 m. Długość linii brzegowej wynosi 2300 m.
Często jeziora Wilkus i Brżąs traktowane są jako jedno jezioro o nazwie Wilkus. Według takiego założenia zgodnie z danymi Instytutu Rybactwa Śródlądowego powierzchnia zwierciadła wody wynosi 136,2 ha. Średnia głębokość zbiornika wodnego to 1,4 m, a maksymalna – 5,6 m. Lustro wody znajduje się na wysokości 116,5 m n.p.m. Objętość jeziora wynosi 1894,8 tys. m³. Inne dane uzyskano natomiast poprzez planimetrię tak rozumianego jeziora na mapach w skali 1:50 000 według Państwowego Układu Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 107,5 ha, a wysokość bezwzględna lustra wody – 116,3 m n.p.m.

</doc>
<doc id="3979222" url="https://pl.wikipedia.org/wiki?curid=3979222" title="Jezioro Wilkus">
Jezioro Wilkus



</doc>
<doc id="3979224" url="https://pl.wikipedia.org/wiki?curid=3979224" title="Jezioro Brżąs">
Jezioro Brżąs



</doc>
<doc id="3979226" url="https://pl.wikipedia.org/wiki?curid=3979226" title="Milad Bejgi">
Milad Bejgi

Milad Bejgi Harczegani, pers. میلاد بیگی هرچگانی (ur. 1 marca 1991 w Isfahanie) – azerski zawodnik taekwondo irańskiego pochodzenia, brązowy medalista letnich igrzysk olimpijskich, dwukrotny mistrz świata, złoty medalista mistrzostw Europy i igrzysk europejskich.
W 2014 roku został wojskowym mistrzem świata w Teheranie w kategorii wagowej do 80 kg.
W 2015 roku zdobył złoty medal igrzysk europejskich w Baku w kategorii do 80 kg. Zwyciężył również w zawodach Fajr Open w Teheranie, Korean Open w Chuncheon, Polish Open w Warszawie i Russian Open w Moskwie, a w Ukraine Open w Charkowie zajął drugie miejsce.
W 2016 roku w Stambule zwyciężył w europejskich kwalifikacjach do igrzysk olimpijskich w Rio de Janeiro. Na igrzyskach zdobył brązowy medal w taekwondo w rywalizacji mężczyzn do 80 kg, w pojedynku o ten krążek pokonał Polaka Piotra Pazińskiego. W tym samym roku został mistrzem Europy w Montreux w tej kategorii wagowej, a także zwyciężył w Luxembourg Open w Luksemburgu, w Croatia Open w Zagrzebiu i Grand Prix w Baku.
Wywalczył dwa złote medale mistrzostw świata w swej kategorii wagowej (80 kg), podczas mistrzostw w Muju (2017) oraz mistrzostw w Manchesterze (2019). Na letniej uniwersjadzie w Tajpej otrzymał złoty medal w kategorii wagowej do 80 kg.
Na igrzyskach olimpijskich w Tokio nie udało mu się otrzymać medalu, w 1/8 finału pokonał Liu Wei-tinga, natomiast w ćwierćfinale uległ Nikita Rafalovichowi.

</doc>
<doc id="3979227" url="https://pl.wikipedia.org/wiki?curid=3979227" title="Milad Beygi">
Milad Beygi



</doc>
<doc id="3979228" url="https://pl.wikipedia.org/wiki?curid=3979228" title="Milad Beigi Harchegani">
Milad Beigi Harchegani



</doc>
<doc id="3979230" url="https://pl.wikipedia.org/wiki?curid=3979230" title="Otome Yōkai Zakuro">
Otome Yōkai Zakuro



</doc>
<doc id="3979232" url="https://pl.wikipedia.org/wiki?curid=3979232" title="Ta' Xindi Farmhouse">
Ta' Xindi Farmhouse



</doc>
<doc id="3979237" url="https://pl.wikipedia.org/wiki?curid=3979237" title="Potok Radziszowski">
Potok Radziszowski

Potok Radziszowski – potok, prawy dopływ Potoku Kubickowego.
Potok wypływa na wysokości około 810 m w dolinie wciosowej na południowo-zachodnich stokach Kułakowego Wierchu w Gorcach. Spływa początkowo w kierunku południowym, potem południowo-wschodnim i na wysokości około 695 m uchodzi do Potoku Kubickowego przed zabudowaniami należącego do Klikuszowej osiedla Walentkówka.
Cała zlewnia Potoku Radziszowskiego znajduje się w granicach wsi Klikuszowa w województwie małopolskim, w powiecie nowotarskim, w gminie Nowy Targ. Tylko jej źródłowe partie znajdują się w lesie. Większa część zlewni to obszar łąk należących do tej wsi.

</doc>
<doc id="3979241" url="https://pl.wikipedia.org/wiki?curid=3979241" title="Bellamy Young">
Bellamy Young

Bellamy Young (ur. 19 lutego 1970 w Asheville w Karolinie Północnej) – amerykańska aktorka, piosenkarka i producentka. występowała w roli Pierwszej Damy Stanów Zjednoczonych Melody „Mellie” Grant w serialu ABC "Skandal". Za rolę Mellie Young otrzymała "Critics’ Choice Television Award" za najlepszą aktorkę drugoplanową w serialu dramatycznym.
Życiorys.
Była wychowywana przez przybranych rodziców. W 1987 ukończyła Asheville High School. Studiowała na Uniwersytecie Yale, który ukończyła w 1991. Young rozpoczęła swoją karierę w teatrze. W latach 90. występowała w wielu spektaklach na Broadwayu. Zadebiutowała w telewizji w 1995 roku, w operze mydlanej pt. "Inny świat". W 1997 i 1998 roku zagrała gościnnie w "Prawie i porządku". Od 2000 Young zaczęła występować w wielu serialach (głównie gościnnie), m.in. "The Drew Carey Show", "Z Archiwum X", "Ostry dyżur", "Frasier", "Prezydencki poker", "Agenci NCIS", "Medium", "Chirurdzy", "Prywatna praktyka", "Dwóch i pół", "Nie z tego świata", "Jej Szerokość Afrodyta" i "Castle".
W 2011 Young otrzymała rolę pierwszej damy Stanów Zjednoczonych Melody „Mellie” Grant w serialu produkcji ABC Skandal. Początkowo Young grała rolę drugoplanową, jednak od drugiego sezonu dołączyła do głównej obsady.
W 2014 Young dostała "Critics’ Choice Television Award" za najlepszą aktorkę drugoplanową w serialu dramatycznym, za jej rolę w trzecim sezonie serialu "Skandal".

</doc>
<doc id="3979248" url="https://pl.wikipedia.org/wiki?curid=3979248" title="Quercus seemannii">
Quercus seemannii

Quercus seemannii Liebm. – gatunek rośliny z rodziny bukowatych ("Fagaceae" Dumort.). Występuje naturalnie w Kostaryce oraz Panamie. 
Biologia i ekologia.
Rośnie w lasach. Występuje na wysokości od 1500 do 2400 m n.p.m.

</doc>
<doc id="3979251" url="https://pl.wikipedia.org/wiki?curid=3979251" title="Dawnalee Loney">
Dawnalee Loney

Dawnalee Loney (ur. 15 maja 1996) – jamajska lekkoatletka specjalizująca się w biegach sprinterskich.
Brązowa medalistka IAAF World Relays (2017).
Medalistka CARIFTA Games.
Rekord życiowy: bieg na 400 metrów – 52,05 (10 czerwca 2017, Kingston).

</doc>
<doc id="3979253" url="https://pl.wikipedia.org/wiki?curid=3979253" title="Emma Cesarska">
Emma Cesarska

Emma Władimirowna Cesarska (ros. Эмма Владимировна Цесарская; ur. 1909, zm. 1990 w Moskwie) – radziecka aktorka filmowa. Zasłużona Artystka RFSRR (1935).
Pochowana na Cmentarzu Dońskim w Moskwie.

</doc>
<doc id="3979255" url="https://pl.wikipedia.org/wiki?curid=3979255" title="Siergiej Ryłow">
Siergiej Ryłow

Siergiej Ryłow, ros. Сергей Рылов, azer. "Sergey Rılov" (ur. 19 listopada 1975 w Pierwouralsku) – rosyjski łyżwiarz figurowy, występujący w barwach Azerbejdżanu, uczestnik zimowych igrzysk olimpijskich, czterokrotny mistrz Azerbejdżanu. Startował w rywalizacji solistów.
Łyżwiarstwo figurowe zaczął trenować w 1980 roku. Do 1997 roku startował w barwach Rosji, a następnie Azerbejdżanu.
W 2002 roku wystąpił w rywalizacji solistów podczas igrzysk olimpijskich w Salt Lake City i zajął w niej 24. miejsce. 
Czterokrotnie wystąpił w mistrzostwach świata w latach 1999–2002. Najlepszy rezultat osiągnął w 2001 roku, zajmując 13. miejsce w Vancouver. Czterokrotnie zaprezentował się również w mistrzostwach Europy w latach 1999–2002. Jego najlepszym rezultatem było 12. miejsce w 1999 roku w Pradze.
W 1996 roku zajął dwunaste miejsce w mistrzostwach Rosji, a rok później był ósmy. W mistrzostwach Azerbejdżanu zdobył srebrny medal w 1998 roku oraz cztery złote medale w latach 1999, 2000, 2001 i 2002.

</doc>
<doc id="3979256" url="https://pl.wikipedia.org/wiki?curid=3979256" title="Milad Beigi">
Milad Beigi



</doc>
<doc id="3979258" url="https://pl.wikipedia.org/wiki?curid=3979258" title="Sergei Rylov">
Sergei Rylov



</doc>
<doc id="3979259" url="https://pl.wikipedia.org/wiki?curid=3979259" title="Sergey Rylov">
Sergey Rylov



</doc>
<doc id="3979262" url="https://pl.wikipedia.org/wiki?curid=3979262" title="Fred Jane">
Fred Jane



</doc>
<doc id="3979264" url="https://pl.wikipedia.org/wiki?curid=3979264" title="Miasta oznaczone rządowym rozporządzeniem">
Miasta oznaczone rządowym rozporządzeniem



</doc>
<doc id="3979265" url="https://pl.wikipedia.org/wiki?curid=3979265" title="Potok Kubicków">
Potok Kubicków

Potok Kubicków – potok, prawy dopływ Lepietnicy.
Potok wypływa na wysokości około 830 m w dolinie wciosowej na południowych stokach szczytu Obidowa w Gorcach. Spływa początkowo w kierunku południowym, potem południowo-zachodnim. Tuż powyżej zabudowanych obszarów wsi Klikuszowa zmienia kierunek na południowo-wschodni. Na tym odcinku swojego biegu przyjmuje z prawej strony dwa dopływy: Potok Radziszowski i drugi, bezimienny. Po przyjęciu drugiego dopływu zmienia kierunek na południowo-wschodni i na wysokości około 685 m w zabudowanym obszarze Klikuszowej uchodzi do Lepietnicy.
Niemal cała zlewnia Potoku Kubicków to tereny należących do Klikuszowej łąk. Tylko niewielka jej część to lasy, a rejon ujścia to obszar zabudowany. Cały bieg potoku znajduje się w obrębie wsi Klikuszowa w województwie małopolskim, w powiecie nowotarskim, w gminie Nowy Targ.

</doc>
<doc id="3979266" url="https://pl.wikipedia.org/wiki?curid=3979266" title="Emily Greene Wetherbee">
Emily Greene Wetherbee

Emily Greene Wetherbee (ur. 1839, zm. 1897) – amerykańska nauczycielka, prozaiczka i poetka.
Życiorys.
Emily Greene Wetherbee przyszła na świat 6 stycznia 1839 w Milford w stanie New Hampshire. Była potomkinią generała Nathanaela Greene’a, bohatera Wojny o niepodległość Stanów Zjednoczonych. Jej rodzicami byli Isaac Wetherbee i Sophia z domu Greene Wetherbee. Ukończyła Lawrence High School. Pracowała jako nauczycielka. Jednym z jej uczniów był późniejszy prominentny poeta Robert Frost. Zmarła na zapalenie otrzewnej 28 sierpnia 1897 w szpitalu miejskim w Lawrence.
Jej imieniem nazwano szkołę w Lawrence.
Twórczość.
Emily Greene Wetherbee uprawiała głównie poezję liryczną. Jej wiersze zostały pośmiertnie zebrane w tomie "Poems and Addresses of Emily Green Wetherbee: a Memorial Volume", opublikowanym ze wstępem Johna Francisa Gildei.

</doc>
<doc id="3979272" url="https://pl.wikipedia.org/wiki?curid=3979272" title="Sergey Rılov">
Sergey Rılov



</doc>
<doc id="3979275" url="https://pl.wikipedia.org/wiki?curid=3979275" title="Chadic Hinds">
Chadic Hinds

Chadic Hinds (ur. 11 sierpnia 1992) – jamajski lekkoatleta specjalizujący się w biegach sprinterskich.
Brązowy medalista IAAF World Relays (2017).

</doc>
<doc id="3979276" url="https://pl.wikipedia.org/wiki?curid=3979276" title="Elżbieta Borowska">
Elżbieta Borowska



</doc>
<doc id="3979279" url="https://pl.wikipedia.org/wiki?curid=3979279" title="Łaniówka">
Łaniówka

Łaniówka – potok, prawy dopływ Lepietnicy.
Potok wypływa na wysokości około 765 m w dolinie wcinającej się w północno-zachodnie zbocza doliny Lepietnicy w Klikuszowej w województwie małopolskim, w powiecie nowotarskim, w gminie Nowy Targ. Ma długość zaledwie około 800 m. Na wysokości 697 m uchodzi do Lepietnicy w należącym do Klikuszowej osiedlu Kocie Miasto.
Niemal cała zlewnia Łaniówki to łąki Klikuszowej. Tylko niewielki jej obszar w rejonie ujścia to teren zabudowany.

</doc>
<doc id="3979281" url="https://pl.wikipedia.org/wiki?curid=3979281" title="Grzegorz Ciembroniewicz">
Grzegorz Ciembroniewicz

Grzegorz Stanisław Ciembroniewicz (ur. 12 grudnia 1954 w Katowicach, zm. 5 kwietnia 2017 w Krakowie) – polski nauczyciel i prekursor kung-fu w Polsce.
Życiorys.
Jako dwudziestolatek zaczął uprawiać sztuki walki, zaś we wczesnych latach 70. XX wieku zetknął się po raz pierwszy z chińskim kung-fu. Trenował pod okiem mistrzów między innymi w Kanadzie, Chinach, USA, Hiszpanii, Australii oraz na Tajwanie. W 1985 nawiązał kontakt z dr Chen Yong Fa, pod którego opieką trenował następnie system Choy Lee Fut. Był propagatorem i uznanym mistrzem tego systemu oraz twórcą Centrum Chińskich Sztuk Walki Choy Lee Fut w Krakowie, które jest najdłużej działającą w Polsce szkołą kung-fu (stan na 2017). Koordynował nauczanie i organizowanie szkół Choy Lee Fut i Luohan Qigong w Polsce, Niemczech, Szwecji oraz Norwegii.
Od 1991 związany był z prasą specjalistyczną jako redaktor naczelny czasopism "„Kung Fu”", a następnie "„Karate-Kung Fu”". W 2000 był organizatorem I Mistrzostw Świata w Choy Lee Fut Kung Fu w Krakowie, a w latach 2007–2014 trenerem reprezentacji Polski w formach tradycyjnych przy Polskim Związku Wushu. Przygotowywał, jako trener kadry narodowej, polskich zawodników między innymi na V Mistrzostwa Świata Wushu Tradycyjnego w Huangshan, w Chinach w 2012 oraz na VI Mistrzostwa Świata Wushu Tradycyjnego w Chizhou w Chinach, w 2014 roku. W 2008 został wyróżniony przez Ministerstwo Sportu i Turystyki – Nagrodą Indywidualną I stopnia w uznaniu zasług za szczególne osiągnięcia w pracy szkoleniowej z reprezentacją Polski w formach tradycyjnych.
Zmarł 5 kwietnia 2017 w Krakowie i został pochowany na Cmentarzu Rakowickim.

</doc>
<doc id="3979285" url="https://pl.wikipedia.org/wiki?curid=3979285" title="Genetta tigrina">
Genetta tigrina



</doc>
<doc id="3979288" url="https://pl.wikipedia.org/wiki?curid=3979288" title="Mecz piłkarski Polska – San Marino (1993)">
Mecz piłkarski Polska – San Marino (1993)

Mecz piłkarski Polska – San Marino – mecz eliminacyjny do Mistrzostw Świata w Piłce Nożnej 1994, który odbył się 28 kwietnia 1993 na stadionie Widzewa w Łodzi pomiędzy reprezentacją Polski a reprezentacją San Marino. Było to pierwsze spotkanie tych drużyn w grupie B.
Kuriozalna bramka dająca zwycięstwo biało-czerwonym przeszła do historii piłki nożnej w Polsce.
Przed meczem.
Zdecydowanymi faworytami tego meczu byli Polacy, którzy dobrze rozpoczęli te eliminacje, pokonując u siebie Turcję i remisując na wyjeździe z silną Holandią. Natomiast amatorzy z San Marino oprócz nieoczekiwanego bezbramkowego remisu u siebie z Turkami doznali pięciu porażek, zdobywając 1 i tracąc 28 bramek. Wszyscy polscy kibice byli pewni dwóch punktów, a dziennikarze prześcigali się w domysłach, ile razy bramkarz San Marino będzie musiał wyciągać piłkę z siatki.
Mecz.
Od samego początku reprezentanci Polski razili nieskutecznością i brakiem pomysłu na składne akcje. Nawet mając przed sobą tylko bramkarza rywali Pierluigiego Benedettiniego, polscy napastnicy tak rozegrali piłkę, że skończyło się spalonym. Gdyby nie fakt, że piłkarze San Marino także nie byli skuteczni, mogłoby dojść do straty bramki. W pierwszej połowie Sanmaryńczycy mogli objąć prowadzenie, ale polscy obrońcy wybili piłkę z linii bramkowej. Także w dwóch innych sytuacjach, najpierw gdy napastnik San Marino sam na sam z polskim bramkarzem Aleksandrem Kłakiem posłał piłkę wysoko nad poprzeczką, a potem gdy bramkarz biało-czerwonych popisał się dobrą interwencją po uderzeniu z rzutu wolnego, Polakom dopisało szczęście.
W 75. minucie spotkania padła niezwykła bramka dla Polski. Roman Kosecki ograł rywala pod linią końcową i po efektownym zwodzie dośrodkował piłkę z boku pola karnego, gdzie sprytem i cwaniactwem popisał się Jan Furtok, który nabiegając na piłkę, wbił ją do bramki lewą ręką. Sędzia główny Leslie Mottram ze Szkocji niczego nie zauważył, uznał gola i wskazał na środek boiska pomimo protestów piłkarzy San Marino. Taki wynik utrzymał się do końca spotkania. Jan Furtok w jednym z wywiadów powiedział: 

</doc>
<doc id="3979298" url="https://pl.wikipedia.org/wiki?curid=3979298" title="Wojna polsko-krzyżacka w latach 1431-1435">
Wojna polsko-krzyżacka w latach 1431-1435



</doc>
<doc id="3979301" url="https://pl.wikipedia.org/wiki?curid=3979301" title="Epsilon Ophiuchi">
Epsilon Ophiuchi

Epsilon Ophiuchi ("ε Oph", "Yed Posterior") – gwiazda w gwiazdozbiorze Wężownika, znajdująca się w odległości około 106 lat świetlnych od Słońca.
Nazwa.
Tradycyjna nazwa gwiazdy, Yed Posterior, wywodzi się z arabskiego , co oznacza „ręka” i , oznaczającego „tylna”. Jest to jedna z dwóch gwiazd reprezentujących lewą rękę Wężownika, obok jaśniejszej Delta Ophiuchi ("Yed Prior"). Gwiazdy te nie są powiązane grawitacyjnie. Międzynarodowa Unia Astronomiczna w 2016 roku formalnie zatwierdziła użycie nazwy Yed Posterior dla określenia tej gwiazdy.
Charakterystyka.
Jest to olbrzym należący do późnego typu widmowego G, chłodniejszy od Słońca, o 61 razy większej jasności i 11 razy większym promieniu. Masa gwiazdy jest równa około 3 mas Słońca. Co nietypowe dla olbrzymów typu G i K, jest ona uboga w cyjan (CN). Yed Posterior rozpoczął życie jako znacznie gorętsza, błękitna gwiazda typu widmowego B, ale kończył już etap syntezy wodoru w hel. Najprawdopodobniej w jego helowym jądrze prawdopodobnie wkrótce zostaną zapoczątkowane reakcje syntezy helu w węgiel.
Yed Posterior ma towarzysza, w odległości 119,4 sekund kątowych (pomiar z 2010 r.; prawie 2 minuty kątowe) znajduje się słaba gwiazda o wielkości 12,27, mały czerwony karzeł. Jeśli jest związany grawitacyjnie z olbrzymem, to okrąża go w okresie 125 tysięcy lat, w odległości co najmniej 3600 au.

</doc>
<doc id="3979302" url="https://pl.wikipedia.org/wiki?curid=3979302" title="Yed Posterior">
Yed Posterior



</doc>
<doc id="3979305" url="https://pl.wikipedia.org/wiki?curid=3979305" title="Roboto">
Roboto

Roboto – krój pisma opublikowany na licencji Apache License przez Google w 2015 roku. Jest podstawowym fontem języka programowania interfejsu Material Design, używanym w większości produktów Google.
Czcionka została zaprojektowana przez Christiana Robertsona w 2011 roku i po raz pierwszy pojawiła się w systemie Android Ice Cream Sandwich. We wcześniejszych wersjach Androida używany był font Droid.
W 2014 roku na potrzeby systemu Android Lollipop został zmodyfikowany. Zmiany w stosunku do poprzedniej wersji są najbardziej zauważalne w znakach: B, R, P, D, O, e, g, k, 1, 5, 6, 7, 9. Od 2015 roku font jest dostępny do pobrania za pośrednictwem usługi Google Fonts.
Krój jest używany m.in. w usługach Mapy Google, Google Play i YouTube.
Roboto Slab.
Roboto Slab jest wariantem szeryfowym, zaprojektowanym przez Christiana Robertsona, opublikowanym w 2013 roku.

</doc>
<doc id="3979309" url="https://pl.wikipedia.org/wiki?curid=3979309" title="Serendipity (singel Mai Kuraki)">
Serendipity (singel Mai Kuraki)

„Serendipity” – cyfrowy singel japońskiej piosenkarki Mai Kuraki, wydany 20 maja 2015 roku. Piosenka została wykorzystana w celu reklamy 40. rocznicy San'yō Shinkansen.
Piosenkarka nagrała utwór ponownie razem z zespołem Sensation, piosenka ukazała się 6 stycznia 2016 roku.

</doc>
<doc id="3979311" url="https://pl.wikipedia.org/wiki?curid=3979311" title="ORP Bezwzględny">
ORP Bezwzględny

ORP Bezwzględny – polski ścigacz okrętów podwodnych z okresu zimnej wojny, a wcześniej radziecki MO-325, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „BW” i S-51, został skreślony z listy floty w styczniu 1959 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni.
MO-325 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-325 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Bezwzględny” został przyjęty w skład Marynarki Wojennej. Pierwszym polskim dowódcą jednostki został por. mar. Bolesław Chrostowski. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „BW” (zmienionym w czerwcu 1952 roku na S-51) wchodził w skład pierwszej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Ostatnie opuszczenie bandery okrętu nastąpiło 25 stycznia 1959 roku.

</doc>
<doc id="3979312" url="https://pl.wikipedia.org/wiki?curid=3979312" title="Mekbuda">
Mekbuda



</doc>
<doc id="3979313" url="https://pl.wikipedia.org/wiki?curid=3979313" title="Yuzo Iwakami">
Yuzo Iwakami



</doc>
<doc id="3979314" url="https://pl.wikipedia.org/wiki?curid=3979314" title="Yudai Iwama">
Yudai Iwama



</doc>
<doc id="3979316" url="https://pl.wikipedia.org/wiki?curid=3979316" title="154 (liczba)">
154 (liczba)

W kalendarzu.
154. dniem w roku jest 3 czerwca (w latach przestępnych jest to 2 czerwca). Zobacz też co wydarzyło się w roku 154, oraz w roku 154 p.n.e.

</doc>
<doc id="3979319" url="https://pl.wikipedia.org/wiki?curid=3979319" title="Lambda Ophiuchi">
Lambda Ophiuchi

Lambda Ophiuchi ("λ Oph", "Marfik") – gwiazda w gwiazdozbiorze Wężownika, znajdująca się w odległości około 173 lat świetlnych od Słońca.
Nazwa.
Tradycyjna nazwa gwiazdy, Marfik, wywodzi się od arabskiego , co oznacza „łokieć” i odnosi się do jej położenia w gwiazdozbiorze Wężownika. Międzynarodowa Unia Astronomiczna zatwierdziła użycie nazwy Marfik dla określenia tej gwiazdy.
Charakterystyka.
Jest to gwiazda podwójna, którą tworzą dwa składniki będące gwiazdami ciągu głównego należącymi do typu widmowego A. Są gorętsze od Słońca, mają jasność odpowiednio 56 i 17 razy większą od jasności Słońca i promienie 2,5 oraz 1,9 razy większe. Masy gwiazd to, według modeli ewolucji i budowy wewnętrznej, 2,6 i 2,0 masy Słońca.
Gwiazdy na niebie dzieli 1,4 sekundy kątowej (pomiar z 2016 r.); składniki mają wielkość obserwowaną 4,15 i 5,15, ale są na tyle blisko na niebie, że trudno rozdzielić je w amatorskim teleskopie. Okrążają one wspólny środek masy po ekscentrycznych orbitach, średnio oddalone o 46 au, zbliżają się na 18 au i oddalają na 68 au. Okres orbitalny to 129 lat, w ciągu ostatniego okresu najbardziej oddaliły się w 2004 roku, a najbardziej zbliżyły w 1939 roku. Jeden ze składników (lub nawet oba) mogą mieć także niewidocznych, bliskich towarzyszy. W odległości 119,6″ od pary (pomiar z 2013 r.) znajduje się trzecia gwiazda o wielkości 11,84, którą charakteryzuje taki sam ruch własny – pomarańczowy karzeł, zapewne typu widmowego K6. Od centralnej pary dzieli go w przestrzeni co najmniej 6100 au, a okres obiegu to co najmniej 185 tysięcy lat. Jeszcze dalej znajduje się gwiazda λ Oph D o wielkości 10,93m, oddalona od λ Oph A o 308,1″.

</doc>
<doc id="3979320" url="https://pl.wikipedia.org/wiki?curid=3979320" title="Hisashi Jogo">
Hisashi Jogo



</doc>
<doc id="3979321" url="https://pl.wikipedia.org/wiki?curid=3979321" title="Marfik">
Marfik



</doc>
<doc id="3979322" url="https://pl.wikipedia.org/wiki?curid=3979322" title="Toru Kaburagi">
Toru Kaburagi



</doc>
<doc id="3979323" url="https://pl.wikipedia.org/wiki?curid=3979323" title="Bystrzyca Tyśmienicka">
Bystrzyca Tyśmienicka

Bystrzyca Tyśmienicka ( "Bystrycia Tysmenyćka") – rzeka na Ukrainie, w obwodzie lwowskim, prawy dopływ Dniestru. Długość - 73 km, powierzchnia zlewni - 1160 km².
Wypływa z podgórza Bieszczadów Wschodnich, z okolicy wsi Bystrycia (do 1946 "Prusy)". Jej prawym dopływem jest Tyśmienica.

</doc>
<doc id="3979324" url="https://pl.wikipedia.org/wiki?curid=3979324" title="Tyśmienica (dopływ Dniestru)">
Tyśmienica (dopływ Dniestru)



</doc>
<doc id="3979325" url="https://pl.wikipedia.org/wiki?curid=3979325" title="Jason Remeseiro">
Jason Remeseiro

David Remeseiro Salgueiro (ur. 6 lipca 1994 w A Coruña) – hiszpański piłkarz występujący na pozycji pomocnika w Getafe CF, do którego jest wypożyczony z Valencii CF.

</doc>
<doc id="3979329" url="https://pl.wikipedia.org/wiki?curid=3979329" title="Bajm Live – Akustycznie">
Bajm Live – Akustycznie

Live – Akustycznie – pierwszy album koncertowy zespołu Bajm wydany 27 listopada 2015 przez Fonografika W skład albumu weszły płyta DVD z zapisem koncertu który odbył się 4 października w studiu telewizji TVP Lublin oraz płyta CD z największymi przebojami wykonanymi na żywo podczas trasy koncertowej.

</doc>
<doc id="3979330" url="https://pl.wikipedia.org/wiki?curid=3979330" title="Pływanie na Letnich Igrzyskach Olimpijskich 1968 – 1500 m stylem dowolnym mężczyzn">
Pływanie na Letnich Igrzyskach Olimpijskich 1968 – 1500 m stylem dowolnym mężczyzn

1500 m stylem dowolnym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje odbyły się 25 października, a finał 26 października 1968 roku.
Po triumfie na 400 m stylem dowolnym Amerykanin Mike Burton zwyciężył także na najdłuższym dystansie kraulowym i czasem 16:38,9 poprawił rekord olimpijski. Srebrny medal, z czasem 16:57,3, wywalczył John Kinsella ze Stanów Zjednoczonych. Brąz zdobył Australijczyk Greg Brough (17:04,7).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3979331" url="https://pl.wikipedia.org/wiki?curid=3979331" title="Kościół Najświętszej Trójcy w Zielonej Górze">
Kościół Najświętszej Trójcy w Zielonej Górze

Kościół pw. Najświętszej Trójcy (dawniej Wszystkich Świętych)– rzymskokatolicki kościół parafialny należący do dekanatu Zielona Góra - Podwyższenia Krzyża Świętego diecezji zielonogórsko-gorzowskiej. Kościół znajduje się w dawnej wsi Ochla, od 2015 roku znajdującej się w granicach Zielonej Góry.
Historia.
Jest to świątynia wzmiankowany już w 1376 roku w tzw." Obwieszczeniu Awiniońskim". Wybudowano ją zapewne na przełomie XIII i XIV wieku. Kościół jest położony na terenie dawnej Górnej Ochli. Wnętrze kościoła jest prostokątne, w bryle świątyni jest wyodrębnione prezbiterium, zamknięte trójbocznie. Do budowy użyto kamienia polnego i rudy darniowej. Do kościoła dobudowano w XVII wieku kamienną kruchtę. Dawniej świątynia była otoczona kamiennym murem z bramą oraz cmentarzem katolickim. 
W latach 1525-1654 budowla należała do protestantów. W 1631 roku stacjonujący we wsi oddział wojsk szwedzkich podpalił świątynię. Po pożarze został zmieniony kształt jej dachu oraz stropu. Po kolejnych remontach (głównie w 1976 roku), budowla utraciła swój wystrój wnętrz w stylu barokowym. W 1982 roku została dobudowana wieża, a w 1985 roku dach został nakryty aluminiową blachą.

</doc>
<doc id="3979340" url="https://pl.wikipedia.org/wiki?curid=3979340" title="Bajm Live - Akustycznie">
Bajm Live - Akustycznie



</doc>
<doc id="3979351" url="https://pl.wikipedia.org/wiki?curid=3979351" title="Cdp.pl">
Cdp.pl

cdp.pl – sklep internetowy założony w październiku 2012 roku przez spółkę o tej samej nazwie, jako nowy obszar działalności komercyjnej grupy kapitałowej CD Projekt. Cdp.pl należy do operatora sklepu merlin.pl.
Nazwa portalu jest skrótem zarówno wyrażenia „cyfrowa dystrybucja plików”, jak również nazwy pierwszego właściciela, CD Projektu.
Historia.
Początkowo serwis skupiał się jedynie na sprzedaży materiałów w formie cyfrowej, ale w 2013 roku poszerzono jego asortyment o produkty zapisane na fizycznych nośnikach danych, sprzęt RTV i tradycyjne książki. Wraz z postępującym wzrostem zainteresowania platformą e-commerce, jej oferta została wzbogacona o gry planszowe i gadżety, związane głównie z grami komputerowymi.
W kwietniu 2017 roku sklep cdp.pl został przejęty przez Topmall Sp. z o.o. należącą do Merlin Group. Dotychczasowi właściciele sklepu postanowili skupić się na podstawowej działalności spółki, czyli dystrybucji i lokalizacji gier komputerowych na potrzeby polskiego rynku. Nowy właściciel nabył prawa do nazwy i domeny cdp.pl.
W tym samym roku użytkownicy zostali poinformowani o planowanej likwidacji „wirtualnej półki”. W wyniku tej decyzji mieli oni stracić dostęp do wszystkich zakupionych produktów w wersji cyfrowej. Klienci krytykowali planowane działania sklepu m.in. przez krótki okres na pobranie posiadanych pozycji w wirtualnej bibliotece. Sklep wydał sprostowanie, w którym oświadczył, że doszło do pomyłki. Miały zostać usunięte wyłącznie produkty elektroniczne nieposiadające wsparcia od ich producentów.
Pomimo braku oficjalnych komunikatów strona sklepu przestała funkcjonować. W październiku 2022 dzierżawa domeny internetowej wygasła i została wystawiona na sprzedaż.

</doc>
<doc id="3979358" url="https://pl.wikipedia.org/wiki?curid=3979358" title="Connor Franta">
Connor Franta

Connor Joel Franta (ur. 12 września 1992) – amerykański youtuber, przedsiębiorca oraz autor.
W listopadzie 2015 roku jego kanał w serwisie YouTube osiągnął 5 milionów subskrypcji. Franta był członkiem kanału "OurSecondLife" ("Our2ndLife", O2L) pod opieką Fullscreen Network, jednak teraz jest niezależnym członkiem agencji Big Frame, zarządzanej przez Andrew Grahama.
Franta ostatnio także stał się zaangażowany w różne przedsięwzięcia przedsiębiorcze, włączając w to własną linię ubrań, muzykę, kawę oraz markę lifestyle'ową nazwaną Common Culture. Jego debiutancka książka, życiorys nazwany A Work in Progress, został wydany 21 kwietnia 2015. W lipcu 2015 została stworzona wytwórnia Heard Well, której współzałożycielem jest Franta.
Życie osobiste.
Connor Franta urodził się w Wisconsin w rodzinie lekarza Petera i gospodyni domowej Cheryl. Krótko po jego narodzinach, rodzina przeprowadziła się do La Crescent w Minnesocie. Ma dwóch braci, Dustina i Brandona oraz siostrę Nicole. Został wychowany w wierze katolickiej.
Franta uczęszczał do Katolickiej Szkoły św. Piotra w Hokah w Minnesocie od pierwszej do ósmej klasy. Jako dziecko miał nadwagę, co spowodowało, że jego matka zapisała go na zajęcia z pływania do drużyny YMCA. Brał udział w biegach przełajowych podczas nauki w La Crescent High School, którą ukończył w 2011.
Studiował biznes na Saint John’s University, Collegeville, Minnesota. Na drugim roku dodał sztukę, kładąc nacisk na nagrywanie filmików.
8 grudnia 2014 Franta ujawnił się jako gej w swoim filmiku na YouTube, stwierdzając, że wreszcie zaakceptował to, kim jest i jest „szczęśliwy będąc tą osobą”. Mówił także o pomocy, którą dostał od wielu osób w internecie i radził wszystkich zmagającym się z problemem swojej orientacji zaakceptowanie siebie. Sześciominutowe wideo zatytułowane „Coming Out” zostało obejrzane ponad 11,6 milinów razy, polubione przez ponad 960 000 osób i jest tym samym drugim najczęściej oglądanym filmikiem na kanale Connora w dniu 3 czerwca 2017.
Kariera.
YouTube.
Zainspirowany innymi vlogerami, takimi jak Shane Dawson i Mitchell Davis, Franta opublikował swój pierwszy filmik 10 sierpnia 2010. Aktualnie jego kanał ma ponad 355 milionów odsłon i 5,65 milionów subskrypcji, co sprawia, że jest 260. najczęściej subskrybowanym na świecie.
W 2012 Franta dołączył do kanału znanego jako Our2ndLife razem z pięcioma innymi youtuberami (Kian Lawley, Trevor Moran, Justin 'JC' Caylen, Ricky Dillon oraz Sam Pottorff), który pomógł mu wybić się w serwisie YouTube. W lipcu 2014 odszedł ze względu na problemy osobiste.
W 2014 r. Franta został nominowany do nagrody Teen Choice Award w kategorii „Web Star: Male”, ale zwycięzcą okazał się Tyler Oakley. Występował on w filmach YouTube Rewind w 2014 i 2015 r., czym został uhonorowany przez YouTube za najpopularniejsze filmy roku.
W 2015 Franta został ponownie nominowany do nagrody Teen Choice Award w kategorii „Entertainer of the Year” oraz w kategorii „Choice YouTuber”, ale wygrali odpowiednio Cameron Dallas i Bethany Mota. Został także nominowany do nagrody Streamy w kategorii „Audience Choice Entertainer of the Year”. W październiku 2015 r. Franta pojawił się jako wyróżniona gwiazda w StreamCon, który odbył się w Nowym Jorku.
W styczniu 2016 r. Franta zdobył nagrodę „Favorite YouTube Star” na 42. nagrodach People’s Choice. W październiku Franta pojawił się na konferencji „My Day” w Toronto w Kanadzie.
Inne projekty.
The Thirst Project.
Franta świętował swoje 22. urodziny w 2014 roku, uruchamiając kampanię zbierającą fundusze na projekt The Thirst Project, aby zbudować studnie wodne dla mieszkańców Suazi. W ciągu miesiąca postawił sobie za cel zebranie 120 000 dolarów, oferując fanom koszulki, plakaty, wspomnienie w jednym z jego filmów wideo i połączenie Skype. W ciągu 48 godzin fani zebrali ponad 75 000 dolarów i osiągnęli pierwotny cel 120 000 dolarów w ciągu 10 dni. Pod koniec miesiąca kampania zebrała ponad 230 000 dolarów. Później odwiedził Suazi, aby zobaczyć studnie, które zostały zbudowane za zebrane fundusze. Franta otrzymał nagrodę Gubernatora za swoje prace w ramach 6. gali The Thirst Project w dniu 30 czerwca 2015, Franta uruchomił drugą kampanię na swoje 23. urodziny, a jej celem było zebranie 180 000 dolarów w ciągu 30 dni. Kiedy kampania zakończyła się w październiku 2015 r., Zarobił ponad 191 000 dolarów, co przyczyniło się do budowy 16 studni wodnych w Suazi.
Przedsiębiorczość.
11 listopada 2014 r. Franta wydał album kompilacyjny, "Crown, Vol. 1", piosenek, które sam wybrał z repertuaru wybitnych muzyków. Album znalazł się na liście Billboard 200. Drugą kompilację wydano 3 marca 2015 r. pod marką Franty, "Common Culture", trzecia kompilacja została wydana 24 lipca 2015 r., czwarta w dniu 25 grudnia 2015 r., a piąta w dniu 28 kwietnia 2016 r.
W lipcu 2015 r. ogłoszono, że Franta założył wytwórnię "Heard Well", we współpracy z jego menedżerem Andrew Grahamem i Jeremym Winebergiem, dystrybutorem muzyki i licencjonowania firmy Opus Label (za pośrednictwem której zostały wydane dwa pierwsze kompilacje Franty). Amanda Stencele, Lohanthony i Jc Caylen to pierwsze internetowe gwiazdy, które podpisały wspólnie ze sobą kompilacje. Wśród nich znalazł się: „Heard Well”
W lutym 2015 r. Franta wydał swoją własną linię kawy, zwaną Common Culture Coffee. Kawa została wyprodukowana we współpracy z LA Coffee Club, a 1 dolar z każdej sprzedanej torby kawy został przekazany do The Thirst Project. W czerwcu 2015 r. Franta wydała małą, limitowaną linię ubrań, we współpracy z Junk Food Clothing. W styczniu 2016 r. Franta uruchomił nową witrynę dla Common Culture.
Twórczość.
Franta spędził ponad rok pisania swojego pamiętnika, "A Work in Progress", który mówi o chwilach jego życia od narodzin i osobistych opowieściach. Została ona wydana 21 kwietnia 2015 r. Towarzysząc wydaniu książki, Franta odbyła trasę po Stanach Zjednoczonych z występami w Minnesocie, Houston, Orlando, Nowym Jorku, New Jersey i Los Angeles, w Londynie, Birmingham, Manchesterze, Liverpoolu i Leeds w Wielkiej Brytanii, i Sydney, Melbourne, Brisbane i Perth w Australii. Książka utrzymywała się przez 16 tygodni na liście bestsellerów New York Times i sprzedała się w ponad 200 000 egzemplarzy.
W styczniu 2017 Franta ogłosił, że 18 kwietnia 2017 wyda swoją drugą książkę „Note to Self”. Książka zawiera eseje, opowiadania, poezję i fotografie Franty dotyczącą problemów, w tym depresji klinicznej, lęku społecznego, rozbicia i miłości. Franta powiedział: „Jeśli moja pierwsza książka "A Work in Progress" stanowi odzwierciedlenie mojego życia zewnętrznego, to kontynuacja jest odbiciem mojego wewnętrznego życia”.

</doc>
<doc id="3979361" url="https://pl.wikipedia.org/wiki?curid=3979361" title="Electrocution">
Electrocution

Electrocution – debiutancka płyta zespołu Das Moon wydana 23 maja 2011 roku nakładem Polskiego Radia. Album promowały utwory "Street", "I Like It" oraz przeróbka grupy Kraftwerk, "Das Modell", do których nakręcono teledyski. 
Twórcy.
 &lt;br&gt;

</doc>
<doc id="3979362" url="https://pl.wikipedia.org/wiki?curid=3979362" title="Budapest Grand Prix">
Budapest Grand Prix



</doc>
<doc id="3979370" url="https://pl.wikipedia.org/wiki?curid=3979370" title="Henryk Kulczyk">
Henryk Kulczyk

Henryk Kulczyk ps. "Paweł" (ur. 26 czerwca 1925 w Wałdowie, zm. 19 lutego 2013 w Poznaniu) – polski przedsiębiorca, filantrop, działacz społeczny, żołnierz Armii Krajowej i działacz polonijny w Niemczech. Ojciec Jana Kulczyka (1950–2015).
Życiorys.
Urodził się 26 czerwca 1925 w Wałdowie na Krajnie w rodzinie kupca, działacza społecznego i samorządowego Władysława Kulczyka nazywanego przez Niemców „Królem Polaków”. Po ukończeniu szkoły podstawowej w Wałdowie, uczęszczał do gimnazjum w Tucholi. Po wojnie założył pierwszą firmę i równocześnie studiował na Wydziale Prawno-Ekonomicznym w Toruniu. W 1951 jego przedsiębiorstwo zostało upaństwowione. Po wydarzeniach Poznańskiego Czerwca wyjechał na stałe do Republiki Federalnej Niemiec, gdzie założył przedsiębiorstwo „Kulczyk Außenhandelsgesellschaft mbH” i został przedstawicielem amerykańskiego koncernu kontenerowego „SEA-LAND”. Założył i przez wiele lat był prezesem Klubu Polonijnych Kupców i Przemysłowców w Niemczech i Berlinie Zachodnim.
W maju 2008 został Honorowym Obywatelem Wałdowa w dowód wdzięczności za wieloletnie wsparcie lokalnej społeczności.
Zmarł 19 lutego 2013 w Poznaniu w wieku 87 lat. 2 marca 2013 został pochowany na zabytkowym cmentarzu Jeżyckim w Poznaniu.
Życie prywatne.
Ojciec Jana Kulczyka. Dziadek Dominiki Kulczyk (ur. 1977) i Sebastiana Kulczyka (ur. 1980). Jego prawnukami są Jeremi Lubomirski-Lanckoroński (ur. 2004) i Weronika Lubomirska-Lanckorońska (ur. 2008).

</doc>
<doc id="3979380" url="https://pl.wikipedia.org/wiki?curid=3979380" title="Dmitrij Lapkin">
Dmitrij Lapkin

Dmitrij Władimirowicz Lapkin (ros. Дмитрий Владимирович Ляпкин; ur. 16 września 1976 w Szymkencie) – kazachski piłkarz występujący na pozycji obrońcy.
Kariera klubowa.
Lapkin karierę rozpoczynał w 1992 roku w rezerwach rosyjskiego klubu CSKA Moskwa – CSKA-2 Moskwa. W latach 1992–1993 występował z nimi w trzeciej lidze, a w latach 1994–1995 w czwartej. W 1996 roku został zawodnikiem pierwszoligowej Eniergiji Kamyszyn. W tym samym roku spadł z nią jednak do drugiej ligi.
W trakcie sezonu 1997 Lapkin przeniósł się do także drugoligowego Urałanu Elista. Z kolei w 1998 roku przeszedł do Saturna Ramienskoje, z którym w tym samym roku awansował z drugiej ligi do pierwszej. W Saturnie grał do 2002 roku. Następnie występował w drugoligowych zespołach Sokoł Saratów (2003) oraz FK Chimki (2004). W 2005 roku przeszedł do kazachskiego Żengysu Astana, z którym zdobył Puchar Kazachstanu.
W 2006 roku Lapkin wrócił do drużyny FK Chimki i wywalczył z nią awans do pierwszej ligi. W 2008 roku grał w drugoligowej Bałtice Kaliningrad, a w latach 2009–2010 występował w trzecioligowym Lokomotiw-2 Moskwa. W 2010 roku zakończył karierę.
W pierwszej lidze rosyjskiej rozegrał 134 spotkania i zdobył 3 bramki.
Kariera reprezentacyjna.
W reprezentacji Kazachstanu Lapkin zadebiutował 18 lutego 2004 w przegranym 1:3 towarzyskim meczu z Łotwą. W latach 2004–2007 w drużynie narodowej rozegrał 15 spotkań.

</doc>
<doc id="3979385" url="https://pl.wikipedia.org/wiki?curid=3979385" title="Beta Cephei">
Beta Cephei

 
Beta Cephei ("β Cep", "Alfirk") – gwiazda w gwiazdozbiorze Cefeusza, odległa od Słońca o około 685 lat świetlnych.
Nazwa.
Tradycyjna nazwa gwiazdy, Alfirk, wywodzi się od arabskiego . Jej znaczenie jest niepewne: może oznaczać po prostu „dwie gwiazdy” i odnosić się do tej gwiazdy i jaśniejszego Alderamina, ale może także oznaczać „stado owiec”. Bywa do niej także odnoszona nazwa Ficares, wywodząca się od zniekształconej przez Arabów greckiej nazwy konstelacji. Międzynarodowa Unia Astronomiczna zatwierdziła użycie nazwy Alfirk dla określenia tej gwiazdy.
Charakterystyka.
Alfirk jest błękitną gwiazdą ciągu głównego należącą do typu widmowego B, czasem klasyfikowaną jako podolbrzym lub nawet olbrzym. Jej jasność jest około 23 tysiące razy większa niż jasność Słońca, a jej masa to 13,5 . Temperatura powierzchni sięga 26 900 K. Ta jasna, gorąca i masywna gwiazda wciąż jeszcze nie zakończyła trwającego 11 milionów lat okresu syntezy wodoru w hel w jądrze.
Alfirk jest prototypem gwiazd zmiennych typu Beta Cephei. Jego jasność zmienia się o kilka setnych magnitudo w kilku okresach, z których główny trwa tylko 4,57 h i zmienia jasność gwiazdy z 3,16 do 3,27 i z powrotem. Mniejsze zmiany występują z okresami 4,72, 4,46, 4,43, 4,88 i 4,30 h i wiążą się z pulsacjami gwiazdy.
Główny składnik układu (β Cep Aa) ma towarzysza, gwiazdę β Cep Ab o wielkości obserwowanej 6,60, odległą o 0,2 sekundy kątowej. To także jest gwiazda typu widmowego B, charakteryzująca się emisją z dysku materii wokół gwiazdy, którego istnienie wiąże się z bardzo szybkim obrotem wokół osi (230 km/s). Gwiazdy okrążają wspólny środek masy co 90 lat, w przestrzeni dzieli je odległość 50 au. Trzeci komponent układu, β Cep B, jest odległy o 14,1″ od centralnej pary i ma wielkość obserwowaną 8,63. Jest to gwiazda typu widmowego A, oddalona od głównych gwiazd o co najmniej 3000 au; na jeden obieg potrzebuje co najmniej 40 tysięcy lat.
Główny składnik układu jest prawdopodobnie zbyt masywny, by skończyć życie jako biały karzeł; raczej eksploduje on jako supernowa, rozrywając układ i uwalniając towarzyszy.

</doc>
<doc id="3979386" url="https://pl.wikipedia.org/wiki?curid=3979386" title="Alfirk">
Alfirk



</doc>
<doc id="3979389" url="https://pl.wikipedia.org/wiki?curid=3979389" title="Ladies Open Lugano">
Ladies Open Lugano

Ladies Open Lugano – żeński turniej tenisowy kategorii WTA International Series zaliczany do cyklu WTA Tour, rozgrywany na twardych kortach w szwajcarskim Biel w latach 2017–2019.

</doc>
<doc id="3979394" url="https://pl.wikipedia.org/wiki?curid=3979394" title="ORP Bystry (1944)">
ORP Bystry (1944)

ORP Bystry – polski ścigacz okrętów podwodnych z okresu zimnej wojny, a wcześniej radziecki MO-326, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943–1944 w stoczni Nr 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „BS” i S-52, został skreślony z listy floty w styczniu 1959 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni.
MO-326 () zbudowany został w latach 1943–1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-326 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Bystry” został przyjęty w skład Marynarki Wojennej. Pierwszym polskim dowódcą jednostki został por. mar. Adam Dedio. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „BS” (zmienionym w czerwcu 1952 roku na S-52) wchodził w skład pierwszej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Ostatnie opuszczenie bandery okrętu nastąpiło 25 stycznia 1959 roku.

</doc>
<doc id="3979398" url="https://pl.wikipedia.org/wiki?curid=3979398" title="Sawage Life">
Sawage Life

„SAWAGE☆LIFE” – cyfrowy singel japońskiej piosenkarki Mai Kuraki, wydany 30 lipca 2016 roku. Piosenka została wykorzystana jako 52 ending (odc. 827–842) anime "Detektyw Conan". Singel promował album studyjny "Smile".

</doc>
<doc id="3979402" url="https://pl.wikipedia.org/wiki?curid=3979402" title="Henryk Dziudek">
Henryk Dziudek

Henryk Dziudek – polski kombatant i działacz niepodległościowy.
Henryk Dziudek jest członkiem legalnego „Bractwa Liderów”. Zgodnie ze statutem nadano mu stopień organizacyjny „generała brygady BL”. Jest zapraszany na różnego rodzaju uroczystości patriotyczne. Występuje na nich w mundurze galowym wzorowanym na mundurze Wojska Polskiego II RP z lat 1935-1939 z oznaczeniami stopnia generała brygady. Po raz ostatni 30 kwietnia 2017 roku, w trakcie uroczystych obchodów 77. rocznicy śmierci pułkownika Henryka Dobrzańskiego „Hubala”.

</doc>
<doc id="3979405" url="https://pl.wikipedia.org/wiki?curid=3979405" title="Kenichi Kaga">
Kenichi Kaga



</doc>
<doc id="3979406" url="https://pl.wikipedia.org/wiki?curid=3979406" title="ORP Dziarski (1944)">
ORP Dziarski (1944)

ORP Dziarski – polski ścigacz okrętów podwodnych z okresu zimnej wojny, a wcześniej radziecki MO-327, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „DR”, „DS” i S-53, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni.
MO-327 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-327 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Dziarski” został przyjęty w skład Marynarki Wojennej. Pierwszym polskim dowódcą jednostki został por. mar. Antoni Sobczyk. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „DR” (zmienionym później na „DS”, a w czerwcu 1952 roku na S-53) wchodził w skład pierwszej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty 15 kwietnia 1960 roku.

</doc>
<doc id="3979407" url="https://pl.wikipedia.org/wiki?curid=3979407" title="Kojiro Kaimoto">
Kojiro Kaimoto



</doc>
<doc id="3979410" url="https://pl.wikipedia.org/wiki?curid=3979410" title="Ryota Kajikawa">
Ryota Kajikawa



</doc>
<doc id="3979416" url="https://pl.wikipedia.org/wiki?curid=3979416" title="Jiangxi Women’s Tennis Open">
Jiangxi Women’s Tennis Open

Jiangxi Women’s Tennis Open – żeński turniej tenisowy kategorii WTA International Series zaliczany do cyklu WTA Tour, rozgrywany na twardych kortach w chińskim Nanchangu w sezonach 2016–2019. W latach 2014–2015 rozgrywany był turniej rangi WTA 125K series.

</doc>
<doc id="3979419" url="https://pl.wikipedia.org/wiki?curid=3979419" title="ORP Dzielny (1944)">
ORP Dzielny (1944)

ORP Dzielny – polski ścigacz okrętów podwodnych z okresu zimnej wojny, a wcześniej radziecki MO-328, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „DZ” i S-54, został skreślony z listy floty w 1959 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni.
MO-328 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-328 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Dzielny” został przyjęty w skład Marynarki Wojennej. Pierwszym polskim dowódcą jednostki został por. mar. Teodor Sznajder. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „DZ” (zmienionym w czerwcu 1952 roku na S-54) wchodził w skład pierwszej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty w 1959 roku.

</doc>
<doc id="3979424" url="https://pl.wikipedia.org/wiki?curid=3979424" title="Oświański Park Regionalny">
Oświański Park Regionalny



</doc>
<doc id="3979431" url="https://pl.wikipedia.org/wiki?curid=3979431" title="ORP Karny">
ORP Karny

ORP Karny – polski ścigacz okrętów podwodnych z okresu zimnej wojny, a wcześniej radziecki MO-329, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „KR”, „KN” i S-55, został skreślony z listy floty w styczniu 1959 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-329 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-329 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Karny” został przyjęty w skład Marynarki Wojennej. Pierwszym polskim dowódcą jednostki został chor. mar. Bolesław Małek. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „KR” (zmienionym później na „KN”, a w czerwcu 1952 roku na S-55) wchodził w skład pierwszej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Ostatnie opuszczenie bandery okrętu nastąpiło 25 stycznia 1959 roku.

</doc>
<doc id="3979435" url="https://pl.wikipedia.org/wiki?curid=3979435" title="TNA Genesis (2005)">
TNA Genesis (2005)



</doc>
<doc id="3979436" url="https://pl.wikipedia.org/wiki?curid=3979436" title="TNA Genesis (2006)">
TNA Genesis (2006)



</doc>
<doc id="3979437" url="https://pl.wikipedia.org/wiki?curid=3979437" title="ORP Niedościgły">
ORP Niedościgły

ORP Niedościgły – polski ścigacz okrętów podwodnych z okresu zimnej wojny, a wcześniej radziecki MO-368, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „ND” i S-56, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-368 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-368 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Niedościgły” został przyjęty w skład Marynarki Wojennej. Pierwszym polskim dowódcą jednostki został st. bsm. Feliks Januszewski. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „ND” (zmienionym w czerwcu 1952 roku na S-56) wchodził w skład drugiej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty 15 kwietnia 1960 roku.

</doc>
<doc id="3979441" url="https://pl.wikipedia.org/wiki?curid=3979441" title="Genesis (2011)">
Genesis (2011)



</doc>
<doc id="3979443" url="https://pl.wikipedia.org/wiki?curid=3979443" title="Genesis (2012)">
Genesis (2012)



</doc>
<doc id="3979445" url="https://pl.wikipedia.org/wiki?curid=3979445" title="Genesis (2013)">
Genesis (2013)



</doc>
<doc id="3979446" url="https://pl.wikipedia.org/wiki?curid=3979446" title="Genesis (2014)">
Genesis (2014)



</doc>
<doc id="3979447" url="https://pl.wikipedia.org/wiki?curid=3979447" title="Genesis (2017)">
Genesis (2017)



</doc>
<doc id="3979450" url="https://pl.wikipedia.org/wiki?curid=3979450" title="Impact Wrestling Genesis">
Impact Wrestling Genesis



</doc>
<doc id="3979452" url="https://pl.wikipedia.org/wiki?curid=3979452" title="Səid Quliyev">
Səid Quliyev

Səid Quliyev (ur. 19 lipca 1997) – azerski zawodnik taekwondo, brązowy medalista uniwersjady, złoty medalista igrzysk olimpijskich młodzieży, młodzieżowy wicemistrz świata.
W 2013 wystąpił w mistrzostwach Europy juniorów w Kiszyniowie w kategorii do 74 kg. Odpadł w 1/8 finału. W młodzieżowych mistrzostwach Europy w Porto zakończył swój udział na 1/16 finału. W tym roku zwyciężył trzykrotnie w zawodach młodzieżowych – w Trelleborgu, Eindhoven i Alicante.
W 2014 roku w Tajpej zajął drugie miejsce w kwalifikacjach do letnich igrzysk olimpijskich młodzieży w Nankinie i tym samym awansował na igrzyska. W Nankinie wystąpił w kategorii wagowej do 73 kg i zdobył złoty medal. Zwyciężył we wszystkich trzech pojedynkach – z Jeissonem Andrésem Serrano Hoyosem (7:4), z Seifem Eissą (8:1) i z Hamzą Adnanem Karimem (10:4). Również w 2014 roku został młodzieżowym mistrzem świata w kategorii do 73 kg w Tajpej.
W 2015 roku w Mungyeong został srebrnym medalistą wojskowych mistrzostw świata seniorów w kategorii do 74 kg.
W 2016 roku po raz pierwszy wystąpił w seniorskich mistrzostwach Europy. W kategorii do 74 kg w Montreux odpadł jednak już w pierwszym pojedynku w 1/16 finału.
Podczas letniej uniwersjady w Tajpej w 2017 roku zdobył brązowy medal, przegrywając w półfinale z Irańczykiem Raminem Hosseingholim.

</doc>
<doc id="3979453" url="https://pl.wikipedia.org/wiki?curid=3979453" title="Said Guliyev">
Said Guliyev



</doc>
<doc id="3979455" url="https://pl.wikipedia.org/wiki?curid=3979455" title="ORP Nieuchwytny (1944)">
ORP Nieuchwytny (1944)

ORP Nieuchwytny – polski ścigacz okrętów podwodnych z okresu zimnej wojny, a wcześniej radziecki MO-369, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „NW” i S-61, został skreślony z listy floty w styczniu 1959 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-369 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-369 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Nieuchwytny” został przyjęty w skład Marynarki Wojennej. Pierwszym polskim dowódcą jednostki został por. mar. Piotr Cegielski. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „NW” (zmienionym w czerwcu 1952 roku na S-61) wchodził w skład drugiej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki benzynowe Packard o łącznej mocy 2400 KM zostały zamienione na silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Ostatnie opuszczenie bandery okrętu nastąpiło 25 stycznia 1959 roku.

</doc>
<doc id="3979462" url="https://pl.wikipedia.org/wiki?curid=3979462" title="ORP Odważny (1944)">
ORP Odważny (1944)

ORP Odważny – polski ścigacz okrętów podwodnych z okresu zimnej wojny, a wcześniej radziecki MO-370, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „OW” i S-62, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-370 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-370 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Odważny” został przyjęty w skład Marynarki Wojennej. Pierwszym polskim dowódcą jednostki został por. mar. Stanisław Błażejewicz. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „OW” (zmienionym w czerwcu 1952 roku na S-62) wchodził w skład drugiej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty 15 kwietnia 1960 roku.

</doc>
<doc id="3979470" url="https://pl.wikipedia.org/wiki?curid=3979470" title="ORP Śmiały">
ORP Śmiały

ORP Śmiały – polski ścigacz okrętów podwodnych z okresu zimnej wojny, a wcześniej radziecki MO-371, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „SM”, „SŁ” i S-63, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-371 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-371 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Śmiały” został przyjęty w skład Marynarki Wojennej. Pierwszym polskim dowódcą jednostki został chor. mar. Tadeusz Szczęsny. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „SM” (zmienionym później na „SŁ”, a w czerwcu 1952 roku na S-63) wchodził w skład drugiej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty 15 kwietnia 1960 roku.

</doc>
<doc id="3979475" url="https://pl.wikipedia.org/wiki?curid=3979475" title="Maciej Kaufman">
Maciej Kaufman

Maciej Kaufman (ur. 1983) – polski architekt. Laureat wielu nagród i wyróżnień w konkursach architektonicznych. Zdobywca m.in. Nagrody Architektonicznej im. Małgorzaty Baczko i Piotra Zakrzewskiego w 2010 r.
Przez wiele lat doświadczenie zawodowe zdobywał w biurze Bulanda Mucha Architekci. Współwłaściciel pracowni archigrest, utworzonej w 2008 r.
Konkursy architektoniczne.
2015:
2016:
Nagrody i wyróżnienia.
Ostatni Długi Ogród:

</doc>
<doc id="3979476" url="https://pl.wikipedia.org/wiki?curid=3979476" title="Zirə Baku w europejskich pucharach">
Zirə Baku w europejskich pucharach



</doc>
<doc id="3979477" url="https://pl.wikipedia.org/wiki?curid=3979477" title="ORP Sprawny (1944)">
ORP Sprawny (1944)

ORP Sprawny – polski ścigacz okrętów podwodnych z okresu zimnej wojny, a wcześniej radziecki MO-552, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „SP”, „SN” i S-64, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-552 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-552 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Sprawny” został przyjęty w skład Marynarki Wojennej. Pierwszym polskim dowódcą jednostki został st. bsm. Michał Sawańczyk. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „SP” (zmienionym później na „SN”, a w czerwcu 1952 roku na S-64) wchodził w skład drugiej grupy Dywizjonu Ścigaczy. W 1949 roku jego dowódcą został kpt. mar. Henryk Pietraszkiewicz. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty 15 kwietnia 1960 roku.

</doc>
<doc id="3979481" url="https://pl.wikipedia.org/wiki?curid=3979481" title="ORP Szybki (1944)">
ORP Szybki (1944)

ORP Szybki – polski ścigacz okrętów podwodnych z okresu zimnej wojny, a wcześniej radziecki MO-553, jeden z jedenastu pozyskanych przez Polskę okrętów proj. "OD-200". Okręt został zbudowany w latach 1943-1944 w stoczni numer 640 w Sosnowce, a do służby w Marynarce Wojennej ZSRR przyjęto go w 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „SZ” i S-65, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu "OD-200" skonstruowane zostały w celu zastąpienia budowanych od II połowy lat 30. XX wieku ścigaczy proj. "MO-4". W porównaniu do poprzedników nowe okręty miały mniejszą wyporność i prostszą konstrukcję, w wyniku czego czas budowy jednostki skrócono ze 120 do 27 dni. Jednostki przeznaczone były do poszukiwania i zwalczania okrętów podwodnych oraz pełnienia służby dozorowej.
MO-553 () zbudowany został w latach 1943-1944 w stoczni numer 640 w Sosnowce. Do służby w Marynarce Wojennej ZSRR wszedł w 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego z drewna kadłuba wynosiła 23,4 metra, szerokość 4 metry i zanurzenie 1,7 metra. Wyporność standardowa wynosiła 35 ton, zaś pełna 43,4 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM). Jednostka posiadała także dodatkowe silniki marszowe Osco-Ford o łącznej mocy 170 KM. Dwa wały napędowe poruszały dwoma prawoskrętnymi śrubami. Maksymalna prędkość okrętu wynosiła 25 węzłów, zaś ekonomiczna 15 węzłów. Okręt zabierał 5 ton benzyny, co pozwalało osiągnąć zasięg wynoszący 1600 Mm przy prędkości 6 węzłów lub 590 Mm przy prędkości 9 węzłów. Autonomiczność wynosiła 6 dób.
Uzbrojenie artyleryjskie jednostki stanowiło pojedyncze działko automatyczne kal. 37 mm 70-K L/73, z zapasem amunicji wynoszącym 500 sztuk oraz dwa karabiny maszynowe kal. 12,7 mm DSzK L/79 (2 x I), z zapasem 2000 sztuk amunicji na lufę. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb BGB i MGB-20). Wyposażenie radioelektroniczne obejmowało sonar Tamir-9.
Załoga okrętu składała się z 22 oficerów, podoficerów i marynarzy.
Służba.
MO-553 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Szybki” został przyjęty w skład Marynarki Wojennej. Pierwszym polskim dowódcą jednostki został por. mar. Andrzej Pierzyński. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „SZ” (zmienionym w czerwcu 1952 roku na S-65) wchodził w skład drugiej grupy Dywizjonu Ścigaczy. W 1950 roku jednostkę poddano modernizacji: wymieniono poszycie kadłuba, uszczelniono pokład, a amerykańskie silniki Packard zostały zamienione na radzieckie silniki wysokoprężne M-50 o łącznej mocy 2000 KM (usunięto również dodatkowe silniki Osco-Ford, montując w zamian również radzieckie benzynowe ZIS-5, także o mocy 85 KM każdy). Koszt remontu ścigacza wyniósł około 650 000 złotych. W rezultacie wymiany napędu prędkość maksymalna spadła do 22 węzłów. Okręt został skreślony z listy floty 15 kwietnia 1960 roku.

</doc>
<doc id="3979484" url="https://pl.wikipedia.org/wiki?curid=3979484" title="Radik Isajew">
Radik Isajew

Radik Wieledinowicz Isajew, ros. Радик Велединович Исаев, azer. "Radik Vələddinoviç İsayev" (ur. 26 września 1989 w Uchul jako Abdurachim Isajew, ros. Абдурахим Исаев) – azerski zawodnik taekwondo pochodzenia rosyjskiego, złoty medalista igrzysk olimpijskich w Rio de Janeiro, złoty i brązowy medalista mistrzostw świata, złoty medalista igrzysk europejskich i mistrzostw Europy.
W 2013 roku w Puebli zdobył brązowy medal mistrzostw świata w kategorii do 87 kg. Rok później w Baku został mistrzem Europy w tej samej kategorii. W 2015 roku został mistrzem świata w kategorii do 87 kg w Czelabińsku i mistrzem igrzysk europejskich w Baku w kategorii powyżej 80 kg. Zdobył również brązowy medal wojskowych mistrzostw świata w Mungyeong w kategorii powyżej 87 kg.
W sierpniu 2016 roku został mistrzem olimpijskim w kategorii wagowej powyżej 80 kg podczas igrzysk w Rio de Janeiro. Zdobył tym samym pierwszy złoty medal olimpijski dla Azerbejdżanu w taekwondo mężczyzn.
Podczas letniej uniwersjady w 2017 roku w Tajpej zdobył brązowy medal w kategorii powyżej 87 kg.

</doc>
<doc id="3979485" url="https://pl.wikipedia.org/wiki?curid=3979485" title="Abdurachim Isajew">
Abdurachim Isajew



</doc>
<doc id="3979486" url="https://pl.wikipedia.org/wiki?curid=3979486" title="Radik İsayev">
Radik İsayev



</doc>
<doc id="3979487" url="https://pl.wikipedia.org/wiki?curid=3979487" title="Radik Isayev">
Radik Isayev



</doc>
<doc id="3979489" url="https://pl.wikipedia.org/wiki?curid=3979489" title="Władysław Hedinger">
Władysław Hedinger

Władysław Hedinger (ur. 14 lutego 1886 w Poznaniu, zm. 3 grudnia 1931 tamże) – polski bankowiec, doktor ekonomii, jeden z założycieli Związku Patriotycznego.
Życiorys.
Był synem Henryka, dyrektora banku, i Walentyny z domu Man. Ukończył Gimnazjum im. Marii Magdaleny w Poznaniu – należał wtedy, po zaprzysiężeniu w 1900, do Towarzystwa Tomasza Zana (w roku szkolnym 1904/1905 pełnił funkcję prezesa tego związku na Wielkopolskę). Studiował od 1907 na Uniwersytecie Genewskim, Uniwersytecie Fryderyka Wilhelma w Berlinie oraz Uniwersytecie Ludwika i Maksymiliana w Monachium. W tym czasie należał do Bratniej Pomocy. W roku akademickim 1907/1908 był prezesem tej organizacji w Berlinie. W 1911 uzyskał doktorat nauk ekonomiczno-politycznych.
Od 1907 pracował w banku w Berlinie, a w latach 1911–1914 w Banku „Kwilecki” w Poznaniu. W tym czasie był redaktorem organu Organizacji Młodzieży Narodowej „Brzask”. W latach 1914–1917 służył w armii niemieckiej. Od 1917 tworzył w Lublinie Bank Ziemi Polskiej. W wyniku jego działalności w Polsce w latach 1917–1927 powstały 4 oddziały i 22 filie tego banku. W tym okresie koordynował jego działalność z pracami organizacyjnymi Związku Kółek Rolniczych. W latach 1926–1927 wykładał na Katolickim Uniwersytecie Lubelskim organizację handlu i bankowości. W latach 1927–1931 był dyrektorem oddziału Państwowego Banku Rolnego w Poznaniu, a w 1931 przeszedł na to samo stanowisko w Lublinie.
Od czasu studiów należał do tajnego Związku Młodzieży Polskiej „Zet”, będąc bratem zetowym. W 1918 wystąpił o urlop bezterminowy w „Zet” i został jednym z założycieli Związku Patriotycznego.
Brał udział w wojnie polsko-bolszewickiej. W 1920 był sekretarzem generalnym Wojewódzkiego Komitetu Obrony Narodowej w Lublinie. Od lipca do grudnia 1920 dowodził Lubelską Baterią Górską przy 2 Dywizji Piechoty Legionów.
Jego rodzeństwo to: Mieczysław (1880–1918, doktor medycyny, major WP, służył w 6 batalionie I Brygady Legionów Polskich i zginął w listopadzie 1918), Stanisław, Zbigniew, Witold i Zofia.

</doc>
<doc id="3979498" url="https://pl.wikipedia.org/wiki?curid=3979498" title="Wacker Innsbruck w europejskich pucharach">
Wacker Innsbruck w europejskich pucharach



</doc>
<doc id="3979499" url="https://pl.wikipedia.org/wiki?curid=3979499" title="Daniel Tym">
Daniel Tym

Daniel Tym (ur. w XVII wieku, zm. w XVII wieku) – gdański, a następnie warszawski ludwisarz, autor odlewu posągu i czterech tablic do Kolumny Zygmunta III Wazy w Warszawie.
Życiorys.
Najprawdopodobniej był gdańszczaninem i tam rozpoczął swoją pracę jako ludwisarz. Następnie przeniósł się do Warszawy i mieszkał koło Bramy Pobocznej. Od 1634 był kierownikiem odlewni królewskiej Władysława IV. Wykonywał odlewy dział i dzwonów, m.in. dzwonu znajdującego się obecnie na Kanonii. W 1644 wykonał odlewy z brązu figury (twórcą projektu był Clemente Molli), czterech tablic, orłów i pozostałych ozdób Kolumny Zygmunta III Wazy.

</doc>
<doc id="3979503" url="https://pl.wikipedia.org/wiki?curid=3979503" title="Ludwik Glatman">
Ludwik Glatman

Ludwik August Glatman ps. „Ludomir(a)”, „Zygmunt Ludomira” (ur. 1859, zm. w marcu 1915 w Krakowie) – polski filolog, historyk, literat, dziennikarz prasowy, publicysta, wydawca, profesor gimnazjalny.
Życiorys.
Ludwik August Glatman urodził się w 1859. Kształcił się w C. K. Wyższym Gimnazjum w Wadowicach. Z zawodu był historykiem literatury i filologiem. Pracował jako nauczyciel w Nowym Sączu, skąd później przeniósł się do Sanoka. Publikował prace w dziedzinie beletrystyki historycznej. Równolegle zaangażował się w działalność dziennikarską, wydawniczą, redaktorską i publicystyczną w prasie polskiej. Tworzył także poezje, był autorem wierszy: "Goniec spod Maratonu", opublikowanego w prospekcie III Zlotu Sokolstwa Polskiego w Krakowie w 1896, o charakterze patriotycznym. "Na cześć Kościuszki", "Na uroczystość kościuszkowską „Sokołów” sanockich" i inne. W latach 90. był wydawcą i sekretarzem redakcji miesięcznika „Przegląd Literacki”, organu Związku Literackiego w Krakowie. Od początku istnienia w maju 1910 wydawanego w Sanoku czasopisma „Tygodnik Ziemi Sanockiej” był jego redaktorem naczelnym i odpowiedzialnym do pierwszego tygodnia stycznia 1912 (tygodnik był prowadzony przez środowisko narodowych demokratów). W czasopiśmie publikował różnego rodzaju artykuły, a tym recenzje literackie (m.in. utworu współpracującej z gazetą Janiny Kossak-Pełeńskiej). W numerze 26 z 23 października 1910 ukazało się wspólne oświadczenie L. Glatmana i zastępcy kierownika szkoły wydziałowej męskiej w Sanoku, Aleksandra Mochnackiego, w którym obaj odnieśli się w kwestii wcześniejszych krytycznych i obraźliwych wypowiedzi na swój temat. Przez pewien czas po odejściu ze stanowiska głównego redaktora publikował nadal w tym piśmie, a w wydaniu z 26 października 1913 ukazał się jego wiersz pt. "Pożegnanie Sanoka". Był redaktorem odpowiedzialnym i wydawcą dziennika „Głos Narodu”. Publikując swoje prace używał pseudonimu „Ludomir(a)”, ponadto publikował pod tożsamością "Zygmunt Ludomir(a)".
Został nauczycielem. Reskryptem z 25 lipca 1900 C. K. Rady Szkolnej Krajowej jako zastępca nauczyciela został przeniesiony w tym charakterze z C. K. Gimnazjum w Nowym Sączu do C. K. Gimnazjum w Jaśle. W szkole uczył języka polskiego i języka niemieckiego. Rozporządzeniem C. K. Rady Szkolnej Krajowej z 23 lipca 1902 w charakterze zastępcy nauczyciela został przeniesiony z Gimnazjum w Jaśle do C. K. I Gimnazjum w Tarnowie. W szkole uczył języka łacińskiego, języka polskiego (1902/1903), języka łacińskiego, języka polskiego (1903/1904). Rozporządzeniem C. K. Rady Szkolnej Krajowej z 19 sierpnia 1904 w charakterze zastępcy nauczyciela został przeniesiony z Tarnowa do C. K. Seminarium Żeńskiego w Krakowie. Ponadto pracował także w Gimnazjum w Bochni. Reskryptem z 22 września 1906 C. K. Rady Szkolnej Krajowej jako zastępca nauczyciela został przeniesiony w tym charakterze z C. K. Seminarium Nauczycielskiego Żeńskiego w Krakowie do C. K. Gimnazjum w Sanoku. W szkole uczył języka polskiego, języka niemieckiego, geografii, historii, a ponadto historii krajowej, języka francuskiego. Był członkiem Towarzystwa Upiększania Miasta Sanoka. Reskryptem z 5 września 1912 C. K. Rady Szkolnej Krajowej został mianowany profesorem w Prywatnym Gimnazjum Polskim w Podhajcach. Tam pracował do czasu wybuchu I wojny światowej.
Po inwazji rosyjskiej schronił się w Krakowie. Zmarł w Krakowie w 1915 w wieku 56 lat. Pogrzeb odbył się 28 marca 1915 w Krakowie.
Jego żoną była Stanisława Żebrowska. W okresie pracy Ludwika Glatmana w Sanoku uczniami i absolwentami sanockiego gimnazjum byli jego synowie: Zdzisław Maria Glatman (ur. 1891, matura w 1909) i Gerard Maria Glatman (ur. 1893 w Krakowie, matura w 1912, student prawa, poległy podczas I wojny światowej w 1916 w szeregach Legionów Polskich).

</doc>
<doc id="3979504" url="https://pl.wikipedia.org/wiki?curid=3979504" title="José Antonio Griñán">
José Antonio Griñán

José Antonio Griñán Martínez (ur. 7 czerwca 1946 w Madrycie) – hiszpański polityk, prawnik i samorządowiec, parlamentarzysta i minister, w latach 2009–2013 prezydent wspólnoty autonomicznej Andaluzji.
Życiorys.
Z wykształcenia prawnik, ukończył studia na Uniwersytecie w Sewilli. Od 1970 pracował w państwowym korpusie inspektorów pracy. Zaangażował się w działalność polityczną w ramach Hiszpańskiej Socjalistycznej Partii Robotniczej. W latach 1982–1986 pełnił funkcję wiceministra pracy w rządzie Andaluzji, następnie w administracji tej wspólnoty autonomicznej był wiceministrem zdrowia (od 1986) i ministrem zdrowia (od 1990).
W styczniu 1992 dołączył do hiszpańskiego rządu, premier Felipe González powierzył mu stanowisko ministra zdrowia. W lipcu 1993 przeszedł na urząd ministra pracy i ochrony socjalnej, który sprawował do maja 1996. W 1993 został wybrany w skład Kongresu Deputowanych V kadencji. Z powodzeniem ubiegał się o reelekcję w wyborach w 1996 i 2000, zasiadając w niższej izbie Kortezów Generalnych do 2004. Powrócił następnie do andaluzyjskiego rządu, obejmując stanowiska ministra gospodarki (2004) i zastępcy prezydenta (2008). Był także posłem do parlamentu wspólnoty autonomicznej.
W kwietniu 2009 został nowym prezydentem Andaluzji, stanowisko to zajmował do września 2013. Od 2012 do 2014 pełnił organizacyjną funkcję przewodniczącego PSOE. W latach 2013–2015 wchodził w skład hiszpańskiego Senatu. Złożył mandat senatora w związku z przedstawieniem mu zarzutów korupcyjnych.
Odznaczony Krzyżem Wielkim Orderu Karola III.

</doc>
<doc id="3979506" url="https://pl.wikipedia.org/wiki?curid=3979506" title="Puchar Pokoju i Przyjaźni 1964">
Puchar Pokoju i Przyjaźni 1964

Sezon 1964 Pucharu Pokoju i Przyjaźni – drugi sezon Pucharu Pokoju i Przyjaźni. Mistrzem wśród kierowców został Jerzy Jankowski (Rak 64), natomiast mistrzostwo narodów wywalczył zespół NRD.
Kalendarz wyścigów.
"Źródło: formula2.net"

</doc>
<doc id="3979508" url="https://pl.wikipedia.org/wiki?curid=3979508" title="Swarovski Tirol Innsbruck w europejskich pucharach">
Swarovski Tirol Innsbruck w europejskich pucharach



</doc>
<doc id="3979512" url="https://pl.wikipedia.org/wiki?curid=3979512" title="Jezus z Borji">
Jezus z Borji



</doc>
<doc id="3979516" url="https://pl.wikipedia.org/wiki?curid=3979516" title="FC Tirol Innsbruck w europejskich pucharach">
FC Tirol Innsbruck w europejskich pucharach



</doc>
<doc id="3979522" url="https://pl.wikipedia.org/wiki?curid=3979522" title="Puchar Pokoju i Przyjaźni 1971">
Puchar Pokoju i Przyjaźni 1971

Sezon 1971 Pucharu Pokoju i Przyjaźni – dziewiąty sezon Pucharu Pokoju i Przyjaźni. Mistrzem wśród kierowców został Klaus-Peter Krause (Melkus 64), natomiast mistrzostwo narodów wywalczyło NRD.
Kalendarz wyścigów.
"Źródło: formula2.net"

</doc>
<doc id="3979523" url="https://pl.wikipedia.org/wiki?curid=3979523" title="Sergio Marqués">
Sergio Marqués

Sergio Rutilio Marqués Fernández (ur. 4 sierpnia 1946 w Gijón, zm. 8 maja 2012 tamże) – hiszpański polityk i prawnik, w latach 1995–1999 prezydent Asturii.
Życiorys.
W 1967 ukończył studia na Universidad de Oviedo, w 1972 podjął praktykę w zawodzie prawnika. W 1979 wyjechał do Portoryko, gdzie pracował przy różnych inwestycjach. Do Hiszpanii powrócił w 1983. Od 1977 należał do Sojuszu Ludowego, z którym współtworzył później Partię Ludową. W latach 80. dołączył do władz tego ugrupowania w Asturii, a od 1987 był wybierany na posła do parlamentu tej wspólnoty autonomicznej.
W 1993 został rzecznikiem frakcji poselskiej ludowców i wiceprzewodniczącym regionalnych struktur partii. W wyborach w 1995 Partia Ludowa uzyskała 21 mandatów w 45-osobowym parlamencie. W lipcu 1995, po nieudanych próbach utworzenia koalicji socjalistów i komunistów, Sergio Marqués stanął na czele mniejszościowego rządu Asturii. W 1998 popadł w konflikt ze swoim ugrupowaniem, regionalni liderzy (m.in. Francisco Álvarez-Cascos) zarzucali mu brak koordynacji polityki z partią. PP wycofała następnie dla niego poparcie, w związku z czym polityk opuścił tę formację. Powołał nowe ugrupowanie pod nazwą Unión Renovadora Asturiana, kierował nim do 2007. Urzędowanie na stanowisku prezydenta zakończył w lipcu 1999. Utrzymał jednocześnie mandat poselski na kolejną kadencję, tracąc go w wyborach w 2003.

</doc>
<doc id="3979524" url="https://pl.wikipedia.org/wiki?curid=3979524" title="Sergio Marqués Fernández">
Sergio Marqués Fernández



</doc>
<doc id="3979526" url="https://pl.wikipedia.org/wiki?curid=3979526" title="Corvus ossifragus">
Corvus ossifragus



</doc>
<doc id="3979531" url="https://pl.wikipedia.org/wiki?curid=3979531" title="Marguerite Ogden Wilkinson">
Marguerite Ogden Wilkinson

Marguerite Ogden Wilkinson (ur. 1883, zm. 1928) – poetka amerykańska.
Życiorys.
Marguerite Ogden Wilkinson była z pochodzenia Kanadyjką. Urodziła się jako Marguerite Ogden Bigelow w Halifax w Nowej Szkocji 14 listopada 1883. Jej rodzicami byli Nathan Kellogg Bigelow i Gertrude Holmes Bigelow. Dzieciństwo spędziła w Evanston w stanie Illinois. Studiowała na Northwestern University. Wyszła za mąż za Jamesa G. Wilkinsona, dyrektora szkoły. Utonęła 12 stycznia 1928 przy Coney Island w Nowym Jorku. Miała wtedy 44 lata.
Twórczość.
Wydała wiele tomów poetyckich, w tym "In Vivid Gardens: Songs of the Woman Spirit" (1911). Opublikowała także "By a Western Wayside" (1912), "Golden Songs of the Golden State" (1917), "The Dingbat of Arcady" (1922), "Contemporary Poetry" (1923), "Yule Fire" (1925), "Citadels" (1928). Napisała poza tym długi poemat "The Great Dream" (1923). Do jej najbardziej znanych wierszy należy utwór "To My Country". Zredagowała również komentowaną antologię "New Voices: an Introduction to Contemporary Poetry" (1919). Pracowała jako recenzentka dla "The New York Times Book Review".

</doc>
<doc id="3979534" url="https://pl.wikipedia.org/wiki?curid=3979534" title="Kielar">
Kielar



</doc>
<doc id="3979537" url="https://pl.wikipedia.org/wiki?curid=3979537" title="Puchar Pokoju i Przyjaźni 1965">
Puchar Pokoju i Przyjaźni 1965

Sezon 1965 Pucharu Pokoju i Przyjaźni – trzeci sezon Pucharu Pokoju i Przyjaźni. Mistrzem wśród kierowców został Heinz Melkus (Melkus 64), natomiast mistrzostwo narodów wywalczyło NRD.
Kalendarz wyścigów.
"Źródło: formula2.net"

</doc>
<doc id="3979541" url="https://pl.wikipedia.org/wiki?curid=3979541" title="Abu Sa’id Mirza">
Abu Sa’id Mirza

Abu Sa’id Mirza, pers. ابو سعید میرزا (ur. 1424, zm. 5 lutego 1469) – sułtan z dynastii Timurydów, panujący w latach 1451–1469, początkowo w Mawarannahrze, a od roku 1458 także w Chorasanie.
Życiorys.
Miał być synem niejakiego Muhammada i wnukiem Miranszaha (1405-1408). Jego ojciec nie jest wymieniany w żadnych współczesnych mu źródłach, stąd już Bartold kwestionował autentyczność timurydzkiego pochodzenia Abu Sa’ida. Niemniej „"Mu’izz al-ansab", najpełniejszy manuskrypt mogący być oryginalnym timurydzkim dokumentem dworskim używanym w celu zapisywania timurydzkiej genealogii zawiera imiona Abu Sa’ida i jego ojca”. Niewiele wiadomo o wczesnym życiu Abu Sa’ida. Pojawia on się w kronice Abd-ar-Razzagha Samarkandiego jako dworski towarzysz Uług Bega (1409-1449). Prawdopodobnie Abu Sa’id będąc w służbie Uług Bega stacjonował gdzieś w pobliżu północnej granicy jego domeny. Większość pierwszych zwolenników Abu Sa’ida wywodziła się z koczowniczego klanu Arghun i jego członków miał on następnie faworyzować przez całe swoje panowanie. Wykorzystując walkę pomiędzy Uług Begiem a jego synem Abd al-Latifem (1449-1450) w roku 1449 Abu Sa’id zaatakował Samarkandę, jednak musiał odstąpić od miasta, gdy Uług Beg przybył mu z odsieczą. Abu Sa’id pozostawał w opozycji w trakcie krótkiego panowania Abd al-Latifa i starał się wykorzystać dla swoich celów także niezadowolenie jakie szybko wzbudziły rządy jego następcy, Abdallaha (1450-1451). Abu Sa’id organizował swoje siły w rejonie Buchary, gdzie m.in. udało mu się przeciągnąć na swoją stronę niektóre plemiona Turkmenów. W maju 1450 roku został pokonany przez Abdallaha, niemniej jakiś czas później udało mu się zająć Jasy (dzis. Turkiestan) i zdobyć poparcie chana Uzbeków Abu al-Chajra (1428-1468). 22 czerwca 1451 roku połączone siły Abu Sa’ida i Uzbeków odniosły w pobliżu Samarkandy łatwe zwycięstwo nad armią Abdallaha, który został wzięty do niewoli i stracony na rozkaz swojego kuzyna.
W wyniku tej bitwy Abu Sa’id zdobył Samarkandę, przy czym zadbał o to by dostać się do miasta przed Uzbekami i zamknąć przed nimi bramy. Jego sojusznicy zostali wynagrodzeni drogimi prezentami, zaś Rabi'a Sultan Begum, córka Uług Bega, została małżonką Abu al-Chajra. Na wiosnę 1454 roku Abu Sa’id przekroczył Dżejhun i zajął Balch. W odpowiedzi na ten atak rządzący w Chorasanie Babur (1447-1457) dokonał inwazji Mawarannahru i w październiku/listopadzie 1454 roku oblegał Samarkandę. Miasto ocalało tylko dzięki postawie szejcha tarikatu nakszbandijja Chodży Ahrara, który organizował obronę i miał powstrzymać Abu Sa’ida przed opuszczeniem swojej stolicy. Chodża Ahrar cieszył się w Samarkandzie niepodważalnym autorytetem i według Chondemira Abu Sa’id miał nie podejmować żadnych decyzji bez uprzednich z nim konsultacji. Ostatecznie Abu Sa’id i Babur zawarli pokój potwierdzający granicę na rzece Dżejhun i stosunki pomiędzy oboma władcami miały odtąd być serdeczne. Kiedy po śmierci Babura władcą w Chorasanie został Sultan Ibrahim (1457-1459) Abu Sa’id ponownie zaatakował i 19 lipca 1457 roku wkroczył do Heratu. Miejska cytadela pozostała jednak niezdobyta, a jej oblężenie zostało zapamiętane przede wszystkim z racji egzekucji jaka z rozkazu Abu Sa’ida została dokonana na Gouharszad, wdowie po Szahruchu (1405-1447), oskarżonej o kontakty z Sultanem Ibrahimem. 30 sierpnia 1457 roku Abu Sa’id wycofał się do Balchu. Tymczasem Sultan Ibrahim 13 grudnia 1457 roku został pokonany przez władcę Kara Kojunlu Dżahanszaha (1438-1467) w bitwie pod Astarabadem i wycofał się z powrotem do Heratu, by w obliczu nowego zagrożenia poszukiwać sojuszu z Abu Sa’idem. Dwaj Timurydzi zawarli obronny sojusz, co jednak nie zapobiegło zajęciu Heratu przez Dżahanszaha 28 czerwca 1458 roku. Wkrótce do tego ostatniego dotarły jednak wieści o buncie jego syna Husajna Alego w Azerbejdżanie i w obliczu armii Abu Sa’ida przywódca Kara Kojunlu zgodził się odstąpić Chorasan na jego rzecz. 22 grudnia 1458 roku Abu Sa’id zajął opuszczony przez Dżahanszaha Herat, a jego zdobycze zabezpieczyło zwycięstwo nad połączonymi siłami Sultana Ibrahima, jego ojca Ala ad-Dauli (1447-1448) i Sandżara, wnuka Umar Szajcha, odniesione w okolicy Sarachsu w kwietniu 1459 roku. Sandżar wpadł w ręce Abu Sa’ida i dokonano na nim egzekucji, zaś do końca 1460 roku zmarli lub zginęli jeszcze Sultan Ibrahim, syn Babura Szah Mahmud (1457) i Ala ad-Daula.
„Śmierć tak wielu rywalizujących ze sobą timurydzkich książąt wpłynęła na powrót stabilności w Chorasanie”. W roku 1460 Husajn Bajkara (1470-1506), któremu w międzyczasie udało się wyrwać Gorgan z rąk Kara Kojunlu, uznał zwierzchność Abu Sa’ida, który zajął graniczący z nim Mazandaran. Nieobecność Abu Sa’ida wykorzystał emir Chalil z Sistanu, który zaatakował Herat, został jednak odparty. Jesienią 1460 roku rebelia w Sistanie została stłumiona. W tym momencie Abu Sa’id był władcą Mawarannahru, Turkiestanu aż do Kaszgaru, Kabulistanu i Zabulistanu oraz Chorasanu i Mazandaranu. Jego władza nie była jednak szczególnie stabilna. Uzbecy corocznie najeżdżali Mawarannahr. W roku 1454/1455 Uwajs, wnuk Bajkary, podniósł bunt w Otrarze i z pomocą Abu al-Chajra zadał Abu Sa’idowi druzgocącą klęskę. W roku 1461 wybuchła rebelia Muhammada Dżukiego, syna Abd al-Latifa, który po spustoszeniu Mawarannahru zamknął się w Szahruchijji (dzis. Taszkent). Abu Sa’id oblegał ją przez dziesięć miesięcy (listopad 1462 – październik 1463). Wykorzystując kłopoty Abu Sa’ida w Mawarannahrze Husajn Bajkara w roku 1461 zajął Mazandaran i zaatakował Herat. Został jednak nie tylko odparty, ale także zmuszony do ucieczki do Chorezmu. Wykorzystując swoją bazę w tym regionie Husajn Bajkara w roku 1464 spustoszył Chorasan. Abu Sa’id był bardziej skuteczny w neutralizowaniu ataków swoich koczowniczych sąsiadów ze wschodu. Panując jeszcze tylko w Samarkandzie odparł dwa ataki chana Mogolistanu Esen Bughi (1429-1462). W roku 1456 zaczął wspierać przeciwko niemu jego starszego brata Junusa (1462-1487), który uzyskał od niego posiłki ponownie w roku 1464.
W roku 1467 władca Ak Kojunlu Uzun Hasan (1452-1478) pokonał i zabił Dżahanszaha, zaś jego głowę wysłał do Abu Sa’ida. W wyniku kolejnych zwycięstw Ak Kojunlu samo istnienie państwa Kara Kojunlu wydawało się zagrożone. Abu Sa’id postanowił wykorzystać tę okazję do odzyskania terenów zachodniego Iranu, które Timurydzi utracili po śmierci Szahrucha. Abu Sa’id pośpiesznie przygotował się do wyprawy i pod koniec lutego 1468 roku wyruszył w kierunku Azerbejdżanu, jedynie na czele swojej kawalerii, nie czekając na oddziały piechoty i tabor. Udało mu się zająć Fars i Irak Perski, zaś w Mijane przyłączyły się do niego oddziały Kara Kojunlu prowadzone przez synów Dżahanszaha, Jusufa i Hasana Alego (1467-1469). Tymczasem Uzun Hasan osadził na tronie Azerbejdżanu, jako pretendenta do władzy nad państwem Timurydów, Jadgara Muhammada (1470), syna Sultana Muhammada (1447-1452), którego niegdyś zabrał z Heratu Dżahanszah. Abu Sa’id zdecydował się zimować w Karabachu, polegając na wsparciu swojego sojusznika szyrwanszaha. Wkrótce jego sytuacja stała się krytyczna, ponieważ Uzun Hasan odciął go od wszelkiego zaopatrzenia napływającego ze wschodu. 18 stycznia 1469 roku Szyrwanszah porzucił Abu Sa’ida i jego całkowicie zdemoralizowana armia rozpoczęła marsz w kierunku Ardabilu, nękana ciągłymi atakami Ak Kojunlu. 30 stycznia Abu Sa’id został opuszczony przez swoich chorasańskich emirów i dostał się w ręce Uzun Hasana. Ten wydał go Jadgar Muhammadowi, który 5 lutego 1469 roku zabił go w zemście za egzekucję jego prababki, Gouharszad.
Zgodnie z "Mu’izz al-ansab" Abu Sa’id miał mieć podczas swojego życia trzydzieści pięć żon, które w sumie urodziły mu dwudziestu pięciu synów (czterech z nich zmarło w niemowlęctwie) i trzydzieści cztery córki. Jeszcze za swojego życia Abu Sa’id wydzielił swoim synom dzielnice w formie "sojurghali". Najstarszemu Sultan Ahmadowi (1469-1494) nadał w ten sposób Mawarannahr w momencie, gdy w roku 1458 sam przeniósł się do Heratu, Mahmud Sultanowi (1469-1495) nadał Mazandaran, Umar Szajchowi (1469-1494) Kotlinę Fergańską, zaś Uług Begowi (1469 - 1501/1502) Kabul.

</doc>
<doc id="3979542" url="https://pl.wikipedia.org/wiki?curid=3979542" title="Mazurski Przyjaciel Ludu">
Mazurski Przyjaciel Ludu

Mazurski Przyjaciel Ludu – czasopismo wydawane w Olsztynie w latach 1923–1928. Organ Zjednoczenia Mazurskiego.
Początkowo był to tygodnik, a od 1924 ukazywał się dwa razy w tygodniu (nakład: 700-1000 egzemplarzy). Najpierw redakcja mieściła się w Labuszewie, a potem w Szczytnie. Założycielami byli Gustaw Leyding-Mielecki i Kazimierz Jaroszyk, a wydawcą Seweryn Pieniężny. Na łamach gazety publikowali m.in. Reinhold Barcz i Michał Kajka. Całość drukowana była w języku polskim, z wyjątkiem ostatniej strony, niemieckojęzycznej, adresowanej do tych Mazurów, którzy nie znali języka polskiego. Oprócz Warmii i Mazur rozprowadzano czasopismo w Nadrenii i Westfalii. 
Mazurski Przyjaciel Ludu miał charakter propolski, propagował prawo do używania języka polskiego przez Mazurów i popularyzował sprawy polskie i historię Polski. Z uwagi na powyższe zwalczany był przez prasę niemiecką i polskojęzyczną, związaną z Niemcami. 
W 1928 przejęty został przez Niemców (redaktor: R. Macht), ale do 1933 drukowany był w języku polskim, jako pismo germanizacyjne i antypolskie. Od 1933 do 1939 tytuł zmieniono na "Masuricher Volksfreund", a gazeta była już niemieckojęzyczna.

</doc>
<doc id="3979553" url="https://pl.wikipedia.org/wiki?curid=3979553" title="Jane Colman Turell">
Jane Colman Turell

Jane Colman Turell (ur. 1708, zm. 1735) – amerykańska poetka kolonialna. Była córką dr. Benjamina Colmana, duchownego i pisarza. Zachęcana przez ojca, pisała od jedenastego roku życia. W 1726 wyszła za mąż za wielebnego Ebenezera Turella z Medford w stanie Massachusetts. Miała czworo dzieci, ale wszystkie wcześnie zmarły. Najstarsze dożyło sześciu lat. Zmarła w wieku 27 lat. Jej wiersze i inne pisma mąż zebrał w tomie "Reliquiate Turellae et Lachrymae Paternal" (1835), wznowionym pod tytułem "Memoirs of the Life and Death of the Pious and Ingenious Mrs. Jane Turell" w 1741.

</doc>
<doc id="3979564" url="https://pl.wikipedia.org/wiki?curid=3979564" title="Lidia Chojecka-Leandro">
Lidia Chojecka-Leandro



</doc>
<doc id="3979565" url="https://pl.wikipedia.org/wiki?curid=3979565" title="Ambasada RP w Meksyku">
Ambasada RP w Meksyku

Ambasada Rzeczypospolitej Polskiej w Meksyku (hisz. "Embajada de la República de Polonia en Ciudad de México") – polska misja dyplomatyczna w stolicy Meksyku.
Ambasadorem Nadzwyczajnym i Pełnomocnym RP w Meksykańskich Stanach Zjednoczonych od 25 sierpnia 2018 jest Maciej Ziętara.
Historia.
Państwa dodatkowej akredytacji zmieniały się często ze względu na otwieranie i zamykanie ambasad w Panamie i San José. Do 1 listopada 2017 ambasador RP w Meksyku akredytowany był również w Belize, Republice Gwatemali, Republice Hondurasu, Republice Nikaragui, Republice Salwadoru i Republice Kostaryki. Od tego dnia państwa te podlegają kompetencji Ambasady RP w Panamie. Od 2018 Ambasador RP w Meksyku akredytowany jest na Kostarykę.
Konsulaty RP.
Konsulaty honorowe RP na terenie działania ambasady:

</doc>
<doc id="3979566" url="https://pl.wikipedia.org/wiki?curid=3979566" title="Ambasada Polski w Meksyku">
Ambasada Polski w Meksyku



</doc>
<doc id="3979567" url="https://pl.wikipedia.org/wiki?curid=3979567" title="Corinne Roosevelt Robinson">
Corinne Roosevelt Robinson

Corinne Roosevelt Robinson (ur. 27 września 1861, zm. 17 lutego 1933) – amerykańska pisarka i poetka.
Życiorys.
Corinne Roosevelt Robinson urodziła się 27 września 1861 w Nowym Jorku. Pochodziła z szanowanej i wpływowej amerykańskiej rodziny. Była córką Theodore’a Roosevelta Seniora i Marthy Bulloch Roosevelt, siostrą prezydenta Theodore’a Roosevelta i ciotką Eleanor Roosevelt, żony późniejszego prezydenta Franklina Delano Roosevelta. Wychowywała się wśród wyższych sfer amerykańskiego społeczeństwa. Początkowo uczyła się w domu, między innymi od swojej ciotki Anny Bulloch. Później uczęszczała do Miss Comstock’s School w Nowym Jorku. W 1882 wyszła za mąż za finansistę o szkockich korzeniach, Douglasa Robinsona (1855–1918). Miała czworo dzieci: Theodore’a Douglasa Robinsona, Corinne Douglas Robinson, Monroe’a Douglasa Robinsona i Stewarta Douglasa Robinsona. Zmarła 17 lutego 1933 w Nowym Jorku. Pamięci poetki został poświęcony ołtarz w kościele w West Orange w New Jersey.
Podobnie jak jej ojciec, Corinne Roosevelt Robinson rozwijała działalność charytatywną. Działała między innymi w ramach Amerykańskiego Czerwonego Krzyża i Armii Zbawienia. Aktywnie wspierała też Franklina Delano Roosevelta podczas kampanii prezydenckiej w 1932.
Twórczość.
Corinne Roosevelt Robinson była prozaiczką, poetką i oratorką. Zachęcona przez przyjaciółkę, pisarkę Edith Wharton, zaczęła tworzyć poezję. Jej pierwszym utworem był wiersz "The Call of Brotherhood", który ukazał się w "Scribner’s Magazine" w 1911. W 1912 wyszedł tomik "The Call of Brotherhood, and Other Poems". Za nim poszły następne – "One Woman to Another, and Other Poems" (1914), "Service and Sacrifice, Poems" (1919) i "The Poems of Corinne Roosevelt Robinson" (1921), oraz "Out of Nypmh" (1930). Oprócz tego pisarka wydała biografię swojego brata, zatytułowaną "My Brother, Theodore Roosevelt" (1921). W 1920 jako pierwsza kobieta przemawiała na konwencji Partii Republikańskiej, popierając Warrena Hardinga i Calvina Coolidge’a w wyborach na prezydenta i wiceprezydenta Stanów Zjednoczonych. Swoje wystąpienie rozpoczęła słowami: „I am behind Senator Harding and Governor Coolidge for President and Vice-President of the United States for two reasons. First, because they are the nominees of the Republican party, and secondly because I believe them to be 100% American, of true patriotism, who have not failed to show marked efficiency and ability in public office”. Przemówienie zostało zarejestrowane na płycie gramofonowej. Do najbardziej znanych utworów poetyckich Corinne Roosevelt Robinson zaliczają się wiersze "The Path That Leads To Nowhere" i "Which", jak również "Spring and Grief". Pisała ona między innymi sonety, jak "From a Motor in May", "From the Castello", "Love is a Beggar" i "We Who Have Loved". Wiersz "To Peace, with Victory" został włączony przez Brandera Matthewsa do antologii "Poems of American Patriotism".
Brak informacji o przekładach dzieł Corinne Roosevelt Robinson na język polski.

</doc>
<doc id="3979571" url="https://pl.wikipedia.org/wiki?curid=3979571" title="Granica armeńsko-turecka">
Granica armeńsko-turecka

Granica armeńsko-turecka – granica międzypaństwowa, ciągnąca się na długości 268 km i dzieląca terytoria Armenii oraz Turcji.

</doc>
<doc id="3979574" url="https://pl.wikipedia.org/wiki?curid=3979574" title="HMS Oakley (1942)">
HMS Oakley (1942)

HMS Oakley (L98) – brytyjski niszczyciel eskortowy typu "Hunt" z okresu II wojny światowej. Do służby w Royal Navy wszedł w 1942 roku, gdzie służył głównie do eskortowania konwojów na północnym Atlantyku i w rejonie Morza Śródziemnego. W 1957 roku sprzedany RFN, gdzie w 1958 roku wszedł do służby w Bundesmarine jako fregata szkolna Gneisenau.
Projekt i budowa.
19 sierpnia 1940 roku w stoczni Yarrow &amp; Co Ltd w Scotstoun rozpoczęła się budowa kolejnego niszczyciela eskortowego typu "Hunt" w wersji "Type II". Okręt początkowo miał nosić imię „Tickham”, jednak zmieniono ją na „Oakley”, po tym jak inny budowany niszczyciel tego typu miał być przekazany Polskiej Marynarce Wojennej jako ORP „Kujawiak”, zwalniając tym samym imię „Oakley”. Wodowanie nastąpiło 15 stycznia 1942 roku, wejście do służby 7 maja 1942 roku.
Po wejściu do służby w Bundesmarine przebudowany na okręt szkolny artylerzystów. Dotychczasowe uzbrojenie zastąpiono nową automatyczną francuską armatą 100 mm i 3 działami 40 mm.
Służba.
Royal Navy.
Po wejściu do służby został przydzielony do sił ochraniających arktyczne konwoje na północnym Atlantyku. Do pierwszych misji tego typu należało zabezpieczanie konwojów PQ-17 i PQ-18. 12 grudnia 1943 roku wszedł na skały w pobliżu włoskiego portu Taranto, doznając poważnych uszkodzeń kadłuba wymagających kilkumiesięcznego pobytu w stoczni. Był częścią sił, które zabezpieczały lądowanie aliantów w południowej Francji 15 sierpnia 1944 roku.
Bundesmarine.
W maju 1956 roku „Oakley” został jedną z siedmiu jednostek eskortowych, które miały być przekazane Bundesmarine. Do tej grupy należały trzy okręty typu "Hunt" i cztery typu "Black Swan". Okręty w Bundesmarine określane były jako "fregaty typu 138". „Oakley” został sprzedany RFN w listopadzie 1957 roku, wszedł do służby w Bundesmarine 18 października 1958 roku, gdzie otrzymał imię „Gneisenau” (numer F212) i służył w roli szkolnego okrętu artyleryjskiego. Został wycofany ze służby w 1972 roku i złomowany w 1977 roku.

</doc>
<doc id="3979596" url="https://pl.wikipedia.org/wiki?curid=3979596" title="Karczunek (Kacprowice)">
Karczunek (Kacprowice)

Karczunek – część wsi Kacprowice w Polsce, położona w województwie mazowieckim, w powiecie radomskim, w gminie Wolanów.
W latach 1975–1998 Karczunek administracyjnie należał do województwa radomskiego.

</doc>
<doc id="3979600" url="https://pl.wikipedia.org/wiki?curid=3979600" title="Jakub Stefaniak">
Jakub Stefaniak

Jakub Łukasz Stefaniak (ur. 29 sierpnia 1981 w Lublinie) – polski polityk, dziennikarz telewizyjny, w latach 2015–2019 rzecznik prasowy Polskiego Stronnictwa Ludowego, w latach 2019–2022 wicedyrektor Centrum Informacyjnego Senatu.
Życiorys.
Absolwent IX Liceum im. Mikołaja Kopernika w Lublinie i historii sztuki na Wydziale Humanistycznym KUL. Od 2003 związany z TVP3 Lublin. Najpierw dziennikarz w programie interwencyjnym, później w redakcji newsowej. Prowadzący "Magazyn Sportowy".
Od 2007 mieszka w Warszawie. Pracował w TV Puls oraz TVP Info. Relacjonował liczne wydarzenia zagraniczne, m.in. Expo 2010 (Szanghaj), Euro 2012 (Kijów) oraz liczne wydarzenia związane z udziałem Polski w działaniach NATO. Zajmował się tematyką wojskową.
Na przełomie 2014 i 2015 roku odszedł z dziennikarstwa i objął funkcję rzecznika prasowego Polskiego Stronnictwa Ludowego.
30 maja 2018 został ogłoszony przez lidera PSL Władysława Kosiniaka-Kamysza jako kandydat na prezydenta Warszawy. W wyborach parlamentarnych w 2019 kandydował do Sejmu w wyniku porozumienia PSL z Kukiz15 stracił pierwsze miejsce na liście mimo dobrego wyniku wyborczego kandydując z 3 miejsca nie uzyskał mandatu posła. W listopadzie 2019 przestał być rzecznikiem PSL. W grudniu 2019 został zastępcą dyrektora Centrum Informacyjnego Senatu. W maju 2022 zrezygnował z tego stanowiska, w związku z wyborem do Rady Naczelnej PSL.
Odznaczenia.
W sierpniu 2012 został odznaczony Brązowym Medalem „Za zasługi dla obronności kraju”.

</doc>
<doc id="3979606" url="https://pl.wikipedia.org/wiki?curid=3979606" title="Grzeszów (potok)">
Grzeszów (potok)

Grzeszów, Potok Grzeszów, Grzesiów Potok – potok, dopływ Lepietnicy. Jest ciekiem 4 rzędu. Wypływa na wysokości 865 m na południowo-zachodnich stokach szczytu Skałka (905 m) w Gorcach. Posiada kilka niewielkich bocznych dopływów, jeden z nich wypływa ze źródła na wysokości 862 m, położonego na południowych stokach grzbietu łączącego Skałkę z Obidową. Potok spływa w kierunku południowym i na należącym do wsi Klikuszowa osiedlu Kocie Miasto uchodzi do Lepietnicy jako jej prawy dopływ. Następuje to na wysokości około 710 m.
Cała zlewnia potoku Grzeszów znajduje się poza granicami Gorczańskiego Parku Narodowego, na łąkach i polach uprawnych wsi Klikuszowa i Obidowa w województwie małopolskim, w powiecie nowotarskim, w gminie Nowy Targ. Tylko rejon ujścia to obszar zabudowany, niewielkie zalesienie znajduje się w górnej części biegu potoku, w roztokach, gdzie łączy się kilka cieków źródłowych.

</doc>
<doc id="3979609" url="https://pl.wikipedia.org/wiki?curid=3979609" title="Grzesiów Potok">
Grzesiów Potok



</doc>
<doc id="3979614" url="https://pl.wikipedia.org/wiki?curid=3979614" title="Charczynka">
Charczynka

Charczynka – potok, dopływ Lepietnicy. Jest ciekiem 4 rzędu. Wypływa na wysokości około 705 m na południowo-zachodnich stokach Przełęczy Sieniawskiej oddzielającej Gorce od Beskidu Orawsko-Podhalańskiego. Spływa krętym korytem w kierunku południowo-zachodnim i na wysokości około 635 m uchodzi do Lepietnicy jako jej prawy dopływ.
Koryto Charczynki oddziela dwa makroregiony geograficzne: Gorce (po lewej stronie jej biegu) i Beskid Orawsko-Podhalański (po prawej stronie). Charczynka posiada dwa nazwane dopływy – Kamienny Mostek i Zielony Potok (obydwa lewobrzeżne) oraz kilka bezimiennych.
Niemal cała zlewnia Charczynki obejmuje pola uprawne wsi Klikuszowa w województwie małopolskim, w powiecie nowotarskim, w gminie Nowy Targ, jedynie niewielka część górnego biegu kilku jej dopływów to lasy Beskidu Orawsko-Podhalańskiego. Tuż przed ujściem do Lepietnicy na niewielkim odcinku przepływa przez zabudowane tereny Klikuszowej. Wzdłuż koryta potoku poprowadzono drogę oraz linię kolejową nr 99.
Charczynka to potok typu nizinnego, o stosunkowo niewielkim spadku i krętym korycie.

</doc>
<doc id="3979618" url="https://pl.wikipedia.org/wiki?curid=3979618" title="Zielony Potok">
Zielony Potok



</doc>
<doc id="3979622" url="https://pl.wikipedia.org/wiki?curid=3979622" title="Zielony Potok (dopływ Charczynki)">
Zielony Potok (dopływ Charczynki)

Zielony Potok – potok, dopływ Charczynki. Cała jego zlewnia to tereny pól uprawnych wsi Klikuszowa w województwie małopolskim, w powiecie nowotarskim, w gminie Nowy Targ.
Jest ciekiem 5 rzędu. Wypływa na wysokości 710 m w Klikuszowej. Spływa w kierunku południowym, przepływa pod torami linii kolejowej nr 99 i na wysokości około 655 m uchodzi do Charczynki jako jej lewy dopływ.
Pod względem geograficznym Zielony Potok znajduje się na zachodnich krańcach Gorców, w tym miejscu będących już tylko wzgórzami. Długość potoku wynosi niewiele ponad 1 km.

</doc>
<doc id="3979624" url="https://pl.wikipedia.org/wiki?curid=3979624" title="Parafia św. Jakuba Większego w Gromadnie">
Parafia św. Jakuba Większego w Gromadnie

Parafia św. Jakuba Większego w Gromadnie – rzymskokatolicka parafia w dekanacie Łobżenica diecezji bydgoskiej. Została utworzona 1511 r.
Na obszarze parafii leżą miejscowości: Dobrzyniewo, Falmierowo, Gromadno, Kruszki, Kościerzyn Wielki (część), Młotkówko (część), Polinowo oraz Szczerbin.

</doc>
<doc id="3979626" url="https://pl.wikipedia.org/wiki?curid=3979626" title="Kamienny Mostek">
Kamienny Mostek

Kamienny Mostek – potok, dopływ Charczynki. Jest ciekiem 5 rzędu. Wypływa na wysokości 720 m w miejscowości Klikuszowa w województwie małopolskim, w powiecie nowotarskim, w gminie Nowy Targ. Spływa w kierunku południowo-zachodnim, przepływa pod torami linii kolejowej nr 99 i na wysokości 675 m uchodzi do Charczynki jako jej lewy dopływ.
Pod względem geograficznym Kamienny Mostek znajduje się na zachodnich krańcach Gorców, w tym miejscu będących już tylko wzgórzami. Cała jego zlewnia to tereny pól uprawnych wsi Klikuszowa. Długość potoku wynosi zaledwie około 600 m.

</doc>
<doc id="3979638" url="https://pl.wikipedia.org/wiki?curid=3979638" title="Alicja Pęczak-Graczyk">
Alicja Pęczak-Graczyk



</doc>
<doc id="3979639" url="https://pl.wikipedia.org/wiki?curid=3979639" title="Statuetka z Tuxtla">
Statuetka z Tuxtla

Statuetka z Tuxtla – niewielka figurka kamienna datowana na późną fazę okresu preklasycznego, pokryta hieroglificzną inskrypcją w tzw. piśmie epi-olmeckim, stanowiącą jeden z najwcześniejszych przykładów użycia pisma na obszarze Mezoameryki.
Zabytek związany jest z tradycją kulturową określaną mianem epi-olmeckiej. Odkryty został przypadkowo w 1902 roku podczas prac rolnych na polu koło miejscowości San Adreas Tuxtla w południowo-wschodniej części meksykańskiego stanu Veracruz i nabyty przez Smithsonian Institution. Obecnie znajduje się w Muzeum Historii Naturalnej w Waszyngtonie.
Wykonana z nefrytu figurka ma 18 cm wysokości. Przedstawia postać ludzką odzianą w strój ptaka (kaczki lub czapli) z dziobem i skrzydłami, mający przypuszczalnie związek z praktykami szamańskimi. Jej powierzchnię pokrywa inskrypcja złożona z 75 znaków i zawierająca datę w długiej rachubie, odpowiadającą 162 rokowi n.e. w kalendarzu gregoriańskim.

</doc>
<doc id="3979641" url="https://pl.wikipedia.org/wiki?curid=3979641" title="Hellas Werona">
Hellas Werona



</doc>
<doc id="3979642" url="https://pl.wikipedia.org/wiki?curid=3979642" title="Natalia Reuttowa">
Natalia Reuttowa

Natalia Reuttowa, z domu Kozłowska (ur. 3 stycznia 1909 w Aleksandrówce, w ówczesnym powiecie kaniowskim, zm. 30 lipca 1986 w Lublinie) – polska pedagog, docent doktor habilitowana.
Życiorys.
Ukończyła miejskie gimnazjum żeńskie w Toruniu, od 1925 studiowała polonistykę na Uniwersytecie Poznańskim, w 1929 otrzymała absolutorium, a następnie podjęła pracę jako nauczycielka w miejskim gimnazjum żeńskim w Lesznie. W 1934 rozpoczęła ponownie studia na Uniwersytecie Poznańskim, tam w 1938 obroniła pracę magisterską z filozofii (w zakresie pedagogiki) "Dążenia i ideały żeńskiej młodzieży gimnazjalnej". Następnie pracowała w Liceum dla Wychowawczyń w Przedszkolu w Poznaniu jako nauczyciel przedmiotów pedagogicznych. W czasie II wojny światowej pracowała fizycznie, uczestniczyła także w tajnym nauczaniu. 
Od lutego 1945 do 1947 pracowała jako nauczycielka polskiego i propedeutyki filozofii w Gimnazjum i Liceum im. Bergera w Poznaniu, od sierpnia 1946 równocześnie jako starszy asystent w Katedrze Psychologii Uniwersytetu Poznańskiego. W 1950 obroniła pracę doktorską "Ocena identycznych odcinków czasu przez dzieci w wieku szkolnym" i do 1954 pracowała na Uniwersytecie Poznańskim jako adiunkt. W latach 1954–1957 była zatrudniona jako zastępca profesora na Wydziale Filozofii Chrześcijańskiej Katolickiego Uniwersytetu Lubelskiego.
Od 1957 do 1978 pracowała na Uniwersytecie Marii Curie-Skłodowskiej w Lublinie, początkowo w Katedrze Psychologii i Rozwojowej Wydziału Humanistycznego. W 1961 habilitowała się na podstawie pracy "Zagadnienie wysiłku intelektualnego u dzieci" i w 1962 została mianowana docentem. W tym samym roku przeniosła się do Katedry Psychologii Wychowawczej, którą kierowała w latach 1966–1972, w roku akademickim 1972/1973 kierowała Zakładem Psychologii, w latach 1973–1976 Zakładem Psychologii Ogólnej, Rozwojowej i Wychowawczej, w latach 1976–1978 Zakładem Psychologii Ogólnej i Wychowawczej.
W swoich pracach zajmowała się m.in. zagadnieniami wysiłku intelektualnego dzieci, formami społecznego życia dziecka, teoriami uczenia się. Opublikowała książki "Uczenie się dorosłych analfabetów. Analiza psychologiczna" (1957 – z Józefem Reuttem) "Badania osobowości metodą TAT Murraya" (1960 – z Józefem Reuttem), "Dziecko w szkole. Aspekty poznawcze i wychowawcze" (1981).
W 1972 została odznaczona Złotym Krzyżem Zasługi, w 1976 Medalem Komisji Edukacji Narodowej, w 1978 Krzyżem Kawalerskim Orderu Odrodzenia Polski.
Jej mężem był Józef Reutt. Jest pochowana na Cmentarzu przy ul. Lipowej w Lublinie.

</doc>
<doc id="3979643" url="https://pl.wikipedia.org/wiki?curid=3979643" title="Egon Pearson">
Egon Pearson

Egon Sharpe Pearson (ur. 1895, zm. 1980) – brytyjski statystyk, syn Karla Pearsona. Współtwórca lematu Neymana-Pearsona. Zajmował się problematyką testowania hipotez statystycznych. Przez wiele lat współpracował z Jerzym Neymanem. W latach 1955-1957 pełnił funkcję przewodniczącego Królewskiego Towarzystwa Statystycznego. Był również członkiem Royal Society w Londynie.

</doc>
<doc id="3979644" url="https://pl.wikipedia.org/wiki?curid=3979644" title="Marzanna Poniatowicz">
Marzanna Poniatowicz

Marzanna Poniatowicz (ur. 28 marca 1963) – profesor nauk społecznych, polska ekonomistka, nauczyciel akademicki.
Życiorys.
Jest absolwentką Filii Uniwersytetu Warszawskiego w Białymstoku. Pracę doktorską obroniła w 1995 na Wydziale Ekonomicznym Filii Uniwersytetu Warszawskiego w Białymstoku. W lipcu 2006 obroniła rozprawę habilitacyjną na Wydziale Ekonomicznym Uniwersytetu w Białymstoku. W listopadzie 2019 r. uzyskała tytuł naukowy profesora nauk społecznych. Jest profesorem w Uniwersytecie w Białymstoku. Jej obszar zainteresowań naukowych i specjalizacji obejmuje problematykę finansów publicznych, ze szczególnym uwzględnieniem finansów sektora samorządowego oraz lokalnego długu publicznego. W 2013, 2014 i 2016 odbyła staże naukowe we Włoszech kolejno w ("Università Degli Studi di Verona"), Uniwersytecie w Calgiari ("Università Degli Studi di Cagliari") i Uniwersytetu w Bari ("Università degli Studi di Bari Aldo" Moro). Autorka ponad 140 publikacji dotyczących problematyki finansów lokalnych, rozwoju lokalnego i regionalnego. Jest członkiem "International Institute of Public Finance", Polskiego Stowarzyszenia Finansów i Bankowości. W 2012 była tymczasowym konsultantem Banku Światowego ("Short Term Consultant" – STC). W 2014 kandydowała do Rady Miasta Białegostoku. Była członkiem jury w I (2013) i II (2014) Konkursie Markowy Samorząd.
Jest kierownikiem Katery Finansów i kierownikiem Zakładu Finansów Samorządu Terytorialnego. W okresie 2005-2008 była Prodziekanem na Wydziela Ekonomii Uniwersytetu w Białymstoku. W kadencji 2016-2019 została Dziekanem Wydziału Ekonomii i Zarządzania macierzystej uczelni, a od września 2019 r. - Dziekanem Wydziału Ekonomii i Finansów. 

</doc>
<doc id="3979650" url="https://pl.wikipedia.org/wiki?curid=3979650" title="ORP Błyskawiczny (1944)">
ORP Błyskawiczny (1944)

ORP Błyskawiczny – polski ścigacz okrętów podwodnych z okresu zimnej wojny, wcześniej radziecki MO-546, jedyny pozyskany przez Polskę okręt projektu 194 (typu BMO). Okręt został zbudowany w 1944 roku w stoczni numer 196 w Leningradzie, a do służby w Marynarce Wojennej ZSRR przyjęto go 30 listopada 1944 roku. Po zakończeniu II wojny światowej jednostka została przekazana Polsce przez ZSRR na poczet części niemieckich reparacji wojennych i weszła w skład Marynarki Wojennej 5 kwietnia 1946 roku. Okręt, oznaczony podczas służby znakami burtowymi „BŁ” i S-71, został skreślony z listy floty w kwietniu 1960 roku.
Projekt i budowa.
Ścigacze okrętów podwodnych projektu 194, znane też jako BMO ("bronirowannyj małyj ochotnik" – opancerzony mały łowca) skonstruowane zostały i budowane były w oblężonym Leningradzie. Okręty miały silne uzbrojenie, prostą konstrukcję, stalowy kadłub i opancerzenie newralgicznych elementów.
MO-546 zbudowany został w 1944 roku w stoczni numer 196 w Leningradzie. Stępkę okrętu położono wiosną 1944 roku, został zwodowany latem, a do służby w Marynarce Wojennej ZSRR wszedł 30 listopada 1944 roku.
Dane taktyczno-techniczne.
Okręt był niewielkim ścigaczem okrętów podwodnych. Długość całkowita wykonanego ze stali kadłuba wynosiła 24,7 metra, szerokość 4,2 metra i zanurzenie 1,1 metra. Wyporność standardowa wynosiła 62 tony, zaś pełna 73,8 tony. Okręt napędzany był przez dwa silniki benzynowe Packard 4M-2500 WB o łącznej mocy 2400 koni mechanicznych (KM) i jeden silnik marszowy Continental o mocy 110 KM. Trzy wały napędowe poruszały trzema śrubami (zewnętrznymi, prawoskrętnymi silników głównych i środkową, lewoskrętną silnika marszowego). Maksymalna prędkość okrętu wynosiła 20 węzłów (wg innych danych: 21,2 węzła). Okręt zabierał 7 ton benzyny, co pozwalało osiągnąć zasięg wynoszący 495 Mm przy prędkości 8,4 węzła.
Uzbrojenie artyleryjskie jednostki stanowiło pojedyncze działko półautomatyczne kal. 45 mm 21-KM L/68, z zapasem amunicji wynoszącym 500 sztuk, pojedyncze działko automatyczne kal. 37 mm 70-K L/73, także z zapasem amunicji wynoszącym 500 sztuk, oraz cztery karabiny maszynowe Colt kal. 12,7 mm (2 x II), z zapasem 2000 sztuk amunicji na lufę. Działko 37 mm umieszczone było na dziobie, z maską pancerną, a działko 45 mm – na rufie, z tarczą pancerną. Broń ZOP stanowiły dwie ramowe zrzutnie bomb głębinowych (z łącznym zapasem 12 bomb). Opcjonalnie jednostka mogła zabrać na pokład 10 min, umieszczanych na dwóch torach minowych biegnących wzdłuż burt od śródokręcia do rufy.
Okręt posiadał opancerzenie rejonu maszynowni, zbiorników paliwa i nadbudówki grubości 8-12 mm.
Załoga okrętu składała się z 24 oficerów, podoficerów i marynarzy.
Służba.
MO-546 służył początkowo we Flocie Bałtyckiej. W 1946 roku jednostka wraz z 22 innymi okrętami została przekazana Polsce przez ZSRR na poczet części niemieckich reparacji wojennych. 5 kwietnia 1946 roku ścigacz pod nazwą ORP „Błyskawiczny” został przyjęty w skład Marynarki Wojennej. Pierwszym polskim dowódcą jednostki został por. mar. Michał Anaszkiewicz. Przez początkowe trzy miesiące służby na okręcie w charakterze instruktorów przebywali marynarze radzieccy, którzy wyjechali do kraju 23 czerwca 1946 roku. Okręt z oznaczeniem burtowym „BŁ” (zmienionym w czerwcu 1952 roku na S-71) początkowo wchodził w skład pierwszej grupy Dywizjonu Ścigaczy. W październiku 1946 roku jednostkę przydzielono do Flotylli Szczecińskiego Oddziału Nadmorskiego, stacjonującego w Świnoujściu. 
W 1950 roku jednostkę poddano modernizacji, wymieniając amerykańskie silniki Packard na radzieckie silniki wysokoprężne M-50 o łącznej mocy 2000 KM (wymieniono również silnik marszowy na Albin G-6D o mocy 70 KM). W rezultacie wymiany napędu prędkość maksymalna spadła do 20 węzłów. Usunięto także cztery karabiny maszynowe Colt, montując w zamian zdwojony wkm kal. 12,7 mm DSzK L/79. Okręt został skreślony z listy floty 15 kwietnia 1960 roku.

</doc>
<doc id="3979653" url="https://pl.wikipedia.org/wiki?curid=3979653" title="Wilhelm Łyczkowski">
Wilhelm Łyczkowski

Wilhelm Łyczkowski von Orszan (ur. 5 grudnia 1843 we Lwowie, zm. 22 sierpnia 1925 w Krakowie) – tytularny generał major cesarskiej i królewskiej Armii.
Życiorys.
Był synem urzędnika państwowego. Służbę wojskową rozpoczął 1 września 1862 po ukończeniu z wynikiem celującym inżynieryjnej szkoły wojskowej w Krems i St. Pölten. Wstąpił jako kapral do 62 pułku piechoty stacjonującego w północnych Włoszech. W 1865 otrzymał awans na stopień porucznika, w wojnie prusko- austriackiej brał udział jako adiutant batalionu. W 1867 został przeniesiony do Galicyjskiego Pułku Piechoty Nr 80 we Lwowie. W 1869 został komendantem szkoły podoficerskiej, a następnie oficerem uzbrojeniowym batalionu. W latach 1871-1873 działał w komisjach poborowych na terenie pułkowego okręgu uzupełnień w Złoczowie. 1 maja 1873 został mianowany porucznikiem. W następnym roku został odkomenderowany do Dyrekcji Inżynierii w Krakowie. 
W latach 1875-1877 był słuchaczem Szkoły Wojennej w Wiedniu. Studia ukończył z wynikiem dobrym, otrzymał tytuł „oficer przydzielony do Sztabu Generalnego” i został skierowany do 9 Brygady Piechoty w Ołomuńcu na stanowisko oficera sztabu. 1 maja 1879 został mianowany na stopień kapitana i przydzielony do 2 Brygady Górskiej w Trebinje na stanowisko oficera sztabu. W 1881 został przydzielony do Komendy 18 Dywizji Piechoty w Mostarze. W czasie studiów w Szkole Wojennej oraz służby sztabowej pozostawał oficerem nadetatowym Galicyjskiego Pułku Piechoty Nr 80. W 1882 wziął udział w stłumieniu powstania w Hercegowinie. W tym samym roku otrzymał tytuł „oficera Sztabu Generalnego” i został przeniesiony do Sztabu Generalnego w Wiedniu. W 1884 został przydzielony do Komendy 7 Korpusu w Timişoarze, a w 1886 przeniesiony do Galicyjskiego Pułku Piechoty Nr 9 we Lwowie. Tutaj pozostał do 1891, kiedy to otrzymał awans na stopień majora i kolejne przeniesienie do 95 pułku piechoty w Stanisławowie. W 1894 otrzymał przeniesienie do Krakowa, awansując 1 listopada na stopień podpułkownika służył w 13 pułku piechoty jako "oficer sztabowy do specjalnych poruczeń". 1 maja 1900 awansował do stopnia pułkownika w stan spoczynku przeszedł w 1903. 
Będąc na emeryturze otrzymał nobillitację, a 17 grudnia 1908 został mianowany na stopień tytularnego generała majora. Jako emeryt był honorowym członkiem Towarzystwa wojskowo-Naukowego we Lwowie. Nie założył rodziny, mieszkał w Krakowie gdzie zmarł i został pochowany na Cmentarzu Rakowickim (pas 60).

</doc>
<doc id="3979654" url="https://pl.wikipedia.org/wiki?curid=3979654" title="Parafia św. Andrzeja Boboli w Radziczu">
Parafia św. Andrzeja Boboli w Radziczu

Parafia św. Andrzeja Boboli w Radziczu – rzymskokatolicka parafia w dekanacie Łobżenica diecezji bydgoskiej. Została utworzona w 1973 r.
Zasięg parafii.
Do parafii należą wierni z miejscowości: Dębionek (część), Machowo, Kraczki oraz Radzicz.

</doc>
<doc id="3979656" url="https://pl.wikipedia.org/wiki?curid=3979656" title="Donald Steyer">
Donald Steyer

Donald Roman Steyer (ur. 17 lipca 1921 w Toruniu, zm. 5 maja 1994 w Sopocie) – polski prawnik, profesor nauk prawnych, historyk prawa, w latach 1974–1978 dziekan Wydziału Prawa i Administracji Uniwersytetu Gdańskiego. Żołnierz Armii Krajowej i powstaniec warszawski.
Życiorys.
Jego rodzicami byli Włodzimierz Steyer i Janina z domu Boczkowska. Walczył w powstaniu warszawskim w stopniu kapral podchorąży. Posiadał pseudonimy „Grom II” i „1613”. Był żołnierzem Armii Krajowej w I plutonie „Kłosa” 3. kompanii batalionu „Miłosz” – odcinek wschodni „Bogumił” – Podobwód „Sławbor” – I Obwód „Radwan” Okręgu Warszawa Armii Krajowej. Brał udział w walkach w Śródmieściu Południowym. Po powstaniu znalazł się w niewoli niemieckiej (posiadał numer jeniecki 222485). Od 1948 członek PZPR, od 1966 członek ZBoWiD. 
Otrzymał Order Virtuti Militari.
Został nauczycielem akademickim Wydziału Prawa i Administracji Uniwersytetu Gdańskiego a w latach 1974–1978 jego dziekanem. Przez wiele lat na tym wydziale pełnił funkcję kierownika Katedry Historii Państwa i Prawa. Uzyskał tytuł naukowy profesora zwyczajnego. Od 1968 był przewodniczącym Rady Muzealnej Muzeum Stutthof. W lutym 1989 wszedł w skład działającej przy Radzie Ochrony Pamięci Walk i Męczeństwa Komisji do spraw Upamiętnienia Ofiar Represji Okresu Stalinowskiego.Autor ponad 100 rozpraw, artykułów naukowych, recenzji i prac popularnonaukowych. 
Według materiałów zgromadzonych w archiwum Instytutu Pamięci Narodowej był od 1946 tajnym współpracownikiem Urzędu Bezpieczeństwa i Służby Bezpieczeństwa PRL o pseudonimie „Konar”.
Pochowany na cmentarzu komunalnym w Sopocie (kwatera N3-10-25).

</doc>
<doc id="3979658" url="https://pl.wikipedia.org/wiki?curid=3979658" title="Parafia Świętej Trójcy w Runowie Krajeńskim">
Parafia Świętej Trójcy w Runowie Krajeńskim

Parafia Świętej Trójcy w Runowie Krajeńskim – rzymskokatolicka parafia w dekanacie Łobżenica diecezji bydgoskiej.
Została erygowana w 1660 roku.
Do parafii należą wierni z miejscowości: Borzyszkowo, Czarmuń, Klarynowo, Kolonia, Runowo Krajeńskie, Puszcza, Runowo-Młyn, Zgniłka.

</doc>
<doc id="3979660" url="https://pl.wikipedia.org/wiki?curid=3979660" title="Robert Lewis Plackett">
Robert Lewis Plackett

Robert 'Robin' Lewis Plackett (ur. 1920, zm. 2009) – brytyjski statystyk, współtwórca schematu eksperymentalnego Placketta–Burmana. Był członkiem Królewskiego Towarzystwa Statystycznego.

</doc>
<doc id="3979664" url="https://pl.wikipedia.org/wiki?curid=3979664" title="Zamach na hotel Serena w Kabulu (2014)">
Zamach na hotel Serena w Kabulu (2014)

Zamach na Kabul Serena Hotel – masowa strzelanina w restauracji Serena Hotel w Kabulu w Afganistanie. Doszło do niej 20 marca 2014. Za zamach odpowiadają Talibowie. Czterech nastolatków wtargnęło do hotelowej restauracji, otwierając ogień i wywołując trzygodzinne starcie z afgańskimi siłami bezpieczeństwa. Dziewięć osób zginęło, w tym pięcioro Afgańczyków i czworo obcokrajowców. Wśród ofiar znalazła się paragwajska dyplomatka, która była w kraju obserwatorką nadchodzących wyborów prezydenckich. Afgańskie władze oświadczyły, że wśród ofiar śmiertelnych były cztery kobiety i dwoje dzieci. Także ochroniarze hotelu zostali ranni podczas napaści.
W zamachu na ten sam hotel w 2008 roku zginęło 7 osób. Za zamach w 2008 również odpowiadają Talibowie.
Zamach.
Czterech nastolatków zabiło w hotelowej restauracji dziewięć osób. Podczas walki z policją zginęło czterech zamachowców.
Ofiary.
Ofiary śmiertelne to: dwie kobiety z Kanady, dwóch Banglijczyków, mężczyzna z obywatelstwem bangladejskim i amerykańskim, kobieta z Nowej Zelandii, czterech Afgańczyków i kobieta z Paragwaju.
Sprawcy.
Za zamach odpowiadają Talibowie.

</doc>
<doc id="3979668" url="https://pl.wikipedia.org/wiki?curid=3979668" title="Parafia św. Mikołaja w Tłukomach">
Parafia św. Mikołaja w Tłukomach

Parafia św. Mikołaja w Tłukomach – rzymskokatolicka parafia w dekanacie Łobżenica diecezji bydgoskiej. Została utworzona 1 stycznia 1986 r.
Na obszarze parafii leżą miejscowości: Kijaszkowo, Kunowo (część), Młotkowo i Tłukomy.

</doc>
<doc id="3979694" url="https://pl.wikipedia.org/wiki?curid=3979694" title="12 de Octubre">
12 de Octubre



</doc>
<doc id="3979710" url="https://pl.wikipedia.org/wiki?curid=3979710" title="Wielowymiarowa analiza wariancji">
Wielowymiarowa analiza wariancji

Wielowymiarowa analiza wariancji (MANOVA – akronim od ang. "Multivariate analysis of variance") – procedura statystyczna będąca analizą wariancji dla więcej niż jednej zmiennej zależnej. 
Zazwyczaj zmienne zależne stanowią wyniki różnych pomiarów badających mniej więcej tę samą zmienną np. wyniki dwóch testów badających umiejętność czytania albo wyniki na trzech skalach badających zaangażowanie polityczne. Wielowymiarowa analiza wariancji (podobnie jak analiza wariancji) może być jednoczynnikowa lub wieloczynnikowa. Jest to jedna z metod statystyki wielowymiarowej.
Przykład zastosowania: 3 grupy badanych porównywane są pod względem kombinacji 4 zmiennych zależnych.

</doc>
<doc id="3979713" url="https://pl.wikipedia.org/wiki?curid=3979713" title="MANOVA">
MANOVA



</doc>
<doc id="3979724" url="https://pl.wikipedia.org/wiki?curid=3979724" title="Universidad César Vallejo">
Universidad César Vallejo



</doc>
<doc id="3979731" url="https://pl.wikipedia.org/wiki?curid=3979731" title="Sezon 2016/2017 w klubowej europejskiej piłce siatkowej mężczyzn">
Sezon 2016/2017 w klubowej europejskiej piłce siatkowej mężczyzn

Sezon 2016/2017 w klubowej europejskiej piłce siatkowej mężczyzn obejmuje rozgrywki o mistrzostwo, puchar i superpuchar państw, których federacje zrzeszone są w Europejskiej Konfederacji Piłki Siatkowej (CEV) oraz puchary europejskie. W Andorze, Liechtensteinie, Monako i San Marino nie odbyły się żadne oficjalne seniorskie rozgrywki klubowe.

</doc>
<doc id="3979733" url="https://pl.wikipedia.org/wiki?curid=3979733" title="Batrachotomus">
Batrachotomus

Batrachotomus – rodzaj prehistorycznego archozaura. Skamieniałości znaleziono w południowych Niemczech, datuje się je na środkowotriasowy ladyn, około 242-235 milionów lat temu. Rodzaj opisał paleontolog David J. Gower 22 lata po odkryciu.
Zwierzę zamieszkiwało bagniste okolice, a jego nazwa pochodzi z greckiego "batrachos/βάτραχος" („żaba”) i "tome/τομή" („cięcie”), odnosząc się do jego polowań na wielkiego płaza mastodonzaura. W odróżnieniu od chodzących na rozcapierzonych kończynach innych gadów, jak krokodyle, ten duży drapieżnik był bardzo zwinny, dzięki wyprostowanym kończynom lepiej się przemieszczał. Na jego plecach uwagę zwraca rząd parzystych, spłaszczonych płyt kostnych. "Batrachotomus" był prawdopodobnie wczesnym krewnym postozucha.
Budowa.
"Batrachotomus" cechował się ciężką budową. Był dużym, czworonożnym gadem osiągającym 6 m długości. Spośród innych Crurotarsi wyróżniał się serią parzystych płyt kostnych na grzbiecie, przyłączonych do każdego żebra. Te kostne struktury tworzące łuski nazywają się osteodermami. Spłaszczone, przypominające z kształtu liście, zaczynając się za głową, przebiegały wzdłuż kręgosłupa, malejąc w kierunku tylnym, kończąc się na ogonie. Istnieje dowód na obecność osteoderm na brzusznej stronie ogona, jak u "Ticinosuchus ferox", a mogły występować również na bokach ciała, brzuchu i kończynach.
Jak rauizuchy, "Batrachotomus" kroczył na wyprostowanych kończynach, chociaż nie leżały one bezpośrednio pod tułowiem. Kończyny różnią się długością, przednie osiągają 70% rozmiaru tylnych. Kości palców zachowały się słabo, jedyną dobrze znaną kością jest piąta kość śródstopia, cechująca się zakrzywionym kształtem. Sugerowano, że prawdopodobnie każda przednia łapa kończyła się czterema palcami tylna zaś pięcioma.
"Batrachotomus" miał wysoką i wąską czaszkę, której długość szacuje się na 40-50 cm. Nosiła ona pięć par otworów, dwie odpowiadały oczodołom i nozdrzom. Prócz tego widać było 2 okna skroniowe, prawdopodobnie redukujące ciężar czaszki i umożliwiające szersze rozwarcie ust. Jako typowy archozaur, "Batrachotomus" miał też 2 otwory przedoczodołowe między oczodołami a nozdrzami. Piąta para niewielkich otworów znajdowała się w tylnej części żuchwy.
Szczęka i żuchwa zawierały ostre zęby spłaszczone bocznie, o nieidentycznej wielkości i kształcie. Zmienność taką określa się heterodontyzmem. Zęby przedszczękowe były smukłe, w przeciwieństwie do szczękowych o prostym brzegu tylnym. Szczęka nosiła 30 zębów, w tym 4 przypadały na każdą kość przedszczękową, a 11 na szczękową. Natomiast żuchwa nosiła 22 zęby
Historia odkryć.
Szczątki "Batrachotomus" znaleziono w południowych Niemczech, głównie w Kupferzell w północnej Badenii-Wirtembergii. Kolekcjoner skamielin Johann G. Wegele odkrył pierwszy okaz w 1977 w formacji Erfurt. Datuje się go na longobard (późny ladyn). Inne skamieniałości przypisywane temu rodzajowi zebrano w Vellberg-Eschenau, około 10 km na wschód od Schwäbisch Hall, i w Crailsheim. Najważniejsze znaleziska pochodzą Vellberg-Eschenau, zaliczają się doń dobrze zachowane żebra i kręgi (MHI 1895), a także pozostałości po kończynach przednich i tylnych (SMNS 90018).
Skamieniałości wydobyte z margla nie zostały opisane aż do 1999. Paleontolodzy określali je po prostu jako „rauisuchid” lub „Kupferzellia”. W 1999 paleontolog David J. Gower opisał holotyp (SMNS 52970) z 1977, będącym największym okazem tego rodzaju, zawierające niekompletną czaszkę i materiał pozaczaszkowy. Anatomia puszki mózgowej (SMNS 80260) opracowana została 3 lata później, rzucając światło na pokrewieństwa ewolucyjne słabo poznanej grupy rauizuchów. W 2009 Gower i Rainer R. Schoch donieśli o pierwszej drobiazgowej rekonstrukcji szkieletu pozaczaszkowego.
Systematyka.
"Batrachotomus" należał do Prestosuchidae, rodziny mięsożernych archozaurów należących do większej grupy rauizuchów. Rodzinę Prestosuchidae stworzył w 1966 amerykański paleontolog Alfred Romer. Prestosuchidae były czworonożnymi gadami wielkości średniej do dużej. Cechowały się postawą wyprostowaną, dużą i wąską czaszką z dużymi otworami przedoczodołowymi.
Uwagę na "Batrachotomus" zwrócił pierwszy w 1993 Michael Parrish, paleontolog z Northern Illinois University. Parrish sformułował hipotezę, zgodnie z którą "Batrachotomus" (określany wtedy jako „Kupferzellia”) należał do rodziny Rauisuchidae, innego kladu mięsożernych gadów, a nawet do rodzaju "Rauisuchus". Jednak opis puszki mózgowej i powtórna analiza kladystyczna dokonana przez Bentona i Walkera wykazały bliskie pokrewieństwo między "Batrachotomus" i "Prestosuchus", doprowadzając do przeniesienia "Batrachotomus" do rodziny Prestosuchidae.
Sterling J. Nesbitt (2011) zrewidował klasyfikację bazalnych archozaurów i wykorzystując najobszerniejszą dotychczas analizę filogenetyczną tej grupy wykluczył monofiletyzm Prestosuchidae. Członkowie tej grupy okazali się wedle jego badań pierwotnymi Loricata, z których "Batrachotomus" okazał się najbardziej zaawansowanym ewolucyjnie, a więc najbliżej spokrewnionym z kladem zawierającym Crocodylomorpha i Rauisuchidae. Kolejne pochodne tej analizy wspierały dalej tą hipotezę. W rewizji "Heptasuchus", średniej wielkości rauizucha z Wyoming, został on z użyciem analizy Nesbitta z 2011 uznany za grupę siostrzaną "Batrachotomus"
Poniższy kladogram prezentuje wyniki analizy Nesbitta z 2011:
Paleoekologia.
Od 1977 w Badenii-Wirtembergii znaleziono pozostałości bogatej fauny kręgowców wilgotnych okolic triasu środkowego w Niemczech. Wraz z "Batrachotomus" paleontolodzy odkryli szczątki ryb, płazów, jak "Gerrothorax" i "Mastodonsaurus", a także zwierząt takich jak notozaury czy gada morskiego "Tanystropheus". Flora tej lokalizacji składała się ze skrzypów, paprotników, Cycadophyta i iglastych, co wskazuje na bogatą szatę roślinną.

</doc>
<doc id="3979734" url="https://pl.wikipedia.org/wiki?curid=3979734" title="MO-325">
MO-325



</doc>
<doc id="3979735" url="https://pl.wikipedia.org/wiki?curid=3979735" title="MO-326">
MO-326



</doc>
<doc id="3979736" url="https://pl.wikipedia.org/wiki?curid=3979736" title="MO-327">
MO-327



</doc>
<doc id="3979737" url="https://pl.wikipedia.org/wiki?curid=3979737" title="MO-328">
MO-328



</doc>
<doc id="3979738" url="https://pl.wikipedia.org/wiki?curid=3979738" title="MO-329">
MO-329



</doc>
<doc id="3979739" url="https://pl.wikipedia.org/wiki?curid=3979739" title="MO-368">
MO-368



</doc>
<doc id="3979740" url="https://pl.wikipedia.org/wiki?curid=3979740" title="MO-369">
MO-369



</doc>
<doc id="3979741" url="https://pl.wikipedia.org/wiki?curid=3979741" title="MO-370">
MO-370



</doc>
<doc id="3979742" url="https://pl.wikipedia.org/wiki?curid=3979742" title="MO-371">
MO-371



</doc>
<doc id="3979744" url="https://pl.wikipedia.org/wiki?curid=3979744" title="Pływanie na Letnich Igrzyskach Olimpijskich 1968 – 100 m stylem grzbietowym mężczyzn">
Pływanie na Letnich Igrzyskach Olimpijskich 1968 – 100 m stylem grzbietowym mężczyzn

100 m stylem grzbietowym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i półfinały odbyły się 21 października, a finał 22 października 1968 roku.
W tej powracającej po 8 latach konkurencji mistrzem olimpijskim został reprezentant NRD Roland Matthes, który pobił rekord olimpijski, uzyskawszy na igrzyskach jako pierwszy pływak w historii czas poniżej minuty (58,6). Pozostałe miejsca na podium zajęli Amerykanie: srebrny medal wywalczył Charles Hickcox (1:00,2), a brąz, z czasem 1:00,5 zdobył Ronnie Mills. 
Dzień wcześniej, w eliminacjach Amerykanin Larry Barbiere wyrównał rekord olimpijski z poprzednich igrzysk. Kilka minut później, Roland Matthes poprawił rekord czasem 1:01,0.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3979745" url="https://pl.wikipedia.org/wiki?curid=3979745" title="MO-546">
MO-546



</doc>
<doc id="3979747" url="https://pl.wikipedia.org/wiki?curid=3979747" title="MO-552">
MO-552



</doc>
<doc id="3979748" url="https://pl.wikipedia.org/wiki?curid=3979748" title="Tour of California 2017">
Tour of California 2017

12. edycja wyścigu kolarskiego Tour of California odbyła się w dniach 14-20 maja 2017 roku. Liczyła siedem etapów, o łącznym dystansie 938 km. Wyścig zaliczany był do rankingu światowego UCI World Tour 2017.
Uczestnicy.
Na starcie wyścigu stanęło 17 ekip. Wśród nich znalazło się dwanaście ekip UCI World Tour 2017 oraz pięć zaproszonych przez organizatorów.

</doc>
<doc id="3979749" url="https://pl.wikipedia.org/wiki?curid=3979749" title="Parafia św. Anny w Drzewianowie">
Parafia św. Anny w Drzewianowie

Parafia św. Anny w Drzewianowie – rzymskokatolicka parafia w dekanacie Mrocza diecezji bydgoskiej. Została utworzona 31 lipca 1925 r.
Zasięg parafii.
Do parafii należą wierni z miejscowości: Drzewianowo, Łukowiec, Murucin, Słupowo i Słupówko.

</doc>
<doc id="3979754" url="https://pl.wikipedia.org/wiki?curid=3979754" title="Critérium du Dauphiné 2017">
Critérium du Dauphiné 2017

69. edycja kolarskiego wyścigu Critérium du Dauphiné odbyła się w dniach 4-11 czerwca 2017 roku. Trasa tego francuskiego, wieloetapowego wyścigu liczyła osiem etapów, o łącznym dystansie 1 155 km. Wyścig zaliczany był do rankingu światowego UCI World Tour 2017.
Uczestnicy.
Na starcie wyścigu stanęło 22 ekip. Wśród nich znalazło się osiemnaście ekip UCI World Tour 2017 oraz cztery inne zaproszone przez organizatorów.
Lista drużyn uczestniczących w wyścigu:

</doc>
<doc id="3979760" url="https://pl.wikipedia.org/wiki?curid=3979760" title="Borowica (Gołkowice)">
Borowica (Gołkowice)

Borowica – część wsi Gołkowice w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Borowica położona była w województwie katowickim.

</doc>
<doc id="3979761" url="https://pl.wikipedia.org/wiki?curid=3979761" title="Eduard Zimmermann">
Eduard Zimmermann

Eduard Zimmermann (ur. 4 lutego 1929 w Monachium, zm. 19 września 2009 tamże) – niemiecki dziennikarz, prezenter telewizyjny i ekspert w dziedzinie bezpieczeństwa.
Życiorys.
W młodości był m.in. złodziejem i handlował na czarnym rynku, za co trafił do więzienia Fuhlsbüttel w Hamburgu. Po odbyciu wyroku wyjechał do Szwecji, gdzie pracował m.in. jako dziennikarz prasowy. Po powrocie został oskarżony o szpiegostwo i znowu został skazany i uwięziony. Po uwolnieniu pracował w niemieckim radiu NDR i w stacji telewizyjnej ZDF. Był pisarzem i prezenterem takich programów jak "Aktenzeichen XY... ungelöst" i "Vorsicht, Falle! – Nepper, Schlepper, Bauernfänger", a także założycielem organizacji „Weißer Ring”.

</doc>
<doc id="3979764" url="https://pl.wikipedia.org/wiki?curid=3979764" title="Głębocz">
Głębocz

Głębocz – część wsi Gołkowice w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Głębocz położona była w województwie katowickim.

</doc>
<doc id="3979766" url="https://pl.wikipedia.org/wiki?curid=3979766" title="Tour de Suisse 2017">
Tour de Suisse 2017

81. edycja wyścigu kolarskiego Tour de Suisse odbyła się od 10 czerwca do 18 czerwca 2017 roku. Trasa tego wieloetapowego wyścigu liczyła dziewięć etapów, o łącznym dystansie 1 166,3 km. Wyścig zaliczany był do rankingu światowego UCI World Tour 2017.
Uczestnicy.
Na starcie wyścigu stanęły 22 ekipy. Wśród nich wszystkie osiemnaście ekip UCI World Tour 2017 oraz cztery inne zaproszone przez organizatorów.
Lista drużyn uczestniczących w wyścigu:

</doc>
<doc id="3979769" url="https://pl.wikipedia.org/wiki?curid=3979769" title="Scolopendridae">
Scolopendridae



</doc>
<doc id="3979775" url="https://pl.wikipedia.org/wiki?curid=3979775" title="Radek (imię)">
Radek (imię)

Radek to męskie chrześcijańskie imię słowiańskiego pochodzenia. Na świecie występuje jako samodzielne imię pełne lub zdrobnienie imion takich jak m.in. Radosław, Radomir, Radowan, Citrad.
Jako imię pełne, samodzielnie funkcjonujące, najwięcej nadań tego imienia jest odnotowane w Czechach (imieniny 21 marca). W roku 1974 było na 8 miejscu najczęściej nadawanych imion, obecnie jest na pozycji 47.

</doc>
<doc id="3979776" url="https://pl.wikipedia.org/wiki?curid=3979776" title="Podlesie (Gołkowice)">
Podlesie (Gołkowice)

Podlesie – część wsi Gołkowice w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Podlesie położone było w województwie katowickim.

</doc>
<doc id="3979777" url="https://pl.wikipedia.org/wiki?curid=3979777" title="Roki">
Roki

Roki (biał. "Рокі") – trzeci album studyjny białoruskiego zespołu punkrockowego Brutto. Jego premiera odbyła się 1 maja 2017 roku. Na płycie znalazło się dwanaście piosenek, w tym premierowe utwory, a także covery piosenki Kim Wilde „Cambodia” oraz dwóch utworów z ostatniej płyty grupy Lapis Trubieckoj: „Tielewizor” i „Matrioszka”. Jest to pierwszy album Brutto nagrany przy udziale sekcji dętej zespołu.

</doc>
<doc id="3979778" url="https://pl.wikipedia.org/wiki?curid=3979778" title="Żabków">
Żabków

Żabków – część wsi Gołkowice w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Żabków położony był w województwie katowickim.

</doc>
<doc id="3979782" url="https://pl.wikipedia.org/wiki?curid=3979782" title="Jędrzejnica">
Jędrzejnica

Jędrzejnica – struga, lewostronny dopływ Mieni o długości 14,555 km i powierzchni zlewni 19,26 km². 
Płynie w województwie mazowieckim przez teren gminy Dębe Wielkie na terenie powiatu mińskiego i gminę Wiązowna w powiecie otwockim. Wypływa pod wsią Jędrzejnik i płynie m.in. przez Kąck, a następnie wpada do Mieni w okolicach dawnej wsi Wiązowna Kościelna.

</doc>
<doc id="3979783" url="https://pl.wikipedia.org/wiki?curid=3979783" title="Analiza kowariancji">
Analiza kowariancji

Analiza kowariancji, ANCOVA (od ang. "analysis of covariance") – procedura statystyczna będąca zastosowaniem analizy wariancji w szczególnej sytuacji, kiedy na zmienną zależną wpływają nie tylko interesujące nas zmienne, ale także inne, nieinteresujące nas zmienne, których wpływu na zmienną zależną nie chcemy badać. 
Przykład zastosowania: chcemy poznać wpływ zastosowania nowej metody nauczania matematyki na wyniki egzaminu maturalnego z tego przedmiotu. Stwierdzamy, że wyniki egzaminu maturalnego z matematyki są silnie związane z poziomem inteligencji. Chcielibyśmy wyeliminować wpływ ilorazu inteligencji na wyniki matury, aby móc bardziej precyzyjnie oszacować wpływ nowej metody nauczania na wyniki matur. Iloraz inteligencji jest w tym przykładzie kowariantem. 

</doc>
<doc id="3979784" url="https://pl.wikipedia.org/wiki?curid=3979784" title="Bruno Soriano Llido">
Bruno Soriano Llido



</doc>
<doc id="3979786" url="https://pl.wikipedia.org/wiki?curid=3979786" title="Parafia św. Macieja w Orlu">
Parafia św. Macieja w Orlu

Parafia św. Macieja w Orlu – rzymskokatolicka parafia w dekanacie Mrocza diecezji bydgoskiej. Została utworzona 3 lipca 1925 r.
Na obszarze parafii leżą miejscowości: Izabela, Jadwigowo, Jeziorki Zabartowskie, Kaźmierzewo, Orle, Orlinek, Orzelski Młyn, Podgórz i Witosław.

</doc>
<doc id="3979787" url="https://pl.wikipedia.org/wiki?curid=3979787" title="Świń Koza Banan Robal">
Świń Koza Banan Robal

Świń Koza Banan Robal (ang. "Pig Goat Banana Cricket", 2015-2018) – amerykański serial animowany stworzony przez Dave'a Coopera i Johnny'ego Ryana. Wyprodukowany przez wytwórnię Nickelodeon Animation Studio. Początkowo Robal miał być Modliszką a serial miał się nazywać "Pig Goat Banana Mantis" (tł. "Świń Koza Banan Modliszka") ale zmieniono na obecną.
Premiera serialu miała miejsce 13 sierpnia 2012 online jako odcinek pilotażowy a regularna emisja 16 lipca 2015 roku na amerykańskim Nickelodeon. W Polsce premiera serialu odbyła się 1 czerwca 2017 roku na antenie Nickelodeon Polska.
Opis fabuły.
Perypetie czwórki przyjaciół: naiwnej świni, kozy artystki, samolubnego banana i zwariowanego naukowca świerszcza. Każdego dnia przeżywają oni wiele absurdalnych i zabawnych przygód.
Wersja polska.
Wersja polska: na zlecenie Nickelodeon Polska – START INTERNATIONAL POLSKA
Reżyseria: Marek Klimczuk
Dialogi polskie: Jakub Osiński
Dźwięk i montaż: Monika Szuszkiewicz
Kierownictwo produkcji: Anna Kuszewska
Nadzór merytoryczny: Aleksandra Dobrowolska
Wystąpili:
W pozostałych rolach:
i inni
Lektor:

</doc>
<doc id="3979788" url="https://pl.wikipedia.org/wiki?curid=3979788" title="Dębina (Skrzyszów)">
Dębina (Skrzyszów)

Dębina – część wsi Skrzyszów w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Dębina administracyjnie należała do województwa katowickiego.

</doc>
<doc id="3979789" url="https://pl.wikipedia.org/wiki?curid=3979789" title="Grace Ellery Channing">
Grace Ellery Channing

Grace Ellery Channing (ur. 27 grudnia 1862, zm. 3 kwietnia 1937) – amerykańska poetka i prozaiczka.
Życiorys.
Grace Ellery Channing urodziła się 27 grudnia 1862 w Providence w stanie Rhode Island. Była córką Williama Francisa Channinga i Mary (Tarr) Channing oraz wnuczką Williama Ellery’ego Channinga, założyciela American Unitarian Church. Ojciec autorki był wynalazcą. Opatentował między innymi przenośny telegraf elektromagnetyczny. Grace miała dwoje rodzeństwa, siostrę Mary (Channing) Wood (1860-1934) i brata Harolda Channinga (1869-1946). Wykształcenie zdobyła w prywatnych szkołach. Pracowała jako przedszkolanka. Była przyjaciółką feministki Charlotte Perkins Gilman. Kiedy Gilman rozwiodła się, Grace Ellery Channing poślubiła jej byłego męża, Charlesa Waltera Stetsona, który był malarzem. Między przyjaciółkami nie doszło do konfliktu. Co więcej, Grace wychowywała córkę Charlotte i Charlesa, Katharine Beecher Stetson Chamberlin. Rodzina mieszkała w Pasadenie w Kalifornii i w Bostonie w Massachusetts. W 1903 wyjechali do Włoch i osiedlili się w Rzymie. Charles Walter Stetson zmarł na skutek powikłań po operacji jelit w 1911, w przededniu otwarcia wystawy jego obrazów w Nowym Jorku. Grace wróciła wtedy do Stanów i zorganizowała ekspozycję, która była pokazywana w Bostonie, Waszyngtonie i w Toledo w stanie Ohio. W czasie I wojny światowej była korespondentką frontową we Francji. W latach 1918-1937 mieszkała w nowym Jorku, zmagając się z kłopotami finansowymi. Zmarła 3 kwietnia 1937.
Twórczość.
Grace Ellery Channing pisała poezję i prozę. Karierę rozpoczęła od wydania pism dziadka, Williama Ellery’ego Channinga. W 1899 publikowała tom wierszy "Sea Drift; Poems". Wydawała też opowiadania, "The Sister of a Saint, and Other Stories" (1895) i "The Fortune of a Day" (1900). Do jej najbardziej znanych wierszy należy utwór "Any Woman to a Soldier".
Nie wiadomo, czy wiersze Grace Ellery Channing były tłumaczone na język polski.

</doc>
<doc id="3979790" url="https://pl.wikipedia.org/wiki?curid=3979790" title="Olszyna (Skrzyszów)">
Olszyna (Skrzyszów)

Olszyna – część wsi Skrzyszów w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Olszyna administracyjnie należała do województwa katowickiego.

</doc>
<doc id="3979791" url="https://pl.wikipedia.org/wiki?curid=3979791" title="Miyoshi">
Miyoshi



</doc>
<doc id="3979793" url="https://pl.wikipedia.org/wiki?curid=3979793" title="Miyoshi (Aichi)">
Miyoshi (Aichi)

 – miasto w Japonii, w prefekturze Aichi, na wyspie Honsiu.
1 kwietnia 1958 roku z powiatu Nishikamo zdobyła status miasteczka. Miyoshi zdobyło status miasta 4 stycznia 2010 roku, wraz z tą zmianą nazwa miasta została zmieniona z zapisu w kanji (三好) na hiraganę (みよし).
Populacja.
Zmiany w populacji Miyoshi w latach 1970–2015:

</doc>
<doc id="3979795" url="https://pl.wikipedia.org/wiki?curid=3979795" title="Pustynia (Skrzyszów)">
Pustynia (Skrzyszów)

Pustynia – część wsi Skrzyszów w Polsce, położona w województwie śląskim, w powiecie wodzisławskim, w gminie Godów. 
W latach 1975–1998 Pustynia administracyjnie należała do województwa katowickiego.

</doc>
<doc id="3979797" url="https://pl.wikipedia.org/wiki?curid=3979797" title="Ludwik Sikora">
Ludwik Sikora

Ludwik Sikora (ur. 18 grudnia 1877 w Lachowicach, zm. 29 lipca 1946 tamże) – polski nauczyciel, historyk, znawca oraz popularyzator sadownictwa i pomologii.
Życiorys.
Urodził się 18 grudnia 1877 w Lachowicach. Kształcił się w C. K. III Gimnazjum w Krakowie, gdzie w 1900 ukończył ósmą klasę, a w 1901 zdał egzamin dojrzałości. Od 1901 do 1905 studiował na Wydziale Filozoficznego Uniwersytetu Jagiellońskiego na kierunku o specjalności historii i geografii pod opieką naukową prof. Wincentego Zakrzewskiego i Wiktora Czermaka. Studiował także nauki pomologiczne.
W okresie zaboru austriackiego w ramach autonomii galicyjskiej podjął pracę nauczyciela historii i geografii. Rozporządzeniem z 28 lipca 1903 został mianowany zastępcą nauczyciela w C. K. Gimnazjum św. Anny w Krakowie, gdzie uczył historii i geografii (od 17 listopada 1905 do 31 stycznia 1906 był urlopowany). Z Gimnazjum św. Anny 21 października 1906 jako zastępca nauczyciela został przeniesiony do C. K. Gimnazjum w Krakowie-Podgórzu, gdzie uczył historii kraju rodzinnego, języka łacińskiego oraz przeprowadził kurs ogrodnictwa dla uczniów. Dwumiesięczny kurs pomologiczny trwał na początku 1908. Stamtąd 15 września 1908 został przeniesiony do C. K. Gimnazjum w Gorlicach. 27 listopada 1908 zdał nauczycielski egzamin podstawowy w zakresie historii i geografii. Reskryptem C. K. Rady Szkolnej Krajowej z 28 lipca 1911 jako zastępca nauczyciela został przeniesiony z Gorlic do C. K. Gimnazjum im. Królowej Zofii w Sanoku i mianowany nauczycielem rzeczywistym z ważnością od 1 września 1911. W szkole uczył historii, geografii oraz dziejów ojczystych, a ponadto prowadził kursy ogrodnicze, pomologiczno-warzywnicze, zbierania ziół lekarskich, hodowli grzybów. Rozporządzeniem C. K. Rady Szkolnej Krajowej z 26 listopada 1913 został zatwierdzony w zawodzie nauczycielskim i otrzymał tytuł c. k. profesora. W Sanoku był członkiem wydziału Towarzystwa Pomocy Naukowej. 23 marca 1912 został wybrany członkiem wydziału sanockiego koła Towarzystwa Szkoły Ludowej. W 1912 obok Bolesława Gawińskiego prowadził wykłady podczas kursu ogrodniczo-pszczelniczego dla więźniów sanockiego więzienia, a w 1913 samodzielnie prowadził kurs ogrodniczo-rolniczy w tym więzieniu. Był członkiem wydziału Towarzystwa Ogrodniczo-Pszczelniczego w Sanoku, kierownikiem sanockiej szkółki, ponadto był autorem pomysłu, przedstawionego przez posła Tadeusza Wrześniowskiego jako wniosek 17 stycznia 1912 w trakcie IX kadencji Sejmu Krajowego Galicji, ażeby drogi krajowe, gminne i rządowe obowiązkowo obsadzać drzewami owocowymi względnie użytecznymi. Działał w Towarzystwie Upiększania Miasta Sanoka, w 1912 wybrany wydziałowym. Pod koniec 1912 został wybrany zastępcą członka wydziału „Towarzystwa Bursy”, sprawującego pieczę nad Bursą Jubileuszową im. Cesarza Franciszka Józefa w Sanoku. Po wybuchu I wojny światowej od 1 września 1914 wraz z bliskimi przebywał w Wiedniu. Tam służył w oddziale Samarytanina Polskiego w Wiedniu. Następnie jako c. k. profesor odbywał służbę wojskową w szeregach c. i k. armii do 3 listopada 1915 (zajmował się szkoleniem inwalidów wojennych w sadownictwie), po czym nadal nauczał w sanockim gimnazjum. W kwietniu 1918 wykładał na nauczycielskim kursie sadownictwa w Sanoku.
Po odzyskaniu przez Polskę niepodległości pozostawał nauczycielem w okresie II Rzeczypospolitej. W okresie swojej pracy w Sanoku aktywnie działał na rzecz oświaty w zakresie sadownictwa, po czym na łamach tygodnika „Ziemia Sanocka” nr 17 z 23 czerwca 1919 został oskarżony o paskarstwo, czemu zaprzeczył w liście otwartym z 24 lipca 1919, opublikowanym na łamach tego czasopisma nr 24 z 10 sierpnia 1919. Rozporządzeniem Rady Szkolnej Krajowej z 29 grudnia 1919 został przeniesiony z Sanoka do Państwowego Gimnazjum w Dębicy od 15 grudnia 1919, gdzie uczył geografii i historii, zainicjował prowadzenie kursów ogrodnictwa oraz angażował się w działalność patriotyczną w szkole. Od 1 października 1922 do roku szkolnego 1925/1926 pracował w Państwowym Gimnazjum im. Mikołaja Kopernika w Żywcu (uczył geografii i historii). Następnie uczył historii i geografii w Państwowym Gimnazjum im. Tadeusza Kościuszki w Myślenicach. Stamtąd rozporządzeniem Ministra Wyznań i Oświecenia Publicznego z 31 maja 1929 został przeniesiony do Państwowego Gimnazjum Koedukacyjnego w Brzesku od 1 września 1929, gdzie pracował do 1931, ucząc geografii i historii oraz działając na rzecz wychowania patriotycznego młodzieży. W okresie II RP przeniesiony w stan spoczynku.
Był autorem publikacji o tematyce historycznej. Sporządził odpis z kronik w rodzinnych Lachowicach, tworząc zapis genezy powiatu suskiego. Od 1908 był organizatorem kursów w zakresie sadownictwa i ogrodnictwa zarówno dla nauczycieli, jak i dla uczniów, a także dla ludności. Jego propagowanie tej wiedzy przyczyniło się do zakładania sadów i ich pielęgnowania.
Zmarł 29 lipca 1946 w Lachowicach. Był żonaty, miał córkę. W Sanoku żył także pochodzący z Lachowic Antoni Sikora (1883-1930), ożeniony tamże w 1917 z Felicją Nagaj i zajmujący się handlem.
Osobę prof. Ludwika Sikory przywołał w swoich wspomnieniach z czasów gimnazjalnych Walerian Bętkowski.
Odznaczenia.
austro-węgierskie

</doc>
<doc id="3979799" url="https://pl.wikipedia.org/wiki?curid=3979799" title="Czarodziejska karuzela">
Czarodziejska karuzela

Czarodziejska karuzela (fr. "Le Manège enchanté") – francuski serial animowany dla dzieci. W 2005 roku powstał remake "Magiczna karuzela".
W Polsce serial był emitowany na kanale TVP1 w Wieczorynce w pierwszej połowie lat 90.
Opis fabuły.
Akcja dzieje się w magicznej krainie toczącej się według zaczarowanej karuzeli. Jest zamieszkiwana przez dzieci, gadające zwierzęta oraz ożywione zabawki.
Wersja polska.
Opracowanie wersji polskiej: Master Film
Wystąpili:
Lektor: Maciej Czapski

</doc>
<doc id="3979802" url="https://pl.wikipedia.org/wiki?curid=3979802" title="Parafia Świętych Apostołów Piotra i Pawła w Wierzchucinie Królewskim">
Parafia Świętych Apostołów Piotra i Pawła w Wierzchucinie Królewskim

Parafia Świętych Apostołów Piotra i Pawła w Wierzchucinie Królewskim – rzymskokatolicka parafia w dekanacie Mrocza diecezji bydgoskiej. Została utworzona ok. 1248 r.
Na obszarze parafii leżą miejscowości: Krąpiewo, Osiek (część), Huta (część), Popielewo, Wierzchucin Królewski i Wiskitno.

</doc>
<doc id="3979803" url="https://pl.wikipedia.org/wiki?curid=3979803" title="Wydział Geografii i Geologii Uniwersytetu Jagiellońskiego">
Wydział Geografii i Geologii Uniwersytetu Jagiellońskiego

Wydział Geografii i Geologii Uniwersytetu Jagiellońskiego – jeden z szesnastu wydziałów Uniwersytetu Jagiellońskiego. 
Jego siedziba znajduje się przy ul. Gronostajowej 3a w Krakowie na terenie III Kampusu. Powstał w 2017 poprzez podział Wydziału Biologii i Nauk o Ziemi i wydzielenie z niego dwóch instytutów: Geografii i Gospodarki Przestrzennej oraz Nauk Geologicznych. W 2018 roku w skład instytutów wchodziło 14 zakładów.
Na wydziale prowadzone są studia I, II i III stopnia w zakresie geografii i geologii oraz studia II stopnia na kierunku e-gospodarka przestrzenna.

</doc>
<doc id="3979806" url="https://pl.wikipedia.org/wiki?curid=3979806" title="Got Me Started Tour">
Got Me Started Tour

Tini – Got Me Started Tour – pierwsza solowa trasa Martiny Stoessel, która obejmowała Europę i Amerykę Południową. Podczas trasy Tini wykonała piosenki ze swojej debiutanckiej płyty – Tini (album), jak również utwory z serialu Violetta oraz covery piosenek innych artystów. W Polsce planowane były trzy koncerty, jednak odbyły się tylko dwa: 3 kwietnia 2017 w Krakowie i 6 kwietnia 2017 w Łodzi. Koncert z Gdańska, który miał się odbyć 5 kwietnia został odwołany oraz koncerty we Francji w miastach: Lille, Strasburg, Montpellier oraz Lyon zostały odwołane z powodu problemów logistycznych i technicznych.

</doc>
<doc id="3979808" url="https://pl.wikipedia.org/wiki?curid=3979808" title="Trofeum Juhy Rantasili">
Trofeum Juhy Rantasili

Trofeum Juhy Rantasili (fin. Juha Rantasila -palkinto) – nagroda przyznawana corocznie od sezonu 1975/1976 najskuteczniejszemu hokeiście – obrońcy, w rozgrywkach fińskiej Liiga. Wyróżnienie przyznaje Fińska Federacja Hokeja na Lodzie (FOHA). Patronem nagrody został fiński hokeista Juha Rantasila.

</doc>
<doc id="3979812" url="https://pl.wikipedia.org/wiki?curid=3979812" title="Rycerka Nella">
Rycerka Nella

Rycerka Nella (ang. "Nella the Princess Knight", 2017-2020) – amerykańsko-irlandzko-brytyjski serial animowany stworzony przez Christine Ricci oraz wyprodukowany przez Brown Bag Productions i Nickelodeon Animation Studio.
Premiera serialu odbyła się w Stanach Zjednoczonych 6 lutego 2017 na amerykańskim Nickelodeon. W Polsce serial zadebiutował 22 maja 2017 na antenie Nickelodeon Polska w bloku "Nick Jr". 26 czerwca 2017 roku serial zadebiutował na kanale Nick Jr. Polska, a 22 lipca 2017 na antenie Nickelodeon HD.
Opis fabuły.
Serial opisuje perypetie Nelli – ośmioletniej księżniczki, która zamienia się w rycerkę i chroni obywateli z jej rodzinnego królestwa.

</doc>
<doc id="3979814" url="https://pl.wikipedia.org/wiki?curid=3979814" title="Josephine Johnson">
Josephine Johnson

Josephine Johnson (ur. 1910, zm. 1990) – pisarka i poetka amerykańska.
Życiorys.
Josephine Winslow Johnson urodziła się w miejscowości Kirkwood w stanie Missouri 20 czerwca 1910. Była córką handlowca Benjamin H. Johnsona i Ethel (Franklin) Johnson. W latach 1926-1931 studiowała na Washington University w St. Louis, ale nie uzyskała stopnia naukowego. W 1942 wyszła za mąż za Granta G. Cannona, wydawcę pisma Farm Quarterly, który zmarł w 1969. Miała z nim troje dzieci, córki Ann i Carol oraz syna Terence’a. Początkowo mieszkali w Iowa City, gdzie Josephine przez trzy lata prowadziła zajęcia na University of Iowa. Potem przenieśli się na farmę pod Cincinnati. Josephine zajęła się działalnością ekologiczną. Zmarła na zapalenie płuc w Clearmont Mercy Hospital w Batavii 27 lutego 1990.
Twórczość.
Josephine Johnson pisała poezję i prozę. Kiedy miała 24 lata, wydała powieść "Now in November", która odniosła nieoczekiwany sukces. Za tę książkę pisarka dostała w 1935 Nagrodę Pulitzera. Opublikowała również powieści "Jordanstown" (1937), "Wildwood" (1947) i "The Dark Traveler" (1963), zbiory opowiadań "Winter Orchard and Other Stories" (1936) i "The Sorcerer's Son and Other Stories" (1965), tom esejów "The Inland Island" (1969) i wspomnienia "Seven Houses: A Memoir of Time and Places" (1973). Jako poetka przedstawiła tomik "Year's End" (1939).

</doc>
<doc id="3979819" url="https://pl.wikipedia.org/wiki?curid=3979819" title="Pustynia (ujednoznacznienie)">
Pustynia (ujednoznacznienie)



</doc>
<doc id="3979823" url="https://pl.wikipedia.org/wiki?curid=3979823" title="Pandora (strona internetowa)">
Pandora (strona internetowa)



</doc>
<doc id="3979827" url="https://pl.wikipedia.org/wiki?curid=3979827" title="Puchar Pokoju i Przyjaźni 1966">
Puchar Pokoju i Przyjaźni 1966

Sezon 1966 Pucharu Pokoju i Przyjaźni – czwarty sezon Pucharu Pokoju i Przyjaźni. Mistrzem wśród kierowców został Heinz Melkus (Melkus 64), natomiast mistrzostwo narodów wywalczyło NRD.
Kalendarz wyścigów.
"Źródło: formula2.net"

</doc>
<doc id="3979834" url="https://pl.wikipedia.org/wiki?curid=3979834" title="Parafia Matki Boskiej Szkaplerznej w Wierzchucinku">
Parafia Matki Boskiej Szkaplerznej w Wierzchucinku

Parafia Matki Boskiej Szkaplerznej w Wierzchucinku – rzymskokatolicka parafia w dekanacie Mrocza diecezji bydgoskiej. Została utworzona 1 stycznia 1975 r.
Na obszarze parafii leżą miejscowości: Dąbrowice, Łukowiec, Nowaczkowo, Trzemiętowo, Trzemiętowo-Kolonia, Trzemiętówko, Wierzchucice i Wierzchucinek.

</doc>
<doc id="3979836" url="https://pl.wikipedia.org/wiki?curid=3979836" title="Autopolis">
Autopolis

 – tor wyścigowy zlokalizowany niedaleko dawnej wsi Kamitsue (obecnie część miasta Hita) w prefekturze Ōita, 30 km na północny wschód od Kumamoto. Głównie na tym torze organizowane są lokalne wyścigi samochodowe. Mimo że tor posiada wysokie standardy bezpieczeństwa nigdy nie zorganizowano na nim wyścigu Formuły 1.
Tor położony jest na wyżynnym obszarze wyspy, co powoduje, że ciśnienie jest stosunkowo niskie, tak jak na obiekcie Autódromo Hermanos Rodríguez w Meksyku, a różnica wysokości między najwyższym a najniższym punktem toru wynosi 50 metrów.
Historia.
Tor znajduje się w Parku Narodowym Aso-Kujū. Obiekt kosztem pół miliarda dolarów (47 bilionów jenów) wybudował Tomonori Tsurumaki. 
Tsurumaki wzbudził sensację w 1989 roku, kiedy podczas paryskiej aukcji kupił telefonicznie (będąc w swoim pokoju hotelowym w Tokio) obraz "Les Noces de Pierrette" Pabla Picassa za 51,3 mln dolarów. Następnie ogłosił, że jego obraz zostanie umieszczony w galerii sztuki zlokalizowanej przy torze wyścigowym, który w tym czasie był w budowie. Za projekt toru odpowiedzialny był Yoshitoshi Sakurai, który kierował projektem Hondy w latach 60.
Tsurumaki zamówił 30 samochodów wyścigowych Sabre FC45 z silnikami Buicka na otwarcie toru w listopadzie 1990 roku. Podczas wyścigów doszło do rywalizacji zaproszonych kierowców serii CART: Stana Foxa, Johnny'ego Rutherforda, Dicka Simona, Gary'ego i Tony'ego Bettenhausena z lokalnymi kierowcami. 
Tsurumaki stworzył następnie serię Formula Crane 45, w której występowała niewielka liczba uczestników. Serię rozwiązano w 1992 roku.
W sezonach 1990–1991 logo toru znajdowało się na samochodach zespołu Benetton, startującego w Formule 1. Tomonori Tsurumaki pojawił się podczas Grand Prix Monako 1991, gdzie próbował przekonać Berniego Ecclestone’a, aby zorganizować wyścig Formuły 1 na japońskim obiekcie. 28 października 1991 zorganizowano na tym torze finał Mistrzostw Świata Samochodów Sportowych. Wyścig wygrali Karl Wendlinger i Michael Schumacher, jeżdżący samochodem Mercedes-Benz C291, obsługiwanym przez ekipę Sauber. Goście będący na tym torze skrytykowali jego lokalizację, gdyż obiekt znajdował się zbyt daleko od najbliższego hotelu, a ponadto jazda autobusem zajmowała kilka godzin, wskutek czego nie mogłyby się odbywać wyścigi Formuły 1.
Tsurumaki nie zaprzestał starań i ponownie pojawił się na padoku podczas Grand Prix Portugalii 1992. Podczas pobytu w Estoril, miał pecha, gdyż z jego pokoju hotelowego ukradziono klejnoty i 250 tysięcy dolarów w gotówce. Powstał plan, aby na sezon 1993 znalazł się wyścig o Grand Prix Azji na tym torze, jednak do jego realizacji nie doszło. Ostatecznie postanowiono o organizacji wyścigu o Grand Prix Europy na Donington Park.
Japończyk zainwestował w konia wyścigowego A.P. Indy oraz w obrazy: Moneta, van Gogha, Picassa, Chagalla, Renoira i Magritte’a przed bankructwem jego firmy, Nippon Tri-Trust w 1993. Tor oraz wszystkie obrazy trafiły w ręce Hazama Corporation, odpowiedzialnej za budowę toru. 
W 1995 próbowano sprzedać obiekt na poziomie 10% kosztów budowy, w skład którego weszły trzy hotele, baseny i sztuczny stok narciarski, natomiast obrazy nabyte przez Tsurumakiego trafiły do skarbca. W 2005 tor stał się własnością Kawasaki Heavy Industries.
Obecnie na torze organizowane są wyścigi Super GT, Super Formula, MFJ Superbike i Super Taikyu.

</doc>
<doc id="3979838" url="https://pl.wikipedia.org/wiki?curid=3979838" title="Grace Denio Litchfield">
Grace Denio Litchfield

Grace Denio Litchfield (ur. 19 listopada 1849, zm. 4 grudnia 1944) – amerykańska prozaiczka, poetka i dramatopisarka.
Życiorys.
Grace Denio Litchfield urodziła się 19 listopada 1849 w Brooklyn Heights w Nowym Jorku. Jej rodzicami byli prawnik Edwin Litchfield i jego żona Grace Hill Litchfield. Wiele z wczesnych lat spędziła w Europie. Po powrocie do Ameryki zamieszkała w Nowym Jorku. Przeżyła tam pięćdziesiąt kolejnych lat. Miała też letni dom nad jeziorem Minnewaska. Zmarła 4 grudnia 1944 w Goshen w stanie Nowy Jork w wieku 97 lat.
Twórczość.
Grace Denio Litchfield uprawiała prozę, poezję i dramat. Zadebiutowała powieścią "Only an Incident" wydaną w 1883. W 1897 wydała "In the Crucible", relację o trzęsieniu ziemi na Riwierze Francuskiej. Wiersze i opowiadania drukowała w czasopismach "The Harper's Magazine" i "Atlantic". Opublikowała kilka tomów liryków, jak "Mimosa Leaves" (1895) i "Narcissus, and Other Poems" (1908). Napisała też poemat epicki "Baldur the Beautiful" oparty na mitologii germańskiej. W 1913 wydała "Collected Poems" ("Wiersze zebrane").

</doc>
<doc id="3979840" url="https://pl.wikipedia.org/wiki?curid=3979840" title="Quercus semecarpifolia">
Quercus semecarpifolia

Quercus semecarpifolia Sm. – gatunek rośliny z rodziny bukowatych ("Fagaceae" Dumort.). Występuje naturalnie w Afganistanie, Pakistanie, Indiach, Nepalu oraz południowych Chinach (w Tybecie). 
Biologia i ekologia.
Rośnie w lasach zrzucających liście. Występuje na wysokości od 2600 do 4000 m n.p.m. Kwitnie od maja do czerwca, natomiast owoce dojrzewają od sierpnia do października.

</doc>
<doc id="3979844" url="https://pl.wikipedia.org/wiki?curid=3979844" title="Puchar Pokoju i Przyjaźni 1968">
Puchar Pokoju i Przyjaźni 1968

Sezon 1968 Pucharu Pokoju i Przyjaźni – szósty sezon Pucharu Pokoju i Przyjaźni. Mistrzem wśród kierowców został Miroslav Fousek (Škoda F3).
Kalendarz wyścigów.
"Źródło: formula2.net"

</doc>
<doc id="3979845" url="https://pl.wikipedia.org/wiki?curid=3979845" title="Diego Natale Bona">
Diego Natale Bona

Diego Natale Bona (ur. 11 grudnia 1926 w Castiglione Tinella, zm. 29 kwietnia 2017 Rzymie) – włoski duchowny katolicki, biskup diecezjalny Porto-Santa Rufina 1985-1994 i Saluzzo 1994-2003.
Życiorys.
Święcenia kapłańskie otrzymał 8 października 1950.
9 listopada 1985 papież Jan Paweł II mianował go biskupem diecezjalnym Porto-Santa Rufina. 1 grudnia tego samego roku z rąk kardynała Ugo Poletti przyjął sakrę biskupią. 17 stycznia 1994 mianowany ordynariuszem Saluzzo. 16 kwietnia 2003 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 29 kwietnia 2017.

</doc>
<doc id="3979847" url="https://pl.wikipedia.org/wiki?curid=3979847" title="Słaba płeć?">
Słaba płeć?

Słaba płeć? – polska komedia z 2015 roku w reżyserii Krzysztofa Langa.
Pierwowzorem była powieść Katarzyny Grygi pt. „Suka”. Plenery: Warszawa.
Fabuła.
„Słoik” Zosia pracuje w warszawskiej korporacji. Jest atrakcyjna, wykształcona i ambitna. Pewnego dnia, oszukana przez szefa, traci pracę i reputację. Zaczyna nowe życie, ale postanawia się zemścić.
Odbiór.
Film dostał nagrodę publiczności w 2016 roku na Festiwalu Filmów Polskich „Wisła” w Moskwie. Popularność komedii między pierwszym a drugim weekendem emisji w Polsce mierzona liczbą biletów wzrosła o 156%. We współczesnej historii, tj. po 1989 roku, był to największy w Polsce wzrost oglądalności. W weekend obejmujący walentynki 2016 roku, obejrzało ją prawie 525 000 osób, czym film pobił rekord oglądalności w drugi weekend emisji. W polskim zestawieniu box office „Planeta singli” wówczas prowadziła. Film zdobył popularność m.in. w Słowenii, wygrywając w premierowy weekend w zestawieniu box office. Film jako jeden z szesnastu uzyskał nominację do nagrody Złote Lwy 41. Festiwalu Filmowego w Gdyni w kategorii głównej.

</doc>
<doc id="3979848" url="https://pl.wikipedia.org/wiki?curid=3979848" title="Wyprawa Kon-Tiki (film)">
Wyprawa Kon-Tiki (film)

Wyprawa Kon-Tiki (org. "Kon-Tiki") – powstały w koprodukcji film historyczno-przygodowy z 2012 w reżyserii Joachima Rønninga i Espena Sandberga, o wyprawie transpacyficznej zorganizowanej przez norweskiego etnologa Thora Heyerdahla w 1947.
Film miał swoją światową premierę 18 sierpnia 2012. W 2013 był nominowany do Oscara w kategorii za najlepszy film nieanglojęzyczny. W tym samym roku był też nominowany do nagród Złote Globy oraz Satelity. Przyznano mu trzykrotną norweską nagrodę Amanda w kategoriach: dla najlepszego aktora (Pål Sverre Hagen), za najlepszą scenografię (Karl Júlíusson) oraz za najlepsze efekty specjalne.
Fabuła.
Młody norweski etnograf Thor Heyerdahl zdecydował się na zorganizowanie wyprawy transoceanicznej, by udowodnić środowisku naukowemu, iż ludność zamieszkująca Polinezję pochodzi z Ameryki Południowej. Wraz z Heyerdahlem z Callao w Peru wyruszyło pięciu innych śmiałków. Podróż rozpoczęli 28 kwietnia 1947, a zakończyli 7 sierpnia 1947. Chociaż początkowo wydawało się, że cała wyprawa zakończy się gdzieś wzdłuż wybrzeży Ameryki, ostatecznie tratwę poniósł Prąd Południoworównikowy.
Obsada.
W filmie wystąpili:

</doc>
<doc id="3979849" url="https://pl.wikipedia.org/wiki?curid=3979849" title="Now in November">
Now in November

Now in November – powieść amerykańskiej pisarki Josephine Johnson, opublikowana w 1934 nakładem oficyny Simon &amp; Schuster. Utwór dwudziestoczteroletniej autorki okazał się nieoczekiwanie dla niej samej sukcesem artystycznym i wydawniczym. W 1935 otrzymała za nią Nagrodę Pulitzera. Powieść przedstawia Amerykę w czasach wielkiego kryzysu. Opowiada o drobnych farmerach ze stanu Missouri.

</doc>
<doc id="3979852" url="https://pl.wikipedia.org/wiki?curid=3979852" title="Motor Lublin (piłka nożna) w sezonie 1957">
Motor Lublin (piłka nożna) w sezonie 1957

Sezon 1957 był dla Motoru Lublin 4. sezonem na trzecim szczeblu ligowym. Występujący wówczas pod nazwą Stal FSC Lublin klub, w maju 1957 decyzją zarządu zmienił nazwę na Robotniczy Klub Sportowy Motor. W czternastu rozegranych spotkaniach, Motor zdobył 19 punktów i zajął drugie miejsce w tabeli.
Przebieg sezonu.
Ze względu na prace przy uruchomieniu odlewni, piłkarze Stali FSC przygotowania do nowego sezonu rozpoczęli tydzień przed jego rozpoczęciem. 31 marca Stal rozegrała derbowy mecz towarzyski z Budowlanymi na stadionie przy Alei Karola Świerczewskiego. W obecności 2 tysięcy widzów mecz zakończył się wynikiem 2:2. Bramki dla Stali zdobyli Mrówczyński i Barszczewski. W sezonie 1957 zespół reprezentowali między innymi bramkarze: Mołda i rezerwowy Ziemkiewski, obrońcy: Walas, Muciek, Dudziak i Fedorowicz, pomocnicy: Chodoń, Drzewicki, Pieszek i Pyła oraz napastnicy: Filozof, Barszczewski, Kapica, Lipczyński, A. Mrówczyński, Brzozowski i Rutkowski. 
18 kwietnia pięciu piłkarzy Stali zostało wybranych do kadry wojewódzkiej (Mołda, Barszczewski, Chodoń, Dudziak i Mrówczyński). Dwa mecze przeciwko kadrze województwa kieleckiego rozegrano 5 maja. Pierwszy skład kadry województwa lubelskiego zagrał w Kielcach i przegrał 1:2, drugi zaś w Lublinie na stadionie Lublinianki i wygrał 5:2, a jedną z bramek zdobył Mrówczyński. 19 maja w meczu reprezentacji Lublina rozegranym na Wieniawie przeciwko kadrze Wrocławia zagrał Dudziak. 
Przed piątą kolejką spotkań prezes klubu Stal FS Zdzisław Czubaszek poinformował na łamach „Kuriera Lubelskiego” z 23 maja 1957 o zmianie nazwy klubu na Robotniczy Klub Sportowy „Motor”, a także o przydzieleniu przez Prezydium Miejskiej Rady Narodowej w Lublinie terenów pod nowy obiekt sportowy w dzielnicy Kalinowszczyzna na rogu ulic Mełgiewskiej i Łęczyńskiej przy planowanej Trasie W-Z, nieopodal młyna Krauzego. Po rundzie wiosennej Motor zajmował 3. miejsce w tabeli, mając taką samą liczbę punktów co wicelider – WKS Chełm (10), jednak gorszą różnicę bramek i o punkt mniej od lidera – Lublinianki.
W przerwie letniej piłkarze Motoru przebywali na obozie piłkarskim w Pionkach, gdzie rozegrali kilka meczów sparingowych z miejscowymi drużynami. 1 sierpnia Motor rozegrał mecz towarzyski z I-ligową Legią Warszawa. Na trybunach stadionu Lublinianki zasiadło 5 tysięcy widzów, a spotkanie zakończyło się zwycięstwem gości 7:3. Bramki dla Motoru zdobyli A. Pieszek, B. Pieszek i Drzewiecki. 28 sierpnia na Wieniawie miało miejsce spotkanie towarzyskie Motor – Polonia Warszawa, zakończone zwycięstwem drużyny stołecznej 4:0.

</doc>
<doc id="3979853" url="https://pl.wikipedia.org/wiki?curid=3979853" title="Baldur the Beautiful (poemat Grace Denio Litchfield)">
Baldur the Beautiful (poemat Grace Denio Litchfield)

Baldur the Beautiful – poemat epicki amerykańskiej prozaiczki i poetki Grace Denio Litchfield, opublikowany w 1910 nakładem nowojorskiego wydawnictwa G. P. Putnam's Sons. Utwór jest oparty – jak sama autorka zaznaczyła w "Argumencie", czyli wstępie – na mitologii skandynawskiej, a konkretnie na Eddzie młodszej Snorrego Sturlusona. Dzieli się na trzy części, "The Death of Baldur", "The Journey to Hel" i "Ragnarök". W starogermańskich wierzeniach Ragnarök to "zmierzch bogów". Utwór jest napisany w większości wierszem białym, miejscami aliterowanym ("Still smiling soft"; "Till suddenly the silence smote on him/As it had been a blow. Doubt, dread, despair/Gripped him and drave him forward"). Autorka zadedykowała poemat swojemu bratu, Edwardowi Hubbardowi Litchfieldowi. Utwór został odnotowany w wykazie dzieł inspirowanych mitologią germańską.
Zobacz też: "Historia Sigurda Volsunga"

</doc>
<doc id="3979854" url="https://pl.wikipedia.org/wiki?curid=3979854" title="Jurij Nowikow">
Jurij Nowikow

Jurij Nowikow (ros. Юрий Новиков; ur. 19 maja 1972) – kazachski piłkarz występujący na pozycji bramkarza.
Kariera klubowa.
Nowikow karierę rozpoczynał w 1990 roku jako zawodnik Traktoru Pawłodar, grającego w trzeciej lidze ZSRR. W 1993 roku został graczem Szachtioru Karaganda, występującego w pierwszej lidze kazachskiej. W 1995 roku odszedł stamtąd do Ansatu Pawłodar, w którym grał już, gdy ten nosił nazwę Traktor Pawłodar. W 1996 roku Ansat zmienił nazwę na Irtysz, a Nowikow zdobył z nim mistrzostwo Kazachstanu (1997) oraz Puchar Kazachstanu (1998).
W 1999 roku Nowikow wrócił do Szachtiora Karaganda, gdzie również tym razem spędził dwa sezony. Następnie ponownie przeszedł do Irtysza Pawłodar. W 2002 oraz w 2003 wywalczył z nim mistrzostwo Kazachstanu. W 2006 roku po raz trzeci został zawodnikiem Szachtiora Karaganda. W 2007 roku grał z kolei w Żetysu Tałdykorgan, gdzie w tym samym roku zakończył karierę.
Kariera reprezentacyjna.
W reprezentacji Kazachstanu Nowikow zadebiutował 12 kwietnia 2001 w wygranym 6:0 meczu eliminacji Mistrzostw Świata 2002 z Nepalem. W latach 2001–2006 w drużynie narodowej rozegrał 26 spotkań.

</doc>
<doc id="3979857" url="https://pl.wikipedia.org/wiki?curid=3979857" title="Edouard Mathos">
Edouard Mathos

Edouard Mathos (ur. 28 czerwca 1948 w Bossangoa, zm. 28 kwietnia 2017) – środkowoafrykański duchowny katolicki, biskup pomocniczy Bossangoa 1987-1991 i Bangi 1991-2004, a także biskup diecezjalny Bambari 2004-2017.
Życiorys.
Święcenia kapłańskie otrzymał 19 czerwca 1977.
28 sierpnia 1987 papież Jan Paweł II mianował go biskupem pomocniczym Bossangoa ze stolicą tytularną "Giufi". 10 stycznia 1988 z rąk kardynała Jozefa Tomko przyjął sakrę biskupią. 26 stycznia 1991 mianowany biskupem pomocniczym Bangi, a 6 listopada 2014 biskupem diecezjalnym Bambari. Funkcję sprawował do swojej śmierci.
Zmarł 28 kwietnia 2017.

</doc>
<doc id="3979862" url="https://pl.wikipedia.org/wiki?curid=3979862" title="Janina Kossak-Pełeńska">
Janina Kossak-Pełeńska

Janina Kossak-Pełeńska, także Janina Pełeńska
(ur. 1875, zm. 4 listopada 1943 we Lwowie) – poetka, pisarka, dziennikarka, aktorka, działaczka społeczna.
Życiorys.
Wywodziła się z ziemi lwowskiej. Ukończyła szkołę średnią. Została żoną Rusina Jana Pełeńskiego (auskultant sądowy w Nowym Sączu, adiunkt sądowy w Starym Sączu, później sekretarz, radca C. K. Sądu Obwodowego w Sanoku, przypisany w tym mieście do ulicy Jagiellońskiej, adwokat, działacz polityczny).
Została określona jako "poetka polsko-ukraińska". Jej pierwsze wiersze, nowele, felietony, recenzje teatralne ukazywały się na łamach pism polskich, w tym „Gazety Przemyskiej”, „Głosu Rzeszowskiego” (pt. "Duchy"). W Przemyślu w 1909 wygłosiła pozytywnie przyjęty odczyt o Juliuszu Słowackim. W 1908 została nagrodzona w konkursie literackim zorganizowanym przez periodyk „Wiek Nowy” za nowelę pt. "Smenta" (nadesłano łącznie ok. 300 prac, a nagrodzeni zostali wówczas także Maria Czeska-Mączyńska i Henryk Zbierzchowski). Zaproszona do współpracy w tym piśmie publikowała swoją twórczość na jego łamach. Ponadto podjęła współpracę z pismami we Lwowie, Krakowie i Warszawie. Była również współpracowniczką czasopisma „Tygodnik Ziemi Sanockiej”, na łamach którego wydrukowano nowelę "Smenta", recenzje teatralne, artykuł i wiersz opiewające powstanie styczniowe. W 1911 jej nowela pt. "Rozbieżne drogi" została wyróżniona w konkursie „Kroniki Powszechnej” i w tym samym roku była drukowana na łamach tego czasopisma. Łącznie ogłosiła kilka powieści i nowel. Wraz z sanockimi inżynierami Mieczysławem Nawarskim i Fischlerem była założycielką kółka dramatycznego w Sanoku, organizującego przedstawienia sceniczne w mieście, w który ona sama grała główne role.
W Sanoku manifestacyjnie okazywała swoje poglądy socjalistycznie (np. udziałem w pochodzie robotniczym), stanowiąc unikatowy przypadek osoby wywodzącej się ze sfery „arystokracji urzędniczej” i reprezentującej ww. idee. Po wybuchu I wojny światowej od 3 sierpnia 1914 wraz z bliskimi przebywała w Linzu. Od 1915 do 1917 działała na uchodźstwie w strukturach prasy polskiej w Wiedniu. Po odzyskaniu przez Polskę niepodległości nadal aktywnie pracowała w polskiej prasie. Od 1922 działała w redakcji „Gazety Porannej”, w tym redagowała periodyk „Kobieta w Domu i Salonie (Gazeta Poranna swoim czytelniczkom)”. Współpracowała także z „Gońcem Wieczornym”. Pisała na tematy społeczne, kulturalne i gospodarcze. Tworzyła także poezje, np. na Boże Narodzenie, wiersz pt. "Na śmierć ś.p. Wilhelminy Zaleskiej" (zmarłej żony dr. Karola Zaleskiego).
W Sanoku działała w zarządzie Towarzystwa Kółka „Rodzina”, została wskazana przez Alojzego Zieleckiego jako jedna z czołowych postaci środowiska ukraińskich nacjonalistów. Przed 1914 należała także do sanockiego gniazda Polskiego Towarzystwa Gimnastycznego „Sokół” (1906, 1912) oraz do Sanockiej Chorągwi Drużyn Bartoszowych (od 3 sierpnia 1911 do 31 lipca 1914). W 1912 zorganizowano jej odczyt w sanockim oddziale „Wyzwolenia”. Działała społecznie w strukturach m.in. Związku Pracy Obywatelskiej Kobiet, władzach Syndykatu Dziennikarzy Lwowskich, Komitecie Budowy Pomnika Marii Konopnickiej. Była działaczką Związku Pracy Obywatelskiej Kobiet we Lwowie.
Do 1939 pozostawała dziennikarką we Lwowie. Zamieszkiwała tam przy ulicy Zdrowie 6. Zmarła 4 listopada 1943 we Lwowie w wieku 68 lat. Została pochowana na Cmentarzu Łyczakowskim we Lwowie (pole 55).

</doc>
<doc id="3979864" url="https://pl.wikipedia.org/wiki?curid=3979864" title="Georges Rol">
Georges Rol

Georges Rol (ur. 22 maja 1926 w Thiviers, zm. 13 kwietnia 2017 Angoulême) – francuski duchowny katolicki, biskup koadiutor Angoulême 1973-1975 i tamtejszy biskup diecezjalny 1975-1993.
Życiorys.
Święcenia kapłańskie otrzymał 28 lutego 1953.
27 lutego 1973 papież Paweł VI mianował go biskupem koadiutorem Angoulême ze stolicą tytularną "Gabii". 1 maja tego samego roku z rąk biskupa Jeana-Baptiste Brunona przyjął sakrę biskupią. 1 lipca 1975 mianowany ordynariuszem w tej samej diecezji. 22 grudnia 1993 ze względu na wiek na ręce papieża Jana Pawła II złożył rezygnację z zajmowanej funkcji.
Zmarł 13 kwietnia 2017.

</doc>
<doc id="3979865" url="https://pl.wikipedia.org/wiki?curid=3979865" title="Mary Traill Spence Lowell Putnam">
Mary Traill Spence Lowell Putnam

Mary Traill Spence Lowell Putnam (ur. 1810, zm. 1898) – prozaiczka i poetka amerykańska, siostra Jamesa Russella Lowella.
Życiorys.
Mary Traill Spence Lowell Putnam urodziła się 3 grudnia 1810 w Bostonie. W 1832 wyszła za mąż za Samuela R. Putnama. Potem długo podróżowała za granicą. Zmarła 1 czerwca 1898 w Bostonie. Pisała między innymi o literaturze polskiej.
Twórczość.
Początkowo Mary Putnam pisała do gazet. Sytuacja zmieniła się w 1844, gdy przetłumaczyła powieść szwedzkiej autorki Fredriki Bremer "The Handmaid". Później opublikowała "History of the Constitution of Hungary" (1850), "Records of an Obscure Man" (1861), "The Tragedy of Errors" i "The Tragedy of Success" (1862), "Fifteen Days" (1866) i "Memoir of Charles Lowell" (1885).

</doc>
<doc id="3979866" url="https://pl.wikipedia.org/wiki?curid=3979866" title="Gromada Konarzyce">
Gromada Konarzyce



</doc>
<doc id="3979867" url="https://pl.wikipedia.org/wiki?curid=3979867" title="Pływanie na Letnich Igrzyskach Olimpijskich 1968 – 100 m stylem grzbietowym kobiet">
Pływanie na Letnich Igrzyskach Olimpijskich 1968 – 100 m stylem grzbietowym kobiet

100 m stylem grzbietowym kobiet – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i półfinały odbyły się 22 października, a finał 23 października 1968 roku.
Złoty medal zdobyła 17-letnia Amerykanka Kaye Hall, ustanawiając nowy rekord świata (1:06,2). Reprezentantka Kanady Elaine Tanner, która przed finałem dwukrotnie poprawiała rekord olimpijski, wywalczyła srebrny medal z czasem 1:06,7. Na najniższym stopniu podium stanęła Jane Swagerty (1:08,1) ze Stanów Zjednoczonych, wyprzedzając swoją rodaczkę Kendis Moore o 0,2 s.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3979871" url="https://pl.wikipedia.org/wiki?curid=3979871" title="ORP Bystry">
ORP Bystry

ORP „Bystry” – nazwa noszona na przestrzeni dziejów przez okręty polskiej Marynarki Wojennej:

</doc>
<doc id="3979872" url="https://pl.wikipedia.org/wiki?curid=3979872" title="Paladins">
Paladins

Paladins – pierwszoosobowa strzelanka nastawiona na rozgrywki wieloosobowe. Za jej produkcję odpowiada studio Hi-Rez Studios. Jest oparta o zmodyfikowany silnik Unreal Engine 3 i wykorzystuje model free-to-play. Premiera gry na platformy Microsoft Windows, PlayStation 4, Xbox One i macOS odbyła się 8 maja 2018, a na Nintendo Switch 12 czerwca tego samego roku. Akcja "Paladins" rozgrywa się w świecie fantasy, w którym obok magii istnieje także zaawansowana technologia.
Rozgrywka.
"Paladins" to pierwszoosobowa strzelanka nastawiona na rozgrywki wieloosobowe. W grze jest dostępnych 42 bohaterów, z których każdy ma inne umiejętności. Bohaterowie podzieleni są na 4 grupy: "front line", "damage", "support" i "flank". W trakcie gry gracz zdobywa karty, elementy stroju bohaterów oraz wirtualną walutę, którą można płacić w grze. Pomiędzy sieciowymi starciami gracz może układać talie z kart (dla każdego bohatera oddzielne). Przed meczem, gracz wybiera bohatera, talię oraz elementy stroju dla postaci. Karty z wybranej talii dają bonusy do umiejętności i atrybutów postaci.
Na początku 2018 roku twórcy planowali dodanie trybu battle royal. Później postanowiono, że tryb ten będzie samodzielną produkcją zatytułowaną "Realm Royale". W kwietniu rozpoczęły się testy alfa produkcji.
Produkcja.
16 września 2016 roku gra zadebiutowała we wczesnym dostępie. W listopadzie 2016 roku twórcy poinformowali, że w "Paladins" zagrało 4 miliony osób, natomiast w marcu 2017 roku ogłoszono, że w grze zarejestrowało się ponad 7 milionów osób. 14 marca 2017 roku rozpoczęła się zamkniętą beta gry na konsolach PlayStation 4 i Xbox One.
Odbiór.
Twórcy "Paladins" byli oskarżani o plagiat przez część graczy i dziennikarzy, którzy twierdzili, że gra ma wiele podobieństw do produkcji Blizzarda – "Overwatch". Pracownicy Blizzarda nie skomentowali sprawy, ale odniósł się do niej Todd Harris, szef studia Hi-Rez. Stwierdził on, że "Overwatch" to dobra gra, ale nie była inspiracją przy produkcji "Paladins". Według niego największą inspirację stanowiła gra "Team Fortress 2" od Valve Corporation. Dodał także, że w 2010 roku zadebiutowała gra "Global Agenda" wyprodukowana przez Hi-Rez, która wzorowała się na "Team Fortress 2", a "Paladins" początkowo miało być grą bardzo podobną do "Global Agenda", jednakże osadzoną w świecie fantasy. Ponadto, według Harrisa, większość zdolności postaci z "Paladins" pochodzi z gry "Global Agenda".
Według danych z maja 2017 roku liczba graczy przekroczyła 11 milionów.

</doc>
<doc id="3979878" url="https://pl.wikipedia.org/wiki?curid=3979878" title="Nicolaus Fest">
Nicolaus Fest

Nicolaus Fest (ur. 1 lipca 1962 w Hamburgu) – niemiecki prawnik, dziennikarz i polityk, działacz Alternatywy dla Niemiec, poseł do Parlamentu Europejskiego IX kadencji.
Życiorys.
Urodził się w 1962 w rodzinie dziennikarza, pisarza i historyka Joachima Festa (1926–2006). Jego starszym bratem jest wydawca Alexander Fest (ur. 1960). Dorastał w Hamburgu i we Frankfurcie nad Menem. Ukończył studia prawnicze, zdał państwowe egzaminy prawnicze I oraz II stopnia, a w 1995 doktoryzował się na Uniwersytecie Humboldtów w Berlinie.
Przez kilka lat pracował w domu aukcyjnym Sotheby’s, następnie związany z branżą wydawniczą. Od 2001 zatrudniony w Axel Springer SE. Kierował działem kultury w dzienniku „Bild”, a od 2013 do 2014 zajmował stanowisko zastępcy redaktora naczelnego w „Bild am Sonntag”. Jego odejście nastąpiło kilka miesięcy po opublikowaniu artykułu, w którym publicysta określił islam jako przeszkodę dla integracji, która to publikacja stała się przyczynkiem licznych komentarzy. Nicolaus Fest podjął później działalność zawodową jako niezależny dziennikarz.
W październiku 2016 przystąpił do berlińskich struktur Alternatywy dla Niemiec. W listopadzie 2018 nominowany na kandydata AfD do Europarlamentu w wyborach zaplanowanych na maj 2019. W wyniku tych wyborów uzyskał mandat europosła IX kadencji.

</doc>
<doc id="3979879" url="https://pl.wikipedia.org/wiki?curid=3979879" title="Wielowymiarowa analiza kowariancji">
Wielowymiarowa analiza kowariancji

Wielowymiarowa analiza kowariancji (MANCOVA – akronim od ang. "Multivariate analysis of covariance") – procedura statystyczna będąca analizą kowariancji w sytuacji, kiedy jest więcej niż jedna zmienna zależna. Jest to jedna z metod statystyki wielowymiarowej.
Różnica pomiędzy wielowymiarową analizą kowariancji i zwykłą analizą kowariancji jest dokładnie taka sama, jak pomiędzy wielowymiarową analizą wariancji i zwykłą analizą wariancji. 
Przykład zastosowania: chcemy poznać wpływ zastosowania nowej metody nauczania matematyki (A) na wyniki egzaminu maturalnego z tego przedmiotu w wersji podstawowej (B) i w wersji rozszerzonej (C). Stwierdzamy, że wyniki egzaminu maturalnego zarówno w wersji podstawowej (B) i rozszerzonej (C) z matematyki są silnie związane z poziomem inteligencji (D). Chcielibyśmy wyeliminować wpływ ilorazu inteligencji na wyniki matury, aby móc bardziej precyzyjnie oszacować wpływ nowej metody nauczania na wyniki matur. Iloraz inteligencji jest w tym przykładzie kowariantem.

</doc>
<doc id="3979881" url="https://pl.wikipedia.org/wiki?curid=3979881" title="Mosina (gromada)">
Mosina (gromada)

Mosina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mosina z siedzibą GRN w mieście Mosinie (nie wchodzącym w skład gromady) utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Krajkowo, Krosinki, Krosno, Sowiniec, Sowinki i Żabinko ze zniesionej gminy Mosina w tymże powiecie. Dla gromady ustalono 21 członków gromadzkiej rady narodowej.
1 stycznia 1958 gromadę włączono do powiatu poznańskiego w tymże województwie.
4 lipca 1968 do gromady Mosina włączono obszar zniesionej gromady Rogalin w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 – tym razem w powiecie poznańskim – reaktywowano gminę Mosina.

</doc>
<doc id="3979884" url="https://pl.wikipedia.org/wiki?curid=3979884" title="Rogalin (gromada)">
Rogalin (gromada)

Rogalin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rogalin z siedzibą GRN w Rogalinie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Mieczewo, Radzewice, Rogalin, Rogalinek i Świątniki ze zniesionej gminy Kórnik w tymże powiecie. Dla gromady ustalono 21 członków gromadzkiej rady narodowej.
1 stycznia 1958 gromadę włączono do powiatu poznańskiego w tymże województwie.
4 lipca 1968 gromadę zniesiono, a jej obszar włączono do gromady Mosina w tymże powiecie.

</doc>
<doc id="3979885" url="https://pl.wikipedia.org/wiki?curid=3979885" title="Dolsk (gromada w powiecie śremskim)">
Dolsk (gromada w powiecie śremskim)

Dolsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dolsk z siedzibą GRN w mieście Dolsku (nie wchodzącym w skład gromady) utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Jaskółki, Lubiatowo, Księginki, Mełpin, Małachowo, Mszczyczyn i Trąbinek ze zniesionej gminy Dolsk w tymże powiecie. Dla gromady ustalono 18 członków gromadzkiej rady narodowej.
1 stycznia 1960 do gromady Dolsk włączono obszary zniesionych gromad Ostrowieczno i Wieszczyczyn w tymże powiecie.
1 stycznia 1970 do gromady Dolsk włączono 886,92 ha z miasta Dolsk w tymże powiecie, natomiast 21,68 ha (część wsi Jaskółki) z gromady Dolsk włączono do miasta Dolsk.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie śremskim reaktywowano gminę Dolsk.

</doc>
<doc id="3979888" url="https://pl.wikipedia.org/wiki?curid=3979888" title="Książ (gromada)">
Książ (gromada)

Książ (w latach 1970. "Książ Wielkopolski") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Książ z siedzibą GRN w mieście Książu (nie wchodzącym w skład gromady; obecnie "Książ Wielkopolski") utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Brzóstownia, Gogolewo , Kiełczynek, Radoszkowo, Świączyń i Zakrzewice ze zniesionej gminy Książ w tymże powiecie. Dla gromady ustalono 14 członków gromadzkiej rady narodowej.
1 stycznia 1960 do gromady Książ włączono obszar zniesionej gromady Konarzyce w tymże powiecie.
1 stycznia 1970 do gromady Książ włączono 1.228,57 ha z miasta Książ Wielkopolski w tymże powiecie.
31 grudnia 1971 do gromady Książ Wielkopolski włączono obszar zniesionej gromady Mchy oraz miejscowości Chrząstowo i Łężek ze zniesionej gromady Pysząca w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie śremskim reaktywowano gminę Książ Wielkopolski.

</doc>
<doc id="3979889" url="https://pl.wikipedia.org/wiki?curid=3979889" title="Gromada Książ Wielkopolski">
Gromada Książ Wielkopolski



</doc>
<doc id="3979893" url="https://pl.wikipedia.org/wiki?curid=3979893" title="Brodnica (gromada w powiecie śremskim)">
Brodnica (gromada w powiecie śremskim)

Brodnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brodnica z siedzibą GRN w Brodnicy utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Brodnica, Chaławy i Żabno oraz miejscowość Szołdry i kilka parceli o ogólnej powierzchni 293,12 ha z dotychczasowej gromady Szołdry ze zniesionej gminy Mosina, a także obszar dotychczasowej gromady Górka, miejscowość Esterpole z dotychczasowej gromady Jaszkowo oraz miejscowość Kopyta z dotychczasowej gromady Grabianowo ze zniesionej gminy Śrem – w tymże powiecie. Dla gromady ustalono 22 członków gromadzkiej rady narodowej.
31 grudnia 1971 do gromady Brodnica włączono Grabianowo i Manieczki ze zniesionej gromady Krzyżanowo w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie śremskim utworzono gminę Brodnica.

</doc>
<doc id="3979894" url="https://pl.wikipedia.org/wiki?curid=3979894" title="Statystyka wielowymiarowa">
Statystyka wielowymiarowa

Statystyka wielowymiarowa (ang. "Multivariate statistics") – procedury statystyczne, w których występuje więcej niż jedna zmienna zależna. Najczęściej wykorzystywanymi metodami statystyki wielowymiarowej są wielowymiarowa analiza wariancji oraz wielowymiarowa analiza kowariancji.

</doc>
<doc id="3979895" url="https://pl.wikipedia.org/wiki?curid=3979895" title="Bnin (gromada)">
Bnin (gromada)

Bnin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bnin z siedzibą GRN w Bninie (obecnie w granicach Kórnika) utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Bnin, Biernatki, Błażejewo, Dębiec, Konarskie, Prusinowo i Skrzynki ze zniesionej gminy Kórnik w tymże powiecie. Dla gromady ustalono 13 członków gromadzkiej rady narodowej.
1 stycznia 1960 z gromady Bnin wyłączono miejscowość Skrzynki, włączając ją do nowo utworzonej gromady Kórnik-Północ w tymże powiecie, po czym gromadę Bnin zniesiono, włączając jej (pozostały) obszar do nowo utworzonej gromady Kórnik-Południe tamże.
Zobacz też: gmina Bnin

</doc>
<doc id="3979897" url="https://pl.wikipedia.org/wiki?curid=3979897" title="Branislav Stankovič">
Branislav Stankovič

Branislav Stanković (ur. 30 maja 1965 w Pieszczanach) – słowacki tenisista, reprezentant w Pucharze Davisa.
Kariera tenisowa.
Zawodowym tenisistą był w latach 1987–1995.
Jest zwycięzcą 1 turnieju rangi ATP World Tour w grze podwójnej, a także 6–krotnym triumfatorem zawodów rangi ATP Challenger Tour również w deblu.
Stanković w roku 1994 reprezentował Słowację w Pucharze Davisa. Zagrał w 5 meczach gry podwójnej i wszystkie wygrał.
W rankingu gry pojedynczej najwyżej był na 86. miejscu (28 grudnia 1987), a w klasyfikacji gry podwójnej na 126. pozycji (29 lipca 1991).

</doc>
<doc id="3979900" url="https://pl.wikipedia.org/wiki?curid=3979900" title="Branislav Stanković">
Branislav Stanković



</doc>
<doc id="3979903" url="https://pl.wikipedia.org/wiki?curid=3979903" title="Blanche Shoemaker Wagstaff">
Blanche Shoemaker Wagstaff

Blanche Shoemaker Wagstaff (ur. 1888, zm. 1967) – poetka amerykańska. 
Była córką Henry’ego F. Shoemakera i siostrą Henry’ego W. Shoemakera i Williama Brocka Shoemakera. Urodziła się w Nowym Jorku. Była związana z poetą George’em Sylvesterem Viereckem, znanym orędownikiem sprawy niemieckiej i propagandzistą nazistowskim w Stanach Zjednoczonych. Dwa jej wiersze weszły do antologii T.R. Smitha "Poetica Erotica". Wydała między innymi tomiki "The Song of Youth: Poems" (1905), "Atys, and Other Poems" (1909), "Eris; a Dramatic Allegory" (1914), "The Book of Love" (1917), "Narcissus, and Other Poems" (1918), a także "Quiet Waters" (1921). Oprócz tego opublikowała książkę "The Beloved Son. The Life of Jesus for Children" (1944).

</doc>
<doc id="3979910" url="https://pl.wikipedia.org/wiki?curid=3979910" title="Motor Lublin (piłka nożna) w sezonie 1958">
Motor Lublin (piłka nożna) w sezonie 1958

Sezon 1958 był dla Motoru Lublin 5. sezonem na trzecim szczeblu ligowym. W osiemnastu rozegranych spotkaniach, Motor zdobył 21 punktów i zajął piąte miejsce w tabeli. 
Przebieg sezonu.
W sezonie 1958 w składzie Motoru występowali głównie bramkarze Mołda i rezerwowy Matraszek oraz zawodnicy z pola: Brzozowski, Chodoń, Majewski, Dworakowski, Muciek, Walas (kapitan zespołu), Dudziak, A. Pieszek, Lipczyński, Mrówczyński, Piróg, Drzewiecki, Jezierski, Barszczewski, Filozof, B. Pieszek. 11 maja w meczu reprezentacji Lublina i Opola, rozegranym na stadionie Lublinianki, wystąpiło dwóch piłkarzy Motoru: Dudziak i Jezierski. 22 czerwca podczas przerwy w rozgrywkach ligowych, Motor rozegrał mecz sparingowy z KSZO Ostrowiec Świętokrzyski, który zakończył się porażką lubelskiego zespołu 2:4.
W rundzie jesiennej stanowisko trenera Motoru objął Leon Kozłowski. 21 sierpnia miało miejsce spotkanie towarzyskie pomiędzy Motorem a liderem kieleckiej ligi okręgowej Granatem Skarżysko-Kamienna. Mecz rozegrany na Wieniawie zakończył się zwycięstwem gości 2:0. 9 września członkowie zarządu RKS Motor wyrazili zgodę na połączenie się z Lublinianką. Do fuzji jednak nie doszło.

</doc>
<doc id="3979913" url="https://pl.wikipedia.org/wiki?curid=3979913" title="Samorząd terytorialny w Szwajcarii">
Samorząd terytorialny w Szwajcarii

Samorząd terytorialny w Szwajcarii – struktura samorządu terytorialnego w Konfederacji Szwajcarskiej.
Szwajcaria jest państwem federalnym. Składa się z państwa centralnego, 26 państw członkowskich, zwanych kantonami oraz 2890 gmin. Od 1815 roku, czyli od kongresu wiedeńskiego, posiada status państwa neutralnego.
Kanton.
Szwajcaria składa się z 26 kantonów, w tym trzech samodzielnych półkantonów. Przeciętna powierzchnia kantonu wynosi 1600 km². Każdy kanton posiada własną konstytucję. Określa ona m.in.:
W większości kantonów funkcjonują jednoizbowe parlamenty, w których zasiada od 58 do 200 posłów, natomiast rządy lokalne sprawuje od 5 do 7 ministrów. Władze w kantonach samodzielnie określają stopień autonomii gmin, które wchodzą w ich skład
Gmina.
Szwajcarskie gminy są o wiele starsze, niż kantony. Określa się je mianem tworu pierwotnego, ponieważ powstały jeszcze przed samym państwem szwajcarskim. Gminę definiuje się jako związek prawa publicznego, który dysponuje określonym zakresem uprawnień oraz jest wyposażony w osobowość prawną, ludność, terytorium.
W wyniku historycznych przeobrażeń powstały różne rodzaje gmin:
Dzięki dobrze rozwiniętej instytucji demokracji bezpośredniej, w Szwajcarii można wyodrębnić również podział na gminy oparte na modelu zwyczajnym oraz gminy oparte na modelu nadzwyczajnym.
Gminy oparte na modelu zwyczajnym.
Ten model występuje w małych gminach, poniżej 10 tys. mieszkańców. Organem uchwałodawczym jest ogół mieszkańców (tzw. zgromadzenie gminy). Podejmuje ono najważniejsze decyzje dotyczące spraw wspólnoty. Organem wykonawczym jest rada wybierana przez zgromadzenie gminy. W jej skład wchodzi od 5 do 9 osób. Na czele rady stoi przewodniczący, tzw. prezydent gminy.
Zgromadzenie gminy.
W jego skład wchodzą wszyscy uprawnieni do głosowania obywatele gminy. Typ organizacji gminy, w którym zgromadzeniu przysługują szerokie kompetencje nazywany jest typem zwyczajnym. W gminach niektórych kantonów utrzymana została instytucja powszechnego zgromadzenia jako organu uchwałodawczego. Do jego kompetencji należy:
Zgromadzenie gminy działa na sesjach, które zwołuje organ wykonawczy. Istnieją dwa typy sesji:
Rada gminy.
Rada gminy jest organem wykonawczym. Wypełnia luki powstałe na skutek podzielenia kompetencji między różne organy, a są one określane w przepisach ustaw gminnych oraz prawa materialnego. Zadania rady gminy:
Wewnętrzna struktura rady ma charakter resortowy. Rada dzieli się na departamenty. Pracują w nich urzędnicy etatowi pochodzący z wyboru, a nie z mianowania, co jest charakterystyczne dla Szwajcarii. Pracom rady gminy przewodniczy prezydent gminy (zwany merem lub syndykiem), będący jednocześnie przewodniczącym zgromadzenia. Jego kompetencje są szersze, niż kompetencje pozostałych członków zgromadzenia.
Kadencja rady zależy od miejscowych uregulowań prawnych.
Komisje gminy.
Obok rady gminy działają tzw. komisje gminy. Mogą im być zlecane zadania z zakresu administracji gminnej czy też pojedyncze kompetencje władcze. Jednak głównym zadaniem komisji jest doradztwo na rzecz organów gminy. Komisje powoływane są przede wszystkim w gminach, które same wykonują wszystkie zadania, czyli tam, gdzie nie działają gminy specjalne (np. szkolne).
Gminy oparte na modelu nadzwyczajnym.
Model ten występuje w większych gminach, powyżej 10 tys. mieszkańców. Mieszkańcy gminy nie decydują sami o swoich sprawach, ale wybierają organ przedstawicielski, którym jest parlament gminy (organ stanowiący) oraz organ wykonawczy, czyli rada, na czele której stoi prezydent, zwany merem lub syndykiem.. Parlament wybierany jest na kadencję od 2 do 4 lat. W gminach (tak, jak w gminach opartych na modelu zwyczajnym) istnieje również zgromadzenie gminy.
Parlament gminy.
Wybierany jest przez zgromadzenie na okres od 2 do 4 lat. Przewodniczy mu prezydent gminy. Sposób obradowania parlamentu jest podobny do trybu obrad zgromadzenia. Kompetencje zgromadzenia zostały ograniczone na skutek powołania parlamentu gminy. Do kompetencji parlamentu należą:
Kompetencje finansowe:
Prawie 90% ogółu gmin szwajcarskich nie posiada parlamentu. W związku z jego powołaniem, w wielu kantonach ograniczeniu uległ zakres powszechnego głosowania. Obowiązkiem poddania pod głosowanie objęte zostały rozstrzygnięcia najważniejsze, takie jak ustalenie praw powszechnie obowiązujących oraz finansowo-podatkowych.
Zadania gminy.
Do zadań gminy należą:
Dochody gminy.
Gmina pobiera dochody z trzech źródeł. Najważniejszą część stanowią podatki. To przeciętnie 60% ogółu wpływów budżetowych. Podatki gminne mogą mieć charakter podatków samodzielnych, bądź też są określonym procentem od podatków państwowych. Zawsze jednak są ustalone na zasadach określonych w kantonalnych ustawach podatkowych.
Następne są dochody z własnego majątku gminy. Stanowią go w szczególności posiadłości ziemskie, lasy i budynki publiczne, jednostki gospodarcze, będące własnością gminy. Są to dochody rzędu kilku lub kilkunastu procent wpływów budżetowych.
Ostatnie źródło dochodów stanowią dotacje budżetowe. Mogą one pochodzić od państwa lub bogatych gmin tego samego kantonu. Poszczególne ustawodawstwa kantonalne znają dwa rodzaje dotacji: stałe, przyznawane rokrocznie w stosunku proporcjonalnym do liczby mieszkańców i doraźne, dla realizacji określonych zadań gminy. Przyznają je z reguły kantonalne władze wykonawcze. Stanowią one średnio 35% przeciętnych wpływów budżetów gminnych.
Nadzór nad gminą.
Nadzór nad gminami szwajcarskimi sprawuje w zasadzie rząd kantonalny. W nielicznych kantonach, w których funkcjonują okręgi administracyjne są to władze okręgowe, powoływane w celu wykonywania kompetencji rządu w terenie. Wykonują one uprawnienia nadzorcze rządu, a także działają w jego imieniu. Nadzorowany jest całokształt działalności gminy. Jest to m.in. badanie wydawanych przez gminę aktów prawnych, planów gospodarczych oraz innych przejawów działalności, w szczególności w sferze gospodarczo-finansowej czy w zakresie kształtowania własnej struktury organizacyjnej.
Poszczególne ustawodawstwa kantonalne przewidują bogaty zestaw środków nadzoru:
Poza środkami wyżej wymienionymi, władze mogą stosować takie, które trudno jednoznacznie zaliczyć do jednej z tych grup. Przykładem może być upomnienie władz gminy. Obowiązkiem jest stosowanie w pierwszej kolejności środków lżejszych (informacyjnych), a gdy te są nieskuteczne, środków represyjnych.

</doc>
<doc id="3979916" url="https://pl.wikipedia.org/wiki?curid=3979916" title="Pływanie na Letnich Igrzyskach Olimpijskich 1968 – 200 m stylem grzbietowym mężczyzn">
Pływanie na Letnich Igrzyskach Olimpijskich 1968 – 200 m stylem grzbietowym mężczyzn

200 m stylem grzbietowym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i finał odbyły się 25 października 1968 roku.
Mistrzem olimpijskim został rekordzista świata Roland Matthes reprezentujący NRD. W finale Matthes czasem 2:09,6 ustanowił nowy rekord olimpijski. Amerykanie Mitch Ivey i Jack Horsley prowadzili na półmetku wyścigu, ale ostatecznie, z czasem 2:10,6 Ivey zdobył srebrny medal, podczas gdy Horsley wywalczył brąz z wynikiem 2:10,9. 
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3979921" url="https://pl.wikipedia.org/wiki?curid=3979921" title="Kamia Yousufi">
Kamia Yousufi

Kamia Yousufi (ur. 20 maja 1996 w Kandahar) – afgańska lekkoatletka, sprinterka.
Reprezentantka kraju podczas igrzysk olimpijskich w Rio de Janeiro (2016) – w biegu na 100 metrów z czasem 14,02 (rekord Afganistanu) zajęła 22. miejsce (na 24 sklasyfikowane w preeliminacjach zawodniczki) i odpadła z dalszej rywalizacji.

</doc>
<doc id="3979922" url="https://pl.wikipedia.org/wiki?curid=3979922" title="Analiza ścieżkowa">
Analiza ścieżkowa

Analiza ścieżkowa (ang. "Path analysis") – statystyczna metoda analizy związku pomiędzy poszczególnymi zmiennymi w danym zbiorze zmiennych. Wynik analizy ścieżkowej prezentowany jest za pomocą wykresu na którym relacje pomiędzy zmiennymi prezentowane są za pomocą strzałek idących od (hipotetycznej) zmiennej wyjaśniającej do (hipotetycznej) zmiennej wyjaśnianej.
Analiza ścieżkowa jest wykorzystywana między innymi w analizach mediacji czy w modelowaniu równań strukturalnych.

</doc>
<doc id="3979923" url="https://pl.wikipedia.org/wiki?curid=3979923" title="Czmoń (gromada)">
Czmoń (gromada)

Czmoń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czmoń z siedzibą GRN w Czmoniu utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Czmoń, Czmoniec i Radzewo ze zniesionej gminy Kórnik oraz miejscowość Kaleje z dotychczasowej gromady Luciny ze zniesionej gminy Śrem w tymże powiecie. Dla gromady ustalono 11 członków gromadzkiej rady narodowej.
1 stycznia 1960 z gromady Czmoń wyłączono miejscowość Kaleje, włączając ją do nowo utworzonej gromady Śrem w tymże powiecie, po czym gromadę Czmoń zniesiono, włączając jej (pozostały) obszar do nowo utworzonej gromady Kórnik-Południe tamże.
Zobacz też: gmina Bnin

</doc>
<doc id="3979930" url="https://pl.wikipedia.org/wiki?curid=3979930" title="Prud">
Prud



</doc>
<doc id="3979935" url="https://pl.wikipedia.org/wiki?curid=3979935" title="Emmeline B. Wells">
Emmeline B. Wells

Emmeline B. Wells (ur. 1828, zm. 1921) – amerykańska dziennikarka, edytorka, działaczka na rzecz praw kobiet, pisarka i poetka.
Życiorys.
Emmeline B. Wells urodziła się 29 lutego 1828 jako Emmeline Blanche Woodward. Jej rodzicami byli David i Diadama Hare Woodward z Petersham w stanie Massachusetts. Była siódmym z dziewięciorga dzieci. Jako jedyna z rodzeństwa otrzymała prywatne wykształcenie. Mając 14 lat zyskała dyplom nauczycielki. Również w wieku 14 lat przystąpiła do Kościoła. W 1843 jako piętnastoletnia dziewczyna poślubiła Jamesa Harveya Harrisa. Ich pierwsze dziecko zmarło. Kiedy James wyjechał w poszukiwaniu pracy i nigdy nie wrócił, w 1845 została jedną z żon biskupa Newela K. Whitneya. Gdy w 1850 roku Whitney zmarł, ponownie zajęła się zawodowo nauczaniem. W 1852 została siódmą żoną Daniela H. Wellsa. Miała jeszcze pięć córek. Dwie z nich przeżyła. Zmarła 29 kwietnia 1921 w Salt Lake City. 
Była piątym prezydentem generalnym Relief Society przy Kościele Jezusa Chrystusa Świętych w Dniach Ostatnich. Została powołana na tę funkcję w wieku 82 lat i sprawowała ją przez 11 lat.
Twórczość.
W 1877 Emmeline B. Wells została redaktorką "Woman’s Exponent". Rozwinęła też twórczość poetycką. W 1896 wydała tomik "Musings and Memories: Poems", wznowiony w 1915. W dedykacji do zbiorku napisała "To my children and to their children and children's children this little volume is lovingly dedicated, hoping it may be a valued memento of maternal affection in all the years to come".

</doc>
<doc id="3979941" url="https://pl.wikipedia.org/wiki?curid=3979941" title="Analiza mediacji">
Analiza mediacji

Analiza mediacji (ang. "mediational analysis") – procedura statystyczna będącą specyficzną formą analizy ścieżkowej, w ramach której testuje się, czy związek dwóch zmiennych istnieje za pośrednictwem jakiejś trzeciej zmiennej, zwanej mediatorem (lub inaczej zmienną pośredniczącą). Analiza mediacji została wprowadzona do psychologii w 1986 r. przez Reubena Barona i Davida Kenny'ego. W artykule pt. "The moderator-mediator variable distinction in social psychological research: Conceptual, strategic, and statistical considerations" przedstawili oni jak krok po kroku zbudować model mediacji:
Krok 1: Wykaż, że zmienna 1 w sposób istotny statystycznie przewiduje wystąpienie zmiennej 2. Jeśli 1 nie przewiduje 2, wtedy mało prawdopodobne jest, aby 1 było przyczyną 2. A zatem nie ma podstaw, aby budować model mediacji.
Krok 2: Wykaż, że zmienna 1 w sposób istotny statystycznie przewiduje zmienną 3. Jeśli 1 nie przewiduje 3, wtedy mało prawdopodobne jest, aby 1 było przyczyną 3. W związku z tym 3 nie może być częścią ścieżki biegnącej od 1 do 2.
Krok 3: Wykaż, że zmienna 3 przewiduje zmienną 2 za pomocą analizy regresji wielokrotnej, gdzie 1 jest również uwzględniony jako predyktor. Ważne jest, aby 3 przewidywało 2, gdyż w przeciwnym wypadku 3 nie może być częścią ścieżki od 1 do 2. Ważne jest również, aby uwzględnić 1 jako predyktor, aby mieć pewność, że związek pomiędzy 3 i 2 nie polega na tym, że obie zmienne są przyczyną 1 (a nie, że jedna jest przyczyną drugiej).
Krok 4: Wykaż, że kiedy 3 jest uwzględniona jako predyktor 2 (wspólnie z 1), 1 nie jest dłużej predyktorem 2. W tego typu sytuacji mówimy, że 3 jest "całkowitym mediatorem" związku pomiędzy 1 i 2. W sytuacji kiedy związek pomiędzy 1 i 2 dalej istnieje, ale jest słabszy, to mówimy, że 3 jest "częściowym mediatorem" związku pomiędzy 1 i 2. Oznacza to, ze 3 wyjaśnia do pewnego stopnia związek pomiędzy 1 i 2, ale nie wyjaśnia go do końca. Stosujemy test Sobela, a więc test istotności modelu mediacji.

</doc>
<doc id="3979942" url="https://pl.wikipedia.org/wiki?curid=3979942" title="Andrej Martin">
Andrej Martin

Andrej Martin (ur. 20 września 1989 w Bratysławie) – słowacki tenisista, reprezentant w Pucharze Davisa, olimpijczyk z Rio de Janeiro (2016).
Kariera tenisowa.
Zawodowym tenisistą Martin jest od 2007 roku.
W grze pojedynczej jest finalistą 1 turnieju rangi ATP Tour.
W grze podwójnej Martin osiągnął jeden turniejowy finał w zawodach cyklu ATP Tour.
W 2016 zagrał na igrzyskach olimpijskich w Rio de Janeiro. W singlu doszedł do 3 rundy, ponosząc porażkę z Keim Nishikorim. W grze podwójnej przegrał w 1 rundzie partnerując Igorowi Zelenayowi z parą portugalską Gastão Elias–João Sousa.
Od 2013 Martin reprezentuje Słowację w Pucharze Davisa.
W 2022 roku został tymczasowo zawieszony z powodu wykrycia w jego organizmie niedozwolonych substancji.
W rankingu gry pojedynczej najwyżej był na 93. miejscu (10 lutego 2020), a w klasyfikacji gry podwójnej na 69. pozycji (11 lipca 2016).

</doc>
<doc id="3979945" url="https://pl.wikipedia.org/wiki?curid=3979945" title="Peter Skrzynecki">
Peter Skrzynecki

Peter Michael Skrzynecki (ur. 1945 w Niemczech) – australijski poeta pochodzenia polskiego i ukraińskiego.
Życiorys.
Urodził się w 1945 w Niemczech w rodzinie Feliksa Skrzyneckiego (1905–1994) i Kornelii z domu Wołoszczuk (1918–1997). W 1949 rodzina wyemigrowała do Australii, płynąc przez cztery tygodnie na okręcie USS General R.M. Blatchford (AP-153) i 11 listopada docierając do nowej ojczyzny. Mieszkali w obozie dla imigrantów w Bathurst przez dwa tygodnie zanim zostali przeniesieni do Parkes Migrant Centre, byłej bazy treningowej Sił Powietrznych. Ten obóz w środkowo-zachodniej Nowej Południowej Walii poeta uważa za swój pierwszy dom w Australii.
W 1951 rodzina przeprowadziła na robotnicze przedmieścia Sydney i zamieszkała w domu przy ulicy Mary Street 10. Uczęszczał do miejscowej szkoły katolickiej. W latach 1956–1963 uczył się w St Patrick’s College w Strathfield, a tamtejszy nauczyciel angielskiego Brian Couch zaszczepił w nim miłość do literatury. W 1964 podjął studia na uniwersytecie w Sydney, jednak nie udało mu się na nich utrzymać. W latach 1965–1966 uczęszczał na kurs Primary Teacher Training Course w Sydney Teachers' College. Następnie był nauczycielem w szkołach podstawowych.
W 1968 rozpoczął eksternistyczne studia licencjackie na University of New England, które ukończył w 1975, uzyskując tytuł Bachelor of Arts (odpowiednik tytułu licencjata). W 1984 został Master of Arts (pol. magistrem sztuki) na Uniwersytecie w Sydney, a w 1986 otrzymał tytuł Master of Letters (pol. magister literatury) na University of New England.
Życie prywatne.
Ożenił się z Kate. Mają troje dzieci: Judith, Andrew i Annę.

</doc>
<doc id="3979949" url="https://pl.wikipedia.org/wiki?curid=3979949" title="Jewgienij Tarasow">
Jewgienij Tarasow

Jewgienij Aleksandrowicz Tarasow (ros. Евгений Александрович Тарасов; ur. 25 marca 1979 w Eniergieticzeskim) – kazachski piłkarz występujący na pozycji napastnika.
Kariera klubowa.
Tarasow karierę rozpoczynał w 1996 roku w Kajracie Ałmaty. W tym samym roku zdobył z nim Puchar Kazachstanu. W 1998 roku, na czas służby wojskowej, przeszedł do CSKA-Kajrat Ałmaty, a w 1999 roku wrócił do Kajratu. W trakcie sezonu 2000 przeszedł do rosyjskiego Zenitu Petersburg. Przez 2 lata w jego barwach rozegrał 16 spotkań i zdobył 4 bramki w pierwszej lidze.
W 2002 roku Tarasow odszedł do także pierwszoligowego Sokoła Saratów. W tym samym roku spadł z nim do drugiej ligi. W trakcie sezonu 2003 przeniósł się stamtąd do kazachskiego Tobyłu Kostanaj. W 2004 roku wrócił do Rosji, gdzie grał w drugoligowej drużynie Lisma-Mordowija Sarańsk. W kolejnych latach grał już tylko w Kazachstanie, w zespołach Szachtior Karaganda, Jesyl-Bogatyr Petropawł oraz Akżajyk Orał. W 2007 roku zakończył karierę.
Kariera reprezentacyjna.
W reprezentacji Kazachstanu Tarasow zadebiutował 12 kwietnia 2001 w wygranym 6:0 meczu eliminacji Mistrzostw Świata 2002 z Nepalem, a 12 lutego 2003 w zremisowanym 2:2 towarzyskim pojedynku z Maltą strzelił swojego jedynego gola w kadrze. W latach 2001–2003 w drużynie narodowej rozegrał 6 spotkań.

</doc>
<doc id="3979954" url="https://pl.wikipedia.org/wiki?curid=3979954" title="Feldflieger Abteilung 23">
Feldflieger Abteilung 23



</doc>
<doc id="3979969" url="https://pl.wikipedia.org/wiki?curid=3979969" title="Ian Murray McKellen">
Ian Murray McKellen



</doc>
<doc id="3979970" url="https://pl.wikipedia.org/wiki?curid=3979970" title="Mariusz M. Żydowo">
Mariusz M. Żydowo



</doc>
<doc id="3979972" url="https://pl.wikipedia.org/wiki?curid=3979972" title="Aitor Buñuel">
Aitor Buñuel

Aitor Buñuel Redrado (ur. 10 lutego 1998 w Tafalli) – hiszpański piłkarz występujący na pozycji obrońcy w Osasunie.

</doc>
<doc id="3979985" url="https://pl.wikipedia.org/wiki?curid=3979985" title="Motor Lublin (piłka nożna) w sezonie 1959">
Motor Lublin (piłka nożna) w sezonie 1959

Sezon 1959 był dla Motoru Lublin 6. sezonem na trzecim szczeblu ligowym. W osiemnastu rozegranych spotkaniach, Motor zdobył 24 punkty i zajął drugie miejsce w tabeli. Trenerem zespołu był Leon Kozłowski.
Przebieg sezonu.
W lutym piłkarze Motoru rozpoczęli udział w „turnieju czterech Stali”, którego zwycięzca miał otrzymać puchar Związku Zawodowego Metalowców Okręgu Lubelskiego. W pierwszym meczu rozegranym 8 lutego na Wieniawie, Motor pokonał Stal Poniatową 4:0, po bramkach Piroga, A. Pieszka, Jezierskiego i Kalinowskiego. W drugiej kolejce lubelski zespół zremisował na wyjeździe ze Stalą Kraśnik 2:2. W meczu ze Stalą Poniatowa Motor wystąpił w składzie: bramkarz Matraszek oraz Majewski, Dudziak, Dworakowski, A. Pieszek, Muciek, Jezierski, B. Pieszek, Barszczewski, Piróg, Drzewiecki i rezerwowy Kalinowski. W rundzie wiosennej występowali ponadto Szafrański, Chromik, który przyszedł z Gwardii Chełm, Jakubiec i bramkarz Porwisz. Kapitanem zespołu był Ryszard Pieszek. 3 czerwca Motor pokonał Stal Kraśnik w meczu o puchar Związku Zawodowego Metalowców 4:3 po zwycięskiej bramce w ostatniej minucie zdobytej przez Barszczewskiego i zapewnił sobie zwycięstwo w całym turnieju. Po remisie z Unią Lublin w dziewiątej rundzie spotkań, Motor został mistrzem rundy wiosennej.
Przed ostatnią kolejką spotkań Motor miał punkt przewagi nad lubelską Unią, z którą mierzył się w decydującym spotkaniu o mistrzostwo ligi okręgowej w środę, 16 września 1959, na stadionie Lublinianki. W obecności 8 tysięcy widzów Unia wygrała 2:0 i przystąpiła do baraży o wejście do II ligi.

</doc>
<doc id="3979989" url="https://pl.wikipedia.org/wiki?curid=3979989" title="Nishi">
Nishi



</doc>
<doc id="3979991" url="https://pl.wikipedia.org/wiki?curid=3979991" title="Stela 1 z La Mojarra">
Stela 1 z La Mojarra

Stela 1 z La Mojarra – odkryta w 1986 roku wapienna stela z okresu epi-olmeckiego, pokryta inskrypcją stanowiącą jeden z najstarszych znanych przykładów użycia pisma na obszarze Mezoameryki. Jest to także jeden z najdłuższych tekstów prekolumbijskich zachowanych do współczesności. Inskrypcję zapisano tzw. pismem epi-olmeckim, którego odczytanie wzbudza wśród badaczy kontrowersje.
Datowana na późną fazę okresu preklasycznego stela ma 2 m wysokości i 1,4 m szerokości. Odkryta została w wodach rzeki Acula w pobliżu wsi La Mojarra, w południowo-wschodniej części meksykańskiego stanu Veracruz, około 20 kilometrów od wybrzeża Zatoki Meksykańskiej. Ze względu na okoliczności jej odnalezienia kontekst archeologiczny pozostaje niejasny. Wiadomo, że pierwotnie stała na granicy pastwiska należącego do lokalnego rancza, później jednak osunęła się i stoczyła do rzeki. W listopadzie 1986 roku przypadkowo natknął się na nią robotnik zajmujący się załadunkiem łodzi. Zagadkowy kamień wyciągnięto z rzeki i przetransportowano do Muzeum Antropologii w Xalapie. W 1988 roku student, któremu zlecono oczyszczenie steli odkrył, że na jej powierzchni wyryty jest relief figuralny wraz z inskrypcją hieroglificzną.
George Stuart opublikował precyzyjny odrys steli, dzięki czemu wielu epigrafików z całego świata mogło zacząć pracę nad odszyfrowaniem pisma użytego do jej zapisu. Kolejni dyrektorzy muzeum uważali jednak tekst wyryty w kamieniu za współczesne fałszerstwo, przez co znalezisko trzymane było przez wiele lat w magazynie, a dostęp do niego był utrudniany lub wręcz uniemożliwiany. W 1993 roku Terrence Kaufman i John Justeson mogli studiować kamień przez dłuższy czas, jednak zabroniono im wnosić do magazynu jakichkolwiek urządzeń umożliwiających stworzenie reprodukcji, a nawet papieru czy ołówka. Innym badaczom w ogóle zabroniono wejść do magazynu, w którym stela była przechowywana. Sytuacja zmieniła się w 1995 roku, wraz z objęciem szefostwa placówki przez Sarę Ladrón de Guevara, która wystawiła stelę na widok publiczny.
Na steli znajduje się starannie wykonany relief, przedstawiający ukazanego z profilu władcę w bogatym stroju, trzymającego w dłoniach przedmiot przypominający kwiat. Postać otacza długa inskrypcja hieroglificzna pisana tzw. pismem epi-olmeckim, w której zapisano dwie daty w długiej rachubie, odpowiadające latom 143 i 156 n.e. w kalendarzu gregoriańskim. Inskrypcja zawiera przeszło 400 glifów (niektóre źródła podają liczbę 465 glifów ułożonych w 21 kolumn tekstu), co czyni z niej jeden z najdłuższych pojedynczych tekstów rdzennych mieszkańców Ameryki epoki prekolumbijskiej. Dodatkowo na bocznej ścianie steli zidentyfikowano 35 glifów, a na przeciwległej pozostałości glifów zatarte przez czas.
Odczyt inskrypcji jest niepewny. Amerykańscy lingwiści Terrence Kaufman i John Justeson wysunęli hipotezę, że jest to wyryta we wczesnej formie języka mixe-zoque relacja z życia i czynów sportretowanego na steli lokalnego władcy. Pogląd ten nie spotkał się jednak z powszechną akceptacją i jest podważany przez znaczną część badaczy.

</doc>
<doc id="3979992" url="https://pl.wikipedia.org/wiki?curid=3979992" title="Going Backwards">
Going Backwards

Going Backwards – piosenka grupy Depeche Mode oraz drugi singel grupy z albumu "Spirit". Kompozycja otwiera album. Utwór został wydany na singlu 23 czerwca 2017 roku i wysłuchany po raz pierwszy (jako singel) w radiu "Trójka" w audycji „Lista przebojów Programu Trzeciego” dnia 16 czerwca 2017 roku.
O utworze.
Utwór otwiera najnowszą płytę zespołu. Piosenka jest utrzymana w stylu blues rocka i indie rocka i nawiązuje stylistycznie nieco do dwóch innych utworów grupy – "Painkiller" z 1997 roku (głównie pod względem barwy i nastroju piosenki) oraz "Policy of Truth" z 1990 roku (głównie pod względem instrumentów i wokali). Utwór zawiera mroczne dźwięki pianina oraz bluesowe linie gitar i basu w tle piosenki. Tekst został napisany przez Martina Gore’a.

</doc>
<doc id="3979994" url="https://pl.wikipedia.org/wiki?curid=3979994" title="Seria GP2 – Catalunya 2016">
Seria GP2 – Catalunya 2016

Runda GP2 na torze Circuit de Barcelona-Catalunya – inaugurująca runda mistrzostw serii GP2 w sezonie 2016.
Wyniki.
Kwalifikacje.
Źródło: gp2series.com
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3979997" url="https://pl.wikipedia.org/wiki?curid=3979997" title="Mchy (gromada)">
Mchy (gromada)

Mchy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mchy z siedzibą GRN w Mchach utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Chwałkowo Kościelne, Kołacin, Mchy, Włościejewki i Włościejewice ze zniesionej gminy Książ w tymże powiecie. Dla gromady ustalono 27 członków gromadzkiej rady narodowej.
31 grudnia 1971 gromadę zniesiono, a jej obszar włączono do gromady Książ Wlkp. w tymże powiecie.

</doc>
<doc id="3979998" url="https://pl.wikipedia.org/wiki?curid=3979998" title="Pecna (gromada)">
Pecna (gromada)

Pecna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pecna z siedzibą GRN w Pecnie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Borkowice, Iłówiec, Grzybno, Nowinki i Pecna oraz obszar o powierzchni 88,56 ha z dotychczasowej gromady Szołdry ze zniesionej gminy Mosina w tymże powiecie. Dla gromady ustalono 21 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="3979999" url="https://pl.wikipedia.org/wiki?curid=3979999" title="Pysząca (gromada)">
Pysząca (gromada)

Pysząca – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pysząca z siedzibą GRN w Pyszącej utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Binkowo, Bystrzek, Ostrowo pod Śremem i Grzymysław, ponadto miejscowości Pysząca i Sosnowiec z dotychczasowej gromady Pysząca oraz miejscowość Chrząstowo z dotychczasowej gromady Chrząstowo – ze zniesionej gminy Śrem w tymże powiecie. Dla gromady ustalono 17 członków gromadzkiej rady narodowej.
31 grudnia 1971 gromadę zniesiono, a jej obszar włączono do gromad: Śrem (miejscowości Binkowo, Borgowo, Bystrzek, Dobczyn, Grzymysław, Olsza, Ostrowo, Łęg, Pysząca i Sosnowiec) i Książ Wielkopolski (miejscowości Chrząstowo i Łężek) w tymże powiecie.

</doc>
<doc id="3980000" url="https://pl.wikipedia.org/wiki?curid=3980000" title="Wyrzeka (gromada)">
Wyrzeka (gromada)

Wyrzeka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wyrzeka z siedzibą GRN w Wyrzece utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Dalewo, Kadzewo, Nochowo, Pełczyn i Wyrzeka ze zniesionej gminy Śrem oraz obszary dotychczasowych gromad Bodzyniewo i Mórka ze zniesionej gminy Dolsk w tymże powiecie. Dla gromady ustalono 22 członków gromadzkiej rady narodowej.
31 grudnia 1971 gromadę zniesiono, a jej obszar włączono do gromady Śrem w tymże powiecie.

</doc>
<doc id="3980003" url="https://pl.wikipedia.org/wiki?curid=3980003" title="Krzyżanowo (gromada)">
Krzyżanowo (gromada)

Krzyżanowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzyżanowo z siedzibą GRN w Krzyżanowie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Błociszewo, Gaj pod Błociszewem i Krzyżanowo, ponadto miejscowość Grabianowo z dotychczasowej gromady Grabianowo oraz miejscowość Manieczki z dotychczasowej gromady Manieczki ze zniesionej gminy Śrem w powiecie śremskim, a także miejscowość Marianowo z dotychczasowej gromady Donatowo ze zniesionej gminy Czempiń w powiecie kościańskim w tymże województwie. Dla gromady ustalono 16 członków gromadzkiej rady narodowej.
31 grudnia 1971 gromadę zniesiono, a jej obszar włączono do gromad: Śrem (miejscowości Błocieszewo, Barbarki, Gaj, Krzyżanowo, Pucołowo i Marianowo) i Brodnica (miejscowości Grabianowo i Manieczki) w tymże powiecie.

</doc>
<doc id="3980006" url="https://pl.wikipedia.org/wiki?curid=3980006" title="Wieszczyczyn (gromada)">
Wieszczyczyn (gromada)

Wieszczyczyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wieszczyczyn z siedzibą GRN w Wieszczyczynie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Drzonek, Masłowo, Międzychód, Nowieczek, Rusocin i Wieszczyczyn ze zniesionej gminy Dolsk oraz miejscowość Dobczyn z dotychczasowej gromady Chrząstowo ze zniesionej gminy Śrem w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Dolsk w tymże powiecie.

</doc>
<doc id="3980007" url="https://pl.wikipedia.org/wiki?curid=3980007" title="Konarzyce (gromada w powiecie śremskim)">
Konarzyce (gromada w powiecie śremskim)

Konarzyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Konarzyce z siedzibą GRN w Konarzycach utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Jarosławki, Konarzyce, Konarskie pod Książem, Sroczewo i Zaborowo ze zniesionej gminy Książ oraz część obszaru dotychczasowej gromady Zwola (o powierzchni 12,56 ha) ze zniesionej gminy Śrem w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Książ w tymże powiecie.

</doc>
<doc id="3980009" url="https://pl.wikipedia.org/wiki?curid=3980009" title="Robakowo (gromada w powiecie śremskim)">
Robakowo (gromada w powiecie śremskim)

Robakowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Robakowo z siedzibą GRN w Robakowie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Dachowa, Gądki, Robakowo i Żerniki ze zniesionej gminy Kórnik w powiecie śremskim, a także kilka parceli o ogólnej powierzchni 37,11 ha z Poznania, miasta na prawach powiatu w tymże województwie. Dla gromady ustalono 14 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Kórnik-Północ w tymże powiecie.

</doc>
<doc id="3980011" url="https://pl.wikipedia.org/wiki?curid=3980011" title="Kamionki (gromada w powiecie śremskim)">
Kamionki (gromada w powiecie śremskim)

Kamionki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamionki z siedzibą GRN w Kamionkach utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Borówiec, Kamionki, Koninko i Szczytniki oraz obszar lasu Daszewice-Kamionki (nr obrębu 45) o powierzchni 625,50 ha z dotychczasowej gromady Daszewice ze zniesionej gminy Kórnik w tymże powiecie . Dla gromady ustalono 13 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Kórnik-Północ w tymże powiecie.

</doc>
<doc id="3980012" url="https://pl.wikipedia.org/wiki?curid=3980012" title="Runowo (gromada w powiecie śremskim)">
Runowo (gromada w powiecie śremskim)

Runowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Runowo z siedzibą GRN w Runowie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Dziećmierowo, Kromolice, Pierzchno, Runowo i Sczodrzykowo ze zniesionej gminy Kórnik w tymże powiecie . Dla gromady ustalono 12 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Kórnik-Północ w tymże powiecie.

</doc>
<doc id="3980013" url="https://pl.wikipedia.org/wiki?curid=3980013" title="Góra (gromada w powiecie śremskim)">
Góra (gromada w powiecie śremskim)

Góra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Góra z siedzibą GRN w Górze utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Góra, Psarskie i Szymanowo, ponadto miejscowości Jaszkowo, Ludwikowo i Tworzykowo z dotychczasowej gromady Jaszkowo oraz miejscowość Boreczek z dotychczasowej gromady Manieczki – ze zniesionej gminy Śrem w tymże powiecie . Dla gromady ustalono 11 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Śrem w tymże powiecie.

</doc>
<doc id="3980014" url="https://pl.wikipedia.org/wiki?curid=3980014" title="Seria GP2 – Monaco 2016">
Seria GP2 – Monaco 2016

Runda GP2 na torze Circuit de Monaco – druga runda mistrzostw serii GP2 w sezonie 2016.
Wyniki.
Kwalifikacje.
Źródło: gp2series.com
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980015" url="https://pl.wikipedia.org/wiki?curid=3980015" title="Mechlin (gromada)">
Mechlin (gromada)

Mechlin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mechlin z siedzibą GRN w Mechlinie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Dąbrowa i Mechlin, ponadto miejscowości Luciny i Grobelka z dotychczasowej gromady Luciny oraz miejscowości Kawcze i Tesiny z dotychczasowej gromady Zbrudzewo – ze zniesionej gminy Śrem w tymże powiecie . Dla gromady ustalono 11 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Śrem w tymże powiecie.

</doc>
<doc id="3980016" url="https://pl.wikipedia.org/wiki?curid=3980016" title="Niesłabin (gromada)">
Niesłabin (gromada)

Niesłabin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niesłabin z siedzibą GRN w Niesłabinie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Niesłabin i Orkowo oraz miejscowość Zbrudzewo z dotychczasowej gromady Zbrudzewo ze zniesionej gminy Śrem w tymże powiecie . Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do nowo utworzonej gromady Śrem w tymże powiecie.

</doc>
<doc id="3980017" url="https://pl.wikipedia.org/wiki?curid=3980017" title="Antoni Bombik">
Antoni Bombik

Antoni Bombik (ur. 17 czerwca 1959 w Radzyminie) – polski agronom, profesor nauk rolniczych, profesor zwyczajny Uniwersytetu Przyrodniczo-Humanistycznego w Siedlcach, w latach 2002–2005 rektor Wyższej Szkoły Biznesu i Administracji w Łukowie.
Życiorys.
W 1983 ukończył studia w Wyższej Szkole Rolniczo-Pedagogicznej w Siedlcach. Doktoryzował się w 1992 na Wydziale Rolniczym WSRP na podstawie rozprawy zatytułowanej "Prognozowanie plonów ziemniaka". Stopień naukowy doktora habilitowanego uzyskał w 2000 na Akademii Podlaskiej w oparciu o pracę pt. "Studia nad prognozowaniem plonów ziemniaka". Tytuł naukowy profesora nauk rolniczych otrzymał 22 stycznia 2007. Specjalizuje się w naukach rolniczych i ekonomicznych.
Objął stanowisko profesora zwyczajnego w Instytucie Agronomii Uniwersytetu Przyrodniczo-Humanistycznego w Siedlcach. W jednostce tej został też kierownikiem Katedry Metod Ilościowych i Gospodarki Przestrzennej. Zatrudniony był również na stanowisku profesora zwyczajnego w Wyższej Szkole Biznesu i Administracji w Łukowie, pełniąc w latach 2002–2005 funkcję rektora, a w latach 2005–2012 prorektora. W latach 2001–2003 pracował na stanowisku profesora nadzwyczajnego na Politechnice Radomskiej.
Opublikował ponad 180 prac. Został członkiem Polskiego Towarzystwa Biometrycznego (1985) i Polskiego Towarzystwa Agronomicznego (1988).
Przed wyborami prezydenckimi w 2010 wszedł w skład komitetu poparcia Jarosława Kaczyńskiego. W 2015 z listy Polskiego Stronnictwa Ludowego kandydował bez powodzenia do Sejmu w okręgu nr 18.
Odznaczony m.in. Brązowym Krzyżem Zasługi (2002) i Medalem Srebrnym za Długoletnią Służbę.

</doc>
<doc id="3980018" url="https://pl.wikipedia.org/wiki?curid=3980018" title="Ostrowieczno (gromada)">
Ostrowieczno (gromada)

Ostrowieczno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrowieczno z siedzibą GRN w Ostrowiecznie utworzono – jako jedną z 8759 gromad na obszarze Polski – w powiecie śremskim w woj. poznańskim, na mocy uchwały nr 36/54 WRN w Poznaniu z dnia 5 października 1954. W skład jednostki weszły obszary dotychczasowych gromad Błażejewo pod Dolskiem, Brześnica, Ostrowieczno i Pokrzywnica ze zniesionej gminy Dolsk w tymże powiecie . Dla gromady ustalono 10 członków gromadzkiej rady narodowej.
Gromadę zniesiono 1 stycznia 1960, a jej obszar włączono do gromady Dolsk w tymże powiecie.

</doc>
<doc id="3980021" url="https://pl.wikipedia.org/wiki?curid=3980021" title="Afzal Chan Chattak">
Afzal Chan Chattak

Afzal Chan Chattak (ur. 1661/1663, zm. 1747/1748) – wódz plemienia Pasztunów i poeta afgański. Był synem Aszrafa Chana, wnukiem poety Chuszchala Chana Chattaka i bratankiem tłumacza Gulistanu Sadiego, Abdulghadera Chana Chattaka. Jest autorem dzieła "Tarikh-e-morassa".

</doc>
<doc id="3980029" url="https://pl.wikipedia.org/wiki?curid=3980029" title="Seria GP2 – Baku 2016">
Seria GP2 – Baku 2016

Runda GP2 na torze Baku City Circuit – trzecia runda mistrzostw serii GP2 w sezonie 2016.
Wyniki.
Kwalifikacje.
Źródło: gp2series.com
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980031" url="https://pl.wikipedia.org/wiki?curid=3980031" title="Wincenty But">
Wincenty But

Wincenty But (ur. 10 marca 1890 w Stawinie, zm. 1940 w Charkowie) – podpułkownik łączności Wojska Polskiego, ofiara zbrodni katyńskiej.
Życiorys.
Wincenty But urodził się 10 marca 1890 roku w Stawinie, w rodzinie Jana i Antoniny z Drzyzgów. Był członkiem Polskich Drużyn Strzeleckich. W latach 1913–1918 pełnił służbę w cesarskiej i królewskiej armii. W 1918 został przyjęty do Wojska Polskiego i przydzielony do Powiatowej Komendy Uzupełnień w Mielcu. Następnie pełnił służbę w 1 batalionie telegraficznym. 9 września 1920 roku został zatwierdzony w stopniu kapitana z dniem 1 kwietnia 1920 roku w Korpusie Wojsk Łączności, w grupie oficerów byłej armii austro-węgierskiej. Pełnił wówczas służbę w 1 batalionie telegraficznym szkolnym.
1 czerwca 1921 roku pełnił służbę w 1 batalionie zapasowym telegraficznym. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 25. lokatą w korpusie oficerów łączności. W 1923 roku pełnił obowiązki dowódcy II batalionu telegraficznego 1 pułku łączności w Zegrzu. 8 kwietnia 1924 roku został przydzielony do Departamentu VI Ministerstwa Spraw Wojskowych. 28 sierpnia 1924 roku został przydzielony do 1 pułku łączności. Z dniem 1 października 1924 roku został wyznaczony na stanowisko dowódcy V batalionu 1 płącz. 1 grudnia 1924 roku awansował na majora ze starszeństwem z dniem 15 sierpnia 1924 roku i 6. lokatą w korpusie oficerów łączności. 12 stycznia 1927 roku został wyznaczony na stanowisko kwatermistrza 1 pułku łączności w Zegrzu. W 1928 roku pełnił służbę w Departamencie Inżynierii Ministerstwa Spraw Wojskowych. We wrześniu 1930 roku zastąpił majora Jana Kaczmarka na stanowisku I oficera sztabu w dowództwie 1 Grupy Łączności w Warszawie. Z dniem 16 listopada 1932 roku został powołany w charakterze słuchacza na III pięciomiesięczny informacyjny kurs dla oficerów sztabowych łączności przy Ministerstwie Poczt i Telegrafów. W 1934 roku, po likwidacji 1 Grupy Łączności, został wyznaczony na stanowisko zastępcy komendanta Centrum Wyszkolenia Łączności w Zegrzu. Z dniem 1 grudnia 1934 roku został przeniesiony do Kierownictwa Zaopatrzenia Wojsk Łączności w Warszawie. W 1939 roku pełnił służbę w Dowództwie Wojsk Łączności Ministerstwa Spraw Wojskowych w Warszawie na stanowisku szefa Wydziału Wyszkolenia. Na podpułkownika został awansowany ze starszeństwem z dniem 19 marca 1939 roku i 1. lokatą w korpusie oficerów łączności, grupa techniczna.
W czasie kampanii wrześniowej 1939 roku był szefem łączności Dowództwa Grupy Obrony Lwowa. Po kapitulacji załogi Lwowa dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 roku spoczywa na Cmentarzu Ofiar Totalitaryzmu w Charkowie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia pułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3980042" url="https://pl.wikipedia.org/wiki?curid=3980042" title="Eloy de Jong">
Eloy de Jong

Eloy de Jong (ur. 13 marca 1973 w Hadze) – holenderski piosenkarz pop, w latach 1992–1998 członek anglo-holenderskiego boysbandu Caught in the Act. Po rozpadzie zespołu, w 2004 udało mu zaistnieć jako solowy wokalista.
Życiorys.
Jako nastolatek Eloy de Jong był holenderskim mistrzem wśród młodzieży w tańcach latynoamerykańskich. W 1993 roku z powodzeniem wygrał casting, który przeprowadzał holenderski producent muzyczny Cees van Leeuwen, by stworzyć boysband Caught in the Act. Po początkowych niepowodzeniach grupy, w listopadzie 1994 roku nastąpił przełom w Holandii i Niemczech po występie w operze mydlanej RTL "Gute Zeiten, schlechte Zeiten". Do 1998 roku zespół nagrał trzy albumy, sprzedał ponad 20 milionów płyt, a piosenki były prezentowane w niemieckim Top Ten. Koncert pożegnalny miał miejsce 16 sierpnia 1998 w Magdeburgu.
Latem 1999 roku związał się ze Stephenem Gatelyem, członkiem irlandzkiego boysbandu Boyzone. W styczniu 2002, po ponad dwóch latach, ich związek rozpadł się.
W 2004 de Jong rozpoczął swoją karierę jako solista, wydając singiel „Angel In Disguise” ("Anioł w przebraniu"), który stał się przebojem. 5 października 2008 roku de Jong wystąpił w programie VOX "Das perfekte Dinner".
Pod koniec roku 2015 grupa Caught in the Act wydała singiel, a w marcu boysband wystąpił w holenderskim programie RTL 4 "Let’s Dance".

</doc>
<doc id="3980043" url="https://pl.wikipedia.org/wiki?curid=3980043" title="Srđan Muškatirović">
Srđan Muškatirović

Srđan Muškatirović (sr. Срђан Мушкатировић, ur. 10 kwietnia 1972) – serbski tenisista, reprezentant Jugosławii, uczestnik igrzysk olimpijskich w 1992. W rankingu ATP klasyfikowany był najwyżej na 317. miejscu w singlu oraz na 274. miejscu w deblu w 1993 roku.
Kariera.
1990–1992.
W 1990 wystąpił w kwalifikacjach do turnieju wielkoszlemowego Australian Open. W pierwszej rundzie pokonał Australijczyka Seana Karama, jednak w drugiej uległ jego rodakowi Peterowi Doohanowi. W 1991 reprezentacja Jugosławii awansowała do półfinału Pucharu Davisa po wygranych ze Szwecją i Czechosłowacją. Z powodu rozpadu Jugosławii z udziału w grze zrezygnowali Chorwaci Goran Ivanišević i Goran Prpić. W rywalizacji przeciwko Francji odbywającej się w Pau zastąpili ich Muškatirović i Slobodan Živojinović. Jugosłowianie nie wygrali żadnego meczu przeciw Francuzom w składzie Fabrice Santoro, Guy Forget i Arnaud Boetsch.
Na przełomie stycznia i lutego 1992 wraz z Živojinoviciem, Nebojšą Đorđeviciem i Ałeksandarem Kitinowem rywalizował w pierwszej rundzie Pucharu Davisa przeciwko Australijczykom Richardowi Frombergowi, Wally’emu Masurowi, Johnowi Fitzgeraldowi i Toddowi Woodbridge’owi. Reprezentanci Jugosławii ponieśli porażkę. W maju 1992 roku Rada Bezpieczeństwa ONZ w rezolucji nr. 757 podjęła decyzję o niedopuszczeniu zespołów reprezentujących Federalną Republikę Jugosławii do rywalizacji na arenie międzynarodowej z powodu wojny w Bośni i Hercegowinie
Igrzyska Olimpijskie 1992.
Z powodu braku możliwości rywalizacji Jugosłowiańskich zespołów na arenie międzynarodowej, również na igrzyskach olimpijskich w 1992, sportowcy z tego kraju którzy wywalczyli kwalifikację olimpijską mogli startować jedynie jako niezależni uczestnicy igrzysk. Jednym z nich był Srđan Muškatirović. Rywalizację rozpoczął od 1/32 finału, która odbyła się w dniach 28-29 lipca. Zmierzył się w niej z Brazylijczykiem Jaimem Oncinsem, z którym przegrał po pięciu setach (6:7, 6:4, 1:6, 6:4, 1:6) i nie awansował tym samym do dalszej rundy. W końcowej klasyfikacji zajął 33. miejsce, ex aequo z innymi zawodnikami, którzy odpadli w pierwszej rundzie. Turniej olimpijski wygrał reprezentant Szwajcarii Marc Rosset.
1996.
Wystąpił podczas US Open 1996 w grze podwójnej wraz z Amerykaninem Justinem Gimelstobem. Przegrali w pierwszej rundzie z Galbraithem i Henmanem 7:6, 7:5. W czerwcu wraz z reprezentacją Jugosławii rywalizował w Pucharu Davisa przeciwko Algierii. Wygrał z Algierczykiem 6:1, 6:2, 6:1, a jego rodacy odnieśli zwycięstwa we wszystkich meczach i awansowali do następnej rundy. Był to ostatni mecz Muškatirovicia w karierze.

</doc>
<doc id="3980047" url="https://pl.wikipedia.org/wiki?curid=3980047" title="Seria GP2 – Red Bull Ring 2016">
Seria GP2 – Red Bull Ring 2016

Runda GP2 na torze Red Bull Ring – czwarta runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980054" url="https://pl.wikipedia.org/wiki?curid=3980054" title="Andrzej Chmura">
Andrzej Chmura

Andrzej Mateusz Chmura (ur. 20 lipca 1953 w Warszawie) – polski lekarz-naukowiec, specjalista 2° chirurgii ogólnej i 2° transplantologii klinicznej, profesor i były kierownik Katedry i Kliniki Chirurgii Ogólnej i Transplantacyjnej Warszawskiego Uniwersytetu Medycznego.
Życiorys.
W 1980 ukończył studia na Wydziale Lekarskim Akademii Medycznej w Warszawie. W 1990 uzyskał tytuł doktora nauk medycznych na podstawie rozprawy "Okołooperacyjne stosowanie cefoperazonu w chirurgii dróg żółciowych i żołądka" (promotor: prof. W. Rowiński), a w 2003 dysertacją "Opracowanie zasad kwalifikacji i przygotowania do zabiegu przeszczepienia nerki u chorych z zaburzeniami dolnego odcinka dróg moczowych" uzyskał stopień naukowy doktora habilitowanego nauk medycznych w zakresie medycyny. Od 2010 profesor tytularny.
W 1984 uzyskał specjalizację z chirurgii ogólnej st. I, a 6. lat później st. II. Specjalizował się także z transplantologii klinicznej (2003).
Od 2004 pełni funkcję Konsultanta Wojewódzkiego w dziedzinie Transplantologii Klinicznej. 
Założyciel w 2005 Polskiego Stowarzyszenia Sportu po Transplantacji, pierwszej organizacji zrzeszającej sportowców po przeszczepieniu narządów z całej Polski.
W 2008 dokonał z wraz z zespołem pierwszego w Polsce endoskopowego allo- i autogenicznego przeszczepienia wysp trzustkowych, a w 2015 pierwsze w Polsce łańcuchowe przeszczepienie nerek.
W 2015 znalazł się na liście 100 najbardziej wpływowych osób z zakresu ochrony zdrowia (w kategorii: medycyna), tworzonej przez "Puls Medycyny".
Nagrody i odznaczenia.
Otrzymał także jako autor i współautor 10 wyróżnień za prace prezentowane na zjazdach krajowych (4) i zagranicznych (6).

</doc>
<doc id="3980055" url="https://pl.wikipedia.org/wiki?curid=3980055" title="Portret Stanisława Augusta Poniatowskiego w stroju koronacyjnym">
Portret Stanisława Augusta Poniatowskiego w stroju koronacyjnym

Portret Stanisława Augusta Poniatowskiego w stroju koronacyjnym – obraz olejny namalowany przez włoskiego malarza Marcella Bacciarellego w latach 1768–1771 znajdujący się w Pokoju Marmurowym Zamku Królewskiego w Warszawie.
Opis obrazu.
Portret przedstawia króla Polski i wielkiego księcia litewskiego Stanisława Augusta Poniatowskiego w ujęciu "en pied". Monarcha ubrany jest w srebrzysty szustokor i spodnie, purpurowy płaszcz koronacyjny podbity gronostajami i w Łańcuch Orderu Orła Białego na szyi oraz miecz ceremonialny u lewego boku. Poniatowski stoi, ujmując się pod lewy bok, prawą dłonią wsparty o regiment; na stole po lewej leżą korona i jabłko królewskie, po prawej znajduje się tron a w tle po lewej kolumna, po prawej zaś ciemnozielona kotara.
Postać króla jest lekka, wytworna, pełna elegancji i wdzięku, co odpowiadało ówczesnej modzie.
Wersja z roku 1792.
Na zamku w Gołuchowie, oddziale Muzeum Narodowego w Poznaniu, znajduje się późniejsza wersja "Portretu Stanisława Augusta Poniatowskiego". Obraz należał do kolekcji Izabeli z Czartoryskich Działyńskiej. Wcześniej obraz ten należał do właściciela dóbr dobrzyckich - generała Augustyna Gorzeńskiego - adiutanta S. A. Poniatowskiego (król ofiarował ten obraz Gorzeńskiemu, o czym świadczy napis na odwrocie portretu). Od końca XVIII wieku do 1879 znajdował się w pałacu w Dobrzycy. W 1879 został przez kolejnych właścicieli Dobrzycy - Bandelowów sprzedany na licytacji Janowi Działyńskiemu, mężowi Izabelli z Czartoryskich. W XX w. portret był reprodukowany w podręcznikach szkolnych. Jest to obraz olejny malowany na płótnie o rozmiarach 283 x 180,5 cm. Należy do kolekcji Muzeum Narodowego w Poznaniu (MNP Mp1).

</doc>
<doc id="3980058" url="https://pl.wikipedia.org/wiki?curid=3980058" title="Gérard Collomb">
Gérard Collomb

Gérard Collomb (ur. 20 czerwca 1947 w Chalon-sur-Saône) – francuski polityk i samorządowiec, działacz Partii Socjalistycznej i En Marche!, parlamentarzysta, w latach 2001–2017 oraz 2018–2020 mer Lyonu, od maja 2017 do października 2018 minister spraw wewnętrznych w dwóch rządach Édouarda Philippe’a.
Życiorys.
Absolwent Lycée du Parc, w 1970 ukończył na lyońskim uniwersytecie studia humanistyczne. Pracował następnie jako nauczyciel. W 1969 dołączył do Partii Socjalistycznej. W 1974 został sekretarzem partii w jednej z dzielnic, a w 1977 wybrano go po raz pierwszy w skład rady miejskiej Lyonu. W latach 1981–1988 sprawował mandat posła do Zgromadzenia Narodowego VII i VIII kadencji. W 1986 dołączył do sekretariatu krajowego socjalistów. W latach 1989–1994 był członkiem Rady Gospodarczej i Społecznej, a w latach 1992–1999 radnym regionu Rodan-Alpy. W 1999 objął wakujący mandat senatora, do Senatu był następnie wybierany w 2004 i 2014.
W 1995 został merem dziewiątej dzielnicy, a po zwycięstwie w 2001 zastąpił Raymonda Barre na stanowisku mera Lyonu. Z powodzeniem ubiegał się o reelekcję w 2008 i 2014. W 2016 otwarcie poparł konkurencyjny wobec PS ruch En Marche! Emmanuela Macrona. W maju 2017, po jego zwycięstwie w wyborach prezydenckich, objął urząd ministra stanu oraz ministra spraw wewnętrznych w nowo powołanym gabinecie Édouarda Philippe’a. Pozostał na tej funkcji również w utworzonym w czerwcu 2017 drugim rządzie tegoż premiera. W następnym miesiącu na stanowisku mera zastąpił go Georges Képénékian.
1 października 2018 złożył rezygnację z zajmowanych funkcji rządowych, nie została jednak przyjęta przez prezydenta Emmanuela Macrona. Gérard Collomb ponowił ją następnego dnia, zyskując akceptację dla tej decyzji. Jako formalny powód odejścia z rządu podał chęć ponownego ubiegania się o stanowisko mera Lyonu oraz brak możliwości łączenia stanowiska ministerialnego z urzędem w samorządzie. Formalnie odwołany został 3 października 2018. 5 listopada 2018 decyzją radnych Lyonu powrócił na urząd mera tego miasta. Zakończył urzędowanie po wyborach lokalnych w 2020.
Jest masonem od 1989, członkiem loży Wielki Wschód Francji. Oficer Legii Honorowej.

</doc>
<doc id="3980060" url="https://pl.wikipedia.org/wiki?curid=3980060" title="Seria GP2 – Silverstone 2016">
Seria GP2 – Silverstone 2016

Runda GP2 na torze Silverstone Circuit – piąta runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980062" url="https://pl.wikipedia.org/wiki?curid=3980062" title="Pływanie na Letnich Igrzyskach Olimpijskich 1968 – 200 m stylem grzbietowym kobiet">
Pływanie na Letnich Igrzyskach Olimpijskich 1968 – 200 m stylem grzbietowym kobiet

200 m stylem grzbietowym kobiet – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i finał odbyły się 25 października 1968 roku.
W tej debiutującej na igrzyskach olimpijskich konkurencji zwyciężyła Amerykanka Lillian Watson, ustanawiając w finale nowy rekord olimpijski (2:24,8). Kanadyjka Elaine Tanner, która zdobyła srebrny medal na 100 m stylem grzbietowym, na dystansie dwukrotnie dłuższym również była druga z czasem 2:27,4. Mistrzyni olimpijska w konkurencji 100 m grzbietem, Kaye Hall ze Stanów Zjednoczonych, uzyskała czas 2:28,9 i zajęła trzecie miejsce.
Kilka godzin wcześniej, rekord olimpijski ustanawiały kolejno: Kaye Hall (2:31,1), Elaine Tanner (2:30,9) i Lillian Watson (2:29,2).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3980063" url="https://pl.wikipedia.org/wiki?curid=3980063" title="Kościół Zwiastowania Najświętszej Maryi Panny w Piotrkowicach">
Kościół Zwiastowania Najświętszej Maryi Panny w Piotrkowicach



</doc>
<doc id="3980066" url="https://pl.wikipedia.org/wiki?curid=3980066" title="Ambasada RP w Hawanie">
Ambasada RP w Hawanie

Ambasada Rzeczypospolitej Polskiej w Hawanie (hiszp. "Embajada de la República de Polonia en La Habana") – polska misja dyplomatyczna w stolicy Kuby. Od 15 listopada 2020 placówką kieruje chargé d’affaires.
Historia.
Stosunki dyplomatyczne Polska i Republika Kuby nawiązały w 1933. Od 1934 w Hawanie istniał Konsulat kierowany przez konsula honorowego Karola Sachsa. Poselstwo RP w Hawanie rozpoczęło działalność w 1942. Pierwszym posłem został Roman Dębicki. Po 1945 obie placówki zakończyły działalność, a Dębicki pozostawał chargé d’affaires, rezydując w Stanach Zjednoczonych. Kuba nie uznała Tymczasowego Rządu Jedności Narodowej. Do 1959 utrzymywała stosunki z rządem RP w Londynie. Polska Rzeczpospolita Ludowa i Republika Kuby nawiązały stosunki dyplomatyczne na szczeblu ambasad w 1960.

</doc>
<doc id="3980068" url="https://pl.wikipedia.org/wiki?curid=3980068" title="Ambasada Polski na Kubie">
Ambasada Polski na Kubie



</doc>
<doc id="3980070" url="https://pl.wikipedia.org/wiki?curid=3980070" title="Seria GP2 – Hungaroring 2016">
Seria GP2 – Hungaroring 2016

Runda GP2 na torze Hungaroring – szósta runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980077" url="https://pl.wikipedia.org/wiki?curid=3980077" title="Kościół Santa Maria Formosa">
Kościół Santa Maria Formosa

Kościół Santa Maria Formosa – rzymskokatolicki kościół w Wenecji w dzielnicy (sestiere) San Marco. Administracyjnie należy do Patriarchatu Wenecji. Jest kościołem parafialnym parafii Purificazione di Maria (Vulgo S. Maria Formosa), wchodzącej w skład dekanatu San Marco–Castello.
Założony, według tradycji, w VII wieku, jest pierwszym kościołem w Wenecji, który otrzymał maryjne wezwanie. Zbudowany niemal od podstaw na przełomie XV i XVI wieku w stylu renesansowym według projektu Maura Codussiego, przechowuje w swych wnętrzach kilka znaczących dzieł sztuki, w tym tryptyk Bartolomea Vivariniego "Narodziny Matki Bożej"/"Madonna Litościwa"/"Spotkanie św. Anny ze św. Joachimem" oraz poliptyk "Św. Barbara i święci" Palmy starszego.
Historia.
Poprzedni kościół.
Według tradycji kościół Santa Maria Formosa był jednym z 8 kościołów założonych w VII wieku przez św. Magnusa, biskupa Oderzo; miało się to stać według wskazówek samej Matki Boskiej, która ukazała mu się we śnie jako wspaniała (łac. „formosa”) matrona i nakazała zbudowanie kościoła pod białą chmurą. Wzniesiony przez rodzinę Tribuno, otrzymał wezwanie Oczyszczenia Najświętszej Maryi Panny stając się pierwszym w Wenecji kościołem dedykowanym Maryi. Pierwsza związana z nim dokumentacja dotyczyła jego przebudowy w 1060 roku, po której miała miejsce jeszcze jedna lub dwie odbudowy. Kościół każdego roku w dzień 2 lutego był odwiedzany przez dożę i procesję 12 młodych dziewcząt. Procesja była organizowana na pamiątkę uratowania oblubienic uprowadzonych przez piratów z Istrii i Triestu z kościoła San Pietro di Castello około roku 944. Kościół Santa Maria Formosa będący wówczas siedzibą gildii introligatorów (casselleri), która przeprowadziła akcję ratunkową, zażądał jako nagrody corocznej wizyty doży. Kościół był również siedzibą scuoli sprzedawców owoców i strzelców.
Obecny kościół.
Kościół obecny zaprojektował i zbudował Mauro Codussi w 1492 roku, dostosowując swój projekt do wymiarów fundamentów dawnego kościoła, który wówczas znajdował się w stanie bliskim ruiny. Po śmierci projektanta w 1504 roku, budynek na zewnątrz ukończyli nieznani budowniczy. Kopułę prawdopodobnie dobudował syn Codussiego, Domenico, według projektu ojca. Fasada, wychodząca na kanał, została wzniesiona w 1542 roku dla upamiętnienia kapitana Vincenza Cappella, który zwyciężył Turków. Natomiast fasada wychodząca na plac (przypuszczalnie dzieło Smeraldiego) została ukończona w 1604 roku i udekorowana wizerunkami innych członków rodziny Cappello. Wzniesienie obu fasad sfinansował ród Cappello, natomiast w połowie lat 90. XX w. odrestaurowano je ze środków fundacji Venice in Peril. Wnętrze odnowił kupiec Torrino Tononi w 1689 roku. Kopuła została naprawiona w 1688 roku po trzęsieniu ziemi w tym samym roku oraz w 1921 roku po zbombardowaniu kościoła przez wojska austriackie w 1916 roku.
Parafia.
Podobnie jak data założenia kościoła równie niejasny jest czas i okoliczności erygowania przy nim parafii, jednak z uwagi na potrzeby kultowe dawnego społeczeństwa, fakt ten musiał mieć miejsce wkrótce po jego legendarnym założeniu lub najpóźniej w XI wieku, kiedy to w mieście określone zostały struktury administracyjne, religijne i cywilne, a w oparciu o nie – granice parafii z urzędującymi proboszczami lub kolegiami kapłanów (kapitułami). Kościół znajdował się pierwotnie pod patronatem świeckim, co potwierdzał (po raz kolejny) prywatny dokument z 1060, wskazując na roszczenia rodu Morosin wobec kościoła. Przez długi czas był on uposażany i administrowany przez świeckich parafii, który mieli również prawo powoływania kapłana. Począwszy od XIII wieku stał się kościołem macierzystym rozszerzając stopniowo swoje prawa na kościoły filialne: Santi XII Apostoli, San Felice, San Giovanni Crisostomo, San Giovanni in Oleo (San Giovanni Novo), San Lio, Santa Maria Assunta, Santa Marina, San Procolo (San Provolo) i Santa Sofia. Do 1807 roku miał status kolegiaty. Kasaty kościołów i klasztorów, wprowadzone dekretami napoleońskiego Królestwa Włoch w latach 1807–1810, doprowadziły do wytyczenia na nowo granic weneckich parafii oraz do zmniejszenia ich liczby z ponad 70 do 30. Kościół Santa Maria Formosa otrzymał swój status kościoła parafialnego, natomiast z dotychczasowych kościołów filialnych swój status zachowały: San Lio i Santa Marina. Od 1807 roku na czele parafii stoi proboszcz mianowany przez patriarchę.
Architektura.
Kościół jest położony przy placu Campo Santa Maria Formosa. Spośród realizacji Codussiego jest tym, który najbardziej przypomina wzorce architektoniczne z centralnych Włoch, widoczne zwłaszcza we wnętrzu, gdzie ostrołukowe sklepienia uwydatniają jego elementy strukturalne. Kościół ma dwie fasady, różniące się wyglądem nawzajem od siebie: pierwszą, XVI-wieczną, zwróconą ku kanałowi, być może zrealizowaną według projektu Codussiego, i drugą, z 1604 roku, wychodzącą na plac. Z XVII wieku pochodzi również kampanila. Wejście do kościoła znajduje się od strony kanału.
Fasada I.
Surowa, renesansowa fasada, wychodząca na kanał, jest trzyczęściowa. Dzielące ją pilastry z kapitelami w porządku korynckim posadowione zostały na wysokich cokołach. Wspierają belkowanie oraz wieńczący fasadę tympanon z herbem rodu Cappello pośrodku. Portal flankują kolumny z kapitelami w porządku jońskim. Nad portalem został umieszczony sarkofag, ozdobiony reliefami marynistycznymi i zwieńczony władczym posągiem kapitana Vicenza Cappella w rzymskim stroju wojskowym.
Fasada II.
Druga fasada, barokowa, wychodząca na plac, zrealizowana w 1604 roku również na zlecenie rodu Cappello, udekorowana została portretami trzech członków rodu ze zwieńczona figurami Matki Bożej i cnót kardynalnych.
Kampanila.
Wysoka na 40 m kampanila ma dzwony uruchamiane elektromechanicznie. Została ona zbudowana w latach 1678–1688 według projektu księdza Francesca Zucconiego. Jej poprzedniczka, widoczna na planie De Barbariego, zwieńczona była kopułą w kształcie głowy cukru, otoczoną czterema pinaklami. Na łuku, u podstawy kampanili, znajduje się groteskowa, rzeźbiona głowa maszkarona, odpędzającego, według tradycji, złe duchy.
Wnętrze.
Wnętrze zaprojektowane przez Codussiego zachowało istniejący plan krzyża greckiego z dostosowaniem przestrzeni do wymogów liturgii katolickiej. Zostało przedzielone lekkimi arkadami na trzy nawy. Na skrzyżowaniu nawy i transeptu wznosi się kopuła osadzona na niskim bębnie. Nawa główna, przekryta sklepieniem, jest dwukrotnie szersza od naw bocznych. Nawy boczne są trzytraktowe; każdy trakt został przekryty niewielką kopułą. W każdej z nich znajdują się dwie kaplice, oddzielone od siebie dwuczęściowymi arkadami. Wszystkie nawy zakończone są apsydami.
Główne dzieła sztuki.
Przy wejściu znajduje się niewielkie tondo "Otoczenie Chrystusa", przypisywane Vincenzowi Catenie. W pierwszej kaplicy po prawej stronie znajduje się tryptyk Bartolomea Vivariniego przedstawiający od prawej: "Narodziny Matki Bożej", "Madonnę Litościwą" ("Madonna della Misericordia") i "Spotkanie św. Anny ze św. Joachimem". Tryptyk pierwotnie był oprawiony w pozłacaną, gotycką ramę, którą zastąpiła późniejsza rama marmurowa, zachowana do dziś. W prawym ramieniu transeptu znajduje się obraz "Ostatnia Wieczerza" pędzla Leandra Bassana, a naprzeciwko – poliptyk "Św. Barbara i święci", namalowany w 1523 roku, jedno z najbardziej znaczących dzieł Palmy starszego. Św. Barbara, patronka scuoli artylerzystów (Scuola dei Bombardieri) została umieszczona w centrum poliptyku. Po obu jej stronach znajdują się podobizny świętych, Sebastiana i Antoniego Pustelnika, a nad nimi – mniejsze obrazy, przedstawiające św. Jana Chrzciciela i św. Wincentego Ferreriusza. Ołtarz wieńczy tympanon i umieszczona w nim Pietà. Obraz został w 1719 roku oprawiony w marmurową ramę wykonaną przez Giuseppe Torrettiego, która zastąpiła ramę wcześniejszą, drewnianą.
Ołtarz główny zdobią kolumny ze wschodniego granitu.

</doc>
<doc id="3980078" url="https://pl.wikipedia.org/wiki?curid=3980078" title="Seria GP2 – Hockenheimring 2016">
Seria GP2 – Hockenheimring 2016

Runda GP2 na torze Hockenheimring – siódma runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980080" url="https://pl.wikipedia.org/wiki?curid=3980080" title="Parafia Miłosierdzia Bożego we Lwowie">
Parafia Miłosierdzia Bożego we Lwowie

Parafia Miłosierdzia Bożego we Lwowie – parafia znajdująca się w archidiecezji lwowskiej w dekanacie Lwów, na Ukrainie. Położona jest w dzielnicy Rzęsna Polska.
Parafię erygowano w XV w. Dawny kościół pw. śś Apostołów Piotra i Pawła jest obecnie w posiadania grekokatolików.
W 2001 parafia otrzymała pozwolenie na budowę nowego kościoła. 3 września 2005 został on konsekrowany przez arcybiskupa lwowskiego kard. Mariana Jaworskiego.
Msze święte sprawowane są również w języku polskim.
Migracja obrazu MB Pocieszenia.
W 1945 r. z inicjatywy ks. Franciszka Wierzbickiego obraz Matki Bożej Pocieszenia z kościoła rzymskokatolickiego w Rzęsnej został zabrany do Przytocznej na tzw. Ziemiach Odzyskanych. Tam obraz wisiał w sypialni na plebanii aż do śmierci ks. Wierzbickiego w 1959 r., gdyż w miejscowym kościele znajdował się już wizerunek Matki Bożej. Po śmierci duchownego obraz znalazł się na strychu. W 1974 r. duszpasterz z Przytocznej ofiarował obraz proboszczowi parafii w Konradowie. Tam obraz poddano renowacji, a duchowny zadbał również o jego sytuacje prawną z Kurią Arcybiskupią w Lubaczowie. Jako rekompensatę za posiadany obraz Matki Bożej parafia w Konradowie zobowiązała się ofiarować budującemu się kościołowi w Lubaczowie stacje Drogi Krzyżowej. Sam obraz Matki Bożej Pocieszenia znalazł swoje miejsce w ołtarzu głównym w kościele w Konradowie.

</doc>
<doc id="3980081" url="https://pl.wikipedia.org/wiki?curid=3980081" title="Charlotte Wilder">
Charlotte Wilder

Charlotte Elizabeth Wilder (ur. 28 sierpnia 1898, zm. 26 maja 1980) – poetka amerykańska.
Życiorys.
Rodzina i życie prywatne.
Córka Amosa Parkera Wildera (1862-1936) i Isabelli Thornton Niven Wilder (1873-1946). Ojciec był wydawcą i współwłaścicielem "Wisconsin State Journal" oraz pełnił funkcję konsula generalnego Stanów Zjednoczonych w Hongkongu i Szanghaju. Matka pisała poezję. Charlotte miała czworo rodzeństwa: Janet Wilder Dakin, Isabel Wilder, Thorntona Wildera, Amosa Nivena Wildera. W 1934 Charlotte przeniosła się do Nowego Jorku, aby całkowicie poświęcić się pisarstwu. W 1941 przeżyła poważne załamanie nerwowe, którego skutki odczuwała do końca życia. 
Wykształcenie i działalność zawodowa.
Uczęszczała do szkół średnich w Berkeley oraz w Chinach. Ukończyła Berkeley High School. Studia w Mount Holyoke College ze specjalizacją w literaturze angielskiej zakończyła z wyróżnieniem w 1919 roku. Została wybrana do bractwa studenckiego Phi Beta Kappa. Magisterium uzyskała na Radcliffe College. Pracowała jako nauczycielka w Wheaton College i Smith College do 1934 roku. 
Twórczość.
W latach 30. XX w. jej utwory poetyckie pojawiały się w czasopismach “Poetry”, “The Nation”, “The North Georgia Review”. W wydawnictwie Coward-McCann, Incorporated opublikowała dwa tomiki poetyckie: “Phases of the Moon” (1936) i “Mortal Sequence” (1939). Zostały one pozytywnie odebrane przez krytyków literackich. W 1937 wraz z Benem Belittem otrzymała Shelley Memorial Award for Poetry. 

</doc>
<doc id="3980084" url="https://pl.wikipedia.org/wiki?curid=3980084" title="Rzęsna (Lwów)">
Rzęsna (Lwów)

 
Rzęsna, Rzęsna Polska (, "Riasne") – dzielnica Lwowa znajdująca się w granicach rejonu szewczenkowskiego, na północny zachód od Śródmieścia.
Historia.
Dawniej osobna wieś, własność łacińskich arcybiskupów lwowskich. W przeciwieństwie do pobliskiej Rzęsny Ruskiej zamieszkana była w większości przez Polaków. W Rzęśnie od XV wieku znajduje się parafia łacińska najpierw pw. śś. Apostołów Piotra i Pawła, obecnie pw. Miłosierdzia Bożego.
Wieś została włączona do Lwowa w 1988.

</doc>
<doc id="3980085" url="https://pl.wikipedia.org/wiki?curid=3980085" title="Seria GP2 – Spa-Francorchamps 2016">
Seria GP2 – Spa-Francorchamps 2016

Runda GP2 na torze Circuit de Spa-Francorchamps – ósma runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980089" url="https://pl.wikipedia.org/wiki?curid=3980089" title="Lee Baxter">
Lee Baxter

Lee Collin Baxter (ur. 16 lipca 1970 w Liverpoolu) – brytyjski aktor teatralny, filmowy i telewizyjny, piosenkarz pop, w latach 1992-98 członek anglo-holenderskiego boysbandu Caught in the Act.
Życiorys.
Ukończył Guildford School of Acting, gdzie zdobył Nagrodę Roku 1991 i roczną Nagrodę Choreograficzną.
W 1992 roku został członkiem angielsko-holenderskiej boysbandu Caught in the Act. Grupa wylansowała piętnaście hitowych singli, "Love Is Everywhere", "Don’t Walk Away" czy "Baby Come Back", sprzedała ponad 20 milionów singli i albumów, otrzymała 15 złotych płyt i dwie platynowe płyty. Caught in the Act wystąpił m.in. podczas Miss World 1995 w Sun City, w Południowej Afryce, a koncert transmitowany był na żywo w ponad 90 krajach.
Po odejściu z Caught In The Act, Lee powrócił do Wielkiej Brytanii, aby kontynuować karierę aktorską pod nazwiskiem Collin Baxter. W 2005 roku związał się z The English Theatre of Hamburg. W 2013 zajął się znowu muzyką nagrywając kilka utworów, m.in. "We All". Pod koniec roku 2015 grupa Caught in the Act wydała singiel, a w marcu boysband wystąpił w holenderskim programie RTL 4 "Let's Dance".
W 2016 roku Baxter ujawnił w mediach, że jest homoseksualistą, związał się z Jeffem.

</doc>
<doc id="3980092" url="https://pl.wikipedia.org/wiki?curid=3980092" title="Seria GP2 – Monza 2016">
Seria GP2 – Monza 2016

Runda GP2 na torze Autodromo Nazionale di Monza – dziewiąta runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980093" url="https://pl.wikipedia.org/wiki?curid=3980093" title="Stanisław Jedlewski">
Stanisław Jedlewski

Stanisław Jedlewski (ur. 9 grudnia 1906 w Przemyślu, zm. 25 października 1992 w Warszawie) – polski pedagog. Zajmował się zagadnieniami pedagogiki specjalnej z uwzględnieniem resocjalizacji nieletnich oraz pracy zakładów poprawczych. Współpracował przez wiele lat z Marią Grzegorzewską i Czesławem Czapowem.
Życiorys.
Stanisław Jedlewski był synem Leona (telegrafisty, a następnie naczelnika stacji kolejowej we Lwowie) oraz Elżbiety z Klingerów. Miał dwóch braci, Romana (prawnika i oficera, który zginął w Katyniu) i Bronisława (lekarza m.in. prezydenta RP na uchodźstwie, Władysława Raczkiewicza). W 1926 roku ukończył szkołę średnią w Chyrowie. W latach 1926–1930 studiował na Wydziale Filologicznym Uniwersytetu Jana Kazimierza we Lwowie (praca magisterska „Techniki zakończeń aktowych w komediach Fredry”). Podczas studiów pełnił obowiązki wiceprezesa Koła Polonistów, a także zreorganizował Koło Pedagogiczne, a po ukończeniu nauki, od 1930 do 1931 roku, był asystentem w katedrze polskiej literatury porównawczej na tymże uniwersytecie (pracował pod kierunkiem profesorów, m.in. Juliusza Klainera, Eugeniusza Kucharskiego oraz Tadeusza Lehra-Spławińskiego) oraz stypendystą Funduszu kultury Narodowej.
W 1931 roku rozpoczął dwuletni kurs pedagogiczny na Uniwersytecie Jagiellońskim, który ukończył jako magister pedagogiki na podstawie pracy „O apercepcji i reprodukcji kształtów prostych u dzieci”. W 1933 roku Stanisław Jedlewski ożenił się z Kamilą Łopacką i w tym samym roku został powołany na nauczyciela przedmiotów pedagogicznych w seminarium nauczycielskim w Leśnej Podlaskiej. Po dwóch latach przeniósł się do Lublina, gdzie pracował jako nauczyciel języka polskiego w gimnazjum imienia Jana Zamojskiego w Lublinie oraz wykładowca w Pedagogium (do 1939 roku). W roku 1938 uzyskał tytuł doktora filozofii w zakresie filologii polskiej na Uniwersytecie Jana Kazimierza we Lwowie. Podczas pracy w Lublinie był przewodniczącym wydziału szkół średnich w Zarządzie Okręgowym Związku Nauczycielstwa Polskiego oraz wykładał na Uniwersytecie Powszechnym TUR. Po wybuchu II wojny światowej, w listopadzie 1939 roku, Jedlewski został na 2 miesiące aresztowany przez Gestapo. Po wypuszczeniu na wolność pracował jako biuralista w Związku Handlarzy Węglem w Lublinie, a od 1941 do 1944 roku uczestniczył w tajnym nauczaniu na terenie Lublina.
Po wyzwoleniu Lublina, w 1944 roku, Stanisław Jedlewski został powołany na stanowiska: Kierownika Resortu Oświaty PKWN oraz Naczelnika Wydziału Kształcenia Nauczycieli w Kuratorium Okręgu Lubelskiego, w którym pracował do roku 1946. Od 1946 do 1950 roku był organizatorem oraz dyrektorem Państwowego Zakładu Wychowawczo-Naukowego dla Młodzieży Osieroconej im. Tadeusza Kościuszki w Krzeszowicach. W latach 1950–1953 był prorektorem WSP w Warszawie, w której wykładał pedagogikę, prowadził ćwiczenia i praktykę pedagogiczną, a w 1951 roku zorganizował Studium Zaoczne WSP. W 1953 roku został samodzielnym pracownikiem nauki w Katedrze Pedagogiki na Wydziale Filozoficzno-Społecznym Uniwersytetu Warszawskiego, na którym w roku 1954 otrzymał stanowisko docenta, a w 1959 roku habilitował się. Od 1968 do 1976 roku był profesorem Uniwersytetu Warszawskiego, w latach od 1969 do 1974 równolegle prowadził zajęcia w Wojskowej Akademii Politycznej, a od 1972 do roku 1976 był dyrektorem Instytutu Profilaktyki Społecznej i Resocjalizacji. Podczas roku akademickiego 1976/1977 zatrudniony był również, na stanowisku profesora, w Wyższej Szkole Pedagogicznej w Kielcach.
W 1974 roku Jedlewski został powołany na członka Komitetu Nauk Socjologicznych Polskiej Akademii Nauk. W 1967 roku otrzymał Brązowy Medal „Za zasługi dla obronności kraju”. Pomimo że w 1977 roku przeszedł na emeryturę, od 1982 do 1992 roku pracował jako profesor w Wyższej Szkole Pedagogiki Specjalnej w Warszawie. 
Jego dziećmi byli aktorka Joanna Jedlewska, dziennikarz sportowy Łukasz Jedlewski i Paweł Jedlewski
Publikacje książkowe.
Źródła.

</doc>
<doc id="3980094" url="https://pl.wikipedia.org/wiki?curid=3980094" title="Parafia św. Antoniego we Lwowie">
Parafia św. Antoniego we Lwowie

Parafia św. Antoniego we Lwowie – parafia znajdująca się w archidiecezji lwowskiej w dekanacie Lwów, na Ukrainie. Położona jest w dzielnicy Łyczaków. Posługę duszpasterską w parafii sprawują franciszkanie.
Historia.
Parafię erygowano w 1786, gdy księża diecezjalni przejęli istniejący od 1617 franciszkański kościół św. Antoniego, który zakonnicy zmuszeni byli opuścić w wyniku reformy józefińskiej. W czasach sowieckich działała przez cały okres, choć władze skonfiskowały część majątku parafii (część parceli ogrodowej z zabudowaniami gospodarczymi i budynek plebanii).
W 1991 parafię objęli franciszkanie, co zostało kanonicznie potwierdzone przez arcybiskupa lwowskiego Mariana Jaworskiego w 1995.
Msze święte sprawowane są również w języku polskim.

</doc>
<doc id="3980097" url="https://pl.wikipedia.org/wiki?curid=3980097" title="Dusiciel z Honolulu">
Dusiciel z Honolulu

Dusiciel z Honolulu () – pseudonim nadany niezidentyfikowanemu seryjnemu mordercy, który w latach 1985–1986, zgwałcił i zamordował w Honolulu, w stanie Hawaje, pięć kobiet.
W okresie od maja 1985 roku do kwietnia 1986 roku doszło w Honolulu do pięciu morderstw młodych kobiet. Ofiary zostały zaatakowane w godzinach porannych lub wieczornych, gdy wracały z miejsc pracy lub szkół. Sprawca krępował ofiarom ręce sznurkiem spadochronowym, zrywał z nich ubrania, gwałcił, a ostatecznie dusił. Zwłoki kobiet odnajdowano w zatoce otaczającej lotnisko w Honolulu. Fakt, że zwłoki ofiar przebywały w wodzie, sprawił iż część dowodów została zmyta. Mała ilość nasienia w ciałach ofiar dowodziła, że sprawca poddał się wazektomii. 
Grupa dochodzeniowa została powołana po trzecim morderstwie w lutym 1986 roku i liczyła 27 osób. Śledczy uważali, że morderca oferował kobietom podwiezienie samochodem do domów. Był elokwentny i wzbudzał zaufanie, a także posiadał bardzo dobre rozeznanie w terenie, co oznacza, że mieszkał lub często przebywał w okolicach popełnienia morderstw. Po piątym morderstwie zatrzymano podejrzanego. Był nim mechanik samochodowy, który był miłośnikiem brutalnego seksu oraz BDSM. Jednak przeprowadzone badanie na wariografie oczyściło mężczyznę z podejrzeń.
Głównym podejrzanym o bycie dusicielem był Howard Gay, który odnalazł zwłoki ostatniej ofiary - Lindy Pesce. Mężczyzna był pracownikiem lotniska w Honolulu i posiadał dostęp do sznurków spadochronowych. Ponadto, Gay w przeszłości poddał się wazektomii. Seria morderstw ustała, gdy mężczyzna opuścił Hawaje w czerwcu 1986 roku. Dowody nie były na tyle obciążające, by postawić mężczyznę w stan oskarżenia. Howard Gay zmarł w 2012 roku. 
Oficjalnie, sprawa morderstw nigdy nie została wyjaśniona.

</doc>
<doc id="3980099" url="https://pl.wikipedia.org/wiki?curid=3980099" title="Seria GP2 – Sepang 2016">
Seria GP2 – Sepang 2016

Runda GP2 na torze Sepang International Circuit – dziesiąta runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980103" url="https://pl.wikipedia.org/wiki?curid=3980103" title="Elizabeth Conwell Smith Willson">
Elizabeth Conwell Smith Willson

Elizabeth Conwell Smith Willson (ur. 1842, zm. 1864) – poetka amerykańska.
Życiorys.
Elizabeth Conwell Smith Willson urodziła się 26 kwietnia 1842 w Laurel w stanie Indiana. Ukończyła Depauw Academy w New Albany w Indianie. W 1863 wyszła za mąż za poetę Byrona Forceythe’a Willsona (1837-1867), brata gubernatora Kentucky Augustusa E. Willsona. Ich jedyne dziecko, "Little Dolfi", zmarło wkrótce po narodzeniu 1 czerwca 1864. Niedługo potem, 13 października 1864 zmarła także Elizabeth, będąca zawsze słabego zdrowia. 
Twórczość.
Wiersze Elizabeth Conwell Smith Willson zostały włączone między innymi do antologii "The Union of American Poetry and Art. A Choice Collection of Poems by American Poets" Johna Jamesa Piatta (1880) i "Poets and Poetry of Indiana" Benjamina Strattana Parkera i Enosa Boyda Heineya (1900).

</doc>
<doc id="3980105" url="https://pl.wikipedia.org/wiki?curid=3980105" title="Evan Currie">
Evan Currie

Evan C. Currie (ur. 3 czerwca 1979) – kanadyjski pisarz, autor powieści z gatunków takich jak space opera, militarna science fiction i techno-thriller. Jego książki były tłumaczone m.in. na język polski i niemiecki.
Twórczość.
Cykl "Odyssey One".
Główna seria:
""Star Rogue":
"Archangel One"":

</doc>
<doc id="3980106" url="https://pl.wikipedia.org/wiki?curid=3980106" title="Seria GP2 – Yas Marina 2016">
Seria GP2 – Yas Marina 2016

Runda GP2 na torze Yas Marina Circuit – jedenasta runda mistrzostw serii GP2 w sezonie 2016.
Wyniki.
Kwalifikacje.
Źródło: gpupdate.net
Główny wyścig.
Wyścig.
Źródło: Wyprzedź Mnie!
Sprint.
Wyścig.
Źródło: Wyprzedź Mnie!

</doc>
<doc id="3980107" url="https://pl.wikipedia.org/wiki?curid=3980107" title="SMS Kronprinz (1867)">
SMS Kronprinz (1867)

SMS Kronprinz – pruski, a następnie niemiecki okręt pancerny, który wszedł w skład Pruskiej Marynarki Wojennej w 1867 roku. Jeden z pierwszych niemieckich okrętów tej klasy. 
Projekt i budowa.
Zamówienie na nowy okręt pancerny dla Pruskiej Marynarki Wojennej zostało złożone 13 stycznia 1866 roku w stoczni Samuda Brothers w Londynie. Rozpoczęcie budowy miało miejsce w 1866 roku. Wodowanie nastąpiło 6 maja 1867 roku, wejście do służby 19 września tego samego roku.
Kadłub okrętu wykonano głównie ze stopu żelaza w połączeniu z elementami drewnianymi. Wręgi i podłużnice wykonane z żelaza tworzyły główną strukturę kadłuba, do której mocowano elementy poszycia i opancerzenia wykonane z drewna i żelaza. Opancerzenie żelazne w najgrubszym miejscu dochodziło do 124 mm. Zastosowano dziewięć przedziałów wodoszczelnych. Kadłub na 43 procentach swojej długości wyposażony był w dno podwójne. Okręt wyposażono w maszynę parową o mocy 4870 KM wyprodukowaną przez brytyjską firmę John Penn and Sons, która napędzała jedną śrubę okrętową. Jako pomocniczy zastosowano napęd żaglowy.
Służba.
Po wejściu do służby efektywne wykorzystanie okrętu było utrudnione przez częste awarie systemu napędowego. Okręt skreślono z rejestrów marynarki 22 sierpnia 1901 roku i skierowano do stoczni w celu przebudowania na jednostkę szkolną. W roli okrętu do szkolenia załóg siłowni okrętowych służył do 1921 roku, kiedy to został sprzedany na złom za kwotę 5 milionów marek.

</doc>
<doc id="3980108" url="https://pl.wikipedia.org/wiki?curid=3980108" title="Nancy Amelia Woodbury Priest Wakefield">
Nancy Amelia Woodbury Priest Wakefield

Nancy Amelia Woodbury Priest Wakefield (ur. 1836, zm. 1870) – poetka amerykańska.
Życiorys.
Wiadomości o życiu Nancy Amelia Woodbury Priest Wakefield są skąpe. Urodziła się 7 grudnia 1836 w Royalston w stanie Massachusetts. Była córką Francisa D. Priesta i Hanny (Hannah) Woodbury. W 1865 poślubiła porucznika Arlingtona C. Wakefielda. Zmarła 21 września 1870 w Winchendon w Massachusetts.
Twórczość.
Poetka pozostawiła po sobie stosunkowo bogate dzieło poetyckie, zważywszy jej młody wiek. Utwory Nancy zebrała jej matka i wydała w tomie pod tytułem "". Zbiorek ukazał się w 1871 i został wznowiony w 1883. Przedmowę napisał wielebny Abijah P. Marvin. Najbardziej znanym utworem poetki jest poemat "Over the River". Był on przedrukowywany w licznych antologiach. Innym popularnym wierszem jest "Heaven".
Linki zewnętrzne.
9

</doc>
<doc id="3980116" url="https://pl.wikipedia.org/wiki?curid=3980116" title="Hałasy">
Hałasy

Hałasy – część wsi Kunki w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 Hałasy administracyjnie należały do województwa zamojskiego.
Przypisy.
 

</doc>
<doc id="3980117" url="https://pl.wikipedia.org/wiki?curid=3980117" title="Kolonia (Kunki)">
Kolonia (Kunki)

Kolonia – część wsi Kunki w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 Kolonia administracyjnie należała do województwa zamojskiego.
Przypisy.
 

</doc>
<doc id="3980118" url="https://pl.wikipedia.org/wiki?curid=3980118" title="Małki (Kunki)">
Małki (Kunki)

Małki – część wsi Kunki w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 Małki administracyjnie należały do województwa zamojskiego.
Przypisy.
 

</doc>
<doc id="3980119" url="https://pl.wikipedia.org/wiki?curid=3980119" title="People's Choice Awards">
People's Choice Awards



</doc>
<doc id="3980120" url="https://pl.wikipedia.org/wiki?curid=3980120" title="Suchy Koniec">
Suchy Koniec

Suchy Koniec – część wsi Kunki w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 Suchy Koniec administracyjnie należał do województwa zamojskiego.
Przypisy.
 

</doc>
<doc id="3980121" url="https://pl.wikipedia.org/wiki?curid=3980121" title="Zagóra (Kunki)">
Zagóra (Kunki)

Zagóra – część wsi Kunki w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 Zagóra administracyjnie należała do województwa zamojskiego.
Przypisy.
 

</doc>
<doc id="3980122" url="https://pl.wikipedia.org/wiki?curid=3980122" title="Załoma">
Załoma

Załoma – część wsi Kunki w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 Załoma administracyjnie należała do województwa zamojskiego.
Przypisy.
 

</doc>
<doc id="3980128" url="https://pl.wikipedia.org/wiki?curid=3980128" title="Parafia św. Jakuba Apostoła w Zabartowie">
Parafia św. Jakuba Apostoła w Zabartowie

Parafia św. Jakuba Apostoła w Zabartowie – rzymskokatolicka parafia w dekanacie Mrocza diecezji bydgoskiej. Została utworzona w XIV w.
Na obszarze parafii leżą miejscowości: Katarzyniec, Rajgród, Rościmin, Wiele i Zabartowo.

</doc>
<doc id="3980129" url="https://pl.wikipedia.org/wiki?curid=3980129" title="Zryczałtowany podatek od wartości sprzedanej produkcji">
Zryczałtowany podatek od wartości sprzedanej produkcji

Zryczałtowany podatek od wartości sprzedanej produkcji – podatek obciążający niektóre dochody lub przychody osiągane przez przedsiębiorców okrętowych. Wprowadzony ustawą z dnia 6 lipca 2016 r. o aktywizacji przemysłu okrętowego i przemysłów komplementarnych. Przy wyborze tej formy opodatkowania, dochody (przychody) opodatkowane zryczałtowanym podatkiem nie podlegają opodatkowaniu podatkiem dochodowym. Zryczałtowany podatek wynosi 1% podstawy opodatkowania.

</doc>
<doc id="3980131" url="https://pl.wikipedia.org/wiki?curid=3980131" title="Parafia św. Michała Archanioła w Dębowie">
Parafia św. Michała Archanioła w Dębowie

Parafia św. Michała Archanioła w Dębowie – rzymskokatolicka parafia w dekanacie Nakło diecezji bydgoskiej. Została utworzona w 1372 r.
Zasięg parafii.
Do parafii należą wierni z miejscowości: Broniewo, Dębionek, Dębowo, Małocin i Śmielin.

</doc>
<doc id="3980132" url="https://pl.wikipedia.org/wiki?curid=3980132" title="Marián Vajda">
Marián Vajda

Marián Vajda (ur. 24 marca 1965 w Powaskiej Bystrzycy) – czechosłowacki, a później słowacki tenisista i trener tenisa, reprezentant w Pucharze Davisa, olimpijczyk z Barcelony (1992).
Kariera tenisowa.
Zawodowym tenisistą Vajda był w latach 1984–1994.
W grze pojedynczej jest zwycięzcą 2 turniejów rangi ATP Tour z czterech rozegranych finałów.
W 1992 zagrał na igrzyskach olimpijskich w Barcelonie w konkurencji singla odpadając w 1 rundzie pokonany przez Gilada Bluma.
Reprezentował Słowację w Pucharze Davisa w sezonie 1994 grając łącznie w 4 zakończonych wygraną meczach singlowych.
W rankingu gry pojedynczej najwyżej był na 34. miejscu (14 września 1987), a w klasyfikacji gry podwójnej na 118. pozycji (16 kwietnia 1990).
Kariera trenerska.
Od roku 2006 trenował Novaka Đokovicia. Mimo że w grudniu 2013 Serb nawiązał współpracę z Borisem Beckerem, Vajda cały czas znajdował się w sztabie Đokovicia. Po ustąpieniu Beckera z roli głównego trenera w grudniu 2016, Vajda ponownie objął stanowisko pierwszego szkoleniowca. Współpraca Vajdy z Đokoviciem zakończyła się na początku maja 2017. Na nowo Słowak i Serb zaczęli pracować wiosną 2018, a na koniec sezonu 2018 Vajda został uznany trenerem roku podczas wręczania nagród ATP.

</doc>
<doc id="3980135" url="https://pl.wikipedia.org/wiki?curid=3980135" title="Mega Duck/Cougar Boy">
Mega Duck/Cougar Boy



</doc>
<doc id="3980140" url="https://pl.wikipedia.org/wiki?curid=3980140" title="Obroczna (potok)">
Obroczna (potok)

Obroczna – potok, dopływ Lepietnicy. Jest ciekiem 4 rzędu o długości 6,479 km. Wypływa na wysokości około 705 m w miejscowości Pyzówka w województwie małopolskim, w powiecie nowotarskim, w gminie Nowy Targ. Spływa przez tereny tej miejscowości w kierunku północno-wschodnim, po czym zataczając łuk zmienia kierunek na południowo-zachodni, przepływa przez osadę Obroczna, miejscowość Morawczyna i pomiędzy zabudowaniami wsi Lasek i Krauszów na wysokości 613 m uchodzi do Lepietnicy jako jej prawy dopływ.
Średni spadek potoku wynosi 14 m/km. Obroczna posiada kilka dopływów. Największe z nich to potoki Ogrodzonka i Gąsiorówka. Zlewnia Obrocznej i jej dopływów znajduje się na Kotlinie Nowotarskiej, częściowo obejmując także południowe stoki wzniesień Beskidu Orawsko-Podhalańskiego. Potok ma charakter nizinnego, o niewielkim spadku i krętym korycie.

</doc>
<doc id="3980141" url="https://pl.wikipedia.org/wiki?curid=3980141" title="Obroczna">
Obroczna



</doc>
<doc id="3980146" url="https://pl.wikipedia.org/wiki?curid=3980146" title="Agriophyllum minus">
Agriophyllum minus

Agriophyllum minus Fisch. &amp; C.A.Mey. – gatunek rośliny z rodziny szarłatowatych ("Amaranthaceae" Juss.). Występuje naturalnie w Afganistanie, Kazachstanie, Azji Środkowej oraz Chinach (w północnej części regionu autonomicznego Sinciang). 
Biologia i ekologia.
Rośnie na pustyniach. Kwitnie od maja do września.

</doc>
<doc id="3980147" url="https://pl.wikipedia.org/wiki?curid=3980147" title="Ogrodzonka">
Ogrodzonka



</doc>
<doc id="3980153" url="https://pl.wikipedia.org/wiki?curid=3980153" title="RMSEA">
RMSEA

RMSEA (akronim od ang. "Root mean square error of approximation") – w modelowaniu równań strukturalnych jest to jeden ze wskaźników dopasowania modelu. W przeciwieństwie do pozostałych wskaźników dopasowania w RMSEA im niższy jest poziom wskaźnika, tym lepsze jest dopasowanie modelu, a nie odwrotnie. Przyjmuje się, że wartość RMSEA na poziomie poniżej 0,05 oznacza bardzo dobre dopasowanie modelu, zaś poniżej 0,10 oznacza dobre dopasowanie modelu. 
Twórcami wskaźnika RMSEA są James H. Steiger i John C. Lind. Wskaźnik został zaprezentowany po raz pierwszy w 1980 r.

</doc>
<doc id="3980154" url="https://pl.wikipedia.org/wiki?curid=3980154" title="Rada Najwyższa Litewskiej Socjalistycznej Republiki Radzieckiej">
Rada Najwyższa Litewskiej Socjalistycznej Republiki Radzieckiej



</doc>
<doc id="3980156" url="https://pl.wikipedia.org/wiki?curid=3980156" title="Rezerwat przyrody Bukowa Góra nad Pysznem">
Rezerwat przyrody Bukowa Góra nad Pysznem



</doc>
<doc id="3980158" url="https://pl.wikipedia.org/wiki?curid=3980158" title="Rezerwat przyrody Dęby Wilczkowskie">
Rezerwat przyrody Dęby Wilczkowskie



</doc>
<doc id="3980160" url="https://pl.wikipedia.org/wiki?curid=3980160" title="Rezerwat przyrody Kamienna Buczyna">
Rezerwat przyrody Kamienna Buczyna



</doc>
<doc id="3980161" url="https://pl.wikipedia.org/wiki?curid=3980161" title="Wskaźnik dopasowania">
Wskaźnik dopasowania

Wskaźnik dopasowania (ang. "Fit index") – w modelowaniu równań strukturalnych jest to miara informująca, na ile wzorzec występujących korelacji w próbie odpowiada korelacjom oczekiwanym na podstawie hipotetycznego modelu przyczyn i skutków pomiędzy tymi zmiennymi. 
Zazwyczaj wskaźniki dopasowania przyjmują wartości od 0 do 1, gdzie 1 oznacza model doskonale dopasowany. Wyjątek stanowi RMSEA, gdzie im niższa wartość wskaźnika, tym lepsze dopasowanie modelu (0 oznacza model doskonale dopasowany).
Wyróżnia się następujące wskaźniki dopasowania modelu:

</doc>
<doc id="3980162" url="https://pl.wikipedia.org/wiki?curid=3980162" title="Rezerwat przyrody Wieleń">
Rezerwat przyrody Wieleń



</doc>
<doc id="3980163" url="https://pl.wikipedia.org/wiki?curid=3980163" title="Rezerwat przyrody Jezioro Piekiełko">
Rezerwat przyrody Jezioro Piekiełko



</doc>
<doc id="3980165" url="https://pl.wikipedia.org/wiki?curid=3980165" title="Rezerwat przyrody Mszar koło Starej Dobrzycy">
Rezerwat przyrody Mszar koło Starej Dobrzycy



</doc>
<doc id="3980166" url="https://pl.wikipedia.org/wiki?curid=3980166" title="Rezerwat przyrody Jezioro Iłowatka">
Rezerwat przyrody Jezioro Iłowatka



</doc>
<doc id="3980167" url="https://pl.wikipedia.org/wiki?curid=3980167" title="Historyja majho życcia">
Historyja majho życcia

„Historyja majho życcia”, znany także jako Historyja majho žyccia oraz Story Of My Life – utwór białoruskiego zespołu muzycznego Navi wydany 7 marca 2017 roku pod szyldem wytwórni MediaCube Music i umieszczony na trzeciej płycie studyjnej grupy zatytułowanej "Illuminacija". Autorem i producentem utworu jest Arciom Łukianienka. 30 listopada 2016 roku ukazał się oficjalny teledysk do piosenki, za którego reżyserię odpowiadał Alaksandr Tabolski.
W styczniu 2017 roku utwór wygrał finał krajowych eliminacji eurowizyjnych po zdobyciu największej liczby 18 punktów w głosowaniu jurorów i telewidzów (w stosunku głosów 50:50), dzięki czemu został propozycją reprezentującą Białoruś w 62. Konkursie Piosenki Eurowizji organizowanym w Kijowie. Piosenka została tym samym pierwszą białoruskojęzyczną piosenką w historii konkursu, choć jej tytuł zmieniono finalnie na „Story Of My Life” celem ułatwienia komentatorom konkursowym jego wymowy. Utwór został zaprezentowany przez zespół w drugim półfinale konkursu jako czternasty w kolejności. Grupa zajęła dziewiąte miejsce ze 110 punktami, dzięki czemu awansowała do finału, w którym zaprezentowała utwór jako trzeci w kolejności i uplasowała się na 17. pozycji z 83 punktami.
Lista utworów.
Digital download

</doc>
<doc id="3980171" url="https://pl.wikipedia.org/wiki?curid=3980171" title="Rezerwat przyrody Wrzosowiska Cedyńskie">
Rezerwat przyrody Wrzosowiska Cedyńskie



</doc>
<doc id="3980172" url="https://pl.wikipedia.org/wiki?curid=3980172" title="Rezerwat przyrody Brunatna Gleba">
Rezerwat przyrody Brunatna Gleba



</doc>
<doc id="3980173" url="https://pl.wikipedia.org/wiki?curid=3980173" title="Jan Bednarczyk">
Jan Bednarczyk

Jan Leszek Bednarczyk (ur. 20 kwietnia 1950 w Bukowej) – polski ekonomista specjalizujący się w polityce finansowej i bankowości, nauczyciel akademicki, w latach 1996–2002 prorektor Politechniki Radomskiej im. Kazimierza Pułaskiego.
Życiorys.
W 1973 ukończył studia na Wydziale Nauk Ekonomicznych Uniwersytetu Warszawskiego. Doktoryzował się tamże w 1979 na podstawie rozprawy zatytułowanej "Współczesne problemy brytyjskiego systemu pieniężno-kredytowego w świetle dyskusji nad teorią pieniądza". Stopień naukowy doktora habilitowanego uzyskał na UW w 1990 w oparciu o pracę pt. "Polityka pieniężna przeciw inflacji. Studium gospodarki kapitalistycznej". Specjalizuje się w polityce finansowej i bankowości.
W 1978 został zatrudniony w Wyższej Szkole Inżynierskiej w Radomiu, przekształconej następnie w Politechnikę Radomską i Uniwersytet Technologiczno-Humanistyczny im. Kazimierza Pułaskiego. W 1992 objął stanowisko profesora nadzwyczajnego i został kierownikiem Katedry Bankowości, przekształconej w 2003 w Katedrę Polityki Ekonomicznej i Bankowości. W latach 1996–2002 był prorektorem Politechniki Radomskiej im. Kazimierza Pułaskiego ds. rozwoju kadry i współpracy z zagranicą. W 2012 wybrany na dziekana Wydziału Nauk Ekonomicznych, który w kwietniu 2016 zmienił nazwę na Wydział Nauk Ekonomicznych i Prawnych. W 2016 uzyskał reelekcję na kadencję 2016–2020. W 1998 objął ponadto stanowisko profesora nadzwyczajnego na Politechnice Świętokrzyskiej (związany z Katedrą Ekonomii i Finansów).
W latach 1990–1998 pracował w Banku Energetyki. W latach 1998–1999 był przewodniczącym rady nadzorczej spółki ZEORK w Skarżysku-Kamiennej.
W 2001 odznaczony Złotym Krzyżem Zasługi. Otrzymał również Medal Komisji Edukacji Narodowej.

</doc>
<doc id="3980175" url="https://pl.wikipedia.org/wiki?curid=3980175" title="Team Wibatech Fuji">
Team Wibatech Fuji



</doc>
<doc id="3980177" url="https://pl.wikipedia.org/wiki?curid=3980177" title="Margaretka">
Margaretka



</doc>
<doc id="3980178" url="https://pl.wikipedia.org/wiki?curid=3980178" title="Whirlpool–Author">
Whirlpool–Author



</doc>
<doc id="3980180" url="https://pl.wikipedia.org/wiki?curid=3980180" title="Piesniary">
Piesniary

Piesniary (), znany także jako Liawony () – białoruski zespół muzyczny założony w 1969 roku przez gitarzystę Władimira Muliawina.
Historia zespołu.
Zespół Piesniary powstał w 1969 roku, początkowo muzycy występowali pod nazwą Liawony. W 1971 roku grupa wydała swój debiutancki album studyjny, a w 1974 roku ukazała się ich druga płyta długogrająca. W 1976 roku zagrali trasę koncertową po Stanach Zjednoczonych, występowali tam razem z innymi folkowym zespołem, The New Christy Minstrels. W 1978 roku ukazały się dwie nowe płyty studyjne zespołu.
W 1979 roku zespół został wyróżniony tytułem Zasłużonego Artysty Związku Radzieckiego. W 1983 roku premierę miała ich płyta koncertowa zatytułowana "Zaczarowannaja moja". W 2001 roku zespół wydał płytę zatytułowaną "Molodost moja...".
26 stycznia 2003 roku Władimir Muliawin uległ śmiertelnemu wypadkowi samochodowemu, przez co oryginalny skład zespołu zakończył działalność. Obecnie trzy różne zespoły występują pod nazwą Piesniary: Białorusky Narodowy Zespół „Piesniary”, Białoruskie Piesniary (założony przez byłego saksofonistę z oryginalnego składu, Władisława Misewicza) oraz Piesniary, którego liderem jest były wokalista oryginalnego składu, Leanid Barkiewicz. Każda z grup koncertuje oraz gra utwory z repertuaru pierwotnego zespołu.
Skład.
Skład zespołu kilkukrotnie ulegał zmianom.

</doc>
<doc id="3980182" url="https://pl.wikipedia.org/wiki?curid=3980182" title="Stowarzyszenie „Żertwa”">
Stowarzyszenie „Żertwa”



</doc>
<doc id="3980183" url="https://pl.wikipedia.org/wiki?curid=3980183" title="Żertwa (stowarzyszenie)">
Żertwa (stowarzyszenie)



</doc>
<doc id="3980184" url="https://pl.wikipedia.org/wiki?curid=3980184" title="Memoriał Andrzeja Trochanowskiego 2017">
Memoriał Andrzeja Trochanowskiego 2017

29. edycja wyścigu kolarskiego Memoriał Andrzeja Trochanowskiego odbyła się w dniu 1 maja 2017 roku i liczyła 168,8 km. Start i meta wyścigu miały miejsce w Baboszewie. Wyścig figurował w kalendarzu cyklu UCI Europe Tour, posiadając kategorię UCI 1.2.

</doc>
<doc id="3980187" url="https://pl.wikipedia.org/wiki?curid=3980187" title="This Is Love">
This Is Love

This Is Love – utwór greckiej piosenkarki Dimitry „Demy” Papadei wydany w formie singla 6 marca 2017 roku pod szyldem Panik Records. Utwór skomponował i wyprodukował Dimitris Kontopulos, natomiast tekst napisali Romy Papadea i John Ballard.
W styczniu 2017 roku ogłoszono, że zostanie zorganizowany konkurs na piosenkę dla Demy, wybranej na reprezentantkę Grecji w 62. Konkursie Piosenki Eurowizji organizowanym w Kijowie. 6 marca odbył się finałowy koncert, podczas którego utwór „This Is Love” zdobył największe poparcie telewidzów oraz jurorów (w stosunku głosów 70:30), dzięki czemu został eurowizyjną propozycją dla Demy. Numer zostanie wykonany przez piosenkarkę 9 maja w pierwszym półfinale Konkursu Piosenki Eurowizji jako dziesiąty w kolejności.
12 marca 2017 roku ukazał się oficjalny teledysk do piosenki, za którego reżyserię odpowiadał Jiannis Papadakos. W kwietniu premierę miała greckojęzyczna wersja utworu – „Oso zo”.
Lista utworów.
Digital download

</doc>
<doc id="3980189" url="https://pl.wikipedia.org/wiki?curid=3980189" title="Susanna Wright">
Susanna Wright

Susanna Wright (ur. 1697, zm. 1784) – poetka amerykańska. Pochodziła z rodziny kwakierskiej. Urodziła się w Lancashire w Anglii 4 sierpnia 1697. Była córką Johna Wrighta i Patience (Gibson) Wright. W 1714 jej rodzice wyemigrowali do Ameryki. Ją samą pozostawili w Anglii dla dokończenia edukacji. Ojciec był z zawodu gorseciarzem i sprawował funkcje duchownego. Osiedli w Chester w Pensylwanii, gdzie John założył sklep. Nie wiadomo, kiedy dokładnie dołączyła do rodziny. Gdy Patience Wright zmarła w 1722, Susanna prowadziła ojcu dom. W tym czasie John zaczął zarabiać jako przewoźnik promowy. Miejscowość ta zaczęła być nazywana Wright's Ferry. Obecnie jest to miasto Columbia. W 1745 Susanna otrzymała dom i posiadłość od niejakiego Samuela Blunstona. Nie wiadomo, jakie były ich wzajemne relacje, ale mogli być kochankami. Susanna nigdy nie wyszła za mąż. Zmarła 1 grudnia 1784. Pisała wiersze liryczne, jak "Anna Boylens Letter to King Henry the 8th" (c.1750), "On the Benefit of Labour"(c.1750), "To Eliza Norrisat Fairhill" (c.1750) i "My Own Birthday August 4th 1761" (c.1761).

</doc>
<doc id="3980190" url="https://pl.wikipedia.org/wiki?curid=3980190" title="Anne Whitney">
Anne Whitney

Anne Whitney (ur. 1821, zm. 1915) – rzeźbiarka i poetka amerykańska. Urodziła się 2 września 1821 w Watertown w stanie Massachusetts. Jej rodzicami byli farmerzy Nathaniel Whitney i jego żona Sarah Stone Whitney. W 1859 wydała tom wierszy zatytułowany "Poems". W 1860 została zawodową rzeźbiarką. Otworzyła atelier w Watertown. Po czterech latach nauki za granicą w 1872 (lub 1876) przeniosła studio do Bostonu. Wykonała między innymi posąg Samuela Adamsa eksponowany na Kapitolu w Waszyngtonie i pomnik Leifa Erikssona w Bostonie. Zmarła 23 stycznia 1915.

</doc>
<doc id="3980194" url="https://pl.wikipedia.org/wiki?curid=3980194" title="Andrzej Rumian">
Andrzej Rumian



</doc>
<doc id="3980195" url="https://pl.wikipedia.org/wiki?curid=3980195" title="Jan Sukiennik">
Jan Sukiennik

Jan Sukiennik (ur. 1980 w Warszawie) – polski architekt.
Życiorys.
Absolwent Wydziału Architektury Politechniki Warszawskiej (2006). Studiował również w Pratt Institute na Brooklynie oraz na uczelni ETSAM w Madrycie. Pierwszą praktykę studencką odbył w pracowni Bulanda Mucha Architekci. Kolejne doświadczenia zawodowe zdobywał w firmach Pagnamenta Torriani Architects (Nowy Jork) i Inglada-Arevalo Arquitectos (Madryt).
W 2007 r. założył wspólnie z Zofią Strumiłło-Sukiennik pracownię 307kilo. Jest współlaureatem Nagrody Architektonicznej Polityki oraz był nominowany do Nagrody Unii Europejskiej w konkursie architektury współczesnej im. Miesa van der Rohe za projekt Służewskiego Domu Kultury. Jest współautorem m.in. wystawy stałej Muzeum Warszawskiej Pragi (wspólnie z Charlie Koolhaas), aranżacji Łódź Design Festival, Klubu Kultury na Saskiej Kępie, wystawy „Warszawa w Budowie 5”.
W latach 2012–2015 był wiceprezesem ds. rozwoju w Zarządzie Oddziału Warszawskiego Stowarzyszenia Architektów Polskich (SARP), a w kadencji 2015–2019 sędzią konkursowym SARP.

</doc>
<doc id="3980199" url="https://pl.wikipedia.org/wiki?curid=3980199" title="Pará">
Pará

Miejsca:
Technika:
Zobacz też:

</doc>
<doc id="3980201" url="https://pl.wikipedia.org/wiki?curid=3980201" title="Hannah Griffitts">
Hannah Griffitts

Hannah Griffitts (ur. 1727, zm. 1817) – poetka amerykańska. Wywodziła się z rodziny kwakierskiej. Jest znana przede wszystkim jako autorka wiersza "The Female Patriots", napisanego w 1768 w proteście przeciwko nowym brytyjskim regulacjom podatkowym i celnym w koloniach amerykańskich Sugar Act (1765) i Townsend Duties (1767).

</doc>
<doc id="3980203" url="https://pl.wikipedia.org/wiki?curid=3980203" title="Shirley Kaufman">
Shirley Kaufman

Shirley Kaufman (ur. 1923, zm. 2016) – poetka amerykańska.
Życiorys.
Shirley Kaufman urodziła się 5 czerwca 1923 w Seattle. Byłą córką Josepha Pincusa i Nellie (Nechamy) Freeman. Jej rodzice byli żydowskimi emigrantami z Polski. Matka pochodziła z Brześcia Litewskiego, a ojciec z Ulanowa. Pobrali się w Ameryce w 1921. Shirley dorastała w Seattle. Studiowała na Uniwersytecie Kalifornijskim w Los Angeles. Bakalaureat z literatury angielskiej otrzymała w 1944. W 1946 wyszła za mąż za doktora Bernarda Kaufmana, Juniora, kardiologa z San Francisco. Mieli trzy córki, Sharon (ur. 1948), Joan (ur. 1950) i Deborę (Deborah, ur. 1955). W 1974 rozwiodła się. Następnie poślubiła Hillela Matthew Daleskiego, profesora literatury angielskiej na Uniwersytecie Hebrajskim w Jerozolimie. Przeprowadziła się do Izraela. Zmarła 25 września 2016 w San Francisco.
Twórczość.
Shirley Kaufman zadebiutowała tomikiem "The Floor Keeps Turning" (1970). W 1973 wydała drugi zbiorek, zatytułowany "Gold Country".
Przypisy.
 

</doc>
<doc id="3980204" url="https://pl.wikipedia.org/wiki?curid=3980204" title="Benjamin Boyce">
Benjamin Boyce

Benjamin John Boyce (ur. 23 sierpnia 1968 w Edgware) – brytyjski piosenkarz pop, członek angielsko-holenderskiego boysbandu Caught in the Act.
Życiorys.
Urodził się w Edgware, w Londynie, jako syn wiolonczelisty i pianistki. Po rozdzieleniu rodziców mieszkał z matką w Holandii, aż do 16 roku życia. Pracował jako pomywacz i kelner. Następnie studiował projekt graficzny w Kanadzie. 
Początkowo chciał być i wyjechał do Stanów Zjednoczonych. Jednak wrócił do Holandii, gdzie brał udział w reklamach i filmach telewizyjnych.
W 1992 roku podczas przesłuchania został odkryty przez Franka Kroma i zaproszony do castingu boysbandu. Menadżer Cees van Leeuwen przyjął go do zespołu Caught in the Act (CITA). W latach 1995-98 CITA nagrał kilka hitów, w tym "Love Is Everywhere", "Let This Love Begin" czy "Don’t Walk Away", i sprzedał ponad 20 milionów płyt, otrzymała 15 złotych płyt i dwie platynowe płyty. 16 sierpnia 1998 zespół rozpadł się, ku rozczarowaniu ich fanów.
Po rozpadzie CITA, Boyce przeniósł się do Kolonii i próbował zaistnieć jako wokalista solowy. W 1999 roku nakładem wydawnictwa Epic ukazał się jego solowy album "Benjamin Boyce", który wypromowały dwa single "Change" i "10,000 Light Years".
Wystąpił w operach mydlanych RTL: "Gute Zeiten, schlechte Zeiten" ("Dobre czasy, złe czasy", 1994) i "Unter Uns" ("Między nami", 29 i 30 grudnia 2000). Wziął także udział w niemieckiej komedii "Kto całuje pannę młodą?" ("Wen küsst die Braut?", 2002), programie ProSieben "Comeback – Die große Chance" (2004), gdzie zajął drugie miejsce za Chrisem Normanem, byłym wokalistą zespołu Smokie. W 2004 roku w Niemczech wylansował przebój "Where Is Your Love". 11 kwietnia 2010 roku był uczestnikiem programu VOX "Das perfekte Dinner" z Oli.P, a w kwietniu 2012 brał udział w programie "The Winner Is …". 12 października 2012 roku ukazał się singiel "Whatever You’re Looking For", a 30 września 2016 roku miał premierę singiel "I'm Free".
12 października 2007 roku urodziła się jego córka Natalia Sofi Louis Boyce. 

</doc>
<doc id="3980207" url="https://pl.wikipedia.org/wiki?curid=3980207" title="Impact Wrestling Against All Odds">
Impact Wrestling Against All Odds

TNA Against All Odds – zakończony cykl gal wrestlingu produkowany przez federację Total Nonstop Action Wrestling (TNA, obecnie Impact Wrestling) w latach 2005–2012.
W chronologię wchodziło osiem wydarzeń nadawanych w systemie pay-per-view. Zakończenie cyklu ogłoszono w styczniu 2013.
Wyniki.
2005.
Against All Odds (2005) – gala wrestlingu wyprodukowana przez Total Nonstop Action Wrestling (TNA). Odbyła się 13 lutego 2005 w Impact Zone w Orlando na Florydzie. Była to pierwsza gala z cyklu Against All Odds oraz drugie wydarzenie pay-per-view TNA w 2005 roku.
Karta głównej części gali oferowała osiem walk, a dwa dodatkowe starcia odbyły się podczas półgodzinnego pre-showu. Na gali odbył się pierwszy w historii Full Metal Mayhem match.
2006.
Against All Odds (2006) – gala wrestlingu wyprodukowana przez Total Nonstop Action Wrestling (TNA). Odbyła się 12 lutego 2006 w Impact Zone w Orlando na Florydzie. Była to druga gala z cyklu Against All Odds oraz drugie wydarzenie pay-per-view TNA w 2006 roku.
W karcie części głównej gali znalazło się osiem walk, a dwa dodatkowe starcia odbyły się podczas pre-showu wydarzenia.
2007.
Against All Odds (2007) – gala wrestlingu wyprodukowana przez Total Nonstop Action Wrestling (TNA). Odbyła się 11 lutego 2007 w Impact Zone w Orlando na Florydzie. Była to trzecia gala z cyklu Against All Odds oraz drugie wydarzenie pay-per-view TNA w 2007 roku.
Karta gali składała się z dziewięciu walk; oprócz nich podczas pre-showu odbyło się dodatkowe starcie drużynowe.
2008.
Against All Odds (2008) – gala wrestlingu wyprodukowana przez Total Nonstop Action Wrestling (TNA). Odbyła się 10 lutego 2008 w Impact Zone w Orlando na Florydzie. Była to czwarta gala z cyklu Against All Odds oraz drugie wydarzenie pay-per-view TNA w 2008 roku.
Karta wydarzenia oferowała dziewięć walk; dwa dodatkowe starcia – tzw. dark matche – nie zostały wyemitowane.
2009.
Against All Odds (2009) – gala wrestlingu wyprodukowana przez Total Nonstop Action Wrestling (TNA). Odbyła się 8 lutego 2009 w Impact Zone w Orlando na Florydzie. Była to piąta gala z cyklu Against All Odds oraz drugie wydarzenie pay-per-view TNA w 2009 roku.
Na kartę wydarzenia składało się osiem walk.
2010.
Against All Odds (2010) – gala wrestlingu wyprodukowana przez Total Nonstop Action Wrestling (TNA). Odbyła się 14 lutego 2010 w Impact Zone w Orlando na Florydzie. Była to szósta gala z cyklu Against All Odds oraz drugie wydarzenie pay-per-view TNA w 2010 roku.
W karcie gali znalazło się dziewięć walk. Siedem z nich było starciami turniejowymi 8 Card Stud Tournament; zwycięzca turnieju otrzymałby prawo do walki z posiadaczem TNA World Heavyweight Championship na gali Lockdown.
Turniej 8 Card Stud
2011.
Against All Odds (2011) – gala wrestlingu wyprodukowana przez Total Nonstop Action Wrestling (TNA). Odbyła się 13 lutego 2011 w Impact Zone w Orlando na Florydzie. Była to siódma gala z cyklu Against All Odds oraz drugie wydarzenie pay-per-view TNA w 2011 roku.
Karta gali oferowała dziewięć walk.
2012.
Against All Odds (2012) – gala wrestlingu wyprodukowana przez Total Nonstop Action Wrestling (TNA). Odbyła się 12 lutego 2012 w Impact Zone w Orlando na Florydzie. Była to ósma i ostatnia gala z cyklu Against All Odds oraz drugie wydarzenie pay-per-view TNA w 2012 roku.
Karta gali oferowała osiem walk.

</doc>
<doc id="3980208" url="https://pl.wikipedia.org/wiki?curid=3980208" title="Against All Odds (2005)">
Against All Odds (2005)



</doc>
<doc id="3980209" url="https://pl.wikipedia.org/wiki?curid=3980209" title="Against All Odds (2006)">
Against All Odds (2006)



</doc>
<doc id="3980210" url="https://pl.wikipedia.org/wiki?curid=3980210" title="Against All Odds (2007)">
Against All Odds (2007)



</doc>
<doc id="3980211" url="https://pl.wikipedia.org/wiki?curid=3980211" title="Against All Odds (2008)">
Against All Odds (2008)



</doc>
<doc id="3980212" url="https://pl.wikipedia.org/wiki?curid=3980212" title="Against All Odds (2009)">
Against All Odds (2009)



</doc>
<doc id="3980213" url="https://pl.wikipedia.org/wiki?curid=3980213" title="Against All Odds (2010)">
Against All Odds (2010)



</doc>
<doc id="3980214" url="https://pl.wikipedia.org/wiki?curid=3980214" title="Against All Odds (2011)">
Against All Odds (2011)



</doc>
<doc id="3980215" url="https://pl.wikipedia.org/wiki?curid=3980215" title="Against All Odds (2012)">
Against All Odds (2012)



</doc>
<doc id="3980218" url="https://pl.wikipedia.org/wiki?curid=3980218" title="Against All Odds (TNA)">
Against All Odds (TNA)



</doc>
<doc id="3980219" url="https://pl.wikipedia.org/wiki?curid=3980219" title="Tadeusz Cholewicki">
Tadeusz Cholewicki

Tadeusz Jan Cholewicki (ur. 23 października 1907 w Warszawie, zm. 27 kwietnia 1988 tamże) – polski inżynier elektrotechniki teoretycznej.
Życiorys.
Po ukończeniu w 1925 gimnazjum humanistycznego rozpoczął studia na Wydziale Matematycznym Uniwersytetu Warszawskiego, w 1925 uzyskał stopień magistra filozofii w zakresie matematyki. Następnie odbył służbę wojskową, a po przejściu do rezerwy rozpoczął studia na Wydziale Elektrycznym Politechniki Warszawskiej. W 1935 przedstawił pracę dyplomową dotyczącą prądów silnych i uzyskał dyplom inżyniera elektryka, a następnie rozpoczął pracę na stanowisku inżyniera budowy sieci trakcyjnej w Towarzystwie Elektryfikacji Kolei. W 1938 został zastępcą naczelnika wydziału elektrowni miejskiej i pełnił tę funkcję również podczas II wojny światowej, od 1942 do 1944 pracował jako starszy asystent w Szkole Technicznej II stopnia. Po zakończeniu działań wojennych w styczniu 1945 został członkiem Grupy Operacyjnej Komitetu Ekonomicznego Rady Ministrów. W 1949 objął stanowisko starszego asystenta na Wydziale Elektrycznym Politechniki Warszawskiej, następnie awansował na stanowisko adiunkta, a później zastępcy profesora, Równocześnie od 1952 pracował w Zakładzie Elektrotechniki Teoretycznej Polskiej Akademii Nauk. W 1954 został kierownikiem Katedry Elektrotechniki Teoretycznej, a także na dwuletnią kadencję objął funkcję dziekana Wydziału Elektrycznego i sekretarza Senatu Politechniki Warszawskiej. W 1955 został docentem, trzy lata później odbył trzymiesięczny staż we Francji. Od 1959 należał do Société française des électriciens w Paryżu. W 1962 uzyskał tytuł profesora nadzwyczajnego, a trzy lata później został wybrany na członka korespondenta Polskiej Akademii Nauk (PAN). Od 1966 przez dwa lata zasiadał w działającej przy Prezydium PAN Radzie Towarzystw Naukowych i Upowszechniania Nauki oraz pełnił funkcję wiceprzewodniczącego Komitetu Elektrotechniki. W 1967 został redaktorem naczelnym serii wydawniczej "Monografie Elektrotechniki Teoretycznej" Wydziału IV PAN oraz zasiadał w Radzie Redakcyjnej kwartalnika "Rozprawy Elektrotechniczne". Od 1969 przez dwa lata pełnił funkcję przewodniczącego Komitetu Elektrotechniki PW, w 1971 został profesorem zwyczajnym, a w 1980 członkiem rzeczywistym PAN.
Tadeusz Cholewicki był pionierem zastosowania teorii macierzy w elektrotechnice oraz algebry macierzy do analizy obwodów liniowych, prowadził także badania nad zastosowaniem teorii układów nieliniowych. Jego dorobek naukowy obejmuje 85 pozycji, w tym 67 prac naukowych i 11 monografii i podręczników. Opublikował cykl prac dotyczących drganiom i periodyczności rozwiązań obwodów nieliniowych, w tym takich, które są opisane równaniem Duffinga. Należał do grona założycieli Polskiego Towarzystwa Elektrotechniki Teoretycznej i Stosowanej.
Spoczywa na cmentarzu Powązkowskim w Warszawie (kw. 28, rząd 3, grób 17).

</doc>
<doc id="3980223" url="https://pl.wikipedia.org/wiki?curid=3980223" title="Blok z Cascajal">
Blok z Cascajal

Blok z Cascajal – serpentynitowy blok, odkryty w 1999 roku w żwirowni w Cascajal w meksykańskim stanie Veracruz. Pokryty jest inskrypcją, która może być najstarszym znanym obecnie przykładem użycia pisma na kontynencie amerykańskim.
Blok ma 36 cm wysokości, 21 cm szerokości i 13 cm grubości. Został odnaleziony wśród kamiennego gruzu przez robotników budujących drogę wraz z fragmentami ceramiki, na podstawie których datuje się go na około 900 rok p.n.e. Ze względu na niejasne okoliczności jego odkrycia i nieznany kontekst archeologiczny autentyczność bloku jest przedmiotem sporu wśród badaczy.
Na kamieniu wyryta została licząca w sumie 62 znaki inskrypcja, do zapisu której użyto 28 różnych symboli hieroglificznych. Inskrypcji nie udało się dotychczas rozszyfrować, a sam jej wygląd jest całkiem odmienny od wszystkich znanych późniejszych mezoamerykańskich zabytków epigraficznych, tekst pisany bowiem jest w poziomych liniach, a nie w kolumnach. Nie odnaleziono dotychczas także żadnych innych zabytków piśmiennictwa z tak wczesnego okresu.

</doc>
<doc id="3980224" url="https://pl.wikipedia.org/wiki?curid=3980224" title="2017 w lekkoatletyce">
2017 w lekkoatletyce

2017 w lekkoatletyce – prezentacja sezonu 2017 w lekkoatletyce.
Najważniejszą imprezą sezonu były rozegrane na początku sierpnia mistrzostwa świata w Londynie.

</doc>
<doc id="3980227" url="https://pl.wikipedia.org/wiki?curid=3980227" title="Alice Williams Brotherton">
Alice Williams Brotherton

Alice Williams Brotherton (ur. 1848, zm. 1930) – poetka amerykańska.
Życiorys.
Urodziła się 4 kwietnia 1848 w Cambridge w stanie Indiana. Mieszkała w Cincinnati w stanie Ohio. Jej rodzicami byli Alfred Baldwin Williams i Ruth Hoge Johnson. Wyszła za mąż za Williama Ernesta Brothertona. Wydała tomiki "Beyond the Veil" (1886) i "The Sailing of King Olaf, and Other Poems" (1887). Tworzyła sonety. Jeden z nich poświęciła Williamowi Szekspirowi. Pisała też hymny religijne, jest między innymi autorką utworu "Consider the Lilies, How Stately They Grow".

</doc>
<doc id="3980228" url="https://pl.wikipedia.org/wiki?curid=3980228" title="La Borsa">
La Borsa

La Borsa, znana też jako Exchange Buildings – XIX-wieczny budynek w Valletcie na Malcie, w którym mieści się Maltańska Izba Handlu, Przedsiębiorczości i Przemysłu ("The Malta Chamber of Commerce, Enterprise and Industry").
Na miejscu zajmowanym przez La Borsa oryginalnie stał budynek należący do przeoratu Kastylii. W roku 1853 budynek został przekazany The Malta Chamber of Commerce and Enterprise, utworzonej w roku 1848. Został zburzony, a na jego miejscu zbudowano nowy, zaprojektowany przez maltańskiego architekta Giuseppe Bonavię. Praca została podjęta przez budowniczego Michelangelo Azzopardiego, i budynek został oddany do użytku w marcu 1857 roku. Znajdują się w nim, między innymi, Lewis Farrugia Courtyard, Sir Agostino Portelli Hall, Aula Conciliaris (Sala Rady), Banif Lecture Hall oraz Sala Zebrań BOV.
Budynek zaliczony jest przez Malta Environment and Planning Authority do narodowych pomników stopnia 1.
Architektura budowli.
Budynek La Borsa został zaprojektowany przez Giuseppe Bonavię w stylu neoklasycznym. Jego wygląd kontrastuje z tradycyjną architekturą Valletty. Fasada posiada imponującą symetryczną kolumnadę w stylu jońskim. W budynku są trzy kondygnacje ponad poziomem ulicy, oraz jedna podziemna. Budynek jest lekki i elegancki jednocześnie.

</doc>
<doc id="3980230" url="https://pl.wikipedia.org/wiki?curid=3980230" title="Stephen V. Harkness">
Stephen V. Harkness

Stephen Vanderburgh Harkness (ur. 18 listopada 1818 w Fayette, zm. 6 marca 1888 w Punta Gorda) – amerykański biznesmen z Cleveland, współzałożyciel Standard Oil Company (wraz z Johnem D. Rockefellerem), do swojej śmierci dyrektor tego przedsiębiorstwa.
Życiorys.
Wczesne życie.
Jego ojcem był David M. Harkness, matką Martha Cook. Matka zmarła, zanim skończył dwa lata, i David przeniósł się z rodziną do miejscowości Milan w północno-wschodniej części stanu Ohio, gdzie poślubił Elizabeth Ann Caldwell Morrison (która urodziła mu syna, Daniela). Gdy David zmarł w 1825, Elizabeth wraz z rodziną powróciła do stanu Nowy Jork i osiadła w hrabstwie Seneca, gdzie poślubiła Isaaca Flaglera, prezbiterianina z Milton, i miała z nim syna Henry’ego Flaglera.
Kariera.
W wieku 21 lat, po zakończeniu praktyk w zawodzie rymarza, Stephen Harkness przeprowadził się do Bellevue w stanie Ohio ze swoim wujem Lamonem. Stephen pracował jakiś czas jako rymarz, ale w 1855 założył destylarnię w Monroeville w stanie Ohio, która okazała się sukcesem. W 1864 Stephen Harkness utworzył spółkę z Wm. Halsey Doan mającą na celu transport ropy naftowej do rafinerii co uczyniło go całkiem zamożnym człowiekiem.
W 1866 sprzedał swoje przedsiębiorstwa założone w Monroeville i przeniósł się na Milllionaires Row (obecnie Euclid Avenue) w Cleveland. Tam utworzył The Euclid Avenue National Bank oraz był prezesem Belt Mining Company.
Harkness zainwestował wraz z Henrym Flaglerem i Johnem D. Rockefellerem w spółkę Rockefeller, Andrews &amp; Flagler, poprzedniczkę firmy Standard Oil. Harkness został drugim pod względem wielkości udziałowcem firmy, a sukces firmy uczynił go niezwykle bogatym. Pomimo że uczestniczył w spółce na zasadzie cichego partnerstwa, był członkiem Rady Dyrektorów Standard Oil aż do swojej śmierci w 1888.
Stephen Harkness brał udział w rozwoju Cleveland. Współpracował z Charlesem F. Brushem i Rockefellerem w celu wybudowania Cleveland Arcade, jednej z pierwszych galerii handlowych w Stanach Zjednoczonych, wzorującej się na Galerii Wiktora Emanuela II w Mediolanie.
Życie prywatne.
W 1842 ożenił się z Laurą Osbourne. Mieli troje dzieci:
Laura zmarła 24 sierpnia 1852 i została pochowana w Bellevue w stanie Ohio. Dwa lata później Stephen poślubił Annę M. Richardson. Mieli troje dzieci:
Stephen W. Harkness zmarł na pokładzie swojego jachtu. Stephen i Anna Harknessowie zostali pochowani w Cleveland na cmentarzu Like View obok Johna D. Rockefellera.
Filantropia.
Po śmierci Stephena jego druga żona Anna M. Harkness utworzyła Commonwealth Fund, fundację mającą na celu wspieranie ochrony zdrowia. Pod kierownictwem ich drugiego syna, Edwarda Harknessa, fundacja poczyniła szereg donacji, których wartość przekroczyła 129 milionów dolarów (ekwiwalent 2 miliardów dolarów w 2005). Fundacja była głównym donatorem Nowojorskiej Biblioteki Publicznej, innym razem przyczyniła się do powstania kolekcji sztuki starożytnego Egiptu w Metropolitan Museum of Art.
Edward utworzył także dwie organizacje w Wielkiej Brytanii, Harkness Fellowships oraz w 1930 Pilgrim Trust z kapitalizacją ponad 2 milionów funtów, w podziękowaniu za udział Wielkiej Brytanii w I wojnie światowej oraz w celu podkreślenia związku z krajem jego przodków. Obecne działania Pilgrim Trust mają na celu, ochronę ważnych ze względów historycznych i kulturowych obiektów na terenie Wielkiej Brytanii, promocję sztuki i edukacji.
Inne donacje to: Harkness House, studencka wspólnota na Oberlin College, St. Salvator’s Hall na Uniwersytecie w St Andrews, Harkness Chapel na Connecticut College, Butler Library na Uniwersytecie Columbia. Pani Harkness w celu upamiętnienia jej męża pomogła w utworzeniu jednego z pawilonów szpitala Columbia University Medical Center. Dzięki pomocy Stephena Harknessa powstały domy studenckie przy Uniwersytecie Browna, Harvarda, Yale oraz Connecticut College. Na Uniwersytecie Yale budynki wybudowane dzięki jego pomocy to Memorial Quadrangle, Harkness Tower oraz William L. Harkness Hall. Edward Harkness przekazał środki na utworzenie Yale School of Drama oraz wybudowanie teatru dla tej szkoły.
Fundusze Harknessa zostały także przekazane szeregowi szkół z internatem, wspierając implementację rewolucyjnych metod nauczania (metoda Harknessa) zapoczątkowanych w Phillips Exeter Academy, a później wykorzystywanych w St. Paul’s School, Lawrenceville School oraz w Kongswood-Oxford School w West Harford w stanie Connecticut. Harkness wsparł także swoimi funduszami takie szkoły jak Taft School, Hill School oraz Philips Academy.
Synowie Stephena Harknessa Charles i Edward wraz ze swoim kuzynem Williamem L. Harknessem pomagali także w utworzeniu i wzmocnieniu The Third Society, stowarzyszenia znanego później jako Wolf’s Head Society na Uniwersytecie Yale, w 1883. (Kończyli tę uczelnię: William 1881, Charles 1883, Edward 1897). Rodzina Harknessów dokonała donacji na rzecz wybudowania drugiej siedziby stowarzyszenia na York Street w New Haven w stanie Connecticut.

</doc>
<doc id="3980231" url="https://pl.wikipedia.org/wiki?curid=3980231" title="Bastiaan Ragas">
Bastiaan Ragas

Bastiaan Johannes Ragas (ur. 30 czerwca 1971 w Lisse) – holenderski piosenkarz pop, członek anglo-holenderskiego boysbandu Caught in the Act.
Życiorys.
Urodził się i dorastał w Lisse z dwoma starszymi braćmi - Jeroenem i Roefem (1965-2007). Uczęszczał do St. Jozefschool w Lisse. W młodym wieku brał lekcje gry na pianinie i gitarze i miał swój własny zespół w liceum. Po ukończeniu szkoły średniej, w latach 1989-90 z formacją Up With People odbył tournée po Europie, Stanach Zjednoczonych i Meksyku. 
W 1993 roku trafił do boysbandu Caught in the Act. Po początkowych niepowodzeniach grupy, w listopadzie 1994 roku po występie w operze mydlanej RTL "Gute Zeiten, schlechte Zeiten", nastąpił przełom i z czasem Caught in the Act odniósł sukces w Niemczech, Austrii, Azji i Australii, nawet większy niż w Holandii. Do 1998 roku zespół nagrał trzy albumy, sprzedał ponad 20 milionów płyt, a piosenki były prezentowane w niemieckim Top Ten. Koncert pożegnalny miał miejsce 16 sierpnia 1998 w Magdeburgu.
Ze związku z Laurą Vlasblom ma syna Sema Bernarda Laurensa (ur. 8 listopada 2001). 25 czerwca 2005 roku poślubił Antonię Grietje 'Tooske'. Mają trzy córki: Helenę Antonię (ur. 13 lutego 2007), Feline Hanneke (ur. 28 maja 2008), Catharinę Marię Catoo (ur. 7 kwietnia 2010).
Pod koniec roku 2015 grupa Caught in the Act wydała singiel, a w marcu boysband wystąpił w holenderskim programie RTL 4 "Let’s Dance".

</doc>
<doc id="3980233" url="https://pl.wikipedia.org/wiki?curid=3980233" title="Kościół św. Barbary w Jaszkowie">
Kościół św. Barbary w Jaszkowie

Kościół św. Barbary w Jaszkowie – rzymskokatolicki kościół filialny we wsi Jaszkowo, w powiecie śremskim. Należy do dekanatu śremskiego.
Architektura.
Obiekt późnogotycki, z poł. XV wieku. W barokowym ołtarzu głównym widnieją obrazy "Trójcy Świętej" i "świętej Barbary" oraz polichromia z 1951 przedstawiająca sceny z życia św. Barbary. Na ścianach znajdują się tablice epitafijne rodziny Szołdrskich z 1750 i 1866.
Otoczenie.
Obok kościoła stoją: kaplica grobowa Szołdrskich z 2. poł. XIX wieku, zbiorowa mogiła pionierek zgromadzenia Służebniczek, dzwonnica z dwoma dzwonami z 1567 i 1663 oraz drewniana plebania, która mieści Izbę Pamięci bł. Edmunda Bojanowskiego.
Od 11 sierpnia 1871 do 11 sierpnia 1930 w świątyni spoczywały szczątki bł. Edmunda Bojanowskiego, o czym informuje tablica pamiątkowa (zostały przeniesione do sarkofagu w przyklasztornej Kaplicy Najświętszego Serca Pana Jezusa w Luboniu-Żabikowie, która w 1999 r. stała się Sanktuarium Bł. Edmunda Bojanowskiego). Błogosławionego upamiętnia też pomnik przy kościele.
W sąsiedztwie kościoła znajduje się też mogiła zbiorowa pionierek zgromadzenia Sióstr Służebniczek.

</doc>
<doc id="3980234" url="https://pl.wikipedia.org/wiki?curid=3980234" title="The Sailing of King Olaf, and Other Poems">
The Sailing of King Olaf, and Other Poems

The Sailing of King Olaf, and Other Poems – tomik amerykańskiej poetki Alice Williams Brotherton, opublikowany w 1887 w Chicago nakładem oficyny Charles H. Kerr &amp; Company. Zbiorek został opatrzony dedykacją dla matki: "To my Mother to whose inspiration and training all that is best in these pages is due this book is lovingly inscribed." Tom zawiera tytułowy poemat "The Sailing of King Olaf", napisany sekstyną, czyli zwrotką sześciowersową rymowaną ababcc, rondele "Wake-Robin" i "November", sonet "Holy Poverty" i wiele innych wierszy, zebranych w cykle "Carmina Votiva", "Rose Songs" i "The Inner Life".

</doc>
<doc id="3980237" url="https://pl.wikipedia.org/wiki?curid=3980237" title="Czeondoizm">
Czeondoizm



</doc>
<doc id="3980241" url="https://pl.wikipedia.org/wiki?curid=3980241" title="Sezon 2015/2016 w klubowej europejskiej piłce siatkowej mężczyzn">
Sezon 2015/2016 w klubowej europejskiej piłce siatkowej mężczyzn

Sezon 2015/2016 w klubowej europejskiej piłce siatkowej mężczyzn obejmuje rozgrywki o mistrzostwo, puchar i superpuchar państw, których federacje zrzeszone są w Europejskiej Konfederacji Piłki Siatkowej (CEV) oraz puchary europejskie. W Andorze, Gibraltarze, Liechtensteinie, Monako i San Marino nie odbyły się żadne oficjalne seniorskie rozgrywki klubowe.

</doc>
<doc id="3980244" url="https://pl.wikipedia.org/wiki?curid=3980244" title="Indyk i kogut">
Indyk i kogut

Indyk i kogut () – animalistyczny obraz olejny namalowany przez flamandzkiego malarza Paula de Vosa w XVII wieku znajdujący się w zbiorach Muzeum Narodowego w Warszawie.
Opis obrazu.
Obraz ukazuje walkę indyka z kogutem (kury i kurczęta są jakby tłem) na wiejskim, flamandzkim podwórku w sposób doskonały oddając naturalizm upierzenia i póz, charakterystyczny dla tych ptaków. Pióra, mozaika skrzydeł i wachlarzowatego ogona indyka oraz korale jego „naszyjnika” i grzebienia koguta stanowią bardzo dekoracyjne elementy przyciągające uwagę widza. Vos w sposób doskonały przedstawił dramatyzm sceny walki zacietrzewionego koguta z indykiem – podkreślają to dodatkowo dynamika kompozycji, ekspresja ruchu i kolorystyki.
Widoczny w tle piękny, realistyczny flamandzki pejzaż ujawnia wyraźne oddziaływanie rubensowskie.

</doc>
<doc id="3980251" url="https://pl.wikipedia.org/wiki?curid=3980251" title="Renascence, and Other Poems">
Renascence, and Other Poems

Renascence, and Other Poems – debiutancki tomik wierszy amerykańskiej poetki, późniejszej zdobywczyni Nagrody Pulitzera Edny St. Vincent Millay, opublikowany w 1917. Tomik zawiera 19 utworów, w tym wiersz tytułowy i pięcioczęściowy cykl sonetów. Utwór "Renascence" poetka napisała, gdy miała 20 lat.

</doc>
<doc id="3980256" url="https://pl.wikipedia.org/wiki?curid=3980256" title="Małgorzata Pizio-Domicz">
Małgorzata Pizio-Domicz

Małgorzata Pizio-Domicz (ur. 1957) – polska architektka. Laureatka Honorowej Nagrody SARP w 2014 r. za wkład w rozwój polskiej architektury.
Życiorys.
W 1980 r. ukończyła studia architektury na Politechnice Poznańskiej. W 1990 r. wraz ze swoim mężem, Antonim Domiczem, założyła biuro M. i A. Domicz – Pracownia Architektury, z którym ściśle związana jest jej działalność.
Wszystkie ich realizacje powstały w województwie opolskim. Ich projekty cechują się prostotą, ponadczasowością i umiejętnością wpisania się w otoczenie. Jedną z najbardziej znanych realizacji jest przebudowa dawnej stołówki Urzędu Wojewódzkiego na centrum Szkoleniowo-Konferencyjne. Obiekt zyskał sporo przeszkleń, dzięki czemu udało się otworzyć widok na elewację gmachu siedziby Urzędu Wojewódzkiego oraz na wieżę Zamku Piastowskiego. Kolejne ważne budynki zaprojektowane przez Domiczów to biblioteka Caritasu i Centrum Edukacji Artystycznej ArtPunkt. Ten ostatni obiekt wyróżnia się elewacją, którą tworzą półprzezroczyste tafle poliwęglanu.

</doc>
<doc id="3980257" url="https://pl.wikipedia.org/wiki?curid=3980257" title="Stephen Harkness">
Stephen Harkness



</doc>
<doc id="3980262" url="https://pl.wikipedia.org/wiki?curid=3980262" title="Antoni Domicz">
Antoni Domicz

Antoni Domicz (ur. 1954) – polski architekt, laureat Honorowej Nagrody SARP (2014).
Życiorys.
W 1978 r. ukończył studia Wydziale Architektury Politechniki Wrocławskiej. W 1990 r. wraz z żoną, Małgorzatą Pizio-Domicz, założył biuro M. i A. Domicz – Pracownia Architektury, z którym ściśle związana jest jego działalność.
Wszystkie ich realizacje powstały w województwie opolskim. Ich projekty cechują się prostotą, ponadczasowością i umiejętnością wpisania się w otoczenie. Jedną z najbardziej znanych realizacji jest przebudowa dawnej stołówki Urzędu Wojewódzkiego na centrum Szkoleniowo-Konferencyjne. Obiekt zyskał sporo przeszkleń, dzięki czemu udało się otworzyć widok na elewację gmachu siedziby Urzędu Wojewódzkiego oraz na wieżę Zamku Piastowskiego. Kolejne ważne budynki zaprojektowane przez Domiczów to biblioteka Caritasu i Centrum Edukacji Artystycznej ArtPunkt. Ten ostatni obiekt wyróżnia się elewacją, którą tworzą półprzezroczyste tafle poliwęglanu.

</doc>
<doc id="3980266" url="https://pl.wikipedia.org/wiki?curid=3980266" title="1914 and Other Poems">
1914 and Other Poems

1914 and Other Poems – tomik wierszy angielskiego poety Ruperta Brooke’a, uczestnika I wojny światowej, opublikowany w 1915 w Londynie nakładem oficyny Sidgwick &amp; Jackson, Limited. Autor, choć zamyślał o publikacji swoich wierszy w formie książkowej, nie brał udziału w jego zredagowaniu. Zmarł 23 kwietnia wskutek zakażenia krwi. Tomik cieszył się niezwykłym powodzeniem. W 1915 doczekał się aż siedmiu edycji. Zbiorek zawiera między innymi cykl sonetów zatytułowany "1914". Jednym z nich jest najsławniejszy wiersz Brooke’a, "The Soldier".
Zobacz też: Poems by Wilfred Owen.

</doc>
<doc id="3980272" url="https://pl.wikipedia.org/wiki?curid=3980272" title="Edward Murphy">
Edward Murphy



</doc>
<doc id="3980276" url="https://pl.wikipedia.org/wiki?curid=3980276" title="Marek Bielecki (prawnik)">
Marek Bielecki (prawnik)

Marek Bielecki (ur. 24 kwietnia 1975 w Tomaszowie Lubelskim) – polski prawnik, kanonista, doktor habilitowany nauk prawnych w zakresie prawa, profesor nadzwyczajny Katolickiego Uniwersytetu Lubelskiego Jana Pawła II, specjalista w zakresie prawa wyznaniowego, prawa kanonicznego, historii prawa i prawa ruchu drogowego.
Życiorys.
Jest absolwentem Zespołu Szkół Techniczno-Rolniczych w Tomaszowie Lubelskim (1995). W 2000 ukończył na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II studia w zakresie prawa kanonicznego, a w 2001 w zakresie prawa. Tam też w 2005 na podstawie rozprawy napisanej pod kierunkiem Henryka Misztala pt. "Wolność religijna dziecka w prawie polskim" uzyskał stopień naukowy doktora nauk prawnych w zakresie prawa, a w 2016 w oparciu o dorobek naukowy i rozprawę pt. "Stan prawny nieruchomości Archieparchii Przemysko-Warszawskiej w latach 1944–2014" otrzymał stopień doktora habilitowanego nauk prawnych w dyscyplinie prawo. Został adiunktem Wydziału Zamiejscowego Nauk Prawnych i Ekonomicznych Katolickiego Uniwersytetu Lubelskiego w Tomaszowie Lubelskim a następnie profesorem nadzwyczajnym Wydziału Zamiejscowego Prawa i Nauk o Społeczeństwie KUL w Stalowej Woli oraz kierownikiem Katedry Prawa Karnego i Postępowania Karnego na tym wydziale,

</doc>
<doc id="3980282" url="https://pl.wikipedia.org/wiki?curid=3980282" title="Rekordy Europy w sportach wodnych">
Rekordy Europy w sportach wodnych



</doc>
<doc id="3980284" url="https://pl.wikipedia.org/wiki?curid=3980284" title="José Gurruchaga Ezama">
José Gurruchaga Ezama

José Ramón Gurruchaga Ezama SDB (ur. 29 marca 1931 w Barakaldo, zm. 11 kwietnia 2017 w Limie) – peruwiański duchowny katolicki, biskup diecezjalny Huaraz 1987-1996 i Lurín 1996-2006.
Życiorys.
Święcenia kapłańskie otrzymał 11 lutego 1961.
3 stycznia 1987 papież Jan Paweł II mianował go biskupem diecezjalnym Huaraz. 28 lutego tego samego roku z rąk arcybiskupa Luigiego Dosseny przyjął sakrę biskupią. 14 grudnia 1996 mianowany biskupem diecezjalnym Lurín. 17 czerwca 2006 ze względu na wiek na ręce papieża Benedykta XVI złożył rezygnację z zajmowanej funkcji.
Zmarł 11 kwietnia 2017.

</doc>
<doc id="3980287" url="https://pl.wikipedia.org/wiki?curid=3980287" title="Sonety do Orfeusza">
Sonety do Orfeusza

Sonety do Orfeusza (niem. "Die Sonette an Orpheus") – cykl liryczny austriackiego poety Rainera Marii Rilkego, opublikowany w 1923. Został zadedykowany pamięci Wery Ouckamy Knoop, koleżanki córki poety. Składa się z dwóch części i w sumie liczy 55 utworów (26+29). Obok "Elegii duinejskich" należy do najważniejszych i najczęściej tłumaczonych dzieł autora. Na język polski przekładali go między innymi Mieczysław Jastrun i Andrzej Lam. Na angielski cykl przetłumaczyli m.in. J.B. Leishman, Stephen Spender, Stephen Mitchell i Robert Temple.

</doc>
<doc id="3980288" url="https://pl.wikipedia.org/wiki?curid=3980288" title="William Yarrell">
William Yarrell

William Yarrell (ur. 3 czerwca 1784 w Westminster St James, Londyn, zm. 1 września 1856 w Great Yarmouth) – brytyjski wydawca i księgarz, zoolog (ornitolog, ichtiolog), członek Linnean Society i Entomological Society, wiceprzewodniczący i honorowy sekretarz Zoological Society of London, autor m.in. "The history of British fishes" oraz "The history of British birds".
Życiorys.
Był dziewiątym dzieckiem Francisa Yarrella, zamieszkałego w Londynie (parafia St James Westminster), i jego żony, Sarah z d. Blane z Bayford w Hertfordshire. Urodził się 3 czerwca 1784 roku przy St James's Duke Street, gdzie ojciec i wuj prowadzili agencję wydawniczą i księgarnię.
William uczył się w szkole dr. Nicholsona w Ealing. Miał opinię ucznia spokojnego i pracowitego. Po ukończeniu szkoły pracował krótko w firmie bankowej (Herries, Farquhar, &amp; Co.J, 17 listopada 1802 – 30 lipca 1803), gdzie zdobył doświadczenie przydatne w czasie pracy w firmie, przejętej po ojcu. Jego partnerem był Edward Jones – kuzyn i były kolega szkolny.
Korzystał z możliwości podróżowania po Anglii i zaangażowania w polowania i wędkarstwo. Interesując się historią naturalną stale gromadził kolekcję brytyjskich ptaków i ich jaj oraz brytyjskich ryb (była bogata już w 1825 roku). Wysłał wiele okazów ptaków do Thomasa Bewicka, który wykorzystał je przygotowując drzeworyty do swojej znanej ornitologicznej książki. Jako zoolog-hobbysta przeszedł kurs anatomii, co pozwoliło mu – mimo braku formalnego wykształcenia – przygotowywać artykuły drukowane w czasopismach towarzystw naukowych i podjąć trud przygotowania największych dzieł – książek "A History of British Fishes" i "History of British Birds". W gronie jego korespondentów i przyjaciół znaleźli się znani przyrodnicy i wydawcy, m.in. Sir William Jardine, Prideaux John Selby, Leonard Jenyns, John Van Voorst (wydawca), Edward Turner Bennett, Thomas Bell (przewodniczący "Linnean Society"), John Gould (ornitolog), Nicholas Aylward Vigor ("Zoological Journal").
Został członkiem Royal Institution w 1817 roku, a w listopadzie 1825 roku wybrano go na członka Towarzystwa Linneuszowskiego. Od roku śmierci J.R. Forstera (1849) był skarbnikiem oraz wiceprzewodniczącym tego towarzystwa. Był też jednym z pierwszych członków założonego w 1826 roku Towarzystwa Zoologicznego, w którym działał jako przyrodnik i człowiek biznesu oraz Entomological Society of London.
Zmarł w Great Yarmouth 1 września 1856 roku. Został pochowany na rodzinnej części cmentarza w Bayford i upamiętniony w St. James's Church Piccadilly marmurową tablicą z portretem w medalionie wspieranym przez dwa łabędzie, co przypomina jego miłość do ptaków, a szczególnie upamiętnia odkrycie nowego podgatunku łabędzi, nazwanego – na cześć Thomasa Bewicka – "Cygnus columbianus bewickii" (Yarrel, 1830, łabędź czarnodzioby). Zachowane są inne portrety: portret nieznanego autorstwa, będący w posiadaniu prof. Newtona (Cambridge), miniaturowa akwarela, wykonana przez panią Waterhouse Hawkins, litografia w „Ipswich series” (uczczenie spotkania "British Association" w Ipswich, 1849), grawerska kopia (zob. klisza) zdjęcia z roku 1855 (fot. Maull &amp; Polyblank).
Darwin, który otrzymał wiadomość o śmierci W. Yarrella od W.B. Tegetmeiera, wyraził w odpowiedzi ubolewanie, że odszedł „stary i doskonały przyjaciel” („our old &amp; excellent friend”).
Publikacje.
Książki.
"A History of British Fishes" (z ok. 400 drzeworytami) opublikowano po raz pierwszy w 1836 roku (tom 1 i tom 2). W roku 1839 ukazał się suplement do obu tomów, a w 1860 roku – drugi suplement do pierwszego wydania, będący równocześnie pierwszym suplementem do wydania drugiego, z roku 1841. W 1859 roku opublikowano wydanie trzecie, którego współautorem był John Richardson (Sir, 1787–1865).
Książkę Williama Yarrella pt. "History of British Birds" przez wiele lat uznawano za standardowe źródło informacji w dziedzinie ornitologii. Była wydawana sukcesywnie – nowe, kilkustronicowe opisy ptaków (zwykle 4–8, najczęściej sześć), drukowano tak, aby było możliwe ich wstawienie we właściwe miejsca jednego z trzech tomów, wydanych w roku lipcu 1837 roku. Uzupełnienia pierwszego wydania ukazywały się w okresie do maja 1843 roku. Wraz z drugim wydaniem (1845) ukazał się suplement do wydania pierwszego. Książkę wydano po raz trzeci w roku śmierci W. Yarrella (1856). Redaktorem tego wydania był Howard Saunders, który redagował również wydanie czwarte – czterotomowe (tom I – 1871–1874, tom II – 1876–1882, tom III – 1882–1884, tom IV – 1884–1885. Wkład wniósł również Alfred Newton. Spotyka się opinie, że ostatnia wersja jest najlepszą angielską książki nt. ornitologii, jaka kiedykolwiek została opublikowana opublikowana; jest przejrzysta i wszechstronna (zawiera np. informacje z dziedziny biogeografii oraz o anatomii, wyglądzie, diecie, zachowaniach).
Większość lub wszystkie ryciny do wcześniejszych wydań sporządzili Alexander Fussell (grafik) i John Thompson (drzeworytnik, zob. historia drzeworytnictwa w Europie i rola Thomasa Bewicka). Ryciny, zamieszczone w opisach gatunków odkrytych po śmierci Yarrella, zostały sporządzone przez grafików: Edwarda Neale, Charlesa Whympera i J.G. Keulemansa, a wyryte przez braci Dalziel i in.
Artykuły naukowe.
Artykuły naukowe publikował m.in. w "Magazine of Natural History", "Annals and Magazine of Natural History", "Entomological Magazine", "Zoologist" oraz "Transactions of the Linnean Society". Wymieniane są np. tytuły:

</doc>
<doc id="3980290" url="https://pl.wikipedia.org/wiki?curid=3980290" title="Jacek May">
Jacek May

Jacek Miłosław May (ur. 27 czerwca 1956, zm. 7 września 2012 w Poznaniu) – polski architekt i samorządowiec, wiceprezydent miasta Poznania w latach 1990–1998. Radny II kadencji Rady Miasta Poznania w latach 1994–1998 z komitetu "Samorządna Wielkopolska".
Życiorys.
Ukończył w 1985 roku studia na Wydziale Architektury Politechniki Poznańskiej. W latach 1986–88 pracował w Wydziale Gospodarki Przestrzennej Urzędu Wojewódzkiego w Poznaniu. W urządzie Miasta Poznania pracując od 1989 roku pełnił funkcję zastępcy architekta miejskiego. Jako wiceprezydent i zastępca Wojciecha Szczęsnego Kaczmarka odpowiadał m.in. za planowanie przestrzenne i inwestycje miejskie. Koordynował prace związane z uchwaleniem Planu ogólnego zagospodarowania przestrzennego Poznania w 1994 roku. Po zakończeniu działalności w samorządzie zajmował się rynkiem nieruchomości.
Pełnił funkcję kierownika Katedry Architektury i Urbanistyki w Wyższej Szkole Zawodowej „Kadry dla Europy” w Poznaniu. Członek poznańskiego oddziału Stowarzyszenia Architektów Polskich.
W 2002 wykrył nieprawidłowości związane ze sprawą tzw. Kulczykparku, przed sprzedażą, którego ostrzegał prezydenta Poznania Ryszarda Grobelnego.
14 września 2012 został pochowany na Cmentarzu Junikowo.
Rozwiedziony; miał sześcioro dzieci: córkę Weronikę (ur. 1984), syna Tomasza (ur. 1986) oraz Piotra (ur. 1989), a z drugą partnerką: syna Jana (ur. 1997), córkę Agatę (ur. 2001) oraz córkę Wiktorię (ur. 2003).

</doc>
<doc id="3980292" url="https://pl.wikipedia.org/wiki?curid=3980292" title="Kotawiec jasnonogi">
Kotawiec jasnonogi

Kotawiec jasnonogi ("Chlorocebus sabaeus") – gatunek ssaka naczelnego z rodziny koczkodanowatych (Cercopithecidae). Niektóre źródła podają, że wszyscy członkowie rodzaju kotawiec są jednym rozpowszechnionym gatunkiem "Chlorocebus aethiops" (kotawiec zielonosiwy). Pomimo iż nie jest zagrożony wyginięciem, jest wymieniony w Załączniku II konwencji CITES oraz przydzielony do kategorii B w konwencji Algierskiej. Żyje również na wielu obszarach chronionych.
Zasięg występowania.
Występuje w Afryce Zachodniej, od Senegalu po rzekę Woltę. Został introdukowany na Wyspy Zielonego Przylądka oraz na wyspy Ameryki Środkowej: Saint Kitts, Nevis, Saint-Martin i Barbados, gdzie został przywieziony pod koniec XVII wieku, kiedy statki handlarzy z niewolnikami kursowały z Afryki Zachodniej na Karaiby.
Chociaż preferuje on określone warunki środowiskowe, potrafi łatwo zaadaptować się do różnych siedlisk. W Afryce występuje na południe od Sahary, w lasach przygranicznych sawann. Obszary te charakteryzują się zwykle niskimi, krzaczastymi drzewami i wysokimi trawami. Małpy te unikają wnętrza gęstych, wilgotnych lasów równikowych. Skolonizowały one również regiony przybrzeżne Afryki Zachodniej, chociaż jest to odstępstwo od norm siedliskowych. Uważa się, że ostatnie zniszczenia siedlisk i wylesianie przyczyniły się do niedawnych migracji. Na Karaibach gatunek ten zajmuje rozmaite siedliska, w tym bagna namorzynowe, sektory rolne i wysoce zaludnione tereny miejskie.
Pomimo że kotawiec jasnonogi nie jest uważany za gatunek zagrożony, istnieją obawy, że dalsze łowiectwo, pułapki i niszczenie siedlisk mogą doprowadzić do znacznego spadku populacji w rodzimej Afryce. Na Karaibach, gdzie zostały introdukowane, koczkodany uważane są za szkodniki. Ich populacja znacznie się zagęściła na niektórych obszarach z powodu braku naturalnych drapieżników.
Taksonomia.
Gatunek po raz pierwszy naukowo opisał w 1766 roku szwedzki przyrodnik Karol Linneusz nadając mu nazwę "Simia sabaea". Holotyp pochodził z Wysp Zielonego Przylądka. 
"Ch. sabaeus" może w ograniczonym stopniu krzyżować się z "Ch. tantalus" w Ghanie. Gatunek ten przez długi czas był uważany za część "Cercopithecus" i często był traktowany jako podgatunek "Ch. aethiops". Autorzy "Illustrated Checklist of the Mammals of the World" uznają ten takson za gatunek monotypowy.
Charakterystyka.
Jego ciało pokryte jest gęstym złotym futrem z zielonym odcieniem. Końcówka ogona, tył ud, jak i wąsy na policzkach są żółtozłote. Dłonie i stopy są blade, twarz pozbawiona jest włosów, ale pokryta ciemnobrązową skórą, obrysowaną delikatną linią białego futra. Nie ma wyróżnionych kępek futra na brwiach, jak u innych gatunków kotawca"."Podobnie jak inne małpy zwierzokształtne, ma długie, smukłe, chwytne ogony. Porusza się na czterech łapach na ziemi lub na drzewach. Jest stosunkowo lekki, więc zwinnie podróżuje na szczytach gałęzi, używając czterech kończyn.
Kotawce jasnonogie cechuje dymorfizm płciowy, przejawiający się w różnicach w wielkości obu płci. Długość ciała (bez ogona) samic 30–50 cm, samców 42–60 cm, długość ogona samic 41–66 cm, samców 46–76 cm; masa ciała samic 1,5–4,9 kg, samców 3,1–6,4 kg. 
Samce mają bladoniebieską mosznę oraz wyraźnie czerwone prącia.
Ekologia.
Jako przedstawiciele rodziny koczkodanowatych kotawce jasnonogie są wysoce uspołecznione i zazwyczaj żyją w grupach liczących od 7 do 80 osobników. W obrębie tych grup można zauważyć odrębną hierarchię społeczną, o której świadczą przez zachowania pielęgnacyjne oraz stosunki płciowe. Samce i samice współuczestniczą w wymianie między grupami. Gdy osiągną dojrzałość płciową, przenoszą się z grupy do grupy z najbliższymi członkami rodziny. To pomaga uniknąć drapieżników, zmniejszyć kojarzenie krewniacze i zwiększyć rozprzestrzenianie się genów. Małe pokrywanie się terytorium koczkodanów istnieje w wielu siedliskach. Samce alfa ustanawiają dominacje poprzez walkę fizyczną lub pokazywanie moszny. Pozycja społeczna determinuje dostęp do kolegów i zasobów. Samce alfa ograniczają bliskość innych samców do samic i bronią swojego terytorium fizyczną agresją przed obcymi samcami. Tylko wtedy, gdy żywność lub siedlisko stają się niewystarczające, pojawia się konfrontacja terytorialna.
Małpy te porozumiewają się zarówno werbalnie, jak i niewerbalnie. Mają inny głos, którego używają, aby ostrzec innych w grupie przed drapieżnikiem, a nawet potrafią wydawać inne dźwięki dla konkretnych drapieżników. Język ciała, tak jak jasno ubarwione genitalia, jest używany do zaalarmowania niebezpieczeństwa, ale może zostać również użyty jako sposób ustanawiania dominacji. Udokumentowano także, że kotawce jasnonogie mogą używać wyrazu twarzy do wyrażania swojego stanu emocjonalnego.
Pożywienie.
Odżywia się zarówno owocami, jak i liśćmi, w zależności od dostępności zasobów. Dostosowuje się do dostępnych bogactw naturalnych w zależności od pory roku i warunków środowiskowych. Szukaj pożywienia wzdłuż sawann, jedząc dostępne trawy. Niemniej jednak owoce są bardziej preferowane, niż liście i mniej pożywne trawy powszechnie występujące w sawannach. Owoce zazwyczaj są zbierane na drzewach, w głównej mierze są to: banany, papaje i mango. Na wolności używa worków policzkowych, charakterystycznych dla wszystkich przedstawicieli koczkodanowatych, do przechowywania i przenoszenia żywności. Takie zachowanie chroni cenny pokarm przed innymi konsumentami i pozwala dalej zbierać jedzenie przez dłuższy czas.
Rozmnażanie.
Kotawce jasnonogie żyją w stadzie obracającym się wokół samców alfa, którzy mają kontrolę nad interakcjami społecznymi i współżyciem pomiędzy innymi samcami i samicami w grupie. Rozmnażają się raz w roku. Odstęp czasu między każdą próbą kopulacji zależy od sukcesu lub porażki poprzedniej ciąży. Ta zazwyczaj trwa około 165 dni. Samce osiągają dojrzałość płciową w wieku 5 lat, natomiast samice w wieku 2 lat. Pomimo wysokiej śmiertelności niemowląt, wynoszącej około 57%, koczkodany silnie inwestują w swoje potomstwo. Matki opiekują się swoimi młodymi przez około rok, zanim pozwolą im wieść indywidualne życie.
Rola w ekosystemie.
Z racji iż gatunek ten żywi się on owocami, prawdopodobnie odgrywa dużą rolę w rozsiewaniu nasion. Ponadto w związku z roślinożerną dietą konkuruje z owadami, ptakami, nietoperzami i innymi naczelnymi. Duże zagęszczenie tych małp czyni je dostępnymi dla wielu drapieżników. Są więc źródłem żywności dla innych organizmów, w tym afrykańskich kotów, drapieżnych ptaków, a czasem pawianów. Na Karaibach i w Ameryce Środkowej ludzie są jedynymi udokumentowanymi zagrażającymi im drapieżnikami. Pomimo tego to pierwotniaki i pasożytnicze robaki są najczęstszymi i najbardziej szkodliwymi organizmami, które atakują te małpy na wolności.

</doc>
<doc id="3980300" url="https://pl.wikipedia.org/wiki?curid=3980300" title="Nádson Rodrigues de Souza">
Nádson Rodrigues de Souza



</doc>
<doc id="3980302" url="https://pl.wikipedia.org/wiki?curid=3980302" title="Ronaldo Rodrigues">
Ronaldo Rodrigues



</doc>
<doc id="3980303" url="https://pl.wikipedia.org/wiki?curid=3980303" title="Ronaldo Aparecido Rodrigues">
Ronaldo Aparecido Rodrigues



</doc>
<doc id="3980312" url="https://pl.wikipedia.org/wiki?curid=3980312" title="Ogrodzonka (potok)">
Ogrodzonka (potok)

Ogrodzonka – potok, lewy dopływ Obrocznej. 
Cieki źródłowe potoku znajdują się na południowych krańcach Beskidu Orawsko-Podhalańskiego, na wysokości około 700-760 m. W miejscowości Pyzówka na wysokości około 650 m uchodzi do Obrocznej.
Niemal cała zlewnia Ogrodzonki obejmuje lasy i tereny pól uprawnych.

</doc>
<doc id="3980313" url="https://pl.wikipedia.org/wiki?curid=3980313" title="Amazonas (ujednoznacznienie)">
Amazonas (ujednoznacznienie)

Miejsca:
Technika:
Zobacz też:

</doc>
<doc id="3980315" url="https://pl.wikipedia.org/wiki?curid=3980315" title="Franciszek Mach">
Franciszek Mach

Franciszek Mach ps. „Wojciech Sielski” (ur. 9 listopada 1896 w Wolicy Ługowej, zm. 1940 w ZSRR) – kapitan administracji (piechoty) Wojska Polskiego, ofiara zbrodni katyńskiej.
Życiorys.
Urodził się w rodzinie Jakuba i Apolonii z domu Dartak. Absolwent szkoły powszechnej w Sędziszowie i gimnazjum w Rzeszowie (7 klas ukończonych). Należał do Polowych Drużyn Sokolich, potem do Związku Strzeleckiego. Od 12 grudnia 1914 do 4 kwietnia 1918 w 2 pułku piechoty. Po bitwie pod Rarańczą wstąpił do 13 pułku strzelców polskich. Następnie działał w Polskiej Organizacji Wojskowej. 
W sierpniu 1918 roku wstąpił do wojsk polskich w Murmańsku, a po przedostaniu się do Francji, do maja 1919 roku służył w Armii gen. Hallera. W 1918 roku został mianowany podporucznikiem, a w następnym roku - porucznikiem. Po powrocie do Polski, walczył na froncie jako dowódca kompanii w 13 pułku piechoty. 21 grudnia 1920 roku został zatwierdzony z dniem 1 kwietnia 1920 roku w stopniu porucznika, w piechocie, w grupie oficerów byłej Armii gen. Hallera. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 1440. lokatą w korpusie oficerów piechoty, a jego oddziałem macierzystym był nadal 54 pułk piechoty. 24 marca 1923 roku sprostowano nazwisko „Wojciech Sielski”, które przybrał w czasie służby w II Korpusie Polskim w Rosji na nazwisko rodowe „Mach Franciszek”. Do jesieni 1925 roku pozostał w 54 pułku piechoty w Tarnopolu. Z dniem 31 sierpnia 1925 roku został przeniesiony, na własną prośbę, do korpusu oficerów rezerwowych. Po zwolnieniu z czynnej służby podjął pracę jako nauczyciel szkół powszechnych. 
15 maja 1930 roku został powołany do służby czynnej i przemianowany na oficera zawodowego w stopniu kapitana ze starszeństwem z dniem 1 lipca 1919 roku i 44. lokatą w korpusie oficerów piechoty. 26 marca 1931 roku został przeniesiony z 54 pp do Korpusu Ochrony Pogranicza i przydzielony do batalionu KOP „Sejny". W 1938 roku został przeniesiony do korpusu oficerów administracji z zachowaniem umundurowania oficera piechoty. Wiosną 1939 roku pełnił służbę w Komendzie Rejonu Uzupełnień Lublin Powiat na stanowisku kierownika II referatu uzupełnień.
10 kwietnia 1940 roku w Przemyślu został aresztowany przez Sowietów. Zamordowany wiosną 1940 roku na terytorium ówczesnej Ukraińskiej Socjalistycznej Republiki Radzieckiej. Figuruje na liście wywózkowej nr 065/3 z 1940 roku, poz. 134. Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="3980317" url="https://pl.wikipedia.org/wiki?curid=3980317" title="Nagakute">
Nagakute

 – miasto w Japonii, w prefekturze Aichi, na wyspie Honsiu.
Wioska Nagakute powstała 10 maja 1906 roku w wyniku połączenia wiosek , Kamigō i Yazako (z powiatu Aichi). 1 kwietnia 1971 roku wieś zdobyła status miasteczka, a 4 stycznia 2012 roku Nagakute zdobyło status miasta.
W mieście położona była główna część wystawy Expo 2005, które przyczyniło się do znacznego zwiększenia gospodarki lokalnej i doprowadziło do budowy pociągu liniowego Linimo, łączącego miejscowość z metropolią w Nagoi.
Populacja.
Zmiany w populacji Nagakute w latach 1970–2015:

</doc>
<doc id="3980321" url="https://pl.wikipedia.org/wiki?curid=3980321" title="Richard Ferrand">
Richard Ferrand

Richard Ferrand (ur. 1 lipca 1962 w Rodez) – francuski polityk i samorządowiec, sekretarz generalny En Marche! (2016–2017), w 2017 minister, deputowany do Zgromadzenia Narodowego, w latach 2018–2022 przewodniczący tej izby.
Życiorys.
Studiował prawo i germanistykę na uniwersytetach w Tuluzie i Paryżu. Początkowo związany z dziennikarstwem, pracował w redakcjach m.in. „Auto Moto” i „Le Monde”. W latach 1988–1990 był wicedyrektorem w jednej z agencji prasowych. Później założył własne przedsiębiorstwo konsultingowe. Od 1991 zatrudniony w gabinecie politycznym sekretarza stanu Kofiego Yamgnane. Od 1993 do 2012 był dyrektorem generalnym społecznej kasy ubezpieczeń zdrowotnych Mutuelles de Bretagne.
W 1980 wstąpił do Partii Socjalistycznej. W 1998 wybrany na radnego departamentu Finistère (do 2011). W 2010 został radnym regionu Bretania i przewodniczącym frakcji radnych PS. W wyborach w 2012 uzyskał mandat posła do Zgromadzenia Narodowego XIV kadencji.
W 2014 został jednym z najbliższych współpracowników ministra Emmanuela Macrona przy opracowywaniu reformy rynku pracy. W 2016 został sekretarzem generalnym En Marche!, ruchu politycznego powołanego przez Emmanuela Macrona.
W maju 2017 w nowo powołanym gabinecie Édouarda Philippe’a objął stanowisko ministra do spraw spójności terytorialnej. Wkrótce po nominacji ministerialnej został objęty wstępnym dochodzeniem dotyczącym m.in. umowy wynajmu przez zarządzaną przez niego do 2012 instytucję ubezpieczeniową pomieszczeń biurowych w kamienicy należącej do jego partnerki. W wyborach parlamentarnych w czerwcu 2017 z powodzeniem ubiegał się o poselską reelekcję. W tym samym miesiącu Richard Ferrand ustąpił ze stanowiska rządowego celem objęcia w Zgromadzeniu Narodowym funkcji przewodniczącego frakcji poselskiej swojego ugrupowania.
12 września 2018 został nowym przewodniczącym Zgromadzenia Narodowego. Niższą izbą parlamentu kierował do końca kadencji w czerwcu 2022; wcześniej w tym samym miesiącu nie został wybrany na kolejną kadencję.

</doc>
<doc id="3980325" url="https://pl.wikipedia.org/wiki?curid=3980325" title="Susan Huntington Gilbert Dickinson">
Susan Huntington Gilbert Dickinson

Susan Huntington Gilbert-Dickinson (ur. 19 grudnia 1830 w Deerfield, zm. 12 maja 1913) – poetka amerykańska, prywatnie bratowa Emily Dickinson.
Życiorys.
Była córką Thomasa i Harriet Arms Gilbertów. Miała sześcioro starszego rodzeństwa. Wraz z siostrami byłą wychowywana w Genevie w stanie Nowy Jork przez ciotkę, Sophię van Vranken. W wieku 16 lat uczęszczała do Amherst College. Potem przez rok studiowała na Utica Female Academy w Nowym Jorku. Następnie wróciła do Amherst, gdzie pozostała do końca życia, nie licząc podróży do Europy. W 1850 poznała Austina Dickinsona, brata Emily. W 1853 w Dzień Dziękczynienia młodzi ogłosili swoje zaręczyny. Pobrali się w 1856, zamieszkali obok domu rodzinnego Dickinsonów w posiadłości nazwanej The Evergreens.
Mieli trójkę dzieci, Edwarda (ur. 1861), Martę (ur. 1866) i Thomasa Gilberta (1875). Ten ostatni zmarł w wieku ośmiu lat na gorączkę tyfoidalną w 1883 roku, także przed śmiercią matki w 1898 roku zmarł pierwszy syn Susan – Edward (Ned).
Przyjaźń z Emily Dickinson.
Susan przyjaźniła się z Emily Dickinson, pozostawały w ścisłym kontakcie przez 40 lat. Emily nazywała Susan „Dollie” i opisywała ją jako „słoneczną lawinę [Avalanche of Sun]” lub „oddech Gibraltaru [a breath from Gibraltar]”.
Po śmierci Emily Susan zajęła się m.in. przygotowaniem ciała przyjaciółki do pogrzebu, ubierając je i ozdabiając kwiatami symbolizującymi wierność (fiołki i cypripedium) i poświęcenie (heliotrop).
Twórczość.
Susan Dickinson pisała wiersze liryczne, opowiadania i eseje. Napisała również wspomnienie o Emily Dickinson, wydrukowane w "Springfield Republican" 18 maja 1886 oraz wykorzystane w przedmowie do drugiego tomu poezji Dickinson, który ukazał się w 1891 r.
Lista jej wierszy obejmuje m.in.:

</doc>
<doc id="3980331" url="https://pl.wikipedia.org/wiki?curid=3980331" title="Koffi N'Dri Romaric">
Koffi N'Dri Romaric



</doc>
<doc id="3980334" url="https://pl.wikipedia.org/wiki?curid=3980334" title="Koffi N’Dri Romaric">
Koffi N’Dri Romaric



</doc>
<doc id="3980338" url="https://pl.wikipedia.org/wiki?curid=3980338" title="Francuski jedwab (film)">
Francuski jedwab (film)

Francuski jedwab (ang. "French Silk") – amerykański film telewizyjny z 1994 roku. Adaptacja powieści Sandry Brown o tym samym tytule.

</doc>
<doc id="3980339" url="https://pl.wikipedia.org/wiki?curid=3980339" title="Douglas C-47">
Douglas C-47



</doc>
<doc id="3980343" url="https://pl.wikipedia.org/wiki?curid=3980343" title="Mistrzostwa Europy w Zapasach 2017">
Mistrzostwa Europy w Zapasach 2017

Mistrzostwa Europy w Zapasach 2017 odbyły się pomiędzy 2–7 maja 2017 roku w Nowym Sadzie w Serbii.

</doc>
<doc id="3980344" url="https://pl.wikipedia.org/wiki?curid=3980344" title="Stanisław Machowski (1894–1940)">
Stanisław Machowski (1894–1940)

Stanisław Machowski (ur. 22 sierpnia 1894 w m. Wyżne, pow. rzeszowski, zm. wiosną 1940 w Katyniu) – porucznik rezerwy piechoty Wojska Polskiego, ofiara zbrodni katyńskiej.
Życiorys.
Urodził się w rodzinie Jędrzeja i Marii z d. Banaś. Absolwent gimnazjum w Rzeszowie. W latach 1912–1914 należał do Związku Strzeleckiego. Od sierpnia 1914 w VI batalionie I Brygady. Przeszedł cały szlak wojenny 1 pułku piechoty Legionów, m.in. walczył pod Krzywopłotami i Kostiuchnówką. W lipcu 1917, po kryzysie przysięgowym, został wcielony do armii austriackiej i wysłany na front włoski, gdzie został ranny. 
W grudniu 1918 został przyjęty do Wojska Polskiego i przydzielony do 1 pułku piechoty Ziemi Rzeszowskiej, który później został przemianowany na 17 pułk piechoty. 15 lipca 1919, jako podoficer byłego 1 pp LP został mianowany z dniem 1 czerwca 1919 podporucznikiem w piechocie. Po zakończeniu wojny polsko-bolszewickiej, na własną prośbę w 1921 przeszedł do rezerwy. W 1922 posiadał przydział w rezerwie do 17 pułku piechoty. 8 stycznia 1924 został zatwierdzony w stopniu porucznika ze starszeństwem 1 czerwca 1919 i 2740. lokatą w korpusie oficerów piechoty. Posiadał wówczas przydział w rezerwie do 35 pułku piechoty w Łukowie.
W okresie międzywojennym pracował jako nauczyciel szkół powszechnych, ostatnio w Lublinie. Wg Banaszka był kierownikiem szkoły w m. Jabłoń w pow. Międzyrzecz Podlaski.
W sierpniu 1939 został zmobilizowany do 8 pułku piechoty Legionów. 
W czasie kampanii wrześniowej 1939 roku dostał się do sowieckiej niewoli. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
Stanisław Machowski był żonaty, miał dwoje dzieci.
5 października 2007 roku Minister Obrony Narodowej Aleksander Szczygło mianował go pośmiertnie na stopień kapitana. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="3980345" url="https://pl.wikipedia.org/wiki?curid=3980345" title="Piauí (ujednoznacznienie)">
Piauí (ujednoznacznienie)

Miejsca:
Technika:
Sport:

</doc>
<doc id="3980348" url="https://pl.wikipedia.org/wiki?curid=3980348" title="Francuski jedwab">
Francuski jedwab

Francuski jedwab – powieść Sandry Brown łącząca w sobie cechy romansu i powieści kryminalnej. Powieść opublikowana została w 1992 roku i stała się bestsellerem New York Timesa.
Fabuła.
Źródło: 
Akcja toczy się w Nowym Orleanie. Rudowłosa Claire Laurent, jest właścicielką firmy Francuski Jedwab, projektującej i szyjącej damską bieliznę. Kiedy dochodzi do zabójstwa fanatycznego kaznodziei, zwalczającego wszelkie przejawy erotyzmu w życiu publicznym, Claire staje się podejrzaną.
Prowadzący śledztwo młody asystent prokuratora podejmuje śledztwa. Sytuacja komplikuje się, kiedy śledczy wikła się w romans z Claire.

</doc>
<doc id="3980349" url="https://pl.wikipedia.org/wiki?curid=3980349" title="Rio Grande do Norte (ujednoznacznienie)">
Rio Grande do Norte (ujednoznacznienie)

Miejsca:
Technika:

</doc>
<doc id="3980350" url="https://pl.wikipedia.org/wiki?curid=3980350" title="Diecezja Hengyang">
Diecezja Hengyang

Diecezja Hengyang/Hengzhou (łac. "Dioecesis Hemceuvensis", chiń. 天主教衡州教区) – rzymskokatolicka diecezja ze stolicą w Hengyang, w prowincji Hunan, w Chińskiej Republice Ludowej. Biskupstwo jest sufraganią archidiecezji Changsha.
Historia.
23 lipca 1930 papież Pius XI brewe "Ex hac" erygował wikariat apostolski Hengyang. Dotychczas wierni z tych terenów należeli do wikariatu apostolskiego Changsha (obecnie archidiecezja Changsha).
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Hengyang został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Hengyang liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Bp Raffaele Angelo Palazzi OFM został wydalony z kraju i w 1951 złożył rezygnację z biskupstwa. Na jego miejsce papież mianował Chińczyka Josepha Wan Cizhanga OFM. Rządził on diecezją do aresztowania w 1958. Zmarł w więzieniu w 1961. Po 1961 brak jest informacji o jakimkolwiek biskupie Hengyang z Kościoła podziemnego.
W 1958 Patriotyczne Stowarzyszenie Katolików Chińskich mianowało ks. Tarcisiusa Guo Zeqiana swoim ordynariuszem w Hengyang. Przyjął on sakrę bez zgody papieża zaciągając na siebie ekskomunikę latae sententiae. Zmarł on śmiercią samobójczą w 1977. Patriotyczne Stowarzyszenie Katolików Chińskich nigdy nie mianowało jego następcy.
W 1999 Patriotyczne Stowarzyszenie Katolików Chińskich połączyło diecezję Hengyang i 7 innych jednostek kościelnych w tej prowincji tworząc diecezję Hunan ze stolicą w Changsha. Odbyło się to bez zgody Stolicy Apostolskiej, więc decyzja ta jest nieważna z punktu widzenia prawa kanonicznego.
Ordynariusze.
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3980351" url="https://pl.wikipedia.org/wiki?curid=3980351" title="Diecezja Hengzhou">
Diecezja Hengzhou



</doc>
<doc id="3980354" url="https://pl.wikipedia.org/wiki?curid=3980354" title="Hyundai H350">
Hyundai H350

Hyundai H350 – samochód dostawczo-osobowy produkowany pod południowokoreańską marką Hyundai od 2014 roku.
Historia i opis modelu.
Hyundai H350 został zbudowany z myślą o uzupełnieniu gamy samochodów dostawczych o większy od modelu H-1 pojazd mając konkurować z takimi pojazdami, jak Ford Transit, Mercedes-Benz Sprinter czy Volkswagen Crafter.
Samochód został po raz pierwszy oficjalnie zaprezentowany podczas targów pojazdów dostawczych w Hanowerze we wrześniu 2014 roku. Początkowo pojazd oferowany był jako furgon oraz podwozie pod zabudowę. W 2016 roku ofertę nadwoziową wzbogacono o 14-osobowy autobus. W tym samym roku zaprezentowane zostało podwozie wyposażone w trójstronną wywrotkę, a także wersja osobowo-towarowa.
Sprzedaż.
H350 został skonstruowany jako pojazd na rynki globalne. Na rodzimym rynku południowokoreańskim, a także i np. w Peru i Wietnamie samochód oferowany jest pod nazwą Hyundai Solati. W maju 2015 roku samochód trafił do sprzedaży także na wyselekcjonowanych rynkach europejskich, jak Polska, Belgia, Włochy, Niemcy, Czechy, Hiszpania czy Rumunia.
Na początku 2019 roku Hyundai zdecydował się wycofać H350 ze sprzedaży po niespełna 4 latach rynkowej obecności z powodu niewielkiego zainteresowania, kontynuując produkcję i sprzedaż na pozostałych rynkach globalnych.
Wyposażenie.
Standardowe wyposażenie pojazdu obejmuje m.in. poduszkę powietrzną kierowcy, napinacze pasów bezpieczeństwa, system ABS, system kontroli trakcji, regulowany na wysokość fotel kierowcy, elektryczne sterowanie szyb, zamek centralny z pilotem, podgrzewane lusterka zewnętrzne, a także radio MP3/USB oraz światła do jazdy dziennej. Bogatsza wersja Access dodatkowo wyposażona została w m.in. światła przeciwmgłowe, immobilizer, klimatyzację, tempomat, tylne czujniki parkowania, odmrażacz wycieraczek przednich, a także elektryczne sterowanie lusterek. Najbogatsza wersja Comfort dodatkowo wyposażona została m.in. w system sygnalizacji nagłego hamowania (EBA) oraz podgrzewany fotel kierowcy
Opcjonalnie auto wyposażyć można m.in. w tachograf, reflektory projekcyjne oraz światła do jazdy dziennej wykonane w technologii LED, a także 4,2-calowy ekran dotykowy systemu multimedialnego wyposażonego w radio CD/MP3/USB/iPod oraz Bluetooth, a także poduszkę powietrzną pasażera, czujniki deszczu, przednie czujniki parkowania oraz system ostrzegający o niezamierzonej zmianie pasa ruchu (LDWS).

</doc>
<doc id="3980356" url="https://pl.wikipedia.org/wiki?curid=3980356" title="Paraíba (ujednoznacznienie)">
Paraíba (ujednoznacznienie)

Miejsca:
Technika:
Religia:

</doc>
<doc id="3980363" url="https://pl.wikipedia.org/wiki?curid=3980363" title="Ransom (serial telewizyjny)">
Ransom (serial telewizyjny)



</doc>
<doc id="3980369" url="https://pl.wikipedia.org/wiki?curid=3980369" title="Alagoas (ujednoznacznienie)">
Alagoas (ujednoznacznienie)

Miejsca:
Technika:

</doc>
<doc id="3980371" url="https://pl.wikipedia.org/wiki?curid=3980371" title="Eyewitness">
Eyewitness



</doc>
<doc id="3980374" url="https://pl.wikipedia.org/wiki?curid=3980374" title="Sergipe (ujednoznacznienie)">
Sergipe (ujednoznacznienie)

Miejsca:
Technika:
Sport:

</doc>
<doc id="3980386" url="https://pl.wikipedia.org/wiki?curid=3980386" title="Mato Grosso (ujednoznacznienie)">
Mato Grosso (ujednoznacznienie)

Miejsca:
Technika:

</doc>
<doc id="3980393" url="https://pl.wikipedia.org/wiki?curid=3980393" title="Marcílio Dias (ujednoznacznienie)">
Marcílio Dias (ujednoznacznienie)

Osoby:
Technika:
Sport:

</doc>
<doc id="3980394" url="https://pl.wikipedia.org/wiki?curid=3980394" title="Cheikh Niang">
Cheikh Niang

Cheikh Tidiane Niang (ur. 13 maja 1996) – senegalski zapaśnik walczący w stylu wolnym. Brązowy medalista igrzysk afrykańskich w 2015 i mistrzostw Afryki w 2017 roku.

</doc>
<doc id="3980395" url="https://pl.wikipedia.org/wiki?curid=3980395" title="Greenhalgh">
Greenhalgh

Miejsca:
Technika:
Osoby:

</doc>
<doc id="3980400" url="https://pl.wikipedia.org/wiki?curid=3980400" title="AZS Politechnika Warszawska (piłka siatkowa)">
AZS Politechnika Warszawska (piłka siatkowa)



</doc>
<doc id="3980401" url="https://pl.wikipedia.org/wiki?curid=3980401" title="Bitwa pod Zborowem (obraz Jana Piotra Norblina)">
Bitwa pod Zborowem (obraz Jana Piotra Norblina)

Bitwa pod Zborowem – batalistyczny obraz olejny dla króla Stanisława Augusta Poniatowskiego namalowany w 1780 przez francuskiego malarza, rysownika i grafika Jana Piotra Norblina. Obraz wypożyczony długoterminowo z Muzeum Okręgowego w Tarnowie znajduje się w zbiorach Muzeum Narodowego w Krakowie.
Opis obrazu.
"Bitwa pod Zborowem" jest jednym z pierwszych w Polsce obrazów historycznych, komponowanych dla przywołania przeszłości – nierozstrzygniętej bitwy pod Zborowem w sierpniu 1649 podczas powstania Chmielnickiego.  Norblin – z pochodzenia Francuz – ukazał na obrazie statyczny pochód wojsk złożony z szeregu postaci zdążających w głąb sceny z rozległym krajobrazem. Króla Jana Kazimierza, wskazującego szablą kierunek ataku, umieścił na pierwszym planie, w lewym dolnym krańcu obrazu. Norblin chcąc schlebić polskiemu królowi, przedstawił bitwę pod Zborowem w konwencji znanej mu z dworskiego malarstwa francuskiego, stosowanej w XVII wieku na dworze najsłynniejszego i najczęściej naśladowanego monarchy europejskiego, Ludwika XIV.

</doc>
<doc id="3980403" url="https://pl.wikipedia.org/wiki?curid=3980403" title="Jean Bernard Diatta">
Jean Bernard Diatta

Jean Bernard Diadia Diatta (ur. 10 października 1988) – senegalski zapaśnik walczący w stylu wolnym. Zajął 24. miejsce na mistrzostwach świata w 2015. Brązowy medalista igrzysk afrykańskich w 2019. Zdobył sześć medali na mistrzostwach Afryki w latach 2012 – 2018. Brąz na igrzyskach frankofońskich w 2013 i 2017 roku.

</doc>
<doc id="3980405" url="https://pl.wikipedia.org/wiki?curid=3980405" title="Estudiantes de Medicina Ica">
Estudiantes de Medicina Ica



</doc>
<doc id="3980409" url="https://pl.wikipedia.org/wiki?curid=3980409" title="Gąsiorówka">
Gąsiorówka

Gąsiorówka – potok, prawy dopływ Obrocznej o długości około 750 m. 
Potok wypływa na wysokości 670 m w miejscowości Morawczyna w województwie małopolskim, w gminie Nowy Targ. W tej samej miejscowości na wysokości około 620 m uchodzi do Obrocznej.
Zlewnia Gąsiorówki obejmuje tereny pól uprawnych oraz zabudowań wsi Morawczyna. Pod względem geograficznym jest to obszar Kotliny Nowotarskiej.

</doc>
<doc id="3980410" url="https://pl.wikipedia.org/wiki?curid=3980410" title="Sport Boys Callao">
Sport Boys Callao



</doc>
<doc id="3980413" url="https://pl.wikipedia.org/wiki?curid=3980413" title="Mariz e Barros">
Mariz e Barros

Technika:

</doc>
<doc id="3980416" url="https://pl.wikipedia.org/wiki?curid=3980416" title="Aristide Diatta">
Aristide Diatta

Aristide Diatta (ur. 13 stycznia 1987) – senegalski zapaśnik walczący w stylu wolnym. Zajął 32. miejsce na mistrzostwach świata w 2010. Wicemistrz Afryki w 2010 roku.

</doc>
<doc id="3980421" url="https://pl.wikipedia.org/wiki?curid=3980421" title="Paraná (rzeka)">
Paraná (rzeka)



</doc>
<doc id="3980422" url="https://pl.wikipedia.org/wiki?curid=3980422" title="Sara Jane Lippincott">
Sara Jane Lippincott

Sara Jane Lippincott (ur. 1823, zm. 1904) – poetka amerykańska, pisząca pod pseudonimem Grace Greenwood.
Życiorys.
Urodziła się 23 września 1823 w miejscowości Pompey w stanie Nowy Jork. Była córką Thaddeusa Clarke’a (1770-1854) i Sary (Sarah) Debory (Deborah) Baker Clarke (1781-1874). Miała dziesięcioro rodzeństwa. Chodziła do szkoły w Rochester w stanie Nowy Jork. W 1853 wyszła za mąż za Leandera K. Lippincotta (1831-1896). Miała jedną córkę, Annę Lippincott Winslow (1854-1943). Zmarła 20 kwietnia 1904 w New Rochelle w stanie Nowy Jork. 
Twórczość.
Sara Jane Lippincott była dziennikarką, poetką i prozaiczką. W 1851 wydała tomik "Poems". Jest autorką między innymi poematów "Ariadne" i "Pygmalion". Od 1844 współpracowała z pismami "New Mirror" i "Home Journal". Była pierwszą kobietą-korespondentką New York Timesa. Napisała też biografię królowej Wiktorii "Queen Victoria. Her Girlhood And Womanhood" (1883).

</doc>
<doc id="3980425" url="https://pl.wikipedia.org/wiki?curid=3980425" title="Thiacka Faye">
Thiacka Faye

Thiacka Faye (ur. 15 listopada 1987) – senegalski zapaśnik walczący w stylu wolnym. Zajął 32. miejsce na mistrzostwach świata w 2010. Zdobył trzy medale na mistrzostwach Afryki w latach 2014 – 2017. Srebro na igrzyskach frankofońskich w 2013, a brąz w 2017 roku.

</doc>
<doc id="3980427" url="https://pl.wikipedia.org/wiki?curid=3980427" title="Paraná (Argentyna)">
Paraná (Argentyna)



</doc>
<doc id="3980429" url="https://pl.wikipedia.org/wiki?curid=3980429" title="Paraná">
Paraná



</doc>
<doc id="3980431" url="https://pl.wikipedia.org/wiki?curid=3980431" title="Paraná (stan)">
Paraná (stan)



</doc>
<doc id="3980435" url="https://pl.wikipedia.org/wiki?curid=3980435" title="Literatura podróżnicza">
Literatura podróżnicza

Literatura podróżnicza – ogół dzieł literackich, których głównym tematem jest podróż – opis nieznanych krajów, miast, ludzi, obyczajów, religii, zabytków, historii, kultury oraz przeżyć wewnętrznych podróżnika.
Typowe formy podróżniczej ekspresji literackiej to pamiętnik, dziennik, list, reportaż lub szkic. Pierwszym przykładem utworu literatury podróżniczej był grecki "Przewodnik po Helladzie" Pauzaniasza. Kolejne utwory w historii literatury zaliczające się do tego gatunku to m.in. "Opisanie świata" Marco Polo, "Podróż sentymentalna przez Francję i Włochy" L. Sterne’a, "Podróż z Petersburga do Moskwy" A. Radiszczewa.
Przykłady utworów o tematyce podróżniczej w literaturze polskiej to m.in. "Peregrynacja albo pielgrzymowanie do Ziemi Świętej" (1628) Mikołaja Krzysztofa Radziwiłła, "Podróże historyczne po ziemiach polskich między rokiem 1811 a 1828 odbyte" (1858) Juliana Ursyna Niemcewicza, "Wspomnienia Wołynia, Polesia i Litwy" (1840) Józefa Ignacego Kraszewskiego, "Wędrówki po moich niegdyś okolicach" (1853) Władysława Syrokomli, "Wieczory florenckie" (1880) Juliana Klaczki, "Podróże do Polski" (1977) i "Podróże do Włoch" (1977) Jarosława Iwaszkiewicza.
Współcześnie popularną literaturę podróżniczą uprawiają w Polsce m.in. Wojciech Cejrowski, Jarosław Kret, Beata Pawlikowska, Martyna Wojciechowska.

</doc>
<doc id="3980436" url="https://pl.wikipedia.org/wiki?curid=3980436" title="CFI">
CFI

CFI (akronim od ang. "Confirmatory Fit Index") – w modelowaniu równań strukturalnych jest to jeden ze wskaźników dopasowania modelu. Wskaźnik ten przyjmuje wartości od 0 do 1, gdzie 1 oznacza model doskonale dopasowany. Twórcami wskaźnika są Peter M. Bentler i Douglas G. Bonett.

</doc>
<doc id="3980438" url="https://pl.wikipedia.org/wiki?curid=3980438" title="Noah Steere">
Noah Steere

Noah Steere (ur. w 1970 lub 1972 r.) – amerykański kulturysta, były żołnierz.
Życiorys.
Urodził się w stanie Vermont. Od najmłodszych lat wyróżniał się wzrostem oraz zamiłowaniem do sportu. Jego pasją były ćwiczenia fizyczne na siłowni.
Nim rozpoczął naukę w Champlain College w Vermoncie jesienią 1989 roku, dołączył do Gwardii Narodowej Stanów Zjednoczonych. W obozie dla rekrutów przeszedł przez wyczerpujące treningi siłowe. Gdy był już studentem, rozpętała się I wojna w Zatoce Perskiej. Steere porzucił naukę i wstąpił do sił zbrojnych USA. Jako członek United States Army, przypisany został do 101 Dywizji Powietrznodesantowej. Wysłano go na wojnę w charakterze spadochroniarza. Walczył podczas misji toczonych w Iraku.
Po powrocie z Zatoki Perskiej kontynuował służbę wojskową. Przeprowadzał operację militarną na terenie Panamy. Po kilku latach przyznano mu stopień sierżanta. W tym czasie zajmował się uprawianiem sportów siłowych. W 1999 roku wziął udział w rozgrywkach kulturystycznych stoczonych pomiędzy członkami armii amerykańskiej. Steere startował w kategorii wagowej superciężkiej i udało mu się zdobyć złoty medal. Jurorzy uznali go za najbardziej muskularnego i najbardziej symetrycznie zbudowanego kulturystę w szeregach armii. Sukcesy odnosił w trakcie innych wojskowych zawodów kulturystycznych, organizowanych w różnych miastach. Dzięki tym wyczynom zakwalifikował się do mistrzostw ogólnokrajowych.
W 2001 wziął udział w Mistrzostwach Stanów Zjednoczonych w kulturystyce, zorganizowanych przez federację NPC. W tych samych zawodach startował też rok później. Jego występy kulturystyczne oraz przygotowania do nich zostały sfilmowane i wydane na dyskach DVD.
Znany jest olbrzymich proporcji oraz wielkiej masy ciała. Ma 199 cm wzrostu. Jego waga, w zależności od sezonu (sezon zmagań sportowych, "off-season"), waha się pomiędzy 140 a 160 kg. Obwód bicepsa Steere'a wynosi 66 cm. Media nazywały go "największym samcem alfa", "najpotężniejszym kulturystą na świecie".
Zamieszkiwał Sanford w Karolinie Północnej. Rezyduje w Fayetteville, gdzie zlokalizowana jest jego firma, Steeres Nutrition, stanowiąca sklep z odżywkami sportowymi. W przeszłości współpracował z World Wrestling Entertainment, Inc. (WWE), spółką działającą w sferze wrestlingu.

</doc>
<doc id="3980441" url="https://pl.wikipedia.org/wiki?curid=3980441" title="Araguari (ujednoznacznienie)">
Araguari (ujednoznacznienie)

Miejsca:
Technika:

</doc>
<doc id="3980442" url="https://pl.wikipedia.org/wiki?curid=3980442" title="Szwedzkie Góry (Wielkopolski Park Narodowy)">
Szwedzkie Góry (Wielkopolski Park Narodowy)

Szwedzkie Góry ("Oz Budzyński") – zespół pięciu wzniesień na ozie Bukowsko-Mosińskim, w jego wschodniej części, na terenie Wielkopolskiego Parku Narodowego (teren miasta Mosina), w sąsiedztwie obszaru ochrony ścisłej Jezioro Budzyńskie.
Historia.
Teren jest porośnięty głównie borem sosnowym, a zamyka go część składająca się z pięciu wylesionych pagórków, będących właściwymi "Szwedzkimi Górami". W okresie średniowiecznym oz został przekształcony w celach obronnych - przekopano go w kilku miejscach, a uzyskanym materiałem podwyższono pozostałe formacje. W zagłębieniach, podczas prac archeologicznych, zostały znalezione różnorakie odpadki (fragmenty naczyń glinianych, kości zwierzęce i groty bełtów). Według legendy w czasie potopu szwedzkiego stacjonowały tu wojska szwedzkich najeźdźców, co dało asumpt obecnej nazwie.
Przyroda.
Na terenie południowej części ozu od 2012 wykonano w ramach projektu POIS.05.01.00-00-365/12 "Ochrona in situ siedlisk Natura 2000 oraz zagrożonych gatunków flory na terenie Ostoi Wielkopolskiej i Wielkopolskiego Parku Narodowego" zabiegi ochronne zmierzające do przekształcenia lasów zniekształconych dawną gospodarką leśną i rewitalizacji muraw napiaskowych z roślinnością stepową. Murawy takie zajmowały dawniej na terenie Wielkopolskiego Parku Narodowego około 20 hektarów, ale m.in. z uwagi na sukcesję wtórną ich powierzchnia znacząco się skurczyła. Naraża to na szkodę związane z nimi gatunki flory i fauny, ściśle uzależnione od ekosystemu o niskiej wilgotności i wysokich temperaturach. Proces zanikania muraw napiaskowych na terenie Ozu Budzyńskiego opisano po raz pierwszy w 2005. Końcówka ozu, położona przy chronionym jeziorze Budzyńskim, przestała być ekstensywnie użytkowana rolniczo i doszło tu do zaniku muraw oraz rozwoju roślinności krzewiasto-drzewiastej z dominującym udziałem klona jesionolistnego (gatunku inwazyjnego). Podczas prac przywracających murawy usunięto rośliny drzewiaste i krzewiaste, przy jednoczesnym zachowaniu stromych stoków ozów. W związku z podjętymi działaniami zwiększył się udział roślin charakterystycznych dla muraw napiaskowych, takich jak: chaber nadreński, pięciornik piaskowy, wilczomlecz sosnka, przytulia właściwa oraz dziewanna firletkowa.
Lokalną faunę owadów reprezentują m.in.: kosarz pospolity, konik ciepluszek i paź królowej.
Turystyka.
Do Szwedzkich Gór wyznakowano ścieżkę edukacyjną (czerwone trójkąty), której początek znajduje się na parkingu na Pożegowie, a koniec na drewnianej platformie widokowej nad jeziorem Budzyńskim.

</doc>
<doc id="3980443" url="https://pl.wikipedia.org/wiki?curid=3980443" title="Diecezja Shuoxian">
Diecezja Shuoxian

Diecezja Shuoxian (łac. "Dioecesis Scioceuvensis", chiń. 天主教朔州教区) – rzymskokatolicka diecezja ze stolicą w Shuoxian, w prefekturze miejskiej Shuozhou, w prowincji Shanxi, w Chińskiej Republice Ludowej. Biskupstwo jest sufraganią archidiecezji Taiyuan.
W strukturach Patriotycznego Stowarzyszenia Katolików Chińskich używana jest nazwa "diecezja Shuozhou".
Historia.
12 lipca 1926 papież Pius XI brewe "Cum Nobis" erygował prefekturę apostolską Shohchow. Dotychczas wierni z tych terenów należeli do wikariatu apostolskiego Taiyuan (obecnie archidiecezja Taiyuan). 17 czerwca 1932 została ona podniesiona do rangi wikariatu apostolskiego.
W wyniku reorganizacji chińskich struktur kościelnych dokonanych przez Piusa XII 11 kwietnia 1946 wikariat apostolski Shohchow został podniesiony do rangi diecezji.
Z 1950 pochodzą ostatnie pełne, oficjalne kościelne statystyki. Diecezja Shuoxian liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Bp Edgar Anton Häring OFM został wydalony z kraju.
W 1962 Patriotyczne Stowarzyszenie Katolików Chińskich mianowało ks. Johna Xia Xueqiana swoim ordynariuszem w Shuoxian. Przyjął on sakrę bez zgody papieża zaciągając na siebie ekskomunikę latae sententiae. Zmarł on w 1978.
W 1990 biskupem Shuoxian w łączności z papieżem został Bonaventure Luo Juan. Wyświęcony na kapłana w 1944, w czasie prześladowań pracował w gospodarstwie rolnym, a później jako okulista. W 2004 wyświęcił na biskupa swojego koadiutora ks. Paula Ma Cunguo, który objął diecezję po śmierci bp Luo Juana w 2007. Bp Ma Cunguo ma uznanie Stolicy Apostolskiej, lecz nie uznaje go rząd w Pekinie. Swoją posługę sprawuje jednak jawnie i bez przeszkód.
Ordynariusze.
Antybiskup.
Ordynariusz mianowany przez Patriotyczne Stowarzyszenie Katolików Chińskich nieposiadający mandatu papieskiego:

</doc>
<doc id="3980445" url="https://pl.wikipedia.org/wiki?curid=3980445" title="Diecezja Shuozhou">
Diecezja Shuozhou



</doc>
<doc id="3980446" url="https://pl.wikipedia.org/wiki?curid=3980446" title="Apa">
Apa

Osoby:
Miejsca:
Technika:

</doc>
<doc id="3980448" url="https://pl.wikipedia.org/wiki?curid=3980448" title="Araguaia">
Araguaia

Miejsca w Brazylii:
Technika:
Religia:

</doc>
<doc id="3980450" url="https://pl.wikipedia.org/wiki?curid=3980450" title="Okręgowe rozgrywki w piłce nożnej woj. białostockiego (1957)">
Okręgowe rozgrywki w piłce nożnej woj. białostockiego (1957)

23. Edycja okręgowych rozgrywek w piłce nożnej województwa białostockiego
Okręgowe rozgrywki w piłce nożnej województwa białostockiego prowadzone są przez Białostocki Okręgowy Związek Piłki Nożnej, rozgrywane są w trzech ligach, najwyższym poziomem jest klasa A, następnie klasa B (3 grupy) i klasa C (brak danych co do ilości grup). 
Mistrzostwo Okręgu zdobyła Gwardia Białystok. 
Okręgowy Puchar Polski - nie był rozgrywany.
Drużyny z województwa białostockiego występujące w centralnych i makroregionalnych poziomach rozgrywkowych:
Klasa B - V poziom rozgrywkowy.
Grupa I
Grupa II
Grupa III
Klasa C - VI poziom rozgrywkowy.
Brak danych dotyczący ilości grup
Puchar Polski - rozgrywki okręgowe.
Rozgrywki nie były przeprowadzone.

</doc>
<doc id="3980453" url="https://pl.wikipedia.org/wiki?curid=3980453" title="Alcides Vigo Lima">
Alcides Vigo Lima



</doc>
<doc id="3980454" url="https://pl.wikipedia.org/wiki?curid=3980454" title="NNFI">
NNFI

NNFI (od ang. "Non-normed Fit Index", lub TLI, "Tucker-Lewis index") – w modelowaniu równań strukturalnych jest to jeden ze wskaźników dopasowania modelu. Wskaźnik ten przyjmuje wartości od 0 do 1, gdzie 1 oznacza model doskonale dopasowany. 
Twórcami wskaźnika są NNFI są Ledyard R. Tucker i Charles Lewis. W 1973 r. przedstawili oni propozycję wskaźnika w artykule pt. "A reliability coefficient for maximum likelihood factor analysis".

</doc>
<doc id="3980456" url="https://pl.wikipedia.org/wiki?curid=3980456" title="Sport Águila Huancayo">
Sport Águila Huancayo



</doc>
<doc id="3980457" url="https://pl.wikipedia.org/wiki?curid=3980457" title="Sejm bociani">
Sejm bociani

Sejm bociani – obraz olejny namalowany w 1879 przez polskiego malarza Władysława Maleckiego znajdujący się w zbiorach Muzeum Narodowego w Krakowie. .
Opis obrazu.
Obraz w konwencji pejzażu nastrojowego przedstawia pogrążony w półmroku, leśno-bagienny polski krajobraz. Na horyzoncie błyszczy słoneczna tarcza rzucając blask na taflę wody. Pomiędzy trzema ogromnymi wierzbami widnieje stado harmonijnie wpisujących się w krajobraz bocianów białych. Unifikację wszystkich elementów kompozycji dają wieczorna sceneria oraz sprowadzona do jednego, dominującego tonu gama barwna. Bociany ukazane w naturalnym dla siebie środowisku symbolizują odwieczne prawa natury oraz powtarzalny rytm kolejnych pór roku.

</doc>
<doc id="3980459" url="https://pl.wikipedia.org/wiki?curid=3980459" title="Ajuricaba">
Ajuricaba

Miejsca:
Technika:

</doc>
<doc id="3980463" url="https://pl.wikipedia.org/wiki?curid=3980463" title="Utopian Land">
Utopian Land

Utopian Land – utwór greckiego zespołu muzycznego Argo wydany w formie singla 10 marca 2016 roku. Piosenkę napisał i skomponował Vladimiros Sofianidis.
10 marca 2016 roku ukazał się oficjalny teledysk do piosenki. Tego samego dnia grecki nadawca publiczny ERT ogłosił, że utwór został wybrany wewnętrznie na propozycję reprezentującą Grecję w 61. Konkursie Piosenki Eurowizji organizowanym w Sztokholmie. 10 maja został zaprezentowany przez zespół jako drugi w kolejności w pierwszym półfinale konkursu i zajął szesnaste miejsce z 44 punktami na koncie, przez co nie zakwalifikował się do finału.
Lista utworów.
CD single

</doc>
<doc id="3980473" url="https://pl.wikipedia.org/wiki?curid=3980473" title="Universidad Técnica de Cajamarca">
Universidad Técnica de Cajamarca



</doc>
<doc id="3980476" url="https://pl.wikipedia.org/wiki?curid=3980476" title="Deportivo Coopsol Lima">
Deportivo Coopsol Lima



</doc>
<doc id="3980480" url="https://pl.wikipedia.org/wiki?curid=3980480" title="NFI (wskaźnik dopasowania modelu)">
NFI (wskaźnik dopasowania modelu)

NFI (akronim od ang. "Normed Fit Index", alternatywna nazwa Bentler-Bonett Index) – w modelowaniu równań strukturalnych jest to jeden ze wskaźników dopasowania modelu. Wskaźnik ten przyjmuje wartości od 0 do 1, gdzie 1 oznacza model doskonale dopasowany. 
Twórcami wskaźnika są Peter M. Bentler i Douglas G. Bonett. W 1980 r. opisali go w artykule "Significance tests and goodness-of-fit in the analysis of covariance structures".

</doc>
<doc id="3980485" url="https://pl.wikipedia.org/wiki?curid=3980485" title="Unión Minas">
Unión Minas



</doc>
<doc id="3980488" url="https://pl.wikipedia.org/wiki?curid=3980488" title="Suzana Ćirić">
Suzana Ćirić

Suzana Ćirić (sr. Сузана Ћирић, ur. 12 lipca 1969 w Inđii) – serbska lekkoatletka specjalizująca się w biegach długodystansowych, reprezentantka Jugosławii, uczestniczka letnich igrzysk olimpijskich w 1992 i 1996 r. Jest także dwukrotną srebrną medalistką uniwersjad w biegu na 10 000 m z 1991 i 1993 r.
Kariera.
1991: Letnia Uniwersjada i Mistrzostwa Świata.
W 1991 r. po raz pierwszy wystąpiła na letniej uniwersjadzie. W finale biegu na 10 000 metrów przybiegła na metę z czasem 32:37,94. Dało jej to srebrny medal, a rywalizację wygrała lepsza o ponad sekundę amerykanka Anne Marie Letko. W tym samym roku zadebiutowała także na mistrzostwa świata w Tokio. W biegu półfinałowym osiągnęła czas 32:28,09. Była pierwszą w kolejności zawodniczką nie kwalifikująca się finału, do awansu zabrakło jej niemal półtorej sekundy. Rywalizację zdominowała Brytyjka Liz McColgan.
Letnie Igrzyska Olimpijskie 1992.
W maju 1992 roku Rada Bezpieczeństwa ONZ podjęła decyzję o niedopuszczeniu zespołów reprezentujących Federalną Republikę Jugosławii do rywalizacji na arenie międzynarodowej z powodu wojny w Bośni i Hercegowinie. Z powodu braku możliwości rywalizacji Jugosłowiańskich zespołów na arenie międzynarodowej, również na igrzyskach olimpijskich w 1992, sportowcy z tego kraju którzy wywalczyli kwalifikację olimpijską mogli startować jedynie jako niezależni uczestnicy igrzysk. 1 sierpnia w Ćirić przystąpiła do biegu eliminacyjnego na 10 000 m podczas igrzysk olimpijskich. Z czasem 33:42,26 zajęła piętnaste miejsce i nie awansowała do finału. Rywalizację w tej konkurencji wygrała reprezentantka Etiopii Derartu Tulu.
1993–1994: Letnia Uniwersjada, Mistrzostwa Świata i Maraton w Hanowerze.
Po raz drugi na Letniej Uniwersjadzie wystąpiła w lipcu 1993 r. W finale biegu na 10 000 m uzyskała czas 32:26,68 i zajęła drugie miejsce. Lepsza była od niej była jedynie Iulia Negură z Rumunii. W sierpniu tego samego roku wzięła udział w mistrzostwach świata w lekkoatletyce odbywających się w niemieckim Stuttgarcie. w biegu na 10 000 metrów w półfinale zajęła 10. miejsce, które zapewniło jej awans do finału. W finale z czasem 33:26,72 osiągnęła 19. miejsce.
W maju 1994 r. wygrała bieg maratoński w Hanowerze (Hannover-Marathon) z czasem 2:33:00 i ustanowiła swój rekord życiowy.
Letnie Igrzyska Olimpijskie 1996.
W 1995 r. Rada Bezpieczeństwa ONZ zdecydowała o zniesieniu zakazu występu jugosłowiańskich sportowców na arenie międzynarodowej. Na igrzyskach 1996 Jugosłowianie mogli rywalizować pod własną flagą. W Atlancie wystąpiła również Suzana Ćirić. W biegu maratońskim uzyskała czas 2:49:30 i zajęła 55. miejsce ze stratą ponad 23 minut do zwyciężczyni Etiopki Fatumy Roby.
W 1998 r. w szwajcarskim Uster ustanowiła swój rekord życiowy w półmaratonie z czasem 1:20:10.

</doc>
<doc id="3980494" url="https://pl.wikipedia.org/wiki?curid=3980494" title="Crytek Black Sea">
Crytek Black Sea



</doc>
<doc id="3980496" url="https://pl.wikipedia.org/wiki?curid=3980496" title="Memoriał Janusza Kusocińskiego 1959">
Memoriał Janusza Kusocińskiego 1959

6. Memoriał Janusza Kusocińskiego – mityng lekkoatletyczny, który odbył się 13 i 14 czerwca 1959 na Stadionie Dziesięciolecia w Warszawie. Największym wydarzeniem zawodów było ustanowienie przez Edmunda Piątkowskiego rekordu świata w rzucie dyskiem wynikiem 59,91 m. Walentina Szaprunowa uzyskała w skoku w dal rezultat 6,38 m, lepszy od rekordu świata Elżbiety Krzesińskiej, ale przy zbyt silnym wietrze. Główny bieg memoriałowy był rozgrywany na dystansie 3000 metrów. Zwyciężył w nim Hans Grodotzki. Rekordy Polski ustanowili: Marian Foik w biegu na 200 meterów (20,9), Ryszard Malcherczyk w trójskoku (16,44) i Alfred Sosgórnik w pchnięciu kulą (17,46).

</doc>
<doc id="3980501" url="https://pl.wikipedia.org/wiki?curid=3980501" title="Acre (ujednoznacznienie)">
Acre (ujednoznacznienie)

Miejsca:
Technika:

</doc>
<doc id="3980503" url="https://pl.wikipedia.org/wiki?curid=3980503" title="Shōwa (Nagoja)">
Shōwa (Nagoja)

 – jedna z 16 dzielnic Nagoi, stolicy prefektury Aichi. Dzielnica została założona 1 października 1937 roku. Położona w środkowej części miasta. Graniczy z dzielnicami: Mizuho, Atsuta, Naka, Tempaku i Chikusa.

</doc>
<doc id="3980504" url="https://pl.wikipedia.org/wiki?curid=3980504" title="Shōwa (ujednoznacznienie)">
Shōwa (ujednoznacznienie)



</doc>
<doc id="3980507" url="https://pl.wikipedia.org/wiki?curid=3980507" title="Motor Lublin (piłka nożna) w sezonie 1960">
Motor Lublin (piłka nożna) w sezonie 1960

Sezon 1960 był dla Motoru Lublin 7. sezonem na trzecim szczeblu ligowym. W osiemnastu rozegranych spotkaniach, Motor zdobył 20 punkty i zajął piąte miejsce w tabeli. Trenerem zespołu był Kazimierz Dworski. Ze względu na zmianę cyklu rozrywek decyzją PZPN i wprowadzenie w lidze okręgowej systemu jesień-wiosna od sezonu 1960/1961, termin ostatniej kolejki rozgrywek ustalono na 15 lipca.
Przebieg sezonu.
W styczniu nowym trenerem Motoru został Kazimierz Dworski. Dotychczasowy szkoleniowiec, Leon Kozłowski został trenerem-koordynatorem w Lubelskim Okręgowym Związku Piłki Nożnej. W przerwie zimowej Motor rozegrał kilka meczów sparingowych, między innymi z Budowlanymi Lublin (7:0), dwa z Radomiakiem Radom (4:3 i 4:1) oraz z Lechem Poznań w Szklarskiej Porębie (2:3). Do klubu przybyli między innymi Kazimierz Kułak (poprz. Garbarnia Kraków) i Bernard Pieszek (poprz. Naprzód Lipiny). W składzie Motoru znaleźli się bramkarze: Zub, Mołda, Porwisz, obrońcy: Jakubiec, Bielecki, Szafrański, Majewski, A. Pieszek, pomocnicy: Dąbek, Dworakowski, R. Pieszek, napastnicy: Jezierski, B. Pieszek, Kułak, Kalinowski, Grzeja, Wiśniowski. Po rundzie wiosennej Motor zajmował 1. miejsce, mając tyle samo punktów co 2. w tabeli WKS Unia, jednak lepszy stosunek bramek.
Pozycję lidera Motor utracił w pierwszej kolejce spotkań II rundy remisując w Lublinie ze Stalą Poniatowa 2:2, prowadząc do przerwy 2:0. Gospodarze kończyli ten mecz w dziewięciu, po usunięciu z boiska B. Pieszka i R. Pieszka. W czerwcu zarząd Lubelskiego Okręgowego Związku Piłki Nożnej nałożył karę rocznej dyskwalifikacji na trenera Kazimierza Dworskiego za próbę przekupstwa dwóch zawodników WKS Unii. W sezonie 1960 Motor zajął 5. miejsce.

</doc>
<doc id="3980508" url="https://pl.wikipedia.org/wiki?curid=3980508" title="Zygmunt Siedlecki (lekarz)">
Zygmunt Siedlecki (lekarz)

Zygmunt Siedlecki (ur. 23 sierpnia 1893 w Duksztach, zm. 6 kwietnia 1973 w Ciechocinku) – polski lekarz wojskowy, pułkownik Wojska Polskiego, lekarz Armii Krajowej, pseudonim konspiracyjny Rawicz.
Życiorys.
Ukończył w roku 1913 Pierwsze Gimnazjum Klasyczne w Wilnie, następnie w latach 1913–1916 studiował medycynę w Wojskowej Akademii Medycznej w Petersburgu, gdzie otrzymał stopień oficerski. W 1916 roku został skierowany jako młodszy lekarz do szpitali polowych. Początkowo w roku 1916 trafił do 49 Dywizji Piechoty, następnie zaś rok później do 2 Dywizji Grenadierów walczących na froncie rosyjsko-niemieckim pod Suroganiami i Nieświeżem. Jesienią 1918 powrócił do kraju i wstąpił do organizującego się Wojska Polskiego. W stopniu podporucznika służył kolejno jako lekarz w 50 Słuckim pułku piechoty w 1920 roku, następnie w 1921 roku pracował jako ordynator polowego szpitala nr 902 i starszy lekarz 22 pułku piechoty. Od września 1921 roku kontynuował także studia medyczne na Wydziale Lekarskim Uniwersytetu Warszawskiego i uzyskał dyplom doktora wszech nauk lekarskich 7 lutego 1925 roku. Następnie w marcu tegoż roku objął w stopniu porucznika stanowisko lekarza w 85 pułku piechoty w Nowej Wilejce pod Wilnem.
W sierpniu 1932 roku został tam starszym lekarzem i jednocześnie komendantem garnizonowej izby chorych. W 1926 roku pełnił przejściowo funkcję starszego lekarza w 19 pułku artylerii lekkiej. W styczniu 1927 awansował na kapitana, natomiast w styczniu 1934 na stopień majora. Także w 1934 roku ukończył kurs dla sztabowych w Centrum Wyszkolenia Sanitarnego w Warszawie oraz latach 1938–1939 dziesięciomiesięczny kurs w Wyższej Szkole Wojennej dla szefów sanitarnych Wielkich Jednostek, po którym został szefem sanitarnym 19 Dywizji Piechoty.
Podczas kampanii wrześniowej 1939 roku, pełniąc funkcję szefa służby sanitarnej Armii „Prusy”, zorganizował on w Tomaszowie Mazowieckim szpital polowy oraz ewakuację rannych do Warszawy. Dnia 3 września 1939 roku awansował na podpułkownika. Trzy dni później kierując ewakuacją rannych pod Piotrkowem Trybunalskim został ciężko ranny i dostał się do niewoli niemieckiej. Wywieziony w głąb Niemiec, przebywał w szpitalu dla jeńców wojennych w Langebilau – Oflag IX B w Weilburgu.
W dniu 28 czerwca 1940 roku, jako inwalida, otrzymał zezwolenie na osiedlenie się i wykonywanie praktyki lekarskiej w Warszawie. Podjął pracę w Szpitalu Ujazdowskim, gdzie został ordynatorem, a następnie starszym ordynatorem Oddziału Chorób Wewnętrznych. Od 1942 roku prowadził w nim, jako Klinice Propedeutycznej Chorób Wewnętrznych, nauczanie studentów medycyny tajnego Uniwersytetu Ziem Zachodnich i tajnego Uniwersytetu Warszawskiego.
Należał do Związku Walki Zbrojnej – Armii Krajowej (ZWZ–AK) i pełnił funkcję szefa służby zdrowia w dzielnicy Mokotów oraz kierownika szkolenia służby sanitarnej Kedywu - Kierownictwa Dywersji Komendy Głównej AK pod pseudonimem Rawicz.
Podczas powstania warszawskiego w 1944 roku był lekarzem punktu sanitarnego w fabryce Pfeifera na Powązkach, następnie kierownikiem Oddziału Wewnętrznego Szpitala Maltańskiego. Z tego szpitala po powstaniu warszawskim ewakuował część rannych i personelu do szpitala w obozie w Pruszkowie, w którym pełnił obowiązki lekarza, jak również w Szpitalu Zakaźnym nr 2 w Milanówku, którego był współorganizatorem.
Po wyparciu Niemców w styczniu 1945 roku przeniósł się do Radomia, gdzie pracował w tamtejszych placówkach leczniczych, m.in. był lekarzem cywilnym w komendzie Milicji Obywatelskiej. W styczniu 1946 powołany do Wojska Polskiego w stopniu podpułkownika i objął stanowisko komendanta Szpitala Garnizonowego początkowo w Radomiu, a od roku 1949 w Koszalinie.
W styczniu 1951 przeniesiony został do Ciechocinka, gdzie objął komendę Sanatorium Wojskowego i dowództwo garnizonu. W 1952 otrzymał awans na pułkownika. Dnia 14 lipca 1953 przeszedł w stan spoczynku, ale nadal pracował do śmierci w Ciechocinku jako kierownik Rejonowej Przychodni Lekarskiej i przez wiele lat jako ordynator Sanatorium Ministerstwa Spraw Wewnętrznych.
Zmarł 6 kwietnia 1973 w Ciechocinku i pochowany został na tamtejszym cmentarzu.
Życie prywatne.
Był żonaty z Janiną Siedlecką (z domu Prawdzic-Arciszewską), żyjącą w latach 1901–1991, z wykształcenia historykiem.
Miał dwóch synów: Zbigniewa Siedleckiego (ur. 1925, zm. 1944), studenta medycyny, kaprala podchorążego AK (pseudonim Sadowski), który poległ w 1944 podczas działań dywersyjnych oraz Zygmunta Siedleckiego (ur. 1947), lekarza balneologa i reumatologa w Ciechocinku.

</doc>
<doc id="3980509" url="https://pl.wikipedia.org/wiki?curid=3980509" title="Mistrzostwa Europy U-17 w Piłce Nożnej Kobiet 2017">
Mistrzostwa Europy U-17 w Piłce Nożnej Kobiet 2017

Mistrzostwa Europy U-17 w piłce nożnej kobiet 2017 odbyły się w dniach 2–14 maja w Czechach. W turnieju wzięło udział osiem reprezentacji z Europy.
W zawodach będzie testowany nowy system rozgrywania konkursu rzutów karnych. Zamiast wykonywania na zmianę przez obie drużyny rzutów karnych, będzie podobnie jak w tenisowym tie-breaku. Pierwszy rzut karny będzie wykonywany przez jeden zespół, ale następne będą wykonywane na zmianę co dwa strzały. Przed konkursem rzutów karnych będą dwa losowania, które zdecydują, na którą bramkę będą strzela oraz kto będzie rozpoczynał.
W finale po raz szósty zwyciężyły reprezentantki Niemiec, które po rzutach karnych pokonały zawodniczki z Hiszpanii.
Kwalifikacje.
Kwalifikacje do mistrzostw odbyły się w dwóch rundach. W pierwszej rundzie wzięło udział 44 reprezentacji, które zostały podzielone na 11 grup. Dwie najlepsze z każdej grupy i jedna najlepsza z trzeciego miejsca ze wszystkich grup awansowały do drugiej rundy. Hiszpanki, jako że zajmowały pierwsze miejsce w rankingu, miały bezpośredni awans do kolejnej rundy. W drugiej rundzie 24 zespoły zostały podzielone na 6 grup. Zwycięzca grupy i jedna najlepsza reprezentacja z drugiego miejsca awansowała na mistrzostwa. Czeszki miały zapewniony udział w turnieju finałowym jako gospodynie. Losowania odbyły się w szwajcarskim Nyonie.
Losowanie.
Losowanie odbyło się 7 kwietnia 2017 roku w Pilźnie. Osiem reprezentacji zostało podzielone na dwie grupy po cztery drużyny.
Faza pucharowa.
Półfinały

</doc>
<doc id="3980510" url="https://pl.wikipedia.org/wiki?curid=3980510" title="Raimo Vistbacka">
Raimo Vistbacka

Raimo Vistbacka (ur. 19 października 1945 w Kauhavie) – fiński polityk, policjant i prawnik, poseł do Eduskunty, w latach 1989–1990 minister transportu, pierwszy przewodniczący partii Prawdziwi Finowie.
Życiorys.
Kształcił się w szkołach policyjnych, uzyskał również magisterium z prawa. Zawodowo do 2005 był związany z fińską policją.
Zaangażował się również w działalność polityczną w ramach Fińskiej Partii Wiejskiej (SMP). W drugiej połowie lat 80. działał w samorządzie gminy Alajärvi. W 1987 po raz pierwszy uzyskał mandat posła do Eduskunty, z powodzeniem ubiegał się o reelekcję w wyborach w 1991. Od października 1989 do sierpnia 1990 sprawował urząd ministra transportu w rządzie, którym kierował Harri Holkeri. Na początku lat 90. objął funkcję przewodniczącego SMP. W 1995 został deputowanym jako jedyny przedstawiciel tej partii. W tym samym roku współtworzył nowe ugrupowanie pod nazwą Prawdziwi Finowie, przewodniczył mu do 1997, kiedy to zastąpił go Timo Soini. W 1999, 2003 i 2007 ponownie wybierany do parlamentu, zasiadał w nim do 2011.

</doc>
<doc id="3980512" url="https://pl.wikipedia.org/wiki?curid=3980512" title="Main Guard w Valletcie">
Main Guard w Valletcie

Main Guard (), oryginalnie nazywana Guardia della Piazza – budynek w Valletcie na Malcie. Zbudowany w roku 1603 przez Zakon św. Jana jako kordegarda. Stoi w centrum miasta na St. George's Square, frontem do pałacu Wielkiego Mistrza. Aktualnie (2017) mieści się w nim biuro prokuratora generalnego.
Historia.
Budynek Main Guard zbudowany w roku 1603, aby pomieścić "Regimento di Guardia", osobistą ochronę Wielkiego Mistrza Zakonu św. Jana. Stoi na placu przed frontem pałacu Wielkiego Mistrza.
W roku 1814 Brytyjczycy dobudowali do istniejącego budynku neoklasycystyczny portyk. Ponad nim dodana została płaskorzeźba brytyjskiego herbu, wraz z następującym napisem poniżej:
Brytyjczycy używali nadal budynku jako miejsca lokalizacji straży przybocznej, tym razem gubernatorów Malty, rezydujących w Pałacu Wielkiego Mistrza. Służba w Main Guard była nudna, wielu żołnierzy malowało lub wydrapywało oznaki pułkowe lub inne rzeczy na ścianach budynku.
W roku 1974 budynek został przekształcony w Libijskie Centrum Kulturalne ("Libyan Cultural Centre"), i herb brytyjski oraz inskrypcja zostały wtedy zasłonięte płytą pilśniową. Podobnie „sztuka naścienna” wewnątrz budynku przykryta została plastikiem, co uchroniło rysunki od zniszczenia i dewastacji, dzięki czemu przetrwały do dzisiaj.
W latach 90. XX wieku Centrum zostało przeniesione w inne miejsce, a budynek Main Guard stał się aneksem Biura Prokuratora Generalnego. W drugiej dekadzie XXI wieku były plany przyznania budynku Radzie Miasta ("Valletta Local Council"), nie zostały one jednak zrealizowane. Din l-Art Ħelwa zaoferowała odnowienie budynku.
Wygląd budynku.
Fasada budynku ma jedną kondygnację, lecz tylna jego część, od strony Strait Street, jest trzykondygnacyjna. Spowodowane to jest różnicą w poziomach ulic. Zegar na portyku, znajdujący się pod inskrypcją, jest jeszcze jedną pozostałością po Brytyjczykach. Unieruchomiony przez lata, 4 października 2009 roku, po wymianie części i oczyszczeniu, znów zaczął odmierzać czas.
W roku 2008 budynek Main Guard zaliczony został przez Malta Environment and Planning Authority do zabytków narodowych stopnia 1.

</doc>
<doc id="3980514" url="https://pl.wikipedia.org/wiki?curid=3980514" title="Bayesowskie kryterium informacyjne Schwartza">
Bayesowskie kryterium informacyjne Schwartza



</doc>
<doc id="3980517" url="https://pl.wikipedia.org/wiki?curid=3980517" title="Andrzej Felchner">
Andrzej Felchner

Andrzej Piotr Felchner (ur. 25 lutego 1947 w Sieradzu) – polski historyk, profesor nauk humanistycznych, profesor zwyczajny Uniwersytetu Jana Kochanowskiego w Kielcach.
Życiorys.
W 1969 ukończył studia na Uniwersytecie Łódzkim. Doktoryzował się w 1976 na uczelni macierzystej. Stopień naukowy doktora habilitowanego uzyskał w 1991 na UŁ w oparciu o pracę pt. "Służba zdrowia Wojska Polskiego (od jesieni 1918 r. do mobilizacji w 1939 r.)". Tytuł naukowy profesora nauk humanistycznych otrzymał 23 lipca 2008.
W latach 1969–1972 współorganizował Muzeum Polskiej Wojskowej Służby Zdrowia, uczestnicząc m.in. w opracowaniu scenariusza stałej ekspozycji. Był pracownikiem Wojskowej Akademii Medycznej im. gen. dyw. Bolesława Szareckiego, na której w latach 1992–1997 kierował Katedrą Nauk Humanistycznych (Wydział Lekarski). Podjął również pracę w filii w Piotrkowie Trybunalskim Uniwersytetu Jana Kochanowskiego w Kielcach (początkowo wydziale zamiejscowym Wyższej Szkoły Pedagogicznej w Kielcach), na którym w 2009 objął stanowisko profesora zwyczajnego. Na uczelni tej był prodziekanem Wydziału Filologiczno-Historycznego (2004–2006) i Wydziału Nauk Społecznych (2008–2009). Wybrany na dziekana Wydziału Nauk Społecznych UJK w kadencjach 2012–2016 i 2016–2020. W latach 1997–2002 był ponadto dyrektorem Instytutu Historii w piotrkowskiej filii.
Specjalizuje się w historii oświaty i nauki, historii medycyny, historii regionalnej i historii wojskowości w XX w. Został członkiem Łódzkiego Towarzystwa Naukowego oraz Polskiego Towarzystwa Historii Medycyny i Farmacji (w latach 1979–1982 i 2007–2010 był jego sekretarzem generalnym). Należał do Polsko-Niemieckiego Towarzystwa Historii Medycyny.
W 2005, "za wybitne zasługi w pracy naukowej, dydaktycznej i organizacyjnej", został odznaczony Krzyżem Kawalerskim Orderu Odrodzenia Polski.

</doc>
<doc id="3980519" url="https://pl.wikipedia.org/wiki?curid=3980519" title="Bayesowskie kryterium informacyjne Schwarza">
Bayesowskie kryterium informacyjne Schwarza

Bayesowskie kryterium informacyjne Schwartza (BIC - od ang. "Bayesian Information Criterion") – w modelowaniu równań strukturalnych jest to jeden ze wskaźników dopasowania modelu. Twórcą wskaźnika jest Gideon Schwarz, który przedstawił ten wskaźnik w artykule z 1978 r. pt. "Estimating the Dimension of a Model".
BIC oraz AIC są najpowszechniej wykorzystywanymi kryteriami informacyjnymi, a więc metodami porównywania modeli dla zmiennej zależnej, aby dokonać selekcji najlepszego modelu. Zgodnie z przyjętą konwencją, najlepszym modelem jest ten dla którego wartość kryterium informacyjnego jest najniższa.

</doc>
<doc id="3980522" url="https://pl.wikipedia.org/wiki?curid=3980522" title="Filmografia Hulka Hogana">
Filmografia Hulka Hogana

Filmografia Hulka Hogana – amerykańskiego wrestlera i aktora.

</doc>
<doc id="3980523" url="https://pl.wikipedia.org/wiki?curid=3980523" title="Komunikacja miejska w Grodzisku Mazowieckim">
Komunikacja miejska w Grodzisku Mazowieckim

Komunikacja miejska w Grodzisku Mazowieckim została uruchomiona w 1989 roku. W tym celu pozyskano od MZK Warszawa 5 autobusów Ikarus 260 po naprawie głównej. Pierwsza linia nr 1 pojechała we wrześniu 1989 roku z Osiedla Kopernika na Kozerki. W kolejnym roku zakupiono 3 fabrycznie nowe autobusy jelcz M11 i uruchomiono linię 2 Makówka - Książenice, a następnie dwa jelcze PR110 i uruchomiono linię nr 3. Do 1993 roku powstały linie 1, 2, 3, 4, 5 oraz A. Na przełomie lat 90 i 2000 komunikację organizowaną przez ZKM w strukturach MPGKiM (ul. Sportowa 29) przekazano spółce PKS Grodzisk Mazowiecki. Na liniach zaczęły kursować autobusy miejskie PKS-u które wcześniej kursowały w ramach kontraktu po sieci ZTM w Warszawie: jelcze M11, następnie jelcze 120M/3, a ostatnio wozy marki Scania. Obecnie komunikacja miejska jest przekształcona w sieć linii autobusowych obsługujących gminy Grodzisk Mazowiecki, Żabia Wola, Jaktorów, Baranów, Błonie, Milanówek oraz powiat pruszkowski, wchodzących w skład Związku powiatowo-gminnego „Grodziskie Przewozy Autobusowe”. Operatorem sieci komunikacyjnej jest Przedsiębiorstwo Komunikacji Samochodowej w Grodzisku Mazowieckim, SEBUS oraz Przedsiębiorstwo Komunikacji Samochodowej w Tarnobrzegu.
Bilety.
Na wszystkich liniach obowiązuje jednolita taryfa urzędowa, ustalana przez Związek. Rodzaje biletów podzielone są na 4 kategorie:
Do biletów przysługują ulgi ustawowe oraz ulgi samorządowe - przykładowo osoby posiadające ważny w dniu zakupu bilet długookresowy (miesięczny, kwartalny) na przejazdy Warszawską Koleją Dojazdową lub Kolejami Mazowieckimi w odpowiedniej relacji, mają uprawnienie do ulgi „przesiadkowej kolejowej” na bilety miesięczne miejskie, grodziskie i gminne. Ponadto osoby posiadające ważny w dniu zakupu bilet imienny okresowy Zarządu Transportu Miejskiego w Warszawie uprawnione są do ulgi „przesiadkowej warszawskiej” obowiązującej w granicach powiatu pruszkowskiego.
Mieszkańcy Grodziska Mazowieckiego posiadający Grodziską Kartę Mieszkańca mogą korzystać z przejazdów Warszawską Koleją Dojazdową na odcinku Grodzisk Mazowiecki Radońska – Grodzisk Mazowiecki Okrężna na podstawie jednorazowego biletu miejskiego. Analogicznie honorowane są bilety miejskie jednorazowe na przejazdy na odcinku Pruszków WKD – Malichy dla mieszkańców Pruszkowa posiadających Pruszkowską Kartę Mieszkańca.
Lista linii autobusowych.
Od 1 stycznia 2022 roku funkcjonuje 28 linii autobusowych, a ponadto projektowana jest linia w relacji Józefina - Żabia Wola - Siestrzeń - Nadarzyn - Janki - Raszyn - Warszawa. W poniższej tabeli przedstawiono zestawienie obecnie działających linii autobusowych:
Pojazdy obsługujące linie, poza liniami 50-59, są niskopodłogowe oraz wyposażone są w lokalizatory GPS, umożliwiając tym samym obsługę osób z niepełnosprawnościami oraz podgląd położenia autobusu w czasie rzeczywistym.

</doc>
<doc id="3980525" url="https://pl.wikipedia.org/wiki?curid=3980525" title="Zraniona miłość">
Zraniona miłość

Zraniona miłość (tur. "Vatanım Sensin", dosłownie "Jesteś Moją Ojczyzną") – turecki serial obyczajowy wyprodukowany przez wytwórnię O3 Production. W rolach głównych występują Halit Ergenç i Bergüzar Gökçe Korel.
Premiera serialu odbyła się w Turcji 27 października 2016 na antenie Kanal D, zaś zakończenie miało miejsce 7 czerwca 2018. W Polsce emitowana była pierwsza seria od 4 maja 2017 do 20 września 2017 na kanale TVP1.
Monolog wprowadzający.
Wygłoszony w czasie pierwszej sceny serialu (szturmu armii osmańskiej na greckie okopy) przez dowódcę 21 Pułku Piechoty majora Cevdeta:
Fabuła.
Akcja pierwszej serii rozpoczyna się podczas I wojny bałkańskiej (7-8 listopada 1912 - kapitulacja Salonik), zaś główny wątek pierwszej serii mieści się między 13 maja 1919 (na dwa dni przed rozpoczęciem okupacji Izmiru przez Greków) a 23 kwietnia 1920 (otwarcie Wielkiego Zgromadzenia Narodowego Turcji) w trakcie wojny o niepodległość Turcji. Major osmańskiej armii Cevdet to wielki patriota, który powraca po zwycięstwie z grecką armią do domu w Salonikach. Po przybyciu na miejsce witany jest przez przyjaciela Tevfika, żonę, matkę i dzieci. Następnego dnia Cevdet dowiaduje się, że grecka armia niebawem dotrze do Salonik. Nagłe wezwanie majora na front i następujące po tym wydarzenia doprowadzą do rozpadu rodziny...
Druga seria dzieje się pomiędzy zawarciem traktatu pokojowego w Sèvres (10 sierpnia 1920) a zakończeniem wojny grecko-tureckiej we wrześniu 1922 r. Ukazana jest tam służba Cevdeta w greckiej armii u boku generała Filiposa, sytuacja jego rodziny oraz bliskich dla Cevdeta szpiegów podczas trwania konfliktu pomiędzy tymi narodami.
Nawiązania historyczne.
Inspiracją do stworzenia serialu była prawdziwa historia działającej w Izmirze, podczas greckiej okupacji, siatki wywiadowczej kemalistycznych Sił Narodowych. Kierował nią kpt. Mustafa Mümin Efendi, były oficer armii osmańskiej znany ze swojego patriotyzmu. Wykorzystując swoje rodzinne koligacje oraz kochankę zdołał nawiązać dobre stosunki z greckimi oficerami, od których pozyskiwał cenne dla Turków informacje o planach przeciwnika. Przez swoje dobre stosunki z Grekami rodacy traktowali Mümina Efendi jak zdrajcę.
Emisja w Polsce.
W Polsce serial emitowany był od 4 maja do 20 września 2017 w TVP1 (pierwsza seria), początkowo w dni robocze o 18:40 (do 25 sierpnia 2017), później ok. 16:00 (od 28 sierpnia 2017 do końca emisji). Aktualnie powtarzany od poniedziałku do piątku o godzinie 10.05 w TVP3. Tekst w języku polskim opracowała Anna Mizrahi. Lektorem serialu był Marek Ciunel.

</doc>
<doc id="3980527" url="https://pl.wikipedia.org/wiki?curid=3980527" title="Karpacki Park Narodowy">
Karpacki Park Narodowy

Karpacki Park Narodowy (ukr. Карпатський національний природний парк, "Karpatśkyj nacionalnyj pryrodnyj park") – ukraiński park narodowy zlokalizowany w pasmach Czarnohory i Gorganów w Karpatach Wschodnich. Siedziba parku znajduje się w mieście Jaremcze.
Wiadomości ogólne.
Historia ochrony naturalnego krajobrazu w Czarnohorze sięga 1921 roku, kiedy na mocy decyzji polskiego Ministerstwa Rolnictwa i Dóbr Narodowych utworzono rezerwat przyrody o powierzchni 4,48 km², który w 1927 roku powiększono do 8,32 km².
Sam park narodowy został powołany do życia 3 czerwca 1980 r. rozporządzeniem Rady Ministrów Ukraińskiej SRR. Jednocześnie nowo powstałemu parkowi przekazano na własność 68,5 km² ziemi (sam park miał wówczas powierzchnię 473 km²). Na mocy ukazu prezydenta Ukrainy z 10 lutego 2010 roku dokonano niewielkiej korekty terytorium parku, ustalając jego powierzchnię na poziomie 505,13 km². Nieco ponad 75% terenów pozostających w granicach parku stanowi jego własność. Pozostała część, a więc niespełna 25% pozostaje własnością osób trzecich.
Karpacki Park Narodowy rozciąga się z północnego zachodu po południowy wschód – od miasta Jaremcze na północy po dolinę Czarnego Czeremoszu – na odległość 55 km oraz ze wschodu na zachód na odległość 20 km. Zachodnią granicę parku stanowi linia czarnohorskiego działu wodnego, za którą znajduje się teren Karpackiego Rezerwatu Biosfery. Terytorium parku podzielone jest na 12 obszarów ochronno-badawczych. Teren parku wznosi się na wysokość od 500 do 2061 m n.p.m. (Howerla). Ze względu na możliwość użytkowania gruntu w parku wyznaczono cztery strefy: ochrony, rekreacji, rekreacji stacjonarnej i ekonomiczną.
Flora.
Na terenie parku odnotowano 1260 gatunków roślin zarodnikowych i naczyniowych, w tym 155 gatunków mszaków. 80 gatunków występujących w parku roślin znajduje się w „Ukraińskiej Czerwonej Księdze”. Wśród nich są m.in. arnika górska, różanecznik wschodniokarpacki, różeniec górski, sasanka alpejska, sosna limba, widłak jałowcowaty, wroniec widlasty, zimoziół północny, żurawina drobnoowocowa, kilka gatunków storczykowatych. Ponadto trzy gatunki odnotowano w „Europejskiej Czerwonej Księdze”: barszcz karpacki, miodunka węgierska, pierwiosnek wyniosły. W granicach parku występuje 29 endemicznych gartunków roślin, spośród których 12 występuje na terenie całych Karpat (m.in. gruszyczka karpacka, wieczornik śnieżny, wilczomlecz karpacki), a 13 w Karpatach Południowych (m.in. chaber karpacki, fiołek wschodniokarpacki, tojad karłowaty).
91% terenów wchodzących w skład parku zajmują grunty leśne. 88% z nich stanowią tereny pokryte lasem (wliczając szkółki leśne). Dominującym gatunkiem na tych terenach jest świerk (79%), oprócz którego występują m.in. buk (10%) i jodła (4%). Wiek lasów w Karpackim Parku Narodowym określa się jako średni (78% drzew). Mniejszy odsetek stanowią drzewa młode (7%) i obumierające (6%). Przeciętny wiek drzew określono na 77 lat.
Na terenie parku zaobserwować można występowanie pięter roślinności:
Fauna.
Różnorodność krajobrazu wpłynęła na występowanie poszczególnych grup zwierząt: większy odsetek gryzoni, nietoperzy i innych owadożernych, natomiast mniejszy drapieżników i parzystokopytnych.
Wśród zwierząt występujących na terenie parku odnotowano: 56 gatunków ssaków, 114 gatunków ptaków, 11 gatunków ryb, 10 gatunków płazów i 7 gatunków gadów. Z co rzadszych gatunków warto wymienić salamandrę plamistą, traszkę górską, traszkę karpacką, gniewosza plamistego, błotniaka zbożowego, bociana czarnego, cietrzewia zwyczajnego, dzięcioła trójpalczastego, orła przedniego, sokoła wędrownego, borsuka, rysia czy wydrę.
11 gatunków żyjących w Karpackim Parku Narodowym wpisano do „Europejskiej Czerwonej Księgi”. Są to m.in. wilk szary, niedźwiedź brunatny, gacek brunatny, orzesznica leszczynowa, derkacz zwyczajny czy ślimak winniczek.
Hydrologia.
Głównym ciekiem wodnym w granicach parku jest rzeka Prut w swoim górnym biegu, która przed Jaremczem tworzy wodospad. Oprócz niej licznie występują potoki górskie, np. Bystrzec, Dzembronia czy Prutec. Nierzadko tworzą one kaskady. Największa z nich to piętnastometrowy wodospad Huk. Powstał on na potoku Żeneć (lewym dopływie Prutu przepływającym między grzbietami Jawornika oraz Chomiaka i Syniaka).
Stosunkowo rzadkim elementem krajobrazu Czarnohory i Gorganów są natomiast jeziora: największe to jezioro Mariczejka (1 ha powierzchni, położone na południe od Popa Iwana) oraz około półhektarowe jezioro Niesamowite (położone tuż poniżej głównego grzbietu, między Turkułem a Rebrą). Kilka podobnych rozmiarów jezior położonych jest na południowo-zachodnich zboczach Czarnohory, a więc już poza granicami parku.
Turystyka.
W parku wyznaczono sieć szlaków turystycznych. Wśród nich znalazło się 25 szlaków pieszych o łącznej długości przeszło 148 km, 18 ścieżek ekologicznych (117 km) i szlaki narciarskie (61 km).
W 2009 roku w Jaremczu otwarto centrum dla zwiedzających łączące funkcje muzealne i edukacyjne.

</doc>
<doc id="3980528" url="https://pl.wikipedia.org/wiki?curid=3980528" title="XVIII Mistrzostwa Świata w Piłce Nożnej Plażowej">
XVIII Mistrzostwa Świata w Piłce Nożnej Plażowej



</doc>
<doc id="3980532" url="https://pl.wikipedia.org/wiki?curid=3980532" title="Tomáš Krupa">
Tomáš Krupa

Tomáš Krupa (ur. 14 listopada 1972) – czeski tenisista i trener tenisa.
Kariera tenisowa.
Na światowych kortach występował w latach 90. XX wieku.
Jest finalistą 1 turnieju w grze podwójnej rangi ATP World Tour oraz zwycięzcą 4 imprez rangi ATP Challenger Tour.
W rankingu gry pojedynczej najwyżej był na 278. miejscu (23 października 1995), a w klasyfikacji gry podwójnej na 124. pozycji (4 marca 1996).
Kariera trenerska.
Po raz pierwszy jako trener zaczął pracować z Radkiem Štěpánkiem. W latach 2009–2014 Krupa był szkoleniowcem Tomáša Berdycha, który w tym czasie został finalistą Wimbledonu 2010. W sezonie 2015 współpracował z Barborą Strýcovą, a od sezonu 2016 zaczął trenować Jiříego Veselý.

</doc>
<doc id="3980534" url="https://pl.wikipedia.org/wiki?curid=3980534" title="Lista uczestników Giro d’Italia 2017">
Lista uczestników Giro d’Italia 2017

Lista uczestników Giro d’Italia 2017
W wyścigu brało udział 18 drużyn UCI World Tour oraz 4 zaproszone drużyny UCI Professional Continental. Zawodnicy nosili numery od 1 do 219. W każdej drużynie było 9 zawodników, więc pierwsza drużyna otrzymała numery od 1 do 9, druga od 11 do 19, trzecia od 21 do 29 itd. Wyjątkiem była drużyna Lotto Soudal, która nosiła numery od 100 do 107 oraz 109. Dzieje się tak, ponieważ organizatorzy postanowili już nigdy nie używać numeru 108, z którym podczas Giro d’Italia 2011 jechał, tragicznie wtedy zmarły, Wouter Weylandt.
Drużyna Astana Pro Team zdecydowała się wystąpić w 8-osobowym składzie. Powodem tego była śmierć kolarza grupy, który miał wystartować w wyścigu. Michele Scarponi zmarł wskutek wypadku na treningu w dniu 22 kwietnia 2017.
Legenda.
Zawodnicy urodzeni po 1 stycznia 1992, którzy biorą udział w klasyfikacji młodzieżowej są oznaczeni gwiazdką.

</doc>
<doc id="3980544" url="https://pl.wikipedia.org/wiki?curid=3980544" title="Pływanie na Letnich Igrzyskach Olimpijskich 1968 – 100 m stylem klasycznym mężczyzn">
Pływanie na Letnich Igrzyskach Olimpijskich 1968 – 100 m stylem klasycznym mężczyzn

100 m stylem klasycznym mężczyzn – jedna z konkurencji pływackich rozgrywanych podczas XIX Igrzysk Olimpijskich w Meksyku. Eliminacje i półfinały odbyły się 18 października, a finał 19 października 1968 roku.
Pierwszym mistrzem olimpijskim w tej konkurencji został Amerykanin Don McKenzie, ustanawiając nowy rekord olimpijski (1:07,7). Pozostałe miejsca na podium zajęli reprezentanci ZSRR, którzy uzyskali taki sam czas (1:08,0). Remis pomiędzy nimi rozstrzygnęli sędziowie przyznając srebro Władimirowi Kosinskiemu, a brąz rekordziście świata Nikołajowi Pankinowi.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="3980556" url="https://pl.wikipedia.org/wiki?curid=3980556" title="Achille Mbembe">
Achille Mbembe

Achille Mbembe właśc. Joseph Achille Mbembe (ur. 1957) – kameruński filozof, teoretyk polityki, historyk. Autor książek na temat afrykańskiej historii i polityki.
Biografia.
Urodził się niedaleko Otélé w Kamerunie w 1957 roku. Uzyskał stopień doktora historii na Uniwersytecie w Sorbonie w 1989. Następnie ukończył studia podyplomowe w paryskim Instytucie Nauk Politycznych.
Mbembe był adiunktem historii na Uniwersytecie Columbia w Nowym Jorku w latach 1988–1991, starszym pracownikiem naukowym w Brookings Institution w Waszyngtonie w latach 1991–1992, profesorem nadzwyczajnym historii na Uniwersytecie Pensylwanii w latach 1992–1996, dyrektorem wykonawczym Rady ds. Rozwoju Badań Nauk Społecznych w Afryce w Dakarze w Senegalu w latach 1996–2000. Był również także profesorem wizytującym na Uniwersytecie Kalifornijskim w Berkeley w 2001 roku oraz profesorem wizytującym na Uniwersytecie Yale w 2003 roku Był profesorem historii i polityki w WEB Du Bois Research Institute na Uniwersytecie Harvarda. W 2020 roku Mbembe wygłosił prezydencki wykład z nauk humanistycznych na Uniwersytecie Stanforda.
Mbembe obszernie pisał o historii i polityce Afryki. Otrzymał ocenę A1 od National Research Foundation (South Africa).
Obecna działalność.
Mbembe jest członkiem kadry Wits Institute for Social and Economic Research (WISER) na Uniwersytecie Witwatersrand. Corocznie odwiedza Franklin Humanities Institute na Duke University.
Jest współredaktorem czasopisma naukowego „Public Culture”.
Działalność naukowa.
Główne zainteresowania badawcze Mbembe to historia Afryki, studia postkolonialne oraz polityka i nauki społeczne. Chociaż nazywany jest teoretykiem postkolonialnym (ze względu na tytuł swojej pierwszej angielskiej książki), to odrzuca tę etykietę, ponieważ postrzega swoje badania jako projekt zarówno akceptacji, jak i transcendencji różnicy, a nie powrotu do pierwotnej, marginalnej, niemetropolitalnej ojczyzny.
Do jego najważniejszych dzieł należą: 
Jego główna praca "On the Postcolony" została przetłumaczona na język angielski i wydana przez University of California Press w 2001 roku. Praca ta została ponownie opublikowana przez University of Wits Press z nową przedmową autora. W tekście Mbembe argumentuje, że akademicki i powszechny dyskurs na temat Afryki jest splątany z różnymi stereotypami związanymi z zachodnimi fantazjami i lękami. W ślad za Frantzem Fanonem i Zygmuntem Freudem Mbembe utrzymuje, że ten obraz nie jest odzwierciedleniem autentycznej Afryki, ale nieświadomą projekcją związaną z poczuciem winy, wyrzeczeniem się i przymusem powtórzenia. Podobnie jak James Ferguson, VY Mudimbe i inni, Mbembe interpretuje Afrykę nie jako określone wyizolowane miejsce, ale jako napiętą relację między nią a resztą świata, która rozgrywa się jednocześnie na poziomie politycznym, psychicznym, semiotycznym i seksualnym. Mbembe twierdzi, że koncepcja biowładzy Michela Foucaulta – jako połączenia władzy dyscyplinarnej i biopolityki – nie wystarcza już do wyjaśnienia tych współczesnych form podporządkowania. Do spostrzeżeń Foucaulta dotyczących pojęć suwerennej władzy i biowładzy Mbembe dodaje koncepcję nekropolityki, która wykracza poza zwykłe „wpisywanie ciał w aparaty dyscyplinarne”. Omawiając przykłady Palestyny, Afryki i Kosowa, Mbembe pokazuje, w jaki sposób suwerenna władza jest obecnie realizowana poprzez tworzenie stref śmierci, w których śmierć staje się ostatecznym przejawem dominacji i podstawową formą oporu.
Badał również Johannesburg jako miasto metropolitalne oraz prace Frantza Fanona. 
Anulowanie wystąpienia w Ruhrtriennale.
W maju 2019 roku niemiecki parlament przyjął uchwałę określającą ruch BDS (Boycott, Divestment and Sanctions) jako antysemicki. Ponadto wszystkim landom niemieckim zalecono odmowę finansowania ze środków publicznych wydarzeń lub osób wspierających ten ruch. Na początku 2020 roku komisarz federalny ds. życia żydowskiego i walki z antysemityzmem, Felix Klein, wezwał do odwołania przemówienia Mbembe zaplanowanego na 14 sierpnia tego roku na Ruhrtriennale. Twierdził, że Mbembe „zrelatywizował Holokaust i odmówił Izraelowi prawa do istnienia”. Zaproszenie zostało wycofane, a sam festiwal odwołany z powodu pandemii COVID-19.
Dowody na to oskarżenie oparto na komentarzach, które Mbembe poczynił w dwóch książkach, w których przedstawił podobieństwa między polityką separatystów stosowaną podczas konfliktu izraelsko-palestyńskiego w czasie wojny sześciodniowej i Republiki Południowej Afryki w okresie apartheidu. Mbembe był wspierany przez grupy izraelskich i żydowskich naukowców, w tym kilku wybitnych niemieckich badaczy Holokaustu. Pojawiły się obawy co do tego, co niektórzy uważali za „uzbrojenie antysemityzmu”, a później w grudniu tego samego roku przedstawiciele 32 instytucji kulturalnych wydali deklarację zarówno odrzucającą ruch BDS, jak i jednocześnie ostrzegającą, że zamiast ograniczać antysemityzm, rezolucja stwarzała zagrożenie dla wolności słowa. W odpowiedzi Monika Grütters, niemiecka ministra kultury, stwierdziła, że instytucje kulturalne balansują na linie między swobodami artystycznymi a społecznie akceptowalnymi ideami, a antysemityzm jest kwestią „czerwonej linii”.
Życie prywatne.
Mbembe jest żonaty z Sarah Nuttall, która jest profesorką literaturoznawstwa i kulturoznawstwa oraz dyrektorką Wits Institute for Social and Economic Research na Uniwersytecie Witwatersrand w Johannesburgu. Napisali razem kilka tekstów i mają dwoje dzieci.

</doc>
<doc id="3980557" url="https://pl.wikipedia.org/wiki?curid=3980557" title="Manpreet Kaur">
Manpreet Kaur

Manpreet Kaur (ur. 6 lipca 1990) – indyjska lekkoatletka specjalizująca się w pchnięciu kulą. 
Dziewiąta zawodniczka mistrzostw świata juniorów młodszych w Ostrawie (2007). Rok później zajęła 4. miejsce na mistrzostwach Azji juniorów oraz była szósta podczas igrzysk Wspólnoty Narodów młodzieży. W 2010 zajęła natomiast 9. miejsce na igrzyskach Wspólnoty Narodów w gronie seniorów. Szósta zawodniczka uniwersjady (2015) i halowego czempionatu Azji (2016). W tym samym roku reprezentowała Indie na igrzyskach olimpijskich w Rio de Janeiro, podczas których zajęła 23. miejsce w eliminacjach i nie awansowała do finału. Złota medalistka mistrzostw Azji z Bhubaneswar (2017).
Wielokrotna złota medalistka mistrzostw Indii.
Rekordy życiowe: stadion – 18,06 (11 czerwca 2022, Ćennaj) rekord Indii; hala – 15,21 (19 lutego 2016, Doha). 

</doc>
<doc id="3980559" url="https://pl.wikipedia.org/wiki?curid=3980559" title="Kołysanka jodłowa (tom poetycki)">
Kołysanka jodłowa (tom poetycki)

Kołysanka jodłowa – tomik wierszy Jerzego Lieberta, opublikowany w 1932 nakładem oficyny J. Mortkowicza. Zbiorek ukazał się już po śmierci autora, który zmarł na gruźlicę w 1931. Choroba ta stała się tematem omawianego tomu. W najjaskrawszy sposób temat umierania został ukazany w wierszu tytułowym. Oprócz niego w tomie znalazły się między innymi wiersze "Sen", "Skazańcy", "Kantyczka Moribundów", "Rapsod żałobny", "Pieśń o zagładzie", "Gorzkie wióry", "Colas Breugnon" i "Lisy". Na końcu zbiorku zamieszczono przekłady Lieberta z liryki Detleva von Liliencrona ("Święto zwycięstwa") i Aleksandra Błoka ("Kroki komandora", "Ostatni błysk zachodu gasł...", "Sęp"). Poeta zadedykował tomik "Rodzicom,siostrze i bratu". Zbiorek uchodzi za najważniejszy w dorobku poety.

</doc>
<doc id="3980566" url="https://pl.wikipedia.org/wiki?curid=3980566" title="Test Levene’a jednorodności wariancji">
Test Levene’a jednorodności wariancji

Test Levene'a jednorodności wariancji – test statystyczny stosowany do weryfikacji, czy wariancja w badanych próbach jest równa. Równość wariancji w poszczególnych próbach jest nazywana jednorodnością wariancji. Niektóre statystyczne procedury, np. analiza wariancji, zakładają jednorodność wariancji pomiędzy badanymi próbami. Test Levene'a służy sprawdzeniu, czy faktycznie założenia konieczne do przeprowadzenia analizy wariancji są spełnione.
Pomysłodawcą testu był Howard Levene, który przedstawił zarys tego pomysłu w publikacji z 1960 r. pt. "Robust Tests for Equality of Variances" (s. 278-292) będącą częścią książki "Contributions to Probability and Statistics: Essays in Honor of Harold Hotelling". Pomysł Levene'a rozwinęli M. B. Brown i A. B. Forsythe w 1974 r.

</doc>
<doc id="3980568" url="https://pl.wikipedia.org/wiki?curid=3980568" title="Iłona Semkiw">
Iłona Semkiw

Iłona Wołodymyriwna Semkiw (ukr. Ілона Володимирівна Семків; ur. 21 września 1994) – ukraińska zapaśniczka, srebrna medalistka mistrzostw Europy w kat. 48 kg z 2017. Szósta w Pucharze świata w 2017 i ósma w 2014. Mistrzyni Europy juniorów w 2013 roku.

</doc>
<doc id="3980573" url="https://pl.wikipedia.org/wiki?curid=3980573" title="George Rapall Noyes">
George Rapall Noyes

George Rapall Noyes (ur. 2 kwietnia 1873, zm. 5 maja 1952) – amerykański uczony, filolog slawista i tłumacz.
Życiorys.
Ukończył studia na Uniwersytecie Harvarda. Był profesorem w Berkeley. Założył tamtejszy departament slawistyki. Zajmował się literaturą polską i rosyjską. Napisał książkę o Tołstoju. Przełożył na angielski kilka ważnych dzieł polskiej poezji, w tym "Pana Tadeusza" Adama Mickiewicza. W tłumaczeniu wierszowanej epopei Mickiewicza posłużył się prozą. Początek "Pana Tadeusza" w przekładzie Noyesa brzmi następująco: "Lithuania, my country, thou art like health; how much thou shouldst be prized only he can learn who has lost thee. To-day thy beauty in all its splendour I see and describe, for I yearn for thee. Holy Virgin, who protectest bright Czenstochowa and shinest above the Ostra Gate in Wilno! Thou who dost shelter the castle of Nowogrodek with its faithful folk! As by miracle thou didst restore me to health in my childhood—when, offered by my weeping mother to thy protection, I raised my dead eyelids, and could straightway walk to the threshold of thy shrine to thank God for the life returned me—so by miracle thou wilt return us to the bosom of our country."

</doc>
