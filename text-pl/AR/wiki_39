<doc id="4001415" url="https://pl.wikipedia.org/wiki?curid=4001415" title="Pałacyk książąt pszczyńskich w Katowicach">
Pałacyk książąt pszczyńskich w Katowicach

Pałacyk książąt pszczyńskich w Katowicach – pałacyk (willa) znajdująca się w Katowicach, przy ul. Bielskiej 1 w jednostce pomocniczej Murcki, na wzniesieniu zwanym Wzgórzem Wandy.
Pałacyk został wzniesiony przez ród Hochbergów (książąt pszczyńskich) w roku 1905 na zboczach Białobrzeskiej Góry (dzisiaj zwanej Wzgórzem Wandy), na terenie Murcek. Willa znajduje się w pobliżu Rezerwatu Buków – części dawnej Puszczy Śląskiej. Od samego początku pałacyk spełniał rolę rekreacyjną.
Z biegiem czasu willa została przeznaczona na dom dyrektora pobliskiej kopalni, a od 15 maja 1975 roku mieści się w niej Miejskie Przedszkole nr 72 w Katowicach, które najpierw należało do Kopalni Węgla Kamiennego "Murcki", a od stycznia 1978 roku przeszło pod pieczę Inspektoratu Oświaty w Katowicach.

</doc>
<doc id="4001417" url="https://pl.wikipedia.org/wiki?curid=4001417" title="Domarat Kobylański">
Domarat Kobylański



</doc>
<doc id="4001421" url="https://pl.wikipedia.org/wiki?curid=4001421" title="Susan Glaspell">
Susan Glaspell

Susan Glaspell (ur. 1876, zm. 1948) – dziennikarka, prozaiczka, dramatopisarka i aktorka amerykańska, laureatka Nagrody Pulitzera. W 1899 ukończyła Drake University. Wraz z mężem, George’em Cramem Cookiem, założyła kompanię teatralną Provincetown Players. Jest autorką dziewięciu powieści, czternastu sztuk teatralnych i ponad pięćdziesięciu opowiadań, których akcja toczy się w stanie Iowa. W swojej twórczości pisarka nawiązywała do opowieści indiańskiego wodza Czarnego Jastrzębia (Makatamishokaki). Zadebiutowała powieścią "The Glory of the Conquered" (1909). W 1916 wydała jednoaktówką "Trifles", opartą na historii prawdziwej zbrodni, którą relacjonowała jako dziennikarka. W 1931 otrzymała Nagrodę Pulitzera w dziedzinie dramatu za sztukę "Alison's House".
Osobie i twórczości pisarki poświęcone zostało stowarzyszenie Susan Glaspell Society.

</doc>
<doc id="4001424" url="https://pl.wikipedia.org/wiki?curid=4001424" title="You Can’t Take It with You">
You Can’t Take It with You

You Can’t Take It with You – sztuka teatralna George’a S. Kaufmana i Mossa Harta, opublikowana w 1936 i wyróżniona Nagrodą Pulitzera w dziedzinie dramatu za rok 1937. W 1938 sztuka została zekranizowana przez Franka Caprę.

</doc>
<doc id="4001425" url="https://pl.wikipedia.org/wiki?curid=4001425" title="Tankred Dorst">
Tankred Dorst

Tankred Dorst (ur. 19 grudnia 1925 w Sonnebergu, zm. 1 czerwca 2017) – niemiecki dramaturg i poeta.
Od czasu studiów mieszkał w północnej części Monachium – Schwabing, gdzie swego czasu zaczął również pisać małe i krytyczne jak na tamte czasy sztuki do Teatru Marionetek ("Marionettentheater"). Niektóre z nich są wystawiane do dziś. Tankred Dorst zyskał także międzynarodową sławę jako scenarzysta oraz reżyser. Od 2003 roku mieszkał wraz ze swoją żoną Ursulą Ehler-Dorst w Berlinie.
Życiorys.
Tankred Dorst dorastał w żyjącej w dostatku rodzinie mieszczańskiej w Oberlind (Turyngia). Rodzina ta posiadała fabrykę maszyn, należącą niegdyś do Georga Dorsta. Jako uczeń szkoły średniej Tankred Dorst został powołany w 1943 do Służby Pracy Rzeszy ("Reichsarbeitsdienst") oraz w 1944 do Wehrmachtu. Po krótkim okresie nauki został wysłany już jako żołnierz na front zachodni, gdzie dostał się do niewoli. Koniec II wojny światowej spędził w obozie jenieckim w Anglii i USA. Pod koniec 1947 roku został wypuszczony z obozu i wrócił do Niemiec. Zarówno Oberlind, jak i Sonnenberg (Turyngia) należały wtedy już od 2 lat do sowieckiej strefy okupacyjnej. Fabryka maszyn Dorstów została wywłaszczona, a jego rodzina uciekła przed represjami do swoich krewnych w Niemczech Zachodnich.
Po zdanej w Lüdinghausen (Nadrenia Północna-Westfalia) maturze, podjął w 1950 roku studia na 2 kierunkach – germanistyce oraz historii sztuki. W 1951 przeprowadził się do Monachium, gdzie do 1959 roku studiował również teatrologię. Praktykę w pisaniu sztuk oraz pracy teatralnej zdobywał w studenckim studio marionetek „Kleines Spiel”, dla którego do roku 1959 napisał sześć sztuk.
Jego pierwsze, duże sztuki teatralne pojawiły się na scenie w 1960 roku w Lubece i Mannheim, gdzie spotkały się z uznaniem. Sukces ten kontynuowany jest do dzisiaj, ponieważ Tankred Dorst jest autorem wielu sztuk teatralnych oraz kilku ekranizacji dla międzynarodowej publiczności. W 1963 został powołany na członka Bawarskiej Akademii Sztuk Pięknych ("Bayerische Akademie der Schönen Künste"). Od 1971 roku jest członkiem Niemieckiego Stowarzyszenia Poetów, Eseistów i Nowelistów ("PEN-Zentrum Deutschland"). Podczas pracy nad filmem telewizyjnym pt. „Sand” poznał Ursulę Ehle, która od lat 70. jest jego towarzyszką życia i twórczości. Prawie wszystkie publikacje, które zostały wydane od połowy lat 70. są wspólnym dziełem Tankreda Dorsta i jego żony.
Również za granicą Tankred Dorst cieszył się coraz to większą popularnością. W 1973 roku był profesorem wizytującym w Australii i Nowej Zelandii. W tym samym roku założył wspólnie z Martinem Gregor-Dellin, Jürgenem Kolbe, Michaelem Krüger, Fritzem Arnold, Paulem Wühr, Inge Poppe, Christophem Buggert oraz Günter Herburger pierwszą spółdzielczą księgarnię autorską w Monachium. W 1978 roku został powołany na członka "Deutsche Akademie für Sprache und Dichtung" w Darmstadt oraz w 1983 na członka Akademii Nauk i Literatury w Mainz ("Akademie der Wissenschaften und der Literatur"). W 1992 roku współtworzył Festiwal Teatralny – Bonner Biennale. Od tego czasu był również członkiem artystycznego zarządu tego festiwalu, który od 2004 roku znany jest pod nazwą „Neue Stücke aus Europa”. Festiwal ten odbywa się w Teatrze Narodowym w Wiesbaden (Hesja). Na przełomie roku 2003 oraz 2004, jako renomowany, międzynarodowy dramaturg, prowadził w ramach profesury wizytującej wykłady z poetyki na Uniwersytecie Goethego we Frankfurcie nad Menem.
W 2006 roku, podczas Festiwalu Wagnerowskiego w Bayreuth, zainscenizował na nowo „Pierścień Nibelunga” Richarda Wagnera. Zastąpił tym samym duńskiego reżysera Larsa von Triera, który w 2004 roku zrezygnował z reżyserowania tej sztuki. W wieku 78 lat po raz pierwszy wyreżyserował sztukę operową. Jego dzieła są najczęściej wystawianymi, spośród wszystkich autorów współczesnych na niemieckiej scenie.
W 2010 roku Tankred Dorst został uznany za jednego z najważniejszych autorów niemieckich naszych czasów. Mianem tym określił go Minister ds. Nauki Kraju Związkowego Badenia Wirtembergia podczas ceremonii wręczania Nagrody im. Friedricha Schillera. Dorst jest również jednym z najczęściej pojawiających się na scenach niemieckich autorów, w skali międzynarodowej najbardziej znanym. Jego utwory zostały przetłumaczone m.in. na język francuski, hiszpański, czeski, polski, grecki, słowacki, koreański, rumuński i węgierski.
Tematyka twórczości.
Twórczość Tankreda Dorsta dojrzewała wraz z nim i miała charakter wyjątkowo osobisty. Autor czerpał bowiem inspiracje z własnych doświadczeń życiowych oraz chciał opowiadać historie, które go poruszały: „Chcę w dowolny sposób opowiadać historie, które mnie poruszają. Chcę nie musieć troszczyć się o dramaturgiczne ograniczenia, o psychologię itp. Po prostu wziąć, zmieszać i opracować wszystko, co jest potrzebne dla historii, którą opowiadam. Wnieść świat do teatru. Być może nawet pracować bez profesjonalnych aktorów. Po prostu zacząć od nowa, w niewiedzy [...]”. W jego dramatach oraz filmach przeważają wątki uniwersalne, takie jak utopia, niewinność, czy życie jako rola. Nie starał się on tworzyć dzieł o aktualnych tematach, a jedynie uchwycić ducha czasu. Tankred Dorst nakreślał swoją wizję twórczości w oparciu o tradycję dramatu epickiego Brechta, podkreślając, że autor musi uwolnić się od stosowania narzuconych mu wzorców: „Wielu krytyków i dramaturgów było zdania, iż już do końca świata należy tak pisać i inscenizować, jak to narzucił Brecht. Nie podobało mi się to. Autor musi uwolnić się od swoich wzorców, krótko mówiąc: musi pisać według własnego uznania, nie inaczej”. Prawie każdy swój dramat Dorst rozpoczynał od sceny końcowej, przechodząc płynnie do partii wcześniejszych, co doskonale pokazuje jego wyjście poza sztywne kanony dramatu.
Recepcja twórczości w Polsce.
Prawie 60-letnią obecność Dorsta na scenach teatru niemieckiego widać także i w Polsce. Podstawowe informacje o dramatopisarzu, tematy jego dzieł oraz koncepcja teatru zostały opracowane przez Ewę Hendryk i Ewelinę Kamińską w tomie pt. "Człowiek – przestrzeń – czas w twórczości Tankreda Dorsta. O interdyscyplinarnych i transkulturowych aspektach współczesnego teatru." Przedsiębiorstwo Produkcyjno-Handlowe ZAPOL, Szczecin 2011.
Dzieła.
Dzieła wydane.
Ukazywały się w latach 1985–2008 w Suhrkamp Verlag we Frankfurcie:
Stypendia i wyróżnienia.
Tankred Dorst był laureatem wielu prestiżowych nagród, które podkreślają rangę utworów i znaczenie pisarza dla literatury i kultury. Należą do nich m.in.:

</doc>
<doc id="4001429" url="https://pl.wikipedia.org/wiki?curid=4001429" title="Marius von Mayenburg">
Marius von Mayenburg

Marius von Mayenburg (ur. 21 lutego 1972 w Monachium) – niemiecki autor i dramaturg.
Po maturze uczęszczał do publicznego gimnazjum im. Maksymiliana w Monachium, gdzie studiował germanistykę. Od 1992 roku mieszka w Berlinie. Tam w latach 1994–1998 studiował w Wyższej Szkole Sztuki. Był również współpracownikiem Niemieckiego Teatru – DT-BARACKE. Od 1999 roku jest dramaturgiem oraz autorem w berlińskim teatrze ("Berliner Schaubühne am Lehniner Platz").
Marius von Mayenburg jest autorem takich sztuk teatralnych jak: "Haarmann, Feuergesicht" (prapremiera w 1998 r. w Münchner Kammerspiele),"Parasiten" (2000 r. w Deutsches Schauspielhaus w Hamburgu), "Perplex" (prapremiera w Schaubühne am Lehniner Platz). Od listopada 2011 współpracuje z niemiecko-serbskim teatrem w Budziszynie (Deutsch-Sorbisches Volkstheater Bautzen).
Marius von Mayenburg jest laureatem 2 nagród, które otrzymał za dzieło pt. "Feuersgesicht":
W styczniu 2008 powstała krótka adaptacja filmowa na podstawie sztuki Mayenburga pt. Eldorado.
Recepcja twórczości w Polsce.
Marius von Mayenburg jest dramatopisarzem zaliczanym do klasyków teatru współczesnego, a co za tym idzie jest jednym z najczęściej wystawianych w Europie autorów niemieckich. Już w 2002 roku należał obok Dei Loher, Theresii Walser, czy Moritza Rinkego do najbardziej znanych zagranicznych twórców sztuk teatralnych w Polsce.
Pierwszym utworem Mariusa von Mayenburga, który poznała polska publiczność, był Ogień w głowie ("Feuergesicht", 1997) w inscenizacji Pawła Łysaka (Towarzystwo Teatralne Warszawa, 21 listopada 1999). W następnym roku sztuka ta pojawiła się w repertuarze gdańskiego Teatru Wybrzeże (5 lutego 2000, reż. Piotr Kruszczyński) oraz krakowskiego Teatru im. Juliusza Słowackiego (26 lutego 2000, reż. Adam Sroka), została też wystawiona przez Teatr Telewizji (18 czerwca 2000, reż. Piotr Łazarkiewicz). Czterokrotnie wystawiano w Polsce także Pasożyty ("Parasiten", 1999). Polska prapremiera sztuki w reżyserii Anny Augustynowicz została zrealizowana w koprodukcji Teatru Polskiego w Poznaniu (30 listopada 2001) z Teatrem Współczesnym w Szczecinie (7 grudnia 2001). Spektakl Pasożyty przygotowały ponadto Teatr Telewizji (3 marca 2003, reż. Piotr Łazarkiewicz) oraz Teatr 2. Strefa w Warszawie (22 września 2010, reż. Tomasz Gawron). Również Brzydal ("Der Häßliche", 2007) doczekał się w Polsce czterech inscenizacji: w Teatrze im. Stefana Jaracza w Łodzi (8 września 2007, reż. Grzegorz Wiśniewski), w Teatrze Nowym w Zabrzu (27 marca 2009, reż. Rafał Matusz), w Teatrze im. Ludwika Solskiego w Tarnowie (30 listopada 2012, reż. Łukasz Fijał) i w Teatrze im. Wilama Horzycy w Toruniu (25 października 2014, reż. Bartosz Zaczykiewicz). Jak dotąd pojedynczych inscenizacji doczekały się sztuki: Kamień (Der Stein, 2008), której premiera miała miejsce na Scenie Malarnia Teatru Wybrzeże w Gdańsku (4 września 2009, reż. Adam Nalepa), Eldorado (2004) – wystawione w Teatrze Powszechnym im. Jana Kochanowskiego w Radomiu (9 listopada 2011, reż. Janusz Łagodziński) oraz Zimne dziecko ("Das kalte Kind", 2002) wystawione przez PWST w Krakowie 24 lutego 2005 (reż. Jan Peszek i Arkadiusz Tworus).
"Męczennicy" to najlepsza z ostatnich sztuk autora.Drogę na polskie sceny utorowała utworowi jego prezentacja w ramach międzynarodowego Przeglądu Teatrów Małych Form „Kontrapunkt” w Szczecinie, spełniającego od lat rolę przekaźnika wymiany kulturowej. Została ona wystawiona 19 kwietnia 2012 podczas dnia berlińskiego, pod tytułem Męczennik. Mimo uznania komisji sędziowskiej – Marius von Mayenburg otrzymał nagrodę dla Indywidualności Artystycznej Festiwalu, twórcy i wykonawcy spektaklu – Nagrodę Marszałka Województwa Zachodniopomorskiego, a Nagrodę Jury – Eva Meckbach za rolę Eriki Roth. Męczennik został oceniony przez polskich krytyków niepochlebnie. Napiętnowano „efekciarski naturalizm i publicystyczność” utworu, a także „katastrofę tragiczną z rażąco publicystycznym morałem”. Recenzenci byli rozczarowani faktem, że „potencjał tekstu zgubił się w dość nieudanej formie scenicznej” Odbiór sztuki zmienił się istotnie po opublikowaniu jej tłumaczenia autorstwa Elżbiety Ogrodowskiej-Jesionek w pierwszym numerze „Dialogu” z roku 2014, pod tytułem Męczennicy. Na jego podstawie przygotowano prapremierę sztuki, która była wynikiem koprodukcji Teatru Współczesnego w Szczecinie i Teatru Dramatycznego im. Jerzego Szaniawskiego z Wałbrzycha i miała miejsce 11 października 2014 roku w Szczecinie oraz 24 października w Wałbrzychu. Wyreżyserowała ją Anna Augustynowicz, która posiadała już doświadczenie w pracy z utworami tego autora – pod jej kierownictwem zaprezentowano w Polsce utwór Pasożyty (2001). Sztuka Męczennicy wystawiana była ponadto 21 października 2014 podczas XIV Festiwalu Dramaturgii Współczesnej „Rzeczywistość przedstawiona” w Zabrzu. Udział w tym przeglądzie zaowocował I nagrodą za reżyserię dla Anny Augustynowicz, nagrodą za debiut dla Konrada Bety (za rolę Beniamina Südela) i wyróżnieniem aktorskim dla Marii Dąbrowskiej (za rolę Inge Südel). W tym samym roku odbyły się ponadto inscenizacje Męczenników w ramach XII Wałbrzyskich Fanaberii Teatralnych (28, 29 listopada 2014) i w trakcie Przeglądu teatru dla dzieci i młodzieży „Co nowego?” w Gdańsku (14 grudnia 2014). Męczennicy Mariusa von Mayenburga doczekali się w Polsce do połowy 2015 roku trzech inscenizacji, a zatem o jedną mniej niż Ogień w głowie, Pasożyty czy Brzydal. We wszystkich polskich realizacjach scenicznych tego dzieła na pierwszym planie eksponowane jest zderzenie fanatyzmu z liberalizmem. Mocno akcentowane są też katastrofalne skutki przemiany religii w ideologię. W tle pobrzmiewa zaś moralitet ukazujący, jak fanatyzm może zniszczyć jednostkę, pozbawiając ją wszelkich więzi i uczuć, a także piętnujący upadek tradycyjnych wartości i autorytetu rodziny. Problematyka utworu w obliczu nasilenia się konfliktu w Syrii, radykalizacji postaw i częstotliwości zamachów terrorystycznych wydaje się zatem szczególnie aktualna. Adaptacja w reżyserii Grzegorza Jarzyny dodatkowo epatuje obrazami rodzimych „fanatyzmów” i sugeruje zrewidowanie dotychczasowego postrzegania problemu krzyża w polskich szkołach, jak również motywuje do podjęcia debaty na temat miejsca światopoglądu religijnego w szkole świeckiej.
Niektóre z utworów Mariusa von Mayenburga ukazały się też jako tłumaczenia na język polski – w czasopiśmie „Dialog”, w serii „Dramat Współczesny” nakładem krakowskiej Księgarni Akademickiej i warszawskiego wydawnictwa ADiT.

</doc>
<doc id="4001434" url="https://pl.wikipedia.org/wiki?curid=4001434" title="Józef Tomasz Przyborowski">
Józef Tomasz Przyborowski



</doc>
<doc id="4001440" url="https://pl.wikipedia.org/wiki?curid=4001440" title="Zeta Arae">
Zeta Arae

Zeta Arae ("ζ Ara") – gwiazda w gwiazdozbiorze Ołtarza. Jest odległa od Słońca o około 486 lat świetlnych.
Charakterystyka.
Jest to olbrzym należący do typu widmowego K3. Ma obserwowaną wielkość gwiazdową około 3,1. Pył międzygwiazdowy obecny między Słońcem a Zeta Arae absorbuje i rozprasza promieniowanie gwiazdy; bez tego efektu miałaby ona jasność widomą większą o całą wielkość gwiazdową (około 2,1m, jak Gamma Andromedae). Jej temperatura to 4350 K, jest niższa niż temperatura fotosfery Słońca. Zmierzona średnica gwiazdy to 128 średnic Słońca, świeci ona 4920 razy jaśniej. Ma masę 6–7 razy większą od Słońca, obecnie w jej jądrze trwają reakcje syntezy helu w węgiel i tlen; gwiazda zakończy życie jako biały karzeł.

</doc>
<doc id="4001446" url="https://pl.wikipedia.org/wiki?curid=4001446" title="John Rudolph Sutermeister">
John Rudolph Sutermeister

John Rudolph Sutermeister (ur. 1803, zm. 1826) – prawnik i poeta amerykański. Urodził się w Curaçao. Był luteraninem. Studiował prawo w Rhinebeck. Jest autorem między innymi wierszy "A Contrasted Picture", "A Lament" (także "The Lament") i "Faded Hours".

</doc>
<doc id="4001448" url="https://pl.wikipedia.org/wiki?curid=4001448" title="Open d'Orléans">
Open d'Orléans



</doc>
<doc id="4001452" url="https://pl.wikipedia.org/wiki?curid=4001452" title="Wyprawa egipska">
Wyprawa egipska



</doc>
<doc id="4001455" url="https://pl.wikipedia.org/wiki?curid=4001455" title="Zajn al-Abidin">
Zajn al-Abidin

Zajn al-Abidin ibn Isma’il (arab. زين العابدين بن إسماعيل; ur. ok. 1692, zm. ok. 1762) – sułtan Maroka z dynastii Alawitów od 13 czerwca do 24 listopada 1741.
Był synem Maulaja Isma’ila, edukowano go prywatnie. Po jego śmierci rozgorzały walki między siedmioma synami o schedę po nim. Kiedy w czerwcu 1741 murzyńska armia "Abid al-Buchari", założona przez Maulaja Isma’ila, wygnała jego przyrodniego brata Abdu Allaha ibn Isma’ila (panującego po raz czwarty), Zajn al-Abidin przejął władzę. Po kilku miesiącach został jednak sam strącony z tronu, a Abd Allah ibn Isma’il powrócił jako sułtan.

</doc>
<doc id="4001459" url="https://pl.wikipedia.org/wiki?curid=4001459" title="Skirt, hirari">
Skirt, hirari

 – singel japońskiego zespołu AKB48, wydany w Japonii przez AKS 7 czerwca 2006 roku.
Singel osiągnął 13 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy.

</doc>
<doc id="4001461" url="https://pl.wikipedia.org/wiki?curid=4001461" title="Alfa Lyncis">
Alfa Lyncis

Alfa Lyncis ("α Lyn") – gwiazda w gwiazdozbiorze Rysia. Jest odległa od Słońca o około 203 lata świetlne.
Charakterystyka.
Alfa Lyncis to olbrzym należący do typu widmowego K7. Jego temperatura to około 3860 K, niższa od temperatury fotosfery Słońca. Jest on 700 razy jaśniejszy i ma promień równy około 65 promieni Słońca. Masa tej gwiazdy to około dwóch mas Słońca. Nie wiadomo, na jakim dokładnie etapie ewolucji jest ta gwiazda, ale ma ona około 1,4 miliarda lat i od około 300 milionów lat w jej jądrze nie następują już reakcje syntezy wodoru w hel.
Alfa Lyncis ma dwóch słabych optycznych kompanów. Składnik B jest odległy o 222,2 sekundy kątowej (pomiar z 2008 r.) i ma obserwowaną wielkość gwiazdową 8,83. Składnik C dzieli od olbrzyma 16,6″ (pomiar z 2012 r.), ma on wielkość 11,1.

</doc>
<doc id="4001465" url="https://pl.wikipedia.org/wiki?curid=4001465" title="KT-71">
KT-71

KT-71 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-71 i 401, został wycofany ze służby w październiku 1972 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużywanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-71 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 201.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-71 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-72, KT-73, KT-74, KT-75, KT-76, KT-77, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 401. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Od 31 maja 1971 roku jednostkę przyporządkowano do 2. Dywizjonu Kutrów Rakietowo-Torpedowych 3. Flotylli Okrętów. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. 4 października 1972 roku okręt został rozkazem Dowódcy Marynarki Wojennej (nr 054/Org.) skreślony z listy floty. Po raz ostatni banderę opuszczono 10 października 1972 roku.

</doc>
<doc id="4001468" url="https://pl.wikipedia.org/wiki?curid=4001468" title="Baal (dramat)">
Baal (dramat)

Baal – dramat Bertolta Brechta, opowiadający losy poety o imieniu Baal. Utwór powstał w trzech wersjach w latach 1918, 1919 oraz 1926. Sztuka zawiera liczne pieśni i wiersze autora, które w znacznej części pokrywają się z zawartością tomiku poezji "Hauspostille". Dzieło jest parodią dramatu o artyście (niem. "Künstlerdrama") autorstwa Hannsa Johsta o tytule Samotnik (niem. "Der Einsame").
Treść utworu.
Za wersję kanoniczną (ostateczną) dramatu Baal uważana jest druga wersja, która powstała w roku 1919 – to ważne ze względu na fakt, że w treści każdej z wersji występują drobne różnice. Opracowania dotyczące treści odnoszą się własnej do niej.
Sztuka rozpoczyna się chorałem, który wygłasza główny bohater, a zaraz po tym zbiera pochwały od swoich słuchaczy. Sam jednak zachowuje się wulgarnie w stosunku do swoich odbiorców, zajmuje się jedzeniem, piciem i złym traktowaniem innych osób, w tym kobiet. Wkrótce poznaje narzeczoną swojego przyjaciela Johannesa, przed którą go z początku ostrzega. Krótko po tym Johanna (narzeczona przyjaciela) zdradza go z Baalem. On jednak nie chce kontynuować tego romansu.
W lesie zostają znalezione zwłoki drwala. Wokół martwego mężczyzny gromadzą się jego przyjaciele, którzy myślą jedynie o tym, by wypić alkohol, który ten miał schowany pod swoją pryczą. Pojawiający się znienacka Baal sprawia pozory osoby, której zależy na uszanowanie żałoby i wygłasza mowę na jego cześć, pokazując przy tym swoje literackie możliwości i pouczając pozostałych, że powinni poddać się refleksji. Okazuje się jednak, że wcześniej wypił alkohol należący do zmarłego.
Baal porywa z ulicy kobietę, Sophie Dechant. Z początku kobieta jest przerażona wyglądem i zachowaniem mężczyzny, jednak szybko się do niego przekonuje i wdaje się z nim w romans, przez który zachodzi w ciążę. Baal stara się zmienić swoje hulaszcze życie i próbuje znaleźć pracę w kabarecie, by móc utrzymać ją i dziecko, jednak ostatecznie się na to nie decyduje i porzuca swoją narzeczoną, by móc spędzać czas ze swoim przyjacielem, muzykiem Ekartem. W związku z kontrowersyjnym wystąpieniem w kabarecie zostaje aresztowany. Przed opuszczeniem aresztu odbywa rozmowę z duchownym, który próbuje go nawrócić, jednak Baal uważa się za artystę, który wszystko może i porównuje się tym samym z Bogiem. Po śmierci matki Baal zaczyna nastawiać się na swoją własną śmierć. Udaje się do chatki drwali, w której umiera w samotności.
Dramat rozpoczyna się dedykacją do przyjaciela, Georga Pflanzelta, któremu zadedykował również jeden z wierszy znajdujących się w wydanym w 1926 tomiku poezji "Hauspostille". W sztuce znajduje się jeszcze kilka pieśni, które również pokrywają się z treścią tego tomiku.
Główne motywy.
"Drzewo" – pojawia się kilkakrotnie w ciągu całego dramatu i symbolizuje zbliżającą się śmierć Baala, Po raz pierwszy pojawia się w scenie z drwalami i od tego momentu występuje stopniowo coraz częściej. Baal jest zestawiany z drzewem jako jego przeciwieństwo, ponieważ nie posiada stałych korzeni, czyli określonych wartości (odpowiedzialność za rodzinę, stabilizacja), których mógłby się trzymać.
"Chmura" – ten motyw pojawia się najczęściej, zarówno w samej sztuce, jak i w wierszach w niej zawartych. Jest charakterystyczny dla całej twórczości młodego Brechta i odnosi się do jego biografii. Chmura symbolizuje niewinność i czystość, a po raz pierwszy jako motyw została użyta w wierszu "Erinnerung an die Marie A." (Amann), który dedykowany jest jednej z jego pierwszych miłości.
"Związek matki z synem" – Brecht był bardzo związany ze swoją matką, Sophią Brecht. Ten motyw jest przez niego wykorzystywany w wielu dziełach, szczególnie tych z początków twórczości, między innymi w wierszu "Vom armen B.B.""."
"Religia" W początkowej fazie rozwoju literackiego Brecht był zafascynowany religią i motywem Biblii: w wieku 15 lat napisał nawet swój pierwszy dramat o tytule Biblia, który składał się z 3 aktów. Choć wychowywał się w religijnej rodzinie (ojciec i brat byli katolikami, on i matka – protestantami), jego podejście do Boga zmieniły doświadczenia generacyjne: podczas I Wojny Światowej stracił wielu przyjaciół od tego momentu często odznaczał swoje zwątpienie w istnienie Boga.
Podłoże historyczne.
Powstanie.
Pomysł na napisanie dramatu narodził się podczas seminarium u profesora Artura Kutschera w Monachium. Brecht dostał za zadanie przygotować referat na temat jednego z ulubionych dramaturgów prowadzącego, Hannsa Johsta. Młody Brecht odniósł się do niego bardzo krytycznie. Swoje odmienne zdanie postanowił zamanifestować za pomocą parodii jednego z dzieł autora, mianowicie dramatu "Samotnik" (niem. "Der Einsame"). Baal pełni funkcję polemiki, w której Brecht krytykuje wiele aspektów literatury, a przede wszystkim wykreowaną przez Johsta postawę artysty jako wieszcza-męczennika nierozumianego przez społeczeństwo i cierpiącego z powodu niedoceniania przez odbiorców.
Dramat został napisany w trzech wersjach: każda kolejno w latach 1918, 1919 i 1926, przy czym ostatnia wersja jest scenariuszem, który powstał z myślą o wystawieniu sztuki na scenie teatralnej.
Krytyka.
Choć pierwsza wersja dramatu powstała w 1918 roku, swojej premiery na deskach teatru doczekała dopiero w roku 1923. Spowodowane to było krytyką, której falę wywołało powstanie sztuki. Brecht chciał ją wystawić, jednak żaden teatr się na to nie zgodził. Ogólna niechęć i negatywny odbiór dramatu przełożyły się na pogorszenie samopoczucia Brechta. Wszystko zmienił jednak list, który otrzymał od samego Hannsa Johsta. Mimo początkowo nieprzychylnego nastawienia do dramaturga, z którym wszedł w polemikę, udało mu się kontynuować pracę nad tekstem i po naniesieniu poprawek powstała druga jego wersja, która jest uważana za kanoniczną.
Motywy biograficzne.
Utwór Brechta zawiera liczne motywy, które swoje korzenie mają w biografii autora. Do najbardziej widocznych elementów należy przede wszystkim bliska relacja Bertolta Brechta z matką, Sophią Brecht. W dzieciństwie i wczesnej młodości matka odgrywała bardzo dużą rolę w jego życiu. Choć w "Baalu" stosunek głównego bohatera do swojej matki jest lekceważący i poprawia się dopiero tuż przed jej śmiercią, sam motyw relacji na linii matka-syn zostaje w nim wyraźnie wykorzystany. Nie jest to jednak jedyny utwór, w którym Brecht opiera się na tym motywie: występuje on również między innymi w wierszu zawartym w pod tytułem "Vom armen B.B", w którym wyjaśnia, że zawdzięcza jej najważniejsze cechy swojej osobowości.
Innym motywem często powtarzającym się w dziele jest motyw religii i powiązany z nim motyw Boga. Sam Brecht przez większość swojego życia był ateistą, jednak wychował się w religijnej rodzinie i w swojej młodości fascynował się Biblią. W domu Brechta funkcjonowały jednocześnie dwie religie: jego ojciec i brat Walter byli katolikami, on sam zaś wraz z matką – protestantami. Pierwszy tekst autora został opublikowany w szkolnej gazetce "Die Ernte" i nosił tytuł "Die Bibel" (pl. Biblia). Nastawienie Brechta do aspektów religijnych zmieniły dopiero doświadczenia generacyjne, jakimi były wydarzenia związane z I wojną światową, podczas której stracił wielu przyjaciół. Od tego momentu w jego tekstach zaczęły się pojawiać wątki kwestionujące istnienie Boga.
Baal jako literacki początek Brechta.
Cechy wczesnego Brechta.
Twórczość Bertolta Brechta może zostać podzielona na dwie części ze względu na cechy tworzonych w tym czasie utworów. Do roku 1925/1926 mowa jest o tzw. wczesnym Brechcie. Dopiero w okolicach tej symbolicznej granicy zaczęła zmieniać się jego koncepcja teatru, o której głośno mówił, co sprawiło, że od tego momentu szedł w stronę rewolucji w teatrze, między innymi w kierunku dramatu epickiego.
Do głównych cech młodego Brechta należą silne powiązania z biografią autora. Wykorzystywał w tym celu między innymi takie motywy jak relacja na linii matka-syn, wiara w Boga i religia. Miał również skłonności do anarchii w kwestiach teatru: wielokrotnie próbował dokonać rewolucji i oderwać nowoczesny teatr od zasady trzech jedności z koncepcji Arystotelesa. Charakterystyczny był również język Brechta: dosadny, pełny przekleństw, niejednokrotnie również ironii.

</doc>
<doc id="4001472" url="https://pl.wikipedia.org/wiki?curid=4001472" title="Al-Mustadi ibn Isma’il">
Al-Mustadi ibn Isma’il

Al-Mustadi ibn Isma’il (arab. المستضيئ بن إسماعيل; ur. prawdopodobnie w latach 90. XVII wieku, zm. 1759 w Sidżilmasa, dzisiejsze Ar-Risani) – sułtan Maroka z dynastii Alawitów w latach 1738–1740, 1742–1743 i 1747–1748.
Życiorys.
Był synem Maulaja Isma’ila, edukowano go prywatnie. Po śmierci ojca rozgorzały walki między siedmioma synami o schedę po nim. Po raz pierwszy proklamowano go sułtanem 24 czerwca 1738 po obaleniu jego brata Muhammada II ibn Isma’ila. Wkroczył do Fezu 13 lipca i wówczas realnie przejął władzę. W lutym 1740 tronu pozbawił go kolejny z braci, Abd Allah ibn Isma’il, który w kolejnym roku przejściowo sam utracił władzę na rzecz Zajn al-Abidina. Al-Mustadi jeszcze dwukrotnie pozbawił Abdullaha ibn Ismaila tronu: po raz pierwszy między lutym 1742 a majem 1743, po raz drugi między lipcem 1747 a październikiem 1748. Następnie zaniechał starań o tron i przeniósł się do Sidżilmasy, gdzie zmarł w 1759. Jest tam pochowany.

</doc>
<doc id="4001474" url="https://pl.wikipedia.org/wiki?curid=4001474" title="Parafia św. Marcina w Nowym Mieście Przemyskim">
Parafia św. Marcina w Nowym Mieście Przemyskim



</doc>
<doc id="4001505" url="https://pl.wikipedia.org/wiki?curid=4001505" title="2 złote wzór 1932 Polonia">
2 złote wzór 1932 Polonia

2 złote wzór 1932 Polonia – moneta dwuzłotowa, bita w srebrze, wprowadzona do obiegu 27 października 1932 r. rozporządzeniem Ministra Skarbu z dnia 25 października 1932 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. na terenie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia do obiegu dwuzłotówki podawany był 31 października 1932 r, jednak w późniejszych tego samego autora – 27 października 1932 r.
Monetę bito w mennicy w Warszawie, z datami rocznymi: 1932, 1933 albo 1934.
Awers.
W centralnym punkcie umieszczono godło – orła w koronie, poniżej rok bicia, dookoła napis „RZECZPOSPOLITA POLSKA”, na dole napis „2 ZŁOTE 2”, a pod łapą orła herb Kościesza – znak Mennicy Państwowej w Warszawie.
Rewers.
Na tej stronie monety znajduje się lewy profil głowy kobiety w wianku na tle promieni słonecznych w formie zboża – portret Polonii będącej personifikacją Polski.
Nakład.
Mennica Państwowa biła monetę w srebrze próby 750, na krążku o średnicy 22 mm, masie 4,4 grama, z rantem ząbkowanym, według projektu Antoniego Madeyskiego. Nakłady monety w poszczególnych rocznikach przedstawiały się następująco:
Opis.
Dwuzłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Wykorzystany projekt Madeyskiego zajął w 1925 r. drugie miejsce, w drugim konkursie na polską złotą monetę. Według tego samego wzoru awersu i rewersu wprowadzono do obiegu monety 5 i 10 złotych wzoru 1932.
Nakład rocznika 1934 cytowany za literaturą tematu wydaje się być niezgodny z rzeczywistą częstością występowania tego rocznika w obrocie kolekcjonerskim. W sprawozdaniach Mennicy Państwowej podano jedynie, że w latach 1934 i 1935 wybito odpowiednio oraz (razem ) sztuk, ale łącznie dwuzłotówek wzorów 1932 (Polonia) i 1934 (Józef Piłsudski).
W okresie międzywojennym utrwaliła się w części społeczeństwa potoczna opinia, iż kobieta na rewersie to królowa Jadwiga, gdyż Madeyski wykonał również sarkofag tej królowej dla katedry wawelskiej. Według tradycji obowiązującej w rodzinie artysty utrwalił on w tym wizerunku idealizowany portret swej siostrzenicy – Wandy Syrokomskiej-Petraźyckiej. Według innych relacji modelką była Janina Żółtowska (która przed I wojną światową odwiedziła Madeyskiego w rzymskiej pracowni), późniejsza żona Ludwika Hieronima Morstina, w 1923 r. polskiego attaché wojskowego w Rzymie, przyjaciela Madeyskiego. Podobno rezultatem odnowionej po latach znajomości było między innymi to, że artysta w 1925 r. stanął do konkursu na projekt polskiej monety złotej, w którym utrwalił urodę modelki w profilu podobnym do profilu królowej Jadwigi z sarkofagu wawelskiego. Być może więc w potocznej opinii była i część prawdy, iż na monecie tej widniała głowa królowej Polski.
Wersje próbne.
W katalogach podana jest informacja o wybiciu z datą 1932 wersji próbnych w srebrze i w mosiądzu oraz z datą 1933 wersji próbnych w srebrze i w brązie.
Istnieje również wersja próbna monety 1 złoty Polonia z 1932 roku o masie 3,4 grama w srebrze i 3,2 grama brązie, oraz moneta 1 złoty Polonia bez daty, o średnicy 18 mm.

</doc>
<doc id="4001509" url="https://pl.wikipedia.org/wiki?curid=4001509" title="KT-72">
KT-72

KT-72 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-72 i 402, został wycofany ze służby w lipcu 1970 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-72 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 206.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-72 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-73, KT-74, KT-75, KT-76, KT-77, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 402. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. 26 stycznia 1970 roku KT-72 stał się jednostką doświadczalną. Planowano wykorzystanie okrętu do prób eksploatacyjnych urządzeń automatycznego sterowania siłownią, a następnie użycie w ramach maskowania operacyjnego w 45. Dywizjonie Pomocniczych Jednostek Pływających w Gdyni, jednak z zamierzeń tych zrezygnowano. Jednostka została skreślona z listy floty 15 lipca 1970 roku. 

</doc>
<doc id="4001510" url="https://pl.wikipedia.org/wiki?curid=4001510" title="Narodowa Partia Pracy (Węgry)">
Narodowa Partia Pracy (Węgry)

Narodowa Partia Pracy (węg. "Nemzeti Munkapárt") – węgierska partia polityczna działająca w latach 1910–1918, w całym okresie swojego istnienia stanowiąca siłę rządzącą krajem.
Historia.
W 1905 przegrane wybory przerwały trzydziestoletni okres rządów na Węgrzech Partii Liberalnej. Jej lider, István Tisza, zadecydował o powołaniu przed kolejnymi wyborami w 1910 nowej partii, grupującej przede wszystkim dawnych działaczy Partii Liberalnej. Utworzono ją 19 lutego 1910 i nadano nazwę Narodowej Partii Pracy. Nowa nazwa miała świadczyć o zmianie nacisku w programie partii – w ideologii odwoływano się obecnie bardziej do odpowiedzialności i ciężkiej pracy niż do praw obywatelskich. Wobec przemian społecznych podkreślano także konieczność decydującego wpływu elit na politykę kraju, sprzeciwiano się wprowadzeniu powszechnego prawa wyborczego i poszerzaniu praw mniejszości narodowych.
Wybory 1910 nowe ugrupowanie wygrało dzięki wykorzystaniu armii do zastraszenia wyborców – zdobyło 62% miejsc w parlamencie. Partia pozostała przy władzy przez kolejne 8 lat, przez cały okres I wojny światowej, aż do upadku Królestwa Węgier i rewolucji węgierskiej w 1918.

</doc>
<doc id="4001512" url="https://pl.wikipedia.org/wiki?curid=4001512" title="Aitakatta">
Aitakatta

 – pierwszy singel japońskiego zespołu AKB48, wydany w Japonii 25 października 2006 roku przez DefSTAR Records.
Singel został wydany w dwóch edycjach: regularnej oraz limitowanej. Osiągnął 12 pozycję w rankingu Oricon i pozostał na liście przez 65 tygodni, sprzedał się w nakładzie egzemplarzy. Utwór tytułowy jest najbardziej rozpoznawalną melodią AKB48 wśród fanów, został wykorzystany w zakończeniu programu "Rank ōkoku" stacji TBS.
Wersja BNK48.
Grupa BNK48 wydała własną wersję piosenki, zatytułowaną „Aitakatta (Yak Cha Dai Phop Thoe)” (), jako pierwszy singel. Ukazał się 8 sierpnia 2017 roku. Sprzedał się w liczbie 13,5 tys. egzemplarzy.

</doc>
<doc id="4001513" url="https://pl.wikipedia.org/wiki?curid=4001513" title="KT-73">
KT-73

KT-73 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-73 i 403, został wycofany ze służby w styczniu 1971 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-73 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 207.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-73 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-74, KT-75, KT-76, KT-77, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 403. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. 1 września 1970 roku okręt został rozkazem Dowódcy Marynarki Wojennej (nr 041/Org.) skreślony z listy floty. Po raz ostatni banderę opuszczono 1 stycznia 1971 roku.

</doc>
<doc id="4001514" url="https://pl.wikipedia.org/wiki?curid=4001514" title="Oksana Kalashnikova">
Oksana Kalashnikova



</doc>
<doc id="4001515" url="https://pl.wikipedia.org/wiki?curid=4001515" title="Narodowa Partia Pracy">
Narodowa Partia Pracy



</doc>
<doc id="4001517" url="https://pl.wikipedia.org/wiki?curid=4001517" title="Michałki (cukierki)">
Michałki (cukierki)

Michałki (także, zależnie od producenta, Michaszki) – czekoladowe cukierki produkowane przez różne zakłady cukiernicze w Polsce. Cukierki mają prostopadłościenny kształt, wypełnione są orzechowo-kakaowym nadzieniem z niewielkimi, chrupiącymi fragmentami orzeszków ziemnych; po wierzchu oblane są czekoladą.
Opis.
Przed 1989 michałki produkowane były w wielu zakładach w Polsce, m.in. od 1965 w zakładach Hanka w Siemianowicach Śląskich, a od 1967 w Śnieżce. W 1968 druga z fabryk produkowała już przeszło 400 ton cukierków rocznie.
Nazwa cukierków wywodzi się od zdrobniałej formy imienia Michał. Jej pochodzenie nie jest jednoznacznie wyjaśnione, wedle jednej z wersji miały zostać nazwane na cześć Michała Tabaki, syna ówczesnego dyrektora zakładów Hanka. Inna wersja podawana przez Śnieżkę łączy powstanie nazwy z młodym mężczyzną o tym imieniu, który miał zakochać się w Janinie Sajkiewicz-Miodek, późniejszej stryjence prof. Jana Miodka i głównej technolog zakładów. Jakkolwiek było, marka cukierków weszła do języka potocznego na określenie całego rodzaju podobnych wyrobów cukierniczych, wobec czego często pisana jest małą literą.
W marcu 2005 za sprawą konfliktu o prawa do marki pomiędzy spółką Michałek a innymi producentami, policja zabezpieczyła dokumentację i wiele ton gotowych cukierków w kilkunastu zakładach w Polsce, m.in. w lubelskiej Solidarności (Złote Michałki), brzeskiej Odrze (Michałki Piastowskie), i krakowskim Wawelu (Michałki Zamkowe). W owym czasie podobne cukierki produkowały także należące do koncernu Fazer zakłady Cloetta w Gdańsku i krakowska firma Tutti. Produkcję wznowiono po kilku dniach.

</doc>
<doc id="4001520" url="https://pl.wikipedia.org/wiki?curid=4001520" title="Michaił Cchakaja">
Michaił Cchakaja

Michaił Grigorjewicz Cchakaja (ros. Михаил Григорьевич Цхакая, gruz. მიხა ცხაკაია, ur. 4 maja 1865 we wsi Chunci w guberni kutaiskiej, zm. 19 marca 1950 w Moskwie) – gruziński rewolucjonista, radziecki polityk.
Życiorys.
Do 1886 był alumnem seminarium duchownego w Tbilisi, z którego został wykluczony, a w 1897 skazany na zesłanie, później mieszkał w Jekaterynosławiu. W 1898 wstąpił do nowo powstałej SDPRR, 19 lipca 1900 został aresztowany i do lutego 1902 był więziony, w 1906 został ponownie aresztowany, od 1907 do kwietnia 1917 przebywał na emigracji w Szwajcarii. 16 kwietnia 1917 wraz z Leninem wrócił do Rosji przez Niemcy zaplombowanym pociągiem i w maju 1917 został członkiem Kaukaskiej Rady Krajowej, a w październiku 1917 członkiem Kaukaskiego Krajowego Komitetu SDPRR(b), 1917-1920 był członkiem Tyfliskiego Komitetu SDPRR(b)/RKP(b). W czerwcu 1919 został aresztowany przez władze gruzińskie, w maju 1920 zwolniony, od sierpnia 1920 do czerwca 1921 wchodził w skład Komitetu Wykonawczego Kominternu i jednocześnie od 1920 był członkiem KC Komunistycznej Partii (bolszewików) Gruzji, następnie 1921-1922 pełnomocnym przedstawicielem SRR Gruzji przy Radzie Komisarzy Ludowych RFSRR i jednocześnie od lipca 1921 do listopada 1922 zastępcą członka Komitetu Wykonawczego Kominternu. Od 15 stycznia 1923 do 1931 był przewodniczącym Centralnego Komitetu Wykonawczego (CIK) ZFSRR i jednocześnie od stycznia 1923 do 15 lutego 1931 przewodniczącym Wszechgruzińskiego CIK, od 1923 do 4 stycznia 1924 przewodniczącym Rady Komisarzy Ludowych Gruzińskiej SRR, a od września 1928 do 15 maja 1943 członkiem Międzynarodowej Komisji Kontrolnej Kominternu. 8 grudnia 1944 został odznaczony Orderem Lenina.

</doc>
<doc id="4001531" url="https://pl.wikipedia.org/wiki?curid=4001531" title="KT-74">
KT-74

KT-74 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-74 i 404, zakończył służbę jako kuter torpedowy w styczniu 1971 roku, po czym przystosowano go do pełnienia roli okrętu-celu i oznaczono KS-2. Ostatecznie został skreślony z listy floty 31 grudnia 1979 roku i zatopiony potem jako ruchomy cel.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-74 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 208.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-74 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-75, KT-76, KT-77, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 404. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Od 31 maja 1971 roku jednostkę przyporządkowano do 2. Dywizjonu Kutrów Rakietowo-Torpedowych 3. Flotylli Okrętów. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. Jako kuter torpedowy okręt zakończył służbę 10 października 1972 roku (rozkazem Dowódcy Marynarki Wojennej nr 054/Org. z 4 października tego roku). Po usunięciu uzbrojenia i większości wyposażenia na okręcie zamontowano masywny maszt z zestawem pasywnych reflektorów radiolokacyjnych, przystosowując go do pełnienia roli okrętu-celu dla załóg kutrów rakietowych proj. "205". Jednostka, z oznaczeniem KS-2, służyła w tym charakterze do 31 grudnia 1979 roku, kiedy to spisano ją z listy floty (na podstawie rozkazu Dowódcy Marynarki Wojennej nr 0259 z 3 grudnia 1979 roku). Okręt został zatopiony jako ruchomy cel.

</doc>
<doc id="4001532" url="https://pl.wikipedia.org/wiki?curid=4001532" title="Səməd ağa Ağamalıoğlu">
Səməd ağa Ağamalıoğlu

Səməd ağa Ağamalıoğlu (ros. Самед Ага Агамали оглы Алиев, ur. 27 grudnia 1867 w miejscowości Qazax, zm. 6 października 1930 w Moskwie) – azerski rewolucjonista, radziecki polityk.
Życiorys.
Działał w zjednoczonej SDPRR, w lutym 1917 został członkiem Gandżyjskiej Rady tej partii i Komitetu Wykonawczego Gandżyjskiego Komitetu SDPRR(o), a w kwietniu 1917 członkiem zjednoczonego jelizawetpolskiego Komitetu i Rady. Od lutego 1918 działał w partii Hümmət w Tbilisi, później w Baku, 1918-1920 był członkiem parlamentu azerbejdżańskiego, a po podbiciu Azerbejdżanu przez Rosję radziecką od 1920 do maja 1921 ludowym komisarzem rolnictwa Azerbejdżańskiej SRR, od 1920 należał do RKP(b). Od maja 1921 do kwietnia 1922 był zastępcą przewodniczącego, a od 7 maja 1922 do września 1929 przewodniczącym Centralnego Komitetu Wykonawczego (CIK) Azerbejdżańskiej SRR i jednocześnie od 15 stycznia 1923 do 26 stycznia 1930 przewodniczącym CIK ZFSRR i od 1922 do końca życia przewodniczącym komitetu nowego alfabetu przy Radzie Narodowości WCIK.

</doc>
<doc id="4001543" url="https://pl.wikipedia.org/wiki?curid=4001543" title="Aleksiej Pierielot">
Aleksiej Pierielot

Aleksiej Dmitrijewicz Pierielot (ros. Алексей Дмитриевич Перелёт, ur. we wsi Worońki w guberni połtawskiej, zm. 11 maja 1953) – radziecki lotnik doświadczalny, major, Bohater Związku Radzieckiego (1954).
Życiorys.
Do 1930 skończył 6 klas szkoły, a w 1932 szkołę fabryczną w Charkowie, później pracował jako ślusarz w zakładzie remontu parowozów w Charkowie, w 1937 ukończył szkołę lotników w Bałaszowie i został lotnikiem-instruktorem. Od września 1939 służył w Armii Czerwonej, 1939-1941 był instruktorem w wojskowej szkole pilotów w Bałaszowie, a 1941-1943 w Omsku, jednocześnie 1942-1943 testował bombowce Tu-2. W październiku 1943 został lotnikiem doświadczalnym lotniczego Specjalnego Biura Konstruktorskiego im. Tupolewa, testował wiele modeli bombowców Tu, w 1950 otrzymał stopień majora. W 1953 zginął w wypadku spowodowanym przez pożar silnika.
Odznaczenia i nagrody.
I medale.

</doc>
<doc id="4001545" url="https://pl.wikipedia.org/wiki?curid=4001545" title="KT-75">
KT-75

KT-75 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-75 i 405, został wycofany ze służby w lipcu 1970 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-75 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 210.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-75 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-76, KT-77, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 405. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. Jednostka została skreślona z listy floty 15 lipca 1970 roku. Planowano wykorzystanie okrętu w ramach maskowania operacyjnego w 45. Dywizjonie Pomocniczych Jednostek Pływających w Gdyni, jednak z zamierzeń tych zrezygnowano.

</doc>
<doc id="4001546" url="https://pl.wikipedia.org/wiki?curid=4001546" title="Tadeusz Makarewicz">
Tadeusz Makarewicz

Tadeusz Makarewicz (ur. 17 sierpnia 1925 w Niewirkowie) – pułkownik dyplomowany Wojska Polskiego, członek Wojskowej Rady Ocalenia Narodowego w latach 1981–1983.
Życiorys.
Syn Stanisława i Teresy. Miał trójkę rodzeństwa, siostrę Elżbietę i braci Kazimierza (późniejszego generała dywizji WP) oraz Stefana. Jego ojciec przed wojną był osadnikiem wojskowym. W lutym 1940 został deportowany wraz z rodziną w głąb ZSRR.
Kariera wojskowa.
W czerwcu 1943 wstąpił na ochotnika wraz z bratem Kazimierzem do 1 DP im. Tadeusza Kościuszki. W jej szeregach wziął udział bitwie pod Lenino. Po ukończeniu szkoły podoficerskiej został skierowany do 3 DP im. Romualda Traugutta. W październiku 1944 ukończył szkołę oficerską przy 1 Armii Wojska Polskiego. Podczas walk o Kołobrzeg był ranny. W okresie od kwietnia do września 1945 na Kursie Doskonalenia Oficerów przy Akademii Wojennej im. Frunzego. W 1947 i 1948, jako dowódca plutonu w 62 i 57 pp, brał udział w walkach z oddziałami podziemia antykomunistycznego.
W latach 1949–1950 studiował w Wyższej Szkole Piechoty, a w latach 1960–1963 w Akademii Sztabu Generalnego. Otrzymał tytuł oficera dyplomowanego. Od września 1955 do sierpnia 1960 był zastępca komendanta Oficerskiej Szkoły Marynarki Wojennej ds. Liniowych. W 1964 awansowany do stopnia pułkownika. W latach 1973–1987 dowódca Zgrupowania Jednostek Zabezpieczenia Ministerstwa Obrony Narodowej. W okresie stanu wojennego członek Wojskowej Rady Ocalenia Narodowego. Od lutego 1987 do marca 1991 attaché wojskowy, morski i lotniczy przy polskiej ambasadzie w Sofii. W lipcu 1991 zakończył zawodową służbę wojskową i został przeniesiony w stan spoczynku.
Działalność polityczna i społeczna.
W kwietniu 1948 wstąpił do PPR. Później był członkiem PZPR. Delegat na VIII Zjazd PZPR (1980). Ukończył w 1978 WUML.
Od momentu przejścia na emeryturę został działaczem licznych organizacji społecznych i kombatanckich, m.in. Stowarzyszenia Kawalerów Orderu Wojennego Virtuti Militari – Kombatantów Wojska Polskiego (członek Zarządu Krajowego), Klubu Kombatantów 1 DP T. Kościuszki, Związku Kombatantów RP i Byłych Więźniów Politycznych oraz Związku Żołnierzy Wojska Polskiego.

</doc>
<doc id="4001549" url="https://pl.wikipedia.org/wiki?curid=4001549" title="Samorząd terytorialny we Włoszech">
Samorząd terytorialny we Włoszech

Samorząd terytorialny we Włoszech – struktura samorządu terytorialnego zorganizowana we Włoszech.
Struktura państwa.
Republika Włoska jest podzielona na 20 regionów. Są to:
Struktura terytorialna państwa uległa dużym zmianom w ustawie konstytucyjnej nr 3 z dnia 18.10.2001 r., która zwiększyła autonomię regionalną tak regionów ze statutem zwykłym, jak i regionów o statucie specjalnym. Republika Włoska posiada strukturę państwa regionalnego, co widać na skutek nowelizacji Tytułu V Konstytucji, opartego na szerokiej autonomii regionów o charakterze politycznym, ustawodawczym, administracyjnym i finansowym.
Autonomia.
Zasada autonomii regionalnej jest wyrażona w art. 5 Konstytucji Republiki Włoskiej. Artykuł ten stanowi, że „Republika, jedna i niepodzielna, uznaje i popiera autonomie lokalne, urzeczywistnia w służbie państwowej jak najszerszą decentralizację administracyjną, przystosowuje zasady i metody swego ustawodawstwa do wymogów autonomii i decentralizacji”.
Charakter autonomiczny posiadają w szczególności regiony, a także prowincje, gminy i miasta metropolitalne.
Decentralizacja.
Decentralizacja to nic innego, jak forma organizacji administracji, w której centralne państwo przekazuje zadania innym podmiotom, które je realizują dzięki pomocy własnych organów. Podmioty te są samodzielne, a także niezależne w realizacji powierzonych im zadań na podstawie gwarancji ustawowych. Ich należność ograniczana jest nadzorem państwa, które ma za zadanie stać na straży prawidłowego wykonywania powyższych zadań.
Decentralizacja to także forma udziału obywateli w sprawowaniu władzy i budowaniu demokracji obywatelskiej.
Podział Republiki.
Republika Włoska dzieli się na:
Organami regionu są:
Rada Regionalna.
Rada Regionalna jest najwyżej usytuowanym organem władzy w regionie, wybieranym w wyborach powszechnych, bezpośrednich, równych, wolnych oraz w głosowaniu tajnym na 5-letnią kadencję. Rada wykonuje władzę ustawodawczą przyznaną regionowi, a także inne funkcje powierzone Radzie przez Konstytucję i ustawy, oraz może przedstawiać własne projekty ustaw Parlamentowi.
Rada Regionalna składa się z:
"Giunta".
Organem wykonawczym jest zarząd regionu, czyli "Giunta". Obecnie przewodniczący zarządu wybiera pozostałych jego członków zwanych asesorami spośród członków rady regionalnej. Decyzję dotyczącą liczby członków zarządu podejmuje jego przewodniczący, stosując się do wartości minimalnych oraz maksymalnych przewidzianych w statucie. Zarząd posiada kompetencje wykonawcze i administracyjne, dysponuje również inicjatywą ustawodawczą. Jego głównym zadaniem jest wykonywanie decyzji rady. Przewodniczący zarządu reprezentuje region na zewnątrz, kieruje polityką zarządu i jest za nią odpowiedzialny, wydaje regulaminy regionalne, kieruje wykonywaniem funkcji administracyjnych powierzonych przez państwo, a także promulguje ustawy.
Gminy i prowincje.
Organy gmin i prowincji.
Rada gminy składa się z:
Rada prowincji składa się z:
Syndyk oraz prezydent prowincji wybierani są przez ich mieszkańców w wyborach powszechnych i bezpośrednich
Miasta metropolitalne.
Poza gminami i prowincjami, jak również ich organami, za jednostki samorządu lokalnego uznaje się również miasta metropolitalne, wspólnoty górskie i wyspiarskie, a także związki gmin.
Obszary metropolitalne.
Regiony o statucie specjalnym mogą przewidzieć ustanowienie innych miast i obszarów metropolitalnych. Na obszarach metropolitalnych zgodnie z art. 23 dekretu, mogą być tworzone miasta metropolitalne.

</doc>
<doc id="4001551" url="https://pl.wikipedia.org/wiki?curid=4001551" title="Dominik Czaja">
Dominik Czaja

Dominik Czaja (ur. 12 sierpnia 1995 r. w Krakowie) – polski wioślarz, wicemistrz świata i wicemistrz Europy.
Kariera.
Dominik Czaja rozpoczął karierę wioślarską w 2009 roku w wieku 14 lat. Pierwszy poważny występ miał miejsce w Płowdiwie, mieście w Bułgarii, podczas mistrzostw świata juniorów w 2012 roku. Tam wystąpił w konkurencji dwójki podwójnej i razem z Patrykiem Syposzem zajął szóste miejsce.
W 2013 roku wystąpił na mistrzostwach świata juniorów, startując razem z Marcinem Pawłowskim w dwójce podwójnej. W finale A wywalczyli trzecie miejsce, zdobywając brązowy medal o 0,52 sekundy. To był pierwszy medal Dominika Czai.
Rok później wystartował w swoich pierwszych zawodach Pucharze Świata w Aiguebelette-le-Lac na Lac d’Aiguebelette. Tym razem wziął udział w czwórce podwójnej. Razem z Mateuszem Biskupem, Dariuszem Radoszem i Piotrem Licznerskim zajęli trzecie miejsce w finale B, kończąc rywalizację na dziewiątej pozycji.
Tego samego roku wystartował w zawodach młodzieżowych mistrzostw świata we włoskim mieście Varese. Tym razem w drużynie znaleźli się: Maciej Zawojski, Marcin Pawłowski i Szymon Pośnik. Ostatecznie zawody zakończyli na ósmym miejscu.
W 2015 roku w Pucharze Świata w Varese wraz z Maciejem Zawojskim w dwójce podwójnej zajęli piąte miejsce. Natomiast w Lucernie zajęli pierwsze miejsce w finale C, ale ostatecznie zostali sklasyfikowani na trzynastej pozycji.
Na mistrzostwach świata w 2015 roku na Lac d’Aiguebelette w Aiguebelette-le-Lac zajęli drugą pozycję w finale C. Szybsi w tym wyścigu byli tylko Serbowie. Rywalizację na francuskim jeziorze zakończyli na czternastym miejscu.
W Pucharze Świata w 2016 roku w Varese zajął miejsce na podium na drugiej pozycji. W finale szybsi okazali się przyszli mistrzowie olimpijscy z Rio de Janeiro Martin Sinković i Valent Sinković. Tym razem w parze wystąpił Dawid Grabowski.
W tym samym roku w Brandenburgu podczas Mistrzostw Europy w parze z Adamem Wicenciakiem ukończyli finał B na drugim miejscu, zajmując ostatecznie ósmą pozycję w rywalizacji.
Razem z Dawidem Grabowskim wystartował w kwalifikacjach do Igrzysk Olimpijskich w Rio de Janeiro. Wygrali repasaż, który umożliwił im udział w finale. Jednak nie udało się zająć pozycji premiującej awansu na igrzyska. Skończyli zawody na czwartym miejscu.
Dwa miesiące później Czaja wziął udział w młodzieżowych mistrzostwach świata, które odbyły się w Rotterdamie. Tym razem wystartował w czwórce podwójnej wraz z Patrykiem Przekopskim, Marcinem Pawłowskim oraz Jakubem Dominiczakiem. Rywalizację zakończyli na czwartym miejscu, tracąc do podium 0,8 sekundy.
W 2017 roku podczas Pucharu Świata zdobył drugie podium w tych zawodach w dwójce podwójnej. Tym razem było to trzecie miejsce. Partnerem w rywalizacji był Adam Wicenciak. Zwyciężyli wicemistrzowie olimpijscy z Rio de Janeiro Mindaugas Griškonis i Saulius Ritter. Drudzy byli Szwajcarzy Barnabé Delarze i Roman Röösli.
Na mistrzostwach Europy w 2017 roku zajął w czwórce podwójnej razem z Dariuszem Radoszem, Wiktorem Chabelem i Adamem Wicenciakiem srebrny medal, tracąc do Litwinów Dovydas Nemeravičius, Martynas Džiaugys, Rolandas Maščinskas oraz Aurimas Adomavičius 3,37 sekundy. Podium uzupełnili Włosi. Na mistrzostwach świata w 2017 zajął 5. miejsce w czwórce podwójnej.
W 2018 roku zdobył brązowy medal na mistrzostwach Europy w czwórce podwójnej (z Wiktorem Chabelem, Fabianem Barańskim i Szymonem Pośnikiem), a na mistrzostwach świata w tej samej konkurencji zajął 6. miejsce.
Na mistrzostwach Europy w 2019 roku zajął 7. miejsce w czwórce podwójnej, a na mistrzostwach świata w Ottensheim w tej samej konkurencji wywalczył razem z Wiktorem Chabelem, Fabianem Barańskim i Szymonem Pośnikiem srebrny medal.
Podczas Mistrzostw Europy 2020 w Poznaniu razem z Wiktorem Chabelem, Szymonem Pośnikiem i Adamem Wicenciakiem zajął piąte miejsce w czwórce podwójnej.

</doc>
<doc id="4001553" url="https://pl.wikipedia.org/wiki?curid=4001553" title="Sławomir Smołokowski">
Sławomir Smołokowski

Sławomir Smołokowski, właśc. Wiaczesław Smołokowski (ur. 1954 w Zaporożu) – polski przedsiębiorca ukraińskiego pochodzenia, z wykształcenia muzyk.
Życiorys.
Przed 1985 r. mieszkał w ZSRR, gdzie pracował w wyuczonym zawodzie, m.in. współpracował z Sofią Rotaru. Od początku działalności biznesowej jego najbliższym współpracownikiem był Grigorij Jankilewicz. W latach 1990. handlowali importowanym do Rosji towarami (AGD, RTV, odzież i in.). W Tiumeniu na Syberii zaczęli handlować z przedsiębiorcami sektora naftowego, którzy przez niedostatek gotówki rozliczali się ropą, którą potem Smołokowski z Jankilewiczem sprzedawali w Europie.
Towary sprzedawane w Rosji importował z Polski, tam też się ożenił i otrzymał w 1993 r. obywatelstwo, przyjmując imię Sławomir. Wraz z Jakilewiczem i dwoma innymi biznesmenami założył spółkę J&amp;S, która zajmowała się dostawami ropy do Polski, a pod koniec lat 1990. jej udział w polskim rynku wynosił ok. 90%. W związku z brakiem perspektyw rozwoju polskiego rynku obaj w 2004 roku założyli w Szwajcarii Mercuria Energy Group.
W 2021 zajął 31. miejsce na liście najbogatszych Polaków magazynu „Forbes” z majątkiem wycenianym na 1,7 mld zł.

</doc>
<doc id="4001554" url="https://pl.wikipedia.org/wiki?curid=4001554" title="Wiaczesław Smołokowski">
Wiaczesław Smołokowski



</doc>
<doc id="4001561" url="https://pl.wikipedia.org/wiki?curid=4001561" title="Władimir Koriecki">
Władimir Koriecki

Władimir Michajłowicz Koriecki (ros. Владимир Михайлович Корецкий, ur. 17 lutego 1890 w Jekaterynosławiu, zm. 25 lipca 1984 w Kijowie) – radziecki prawnik, Bohater Pracy Socjalistycznej (1980).
Życiorys.
W 1910 ukończył ze złotym medalem gimnazjum w Jekaterynosławiu i podjął studia prawnicze na Uniwersytecie Moskiewskim, a później na uniwersytecie w Charkowie, który ukończył w 1916 i został jego wykładowcą. W 1919 uczestniczył w zakładaniu Charkowskiego Instytutu Gospodarki Narodowej (na bazie Uniwersytetu Charkowskiego), gdzie został zastępcą dziekana wydziału prawnego; później instytut został przemianowany na Charkowski Instytut Radzieckiego Budownictwa i Prawa, następnie na Wszechukraiński Komunistyczny Instytut Radzieckiego Budownictwa i Prawa, a w 1937 na Charkowski Instytut Prawny (od 2013 roku nosi nazwę Narodowy Uniwersytet Prawny im. Jarosława Mądrego). W 1937 został kierownikiem katedry historii państwa i prawa w tym instytucie. Równocześnie z pracą wykładowcy, 1921-1922 pracował w Ludowym Komisariacie Spraw Zagranicznych Ukraińskiej SRR. W 1939 otrzymał tytuł doktora nauk prawnych, po ataku Niemiec na ZSRR został ewakuowany do Uzbekistanu, po czym wykładał w Taszkenckim Instytucie Prawnym światową historię państwa i prawa, w 1944 wrócił do pracy w instytucie w Charkowie, gdzie w 1947 objął katedrę prawa międzynarodowego, w czerwcu 1948 został akademikiem Akademii Nauk Ukraińskiej SRR, a w czerwcu 1948 członkiem Prezydium tej akademii. W 1974 został dyrektorem Instytutu Państwa i Prawa Akademii Nauk Ukraińskiej SRR. Jako znawca prawa międzynarodowego brał aktywny udział w pracach władz Ukraińskiej SRR w ONZ; w 1946, 1947 i 1949 wchodził w skład delegacji Ukraińskiej SRR na I, II i IV Sesje Zgromadzenia Ogólnego ONZ, 1947-1949 był członkiem i I zastępcą przewodniczącego Komisji Praw Człowieka ONZ. Uczestniczył również w międzynarodowych konferencjach w Genewie i brał udział w pracach 48 Sesji Towarzystwa Prawa Międzynarodowego w Nowym Jorku. W 1960 został honorowym członkiem Indyjskiego Towarzystwa Prawa Międzynarodowego, w 1965 członkiem korespondentem, w 1977 członkiem rzeczywistym, a w 1983 członkiem honorowym Instytutu Prawa Międzynarodowego w Genewie. W 1968 został akademikiem Meksykańskiej Akademii Prawa Międzynarodowego, a w 1971 Argentyńskiego Towarzystwa Prawa Międzynarodowego.
Odznaczenia.
I medale.

</doc>
<doc id="4001562" url="https://pl.wikipedia.org/wiki?curid=4001562" title="Samyj, samyj, samyj, samyj">
Samyj, samyj, samyj, samyj

Samyj, samyj, samyj, samyj (ros. Самый, самый, самый, самый) – radziecki krótkometrażowy film animowany z 1966 roku w reżyserii Wasilija Liwanowa.

</doc>
<doc id="4001563" url="https://pl.wikipedia.org/wiki?curid=4001563" title="Boczniki indukcyjne">
Boczniki indukcyjne

Bocznik indukcyjny stanowi element indukcyjny gałęzi osłabienia pola wzbudzania (zw. bocznikowaniem) silników trakcyjnych w pojazdach szynowych z napędem.
Bocznik indukcyjny znajduje się w obwodzie głównym pojazdu i pracuje tylko po włączeniu bocznikowania. Składa się z uzwojenia umieszczonego na karkasie izolacyjnym i rdzenia wykonanego z blach magnetycznych. Rdzeń ma szczelinę powietrzną, przeciwdziałającą nasyceniu.
Zastosowanie elementu indukcyjnego o odpowiednio dobranej indukcyjności, działającego łącznie z rezystorem osłabienia pola wzbudzenia silników trakcyjnych, sprawia, że stała czasowa obwodu bocznika jest w przybliżeniu równa stałej czasowej obwodu uzwojeń wzbudzania. W wyniku tego rozpływ prądów pomiędzy bocznikiem i uzwojeniami wzbudzania silnika zarówno podczas stanu ustalonego, jak też nieustalonego jest prawidłowy. Brak elementu indukcyjnego w układzie bocznikowania, przy jednoczesnym istnieniu oporu czynnego, powodowałby powstawanie chwilowo większego od spodziewanego stopnia osłabienia wzbudzania silników trakcyjnych, doprowadzając tym samym do pogorszenia jakości komutacji wewnątrz silnika i pojawienia się ognia okrężnego na komutatorze.

</doc>
<doc id="4001565" url="https://pl.wikipedia.org/wiki?curid=4001565" title="Alexander Scheer">
Alexander Scheer

Alexander Scheer (ur. 1 czerwca 1976 w Berlinie) – niemiecki aktor i reżyser telewizyjny, teatralny i filmowy.

</doc>
<doc id="4001567" url="https://pl.wikipedia.org/wiki?curid=4001567" title="5 złotych wzór 1932 Polonia">
5 złotych wzór 1932 Polonia

5 złotych wzór 1932 Polonia – moneta pięciozłotowa, bita w srebrze, wprowadzona do obiegu 30 listopada 1932 r. rozporządzeniem Ministra Skarbu Władysława Zawadzkiego z dnia 28 listopada 1932 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia pięciozłotówki do obiegu podawany był 1 grudnia 1932 r, jednak w późniejszych tego samego autora – 30 listopada 1932 r.
Moneta była bita z datami rocznymi 1932–1934.
Awers.
W centralnym punkcie umieszczono godło – orła w koronie, poniżej rok bicia, dookoła napis „RZECZPOSPOLITA POLSKA”, na dole napis „5 ZŁOTYCH 5”, a na monetach bitych w Warszawie, pod łapą orła herb Kościesza – znak Mennicy Państwowej.
Rewers.
Na tej stronie monety znajduje się lewy profil głowy kobiety w wianku na tle promieni słonecznych w formie zboża – portret Polonii będącej personifikacją Polski.
Nakład.
Monetę bito w srebrze próby 750, na krążku o średnicy 28 mm, masie 11 gramów, z rantem ząbkowanym, według projektu Antoniego Madeyskiego, w mennicach w Londynie (tylko 1932) i Warszawie (1932–1934). Nakłady monety w poszczególnych rocznikach przedstawiały się następująco:
Opis.
Pięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Wykorzystany projekt Antoniego Madeyskiego zajął w 1925 r. drugie miejsce, w drugim konkursie na polską złotą monetę. Według tego samego wzoru awersu i rewersu wprowadzono do obiegu monety "2 i 10 złotych wzoru 1932".
Stemple dla monety bitej w Londynie w 1932 roku wykonano w Mennicy Państwowej, z tym, że pod łapa orła, na awersie, nie umieszczono znaku mennicy.
Mimo dużego nakładu rocznika 1932 z mennicy w Warszawie, w początku XXI w. na rynku kolekcjonerskim występuje on rzadko. Ze względu na zbyt mały nacisk prasy podczas procesu bicia nastąpił zanik najwyższych partii rysunku, punktów na koronie oraz pasków na wstążce pod wiankiem kończyny. Podjęto więc decyzje o przetopieniu zdecydowanej większości nakładu.
Nakład rocznika 1934 podawany za literaturą tematu wydaje się być niezgodny z rzeczywistą częstością występowania tego rocznika w obrocie kolekcjonerskim. W sprawozdaniach Mennicy Państwowej podano jedynie, że w roku 1934 wybito sztuk trzech typów pięciozłotówek:
Być może błędnie podzielono cały nakład pięciozłotówek z rocznika 1934 pomiędzy poszczególne typy.
W okresie międzywojennym utrwaliła się w części społeczeństwa potoczna opinia, iż kobieta na rewersie to królowa Jadwiga, gdyż Madeyski wykonał również sarkofag tej królowej dla katedry wawelskiej. Według tradycji obowiązującej w rodzinie artysty utrwalił on w tym wizerunku idealizowany portret swej siostrzenicy – Wandy Syrokomskiej-Petraźyckiej. Według innych relacji modelką była Janina Żółtowska (która przed I wojną światową odwiedziła Madeyskiego w rzymskiej pracowni), późniejsza żona Ludwika Hieronima Morstina, w 1923 r. polskiego attaché wojskowego w Rzymie, przyjaciela Madeyskiego. Podobno rezultatem odnowionej po latach znajomości było między innymi to, że artysta w 1925 r. stanął do konkursu na projekt polskiej monety złotej, w którym utrwalił urodę modelki w profilu podobnym do profilu królowej Jadwigi z sarkofagu wawelskiego. Być może więc w potocznej opinii była i część prawdy, iż na monecie tej widniała głowa królowej Polski.
Wersje próbne.
W katalogach podana jest informacja o wybiciu z datą 1932, 1933, 1934 wersji próbnych w srebrze, z wklęsłym bądź wypukłym napisem „PRÓBA”, w 1933 w brązie z wypukłym napisem „PRÓBA” oraz wersji lustrzanej z 1932 r.
Istnieje również wersja próbna monety "1 złoty Polonia z 1932" roku o masie 3,4 grama (srebro) i 3,2 grama (brąz), oraz moneta próbna "1 złoty Polonia" bez daty, o średnicy 18 mm.

</doc>
<doc id="4001573" url="https://pl.wikipedia.org/wiki?curid=4001573" title="Józef Molicki">
Józef Molicki

Józef Molicki (zm. po 1863) – powstaniec styczniowy, skazany na śmierć za udział w nim.
Był aplikantem w kancelarii sądu pokoju i protokolantem w sądzie policji poprawczej. W 1861 roku został uznany za wroga porządku publicznego i osadzony w zamojskiej twierdzy. W 1863 został uczestnikiem powstania styczniowego, dosłużywszy się wyższego stopnia. W nocy z 22 na 23 stycznia 1863 zaatakował koszary w Lubartowie jako członek oddziału dowodzonego przez Józefata Barszczewskiego. Akcja nie powiodła się, a grupę wkrótce schwytano. Za ten czyn został skazany na rozstrzelanie razem ze wspólnikami Józefatem Barszczewskim, Tadeuszem Błońskim, Janem Kochańskim i Józefem Meksułą (vel Meskułą). 3 lutego podczas prowadzenia na miejsce straceń (koszary świętokrzyskie w Lublinie, dziś budynek KUL), zemdlał z upływu krwi. W efekcie trafił do szpitala i uniknął śmierci, a jego karę zamieniono na zsyłkę. Dalsze losy nie są znane.
Jest patronem ulicy na lubelskim Konstantynowie.

</doc>
<doc id="4001587" url="https://pl.wikipedia.org/wiki?curid=4001587" title="Phytophthora cinnamomi">
Phytophthora cinnamomi

Phytophthora cinnamomi Rands – gatunek organizmów należący do grzybopodobnych lęgniowców. Organizm mikroskopijny, saprotrof i pasożyt atakujący liczne gatunki roślin i wywołujący u nich chorobę zwaną fytoftorozą.
Systematyka i nazewnictwo.
Pozycja w klasyfikacji według Index Fungorum: "Phytophthora, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Synonim:
Morfologia.
Na pożywce PDA tworzy białe kolonie o charakterystycznym kształcie kwiatu róży lub kamelii. Najlepiej rozwija się w temperaturze 24–28 °C, przestaje rosnąć w temperaturze poniżej 5–6 °C i powyżej 32–34 °C. Strzępki o szerokości 15–13 μm z wyraźnymi zgrubieniami w kształcie guzków. Zgrubienia te występują na całej długości strzępek. Zoosporangia tworzą się zarówno przez proliferację wewnętrzną, jak i zewnętrzną. Nie posiadają brodawek i zdolności do opadania. Mają kształt jajowaty, elipsoidalny lub odwrotnie gruszkowaty i wymiary 7–14 × 20–63 μm.
Gatunek heterotaliczny. Kuliste lęgnie o gładkich ścianach i często zwężonej podstawie. Barwa od bezbarwnej do żółtobrązowej, wymiary 21–58 μm. Plemnie okołolęgniowe o wymiarach 19–21 × 16–17 μm. Oospory kuliste, w lęgni ułożone symetrycznie. Mają średnicę 19–54 μm. Kuliste chlamydospory mają średnicę 31–50 μm i wyrastają nie tylko na końcach strzępek, ale także na całej ich długości. Bardzo często powstają grupami podobnymi do kiści winogron.
Występowanie.
Jest rozprzestrzeniony na całym świecie. Atakuje bardzo liczne gatunki roślin, pod tym względem jest gatunkiem najbardziej polifagicznym w obrębie rodzaju "Phytophthora". Opisano już ponad tysiąc gatunków roślin, na których pasożytuje. W strefie klimatu umiarkowanego atakuje niemal wszystkie drzewa liściaste, wywołując u nich chorobę o nazwie fytoftoroza drzew. U różaneczników powoduje zgorzel korzeni różanecznika.
Przebywa w glebie i na martwych resztkach organicznych porażonych roślin w postaci grzybni, zoospor lub chlamydospor. Grzybnia "Phytophthora cinnamomi" może w wilgotnej glebie przetrwać nawet 6 lat, chlamydospory mogą przetrwać również do 6 lat i to w glebie suchej lub w martwych tkankach roślin, zoospory około 6 tygodni. Chlamydospory tworzą się w glebie, żwirze lub tkankach roślinnych podczas okresów suchych, kiełkują i rozwijają się w obecności wody i składników pokarmowych.

</doc>
<doc id="4001592" url="https://pl.wikipedia.org/wiki?curid=4001592" title="Piernik marchwiowy">
Piernik marchwiowy

Piernik marchwiowy – ciasto marchewkowe, odmiana piernika, w której miód zastąpiono marchwią.
Dawniej miód nie należał do produktów łatwo dostępnych. Nie było także jego tańszego zamiennika – miodu sztucznego. Odpowiedzią na to było wymyślanie pierników, w którym miód zastępuje się innymi surowcami – w tym przypadku marchwią i opcjonalnym dodatkiem karmelu. Wyrób taki pachnie i smakuje podobnie jak typowy piernik z miodem.
Produkt wpisany na polską listę produktów tradycyjnych.
Ciasto o nazwie Piernik z marchwi, wypiekane w województwie łódzkim w okolicach Dmosina i Głowna, zostało wpisane 3 marca 2008 na "Listę produktów tradycyjnych" polskiego Ministerstwa Rolnictwa i Rozwoju Wsi. Do jego wyrobu używa się marchwi w proporcji 1:1 w stosunku do mąki. Nie zawiera ono karmelu i piany ubitej z białek. Ciasto ma lekką, puszystą strukturę, na zewnątrz ma barwę od ciemnobrązowej do czarnej, a miąższ jest brązowy z rudymi refleksami. „Piernik z marchwi” wypiekany był w okolicznych gospodarstwach wiejskich na Boże Narodzenie, ale też i na biesiady okolicznościowe (np. z okazji darcia pierza lub wykopków ziemniaków).

</doc>
<doc id="4001593" url="https://pl.wikipedia.org/wiki?curid=4001593" title="Outlast 2">
Outlast 2

Outlast 2 – gra komputerowa z gatunku survival horror przedstawiona w perspektywie pierwszoosobowej (FPP), stworzona i wydana przez kanadyjskie studio Red Barrels 25 kwietnia 2017. Jest kontynuacją gry "Outlast" z 2013.
O tym, że gra jest w przygotowaniu, poinformował 23 października 2014 Philippe Morin. Podobnie jak "Outlast", działa na silniku Unreal Engine 3.
Fabuła.
Gracz przejmuje kontrolę nad Blakiem Langermannem, pracującym wraz z żoną, Lynn, nad tajemniczą sprawą śmierci ciężarnej kobiety Jane Doe. Nie wiadomo, czy kobieta popełniła samobójstwo, czy padła ofiarą morderstwa. Helikopter, na pokładzie którego podróżowała para rozbija się, a małżonkowie rozdzielają się. Dalsza akcja rozgrywa się w regionie Supai w stanie Arizona, na pustyni Sonora. Podczas lotu bohater ma sen od Jessice – dziewczynie, z którą uczęszczał do klasy czwartej. Popełniła ona samobójstwo; wizje z tym związane dalej gnębią bohatera.
Po katastrofie bohater znajduje się w pobliżu wioski zamieszkanej przez wrogich kultystów wierzących w nadchodzący koniec świata. Zadaniem gracza jest odnalezienie żony bohatera i ucieczka z nieprzyjaznej Blake'owi okolicy. Ponadto podczas gry bohater doznaje retrospekcyjnych wizji ze swojej traumatycznej przeszłości. W pewnym momencie gry Blake odnajduje Lynn, jednak odmawia ona opowiedzenia, co się stało. Prorok Knoth zapowiada, że Lynn urodzi dziecko, które będzie antychrystem. Zarządza więc, by wyznawcy (nazywającymi siebie "Christians", jednak ich wiara nie ma nic wspólnego z chrześcijaństwem) znaleźli i zabili ją. Małżeństwo ucieka. W pewnym momencie kultyści napotykają "heretyków", dochodzi do starcia, a małżeństwo ponownie rozdziela się. Blake trafia do ciemnego lasu i kontynuuje swoją podróż przez ziemie kultystów. Ponownie spotyka się z żoną; ta umiera krótko po urodzeniu dziecka, które Blake trzyma na rękach. Gdy budzi się, prorok Knoth siedzi obok niego. Poleca Blake'owi, by ten rozdeptał czaszkę dziecka i poderżnął mu gardło. Prorok w późniejszej części gry umiera, znikają także kultyści i "heretycy"; dziecku nie dzieje się krzywda. Pod koniec gry Blake ze swoim dzieckiem udają się na plac. Blake doznaje wizji, w której widzi dziewczynę z posiniaczoną szyją – jest to Jessica. Odmawia modlitwę, po czym gra się kończy. Zakończenie jest otwarte – nie wiadomo, co stało się z Blakiem i jego dzieckiem.
Rozgrywka i mechanika.
W kwestii rozgrywki i mechaniki "Outlast 2" nie różni się zbytnio od swojego poprzednika. Gra jest przedstawiona z perspektywy pierwszej osoby, bohater jest bezbronny. Tak jak w "Outlaście", skazany jest na chowanie się i ucieczkę. W przeciwieństwie do „jedynki”, rozgrywka "Outlast 2" odbywa się głównie na terenach otwartych. Podobnie jak w części pierwszej bohater wyposażony jest w kamerę, ma ona jednak bardziej rozbudowane funkcje. Oprócz noktowizora wyposażona jest także w funkcję zbliżania i dwa mikrofony, dzięki którym bohater jest w stanie wykryć przeciwnika będącego np. za ścianą. Wrogowie są bardziej zróżnicowani, niż w pierwszej części gry.
Odbiór.
"Outlast 2" spotkał się z pozytywnymi opiniami recenzentów uzyskując według agregatora Metacritic średnią z ocen wynoszącą 77 na 100 punktów (z 44 opinii). Wymieniane przez recenzentów zalety to między innymi:
Jako wady wymieniano:

</doc>
<doc id="4001594" url="https://pl.wikipedia.org/wiki?curid=4001594" title="Seifuku ga jama o suru">
Seifuku ga jama o suru

 – drugi singel japońskiego zespołu AKB48, wydany w Japonii 31 stycznia 2007 roku przez DefSTAR Records.
Singel został wydany w dwóch edycjach: regularnej oraz limitowanej. Osiągnął 7 pozycję w rankingu Oricon i pozostał na liście przez 5 tygodni, sprzedał się w nakładzie egzemplarzy.
Utwór tytułowy został wykorzystany w zakończeniu programu "Mitake tengu!" stacji TBS.

</doc>
<doc id="4001600" url="https://pl.wikipedia.org/wiki?curid=4001600" title="Ambasada RP w Luandzie">
Ambasada RP w Luandzie

Ambasada Rzeczypospolitej Polskiej w Luandzie (port. "Embaixada da República da Polónia em Luanda") – polska misja dyplomatyczna w stolicy Republiki Angoli. Obecnie Ambasadorem Nadzwyczajnym i Pełnomocnym Rzeczypospolitej Polskiej w Republice Angoli jest Piotr Myśliwiec.
Ambasador RP w Luandzie oprócz Republiki Angoli akredytowany jest również w Demokratycznej Republice Konga, Republice Gabońskiej, Republice Konga, Republice Środkowoafrykańskiej i Demokratycznej Republice Wysp Świętego Tomasza i Książęcej.
Historia.
Angola.
Polska uznała niepodległość Angoli 11 listopada 1975, czyli w dniu jej ogłoszenia. Stosunki dyplomatyczne pomiędzy oboma krajami nawiązano 21 listopada 1975 na szczeblu ambasad. Od tego czasu nieprzerwanie działa Ambasada RP w Luandzie.
Demokratyczna Republika Konga.
Polska uznała niepodległość Demokratycznej Republiki Konga 30 czerwca 1960, czyli w dniu jej ogłoszenia. Stosunki dyplomatyczne pomiędzy oboma krajami nawiązano we wrześniu 1960. W 1961 rząd PRL otworzył swoje przedstawicielstwo dyplomatyczne w Stanleyville (obecnie Kisangani). Następnie przeniesiono je do Léopoldville (obecnie Kinszasa). Ambasada RP w Kinszasie działała nieprzerwanie do 2008, gdy została zlikwidowana. Od tego roku w Demokratycznej Republice Konga akredytowany jest ambasador RP w Luandzie.
Gabon.
Polska nawiązała stosunki dyplomatyczne z Gabonem 16 października 1976. W tym kraju nigdy nie istniała polska placówka dyplomatyczna. Akredytowani byli tam ambasadorzy RP w Kinszasie, a od jej zlikwidowana w 2008 ambasadorzy RP w Luandzie.
Kongo.
Polska uznała niepodległość Konga 15 sierpnia 1960, czyli w dniu jej ogłoszenia. Stosunki dyplomatyczne pomiędzy oboma krajami nawiązano 19 grudnia 1972 na szczeblu ambasad. W tym kraju nigdy nie istniała polska placówka dyplomatyczna. Akredytowani byli tam ambasadorzy RP w Kinszasie, a od jej zlikwidowana w 2008 ambasadorzy RP w Luandzie.
Republika Środkowoafrykańska.
Polska nawiązała stosunki dyplomatyczne z Republiką Środkowoafrykańską 15 stycznia 1970 na szczeblu ambasad. W tym kraju nigdy nie istniała polska placówka dyplomatyczna. Akredytowani byli tam ambasadorzy RP w Kinszasie, a od jej zlikwidowana w 2008 ambasadorzy RP w Luandzie.
Wyspy Świętego Tomasza i Książęca.
Polska uznała niepodległość Wysp Świętego Tomasza i Książęcej 15 lipca 1975, czyli 3 dni po jej ogłoszeniu. Stosunki dyplomatyczne pomiędzy oboma krajami nawiązano 20 listopada 1978 na szczeblu ambasad. W tym kraju nigdy nie istniała polska placówka dyplomatyczna. Akredytowani są tam ambasadorzy RP w Luandzie.

</doc>
<doc id="4001601" url="https://pl.wikipedia.org/wiki?curid=4001601" title="URPLWMiPB">
URPLWMiPB



</doc>
<doc id="4001603" url="https://pl.wikipedia.org/wiki?curid=4001603" title="Ambasada Polski w Angoli">
Ambasada Polski w Angoli



</doc>
<doc id="4001604" url="https://pl.wikipedia.org/wiki?curid=4001604" title="Telipogon diabolicus">
Telipogon diabolicus

Telipogon diabolicus – gatunek storczyka z rodzaju "Telipogon" opisany w 2016 roku. Nazwa gatunku pochodzi od budowy prętosłupa, który przypomina głowę diabła. Znany z jednej populacji występującej w południowej Kolumbii. Prawdopodobnie pyłkowiny storczyków z rodzaju "Telipogon" przenoszone są przez owady podczas pseudokopulacji. Jest to jeden z ponad 50 gatunków storczyków, które odkryli i opisali pracownicy i doktoranci Katedry Taksonomii i Ochrony Przyrody Wydziału Biologii Uniwersytetu Gdańskiego w latach 2012–2017.

</doc>
<doc id="4001606" url="https://pl.wikipedia.org/wiki?curid=4001606" title="Gino Lettieri">
Gino Lettieri

Gino Lettieri (ur. 23 grudnia 1966 w Zurychu) – włoski trener piłkarski. Posiada również niemieckie obywatelstwo.
Kariera trenerska.
Kluby niemieckie.
W latach 1994–1997 był asystentem trenera Wernera Loranta w grającym w Bundeslidze TSV 1860 Monachium. Samodzielną pracę trenerską rozpoczął w kwietniu 1997, zostając szkoleniowcem czwartoligowego Bayernu Hof. W sezonie 1999/2000 zajął z nim w Bayernlidze 4. miejsce. W latach 2000–2002 był trenerem czwartoligowego FC Augsburg. W sezonie 2001/2002 prowadzona przez niego drużyna odniosła w Bayernlidze 29 zwycięstw w 36 meczach i zajęła w tabeli 1. miejsce, wywalczając awans do Regionalligi (trzeci poziom rozgrywkowy). Od lipca 2002 do września 2003 prowadził czwartoligowy Bonner SC.
We wrześniu 2003 został trenerem czwartoligowego SpVgg Bayreuth. W sezonie 2004/2005 zajął z nim w Bayernlidze 1. miejsce (19 zwycięstw w 34 meczach) i wywalczył awans do Regionalligi. W sezonie 2005/2006 prowadzona przez niego drużyna odniosła 11 zwycięstw, zanotowała 13 remisów i poniosła 10 porażek, kończąc trzecioligowe rozgrywki na 10. pozycji. Na początku sezonu 2006/2007 był trenerem trzecioligowego SV Darmstadt 98, z którego został zwolniony w październiku 2006.
Na początku stycznia 2007 został trenerem klubu Wacker Burghausen. W drugiej części sezonu 2006/2007 poprowadził go w 17 meczach 2. Bundesligi – odniósł trzy zwycięstwa, zanotował sześć remisów i poniósł osiem porażek, zajmując w tabeli 17. miejsce i spadając do Regionalligi (gdy przejmował zespół w styczniu 2007, Wacker zajmował 15. pozycję – również spadkową). Od grudnia 2007 do lutego 2010 był szkoleniowcem SpVgg Weiden, z którym w sezonie 2008/2009 wywalczył awans z piątej do czwartej ligi. Od lutego 2010 do lutego 2012 prowadził grający w 3. Lidze Wehen Wiesbaden. W pierwszej połowie 2014 był asystentem trenera Arminii Bielefeld.
W maju 2014 został trenerem MSV Duisburg. W sezonie 2014/2015 prowadzony przez niego zespół wygrał 20 meczów, 11 zremisował i siedem przegrał, zajmując w 3. Lidze 2. miejsce i wywalczając awans do 2. Bundesligi. W sezonie 2015/2016 MSV Duisburg odniósł pod jego wodzą jedno zwycięstwo, zanotował trzy remisy i poniósł dziewięć porażek. Na początku listopada 2015, po porażce z TSV 1860 Monachium (0:1), został zwolniony. W marcu 2017 przejął zajmujący w 3. Lidze 17. miejsce FSV Frankfurt. Do końca sezonu 2016/2017 poprowadził go w 13 meczach – jeden wygrał, trzy zremisował i dziewięć przegrał, spadając do Regionalligi.
Korona Kielce.
29 maja 2017 został przedstawiony jako nowy trener Korony Kielce, z którą podpisał dwuletnią umowę. Pod jego wodzą Korona Kielce zajęła w Ekstraklasie kolejno 8. miejsce w sezonie 2017/2018 i 10. miejsce w sezonie 2018/2019. W sezonie 2017/2018 awansował z Koroną Kielce do półfinału Pucharu Polski, gdzie jego drużyna uległa w dwumeczu Arce Gdynia. W październiku i listopadzie 2017 był wybierany trenerem miesiąca w Ekstraklasie. 31 sierpnia 2019 został zwolniony z funkcji trenera znajdującej się na ostatniej pozycji w tabeli Korony. 

</doc>
<doc id="4001608" url="https://pl.wikipedia.org/wiki?curid=4001608" title="Okresy warunkowe w języku angielskim">
Okresy warunkowe w języku angielskim

Okresy warunkowe w języku angielskim – zbiór zasad i konstrukcji gramatycznych w języku angielskim służących do opisu zdarzeń zachodzących pod wpływem warunków, możliwych do spełnienia bądź nierzeczywistych. Język angielski nie ma oddzielnej formy trybu warunkowego, zastępują go konstrukcje gramatyczne z czasownikiem "will" i "would". Można zdefiniować cztery podstawowe relacje między warunkiem a zdarzeniem: warunek jest zawsze aktualny a relacja rozpatrywana jest na zasadzie reguły lub prawdy ogólnej, zdarzenie przyszłe zachodzi po spełnieniu możliwego do realizacji warunku, zdarzenie ma małe szanse na zaistnienie, bo determinujący je warunek jest nierzeczywisty, wreszcie relacja warunek-zdarzenie na planie przeszłym, kiedy zdarzenie nie nastąpiło, bo warunek nie zaszedł.
Tryb przypuszczający.
Język angielski nie ma trybu przypuszczającego w sensie oddzielnych form czasownika dla wyrażenia przypuszczenia, warunku itp. Nierealne zdarzenia przedstawia się za pomocą czasownika "would" lub, w konstrukcjach warunkowych, czasownikami w czasie teraźniejszym, przeszłym lub zaprzeszłym. Czasownik "would" w pytaniach może być używany również do wyrażenia próśb w sposób grzeczny: "Would you please unlock the door"? → "Czy mógłbyś otworzyć te drzwi, z łaski swojej"?
Natura zdania warunkowego.
Zdanie podrzędne warunkowe jest typem zdania podrzędnego okolicznikowego. Zdarzenie opisane w zdaniu głównym zajdzie, jeśli zostanie spełniony określony warunek, przy czym kolejność zdań jest dowolna: "If it rains, we’ll get wet" → Jeśli będzie padać, zmokniemy. "The door opens if you press the button" → Drzwi się otworzą, jeśli naciśniesz przycisk. Zdanie warunkowe mogą wprowadzać:
Istnieją trzy (według niektórych podręczników gramatyki cztery) tzw. okresy warunkowe, czyli konstrukcje gramatyczne służące do określania związków między wydarzeniem i warunkiem. Oprócz tego występuje kilka okresów mieszanych.
Przegląd form trybu warunkowego::
Zerowy okres warunkowy.
Odnosi się do warunku, który jest zawsze prawdziwy. Przy użyciu tego okresu formowane są więc również zasady ogólne. W obu częściach zdania występują czasy teraźniejsze. Spójnikiem może być "if", "when", "whenever": "If I eat too much, I just get fat." → "Jeśli jem za dużo, to tyję". "When somebody waves a red flag, it usually means danger". → "Kiedy ktoś macha czerwoną flagą, zwykle oznacza to niebezpieczeństwo". "Oil floats, if you put it to water." → "Olej pływa, jeśli wlać go do wody". Ten typ okresu warunkowego niektóre gramatyki, zwłaszcza dydaktyczne, nazywają zerowym okresem warunkowym.
Pierwszy okres warunkowy.
Pierwszy okres warunkowy dotyczy warunku możliwego do spełnienia w przyszłości, pod wpływem którego jest możliwe zdarzenie przyszłe. Warunek w takim zdaniu występuje w czasie teraźniejszym, a skutek w czasie przyszłym: "If it rains this evening, we shall get wet" → "Jeśli będzie wieczorem padało, przemokniemy". "If you leave now, you’ll catch the 3.20 train to Paignton and then the last bus to Brixham" → "Jeśli teraz wyjdziesz, złapiesz pociąg do Paignton o 15:20 i tam ostatni autobus do Brixham".
"will" w zdaniu określającym warunek.
W zdaniu podrzędnym po spójniku "if" czas przyszły zwykle nie jest używany. Istnieje jednak kilka wyjątków od tej zasady, zwłaszcza jeśli zdanie jest pozornie warunkowe:
"if" ... "should".
Jeśli mówiący chce zasugerować, że uważa, że warunek nie zostanie spełniony, może to uczynić za pomocą konstrukcji "if... should": "If you should meet Ann, tell her she owes me a beer" → "Gdybyś tak wpadł na Ann, powiedz jej, że jest mi dłużna jedno piwo". Konstrukcja jest możliwa również z inwersją i bez spójnika "if": "Should you watch that film, remember I act there as an usher" → "Gdybyś oglądał ten film, to pamiętaj, że występuję tam w roli szatniarza".
"If ..." tryb rozkazujący.
W zdaniu podrzędnym może wystąpić tryb rozkazujący: "If you’re hungry, please help yourself" → "Jeśli jesteś głodny, proszę, poczęstuj się".
Drugi okres warunkowy.
Drugi okres warunkowy odnosi się do teraźniejszości, jednak warunek, który determinuje zaistnienie zdarzenia, jest nierzeczywisty bądź praktycznie niemożliwy do spełnienia. Orzeczenie zdania warunkowego występuje wtedy w czasie przeszłym, a w zdaniu głównym występuje czasownik modalny "would"/"should": Would you accept that job, if they offered it to you"? → "czy przyjąłbyś tę pracę, gdyby ci ją oferowali"? Prawdopodobieństwo zaoferowania tej pracy mówiący uważa za bardzo niewielkie. Natomiast w zdaniu: Will you accept that job, if they offer it to you"? → "Czy przyjmiesz tę pracę, jeśli ci zaproponują"? szanse na uzyskanie tej pracy mówiący ocenia na realne.
W zdaniu warunkowym czasownik "be" dla pierwszej i trzeciej osoby i liczby pojedynczej często przyjmuje formę "were": "If I were you, I wouldn’t hesitate a single second" → "Na twoim miejscu nie wahałbym się ani sekundy".
"if ... was/were".
Innym sposobem mówienia o nierzeczywistych wydarzeniach w przyszłości jest struktura "if... was/were to": "What would we do if you were to lose your job": → "Co byśmy zrobili, gdybyś tak stracił pracę"? Struktura ta służy do wyrażania próśb i sugestii nie wprost, w grzeczny sposób: "If you were to move your chair a bit, we could all sit down": "Gdybyś tak przestawił ciut to krzesło, usiedlibyśmy wszyscy".
"if it was/were not for...".
Struktura ta oznacza, że zaistniało jedno zdarzenie, które zmieniło całą sytuację: "If it wasn’t/weren’t for your children, we could go skiing next week" → "Gdyby nie twoje dzieci, moglibyśmy w przyszłym tygodniu jechać na narty". W III okresie warunkowym struktura przyjmuje postać: "If it hadn’t been for..."
"if only".
Jest to struktura idiomatyczna o cechach drugiego okresu warunkowego i występuje tylko z czasownikiem w czasie przeszłym. Oznacza ona wyrażenie smutku, rozczarowania z powodu zajścia (lub niezajścia) jakiegoś zdarzenia: "If only I knew where he put the spanner!" → "Gdybym tak wiedział, gdzie on położył klucz francuski"!
"would" i "’d have" w obu zdaniach.
Czasownik "would" występuje czasem zarówno w zdaniu głównym, jak i określającym warunek. Jest to styl bardzo nieformalny i bardziej właściwy angielszczyźnie amerykańskiej: "It would be good if we’d get some rain" → "Dobrze by było, gdyby trochę popadało". Podobnie jest z "’d have". Jest to forma przez niektórych uważana za niepoprawną, choć pojawiająca się wśród osób edukowanych i występująca tylko w języku mówionym: "If I’d have known, I’d have told you" → "Gdybym był wiedział, powiedziałbym ci".
Trzeci okres warunkowy.
W trzecim okresie warunkowym mowa o warunku w przeszłości, który nie zaszedł. Zdanie warunkowe występuje w jednym z czasów zaprzeszłych ("Past Perfect" bądź "Past Perfect Progressive"), w zdaniu nadrzędnym rzeczownik znajduje się w imiesłowie przeszłym biernym za czasownikiem "would": "If I had learnt more, I would have passed that exam" → "Gdybym się był więcej uczył, zdałbym tamten egzamin". Mówiącym to zdanie jest zapewne student po sesji, który nie zdał egzaminu. Warunek nie zaistniał, toteż zdarzenie (zdanie egzaminu) nie zaszło również. "If Columbus hadn’t discovered America, the history of the world would have been different" → "Gdyby Kolumb nie odkrył Ameryki, historia świata byłaby zupełnie inna".
„Mieszany” tryb warunkowy.
Podręczniki gramatyki często radzą, by zamiast stosować struktury przyporządkowane poszczególnym „okresom” warunkowym, rozważyć, kiedy zdarzenia i warunki miały miejsce, gdyż podział na 3 okresy warunkowe nie wyczerpuje wszystkich możliwości. Istnieją również sytuacje, kiedy warunek, który nie zaszedł w przeszłości, determinuje sytuację obecną, np. "If I hadn’t eaten so much a year ago, I wouldn’t have problems with hypertension now." → "Gdybym nie jadł wtedy tyle, nie miałbym teraz problemów z nadciśnieniem." "If he didn’t have to work tomorrow, he wouldn’t be so miserable today." → "Gdyby nie musiał jutro pracować, nie byłby dziś taki nieszczęśliwy". Niektóre gramatyki nazywają tego typu struktury „zdaniami warunkowymi mieszanymi.
Typy mieszanych okresów warunkowych:

</doc>
<doc id="4001609" url="https://pl.wikipedia.org/wiki?curid=4001609" title="Piernik z marchwi">
Piernik z marchwi



</doc>
<doc id="4001610" url="https://pl.wikipedia.org/wiki?curid=4001610" title="China Championship 2017">
China Championship 2017

China Championship 2017 – drugi rankingowy turniej snookerowy sezonu 2017/2018 rozegrany został w dniach 16–22 sierpnia 2017 roku w Chinach.
Kwalifikacje.
Mecze zostały rozegrane w dniach 3–6 czerwca w Preston Guild Hall, Preston. Wszystkie mecze były rozgrywane do 5 wygranych frame’ów (pary nr. 1, 6, 32, 34, 44, 59 oraz 64 rozegrały swoje mecze kwalifikacyjne w trakcie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.

</doc>
<doc id="4001611" url="https://pl.wikipedia.org/wiki?curid=4001611" title="Wykopki">
Wykopki



</doc>
<doc id="4001614" url="https://pl.wikipedia.org/wiki?curid=4001614" title="Słupsk Strefa">
Słupsk Strefa



</doc>
<doc id="4001616" url="https://pl.wikipedia.org/wiki?curid=4001616" title="Ustka Osiedle">
Ustka Osiedle



</doc>
<doc id="4001619" url="https://pl.wikipedia.org/wiki?curid=4001619" title="Mobolade Ajomale">
Mobolade Ajomale

Mobolade Abimbola Ajomale (ur. 31 sierpnia 1995 w Londynie) – kanadyjski lekkoatleta specjalizujący się w biegach sprinterskich.
Półfinalista mistrzostw świata juniorów w biegu na 100 metrów (2012). W 2015 nie udało mu się awansować do finałów na 100 i 200 metrów podczas uniwersjady. W 2016 osiągnął półfinał biegu na 60 metrów w trakcie halowych mistrzostw świata. W tym samym roku startował na igrzyskach olimpijskich w Rio de Janeiro, podczas których biegł w eliminacjach sztafety 4 × 100 metrów. Ajomale nie znalazł się w składzie na bieg finałowy, a jego koledzy z reprezentacji wywalczyli brązowy medal. 

</doc>
<doc id="4001621" url="https://pl.wikipedia.org/wiki?curid=4001621" title="Bolade Ajomale">
Bolade Ajomale



</doc>
<doc id="4001624" url="https://pl.wikipedia.org/wiki?curid=4001624" title="Wykopki (rolnictwo)">
Wykopki (rolnictwo)

Wykopki – zbiór roślin okopowych, czyli wykopywanie z pola ziemniaków, buraków, marchwi etc. 
Wykopki ziemniaków w Polsce.
W Polsce wykopki ziemniaka przypadają na początek jesieni, w ostatnich tygodniach września. Bulwy ziemniaczane wykopuje się metodą mechaniczną (kopaczka do ziemniaków) bądź ręcznie.
W wiejskich społecznościach tradycyjnie jest to okazja do świętowania: palenia wieczorem ogniska, śpiewów i pieczenia ziemniaków. Organizowane są imprezy pod hasłem „wykopki” ale też „święto ziemniaka” (regionalnie zwane też „dniem rzepy”) lub „święto pieczonego ziemniaka”.

</doc>
<doc id="4001626" url="https://pl.wikipedia.org/wiki?curid=4001626" title="Dżargałant">
Dżargałant



</doc>
<doc id="4001630" url="https://pl.wikipedia.org/wiki?curid=4001630" title="Gina Bass">
Gina Bass

Gina Bass (ur. 3 maja 1995) – gambijska lekkoatletka specjalizująca się w biegach sprinterskich.
Zadebiutowała w 2011 roku na mistrzostwach świata juniorów młodszych. W 2015 osiągnęła półfinały na 100 i 200 metrów podczas igrzysk afrykańskich w Brazzaville. Brązowa medalistka mistrzostw Afryki w biegu na 200 metrów (2016). W tym samym roku reprezentowała Gambię na igrzyskach olimpijskich w Rio de Janeiro, nie awansując do półfinału biegu na dystansie 200 metrów. Złota i srebrna medalistka igrzysk solidarności islamskiej (2017). W 2019 zdobyła złoty i srebrny medal igrzysk afrykańskich (w konkurencji odpowiednio biegu na 200 i 100 metrów), w 2021 była półfinalistką igrzysk olimpijskich w biegu na 100 i 200 metrów, w 2022 zaś została złotą i brązową medalistką mistrzostw Afryki (w konkurencji odpowiednio biegu na 100 metrów i sztafety 4 × 100 metrów).
Rekordy życiowe: bieg na 60 metrów (hala) – 7,11 (19 lutego 2020, Liévin) rekord Gambii; bieg na 100 metrów – 11,08 (8 czerwca 2022, Saint-Pierre) rekord Gambii; bieg na 200 metrów – 22,58 (30 sierpnia 2019, Rabat) rekord Gambii.

</doc>
<doc id="4001633" url="https://pl.wikipedia.org/wiki?curid=4001633" title="10 złotych wzór 1932 Polonia">
10 złotych wzór 1932 Polonia

10 złotych wzór 1932 Polonia – moneta dziesięciozłotowa, bita w srebrze, wprowadzona do obiegu 29 sierpnia 1932 r. rozporządzeniem Ministra Skarbu Jana Piłsudskiego z dnia 28 sierpnia 1932 r. (), wycofana na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
Dziesięciozłotówkę bito z datami rocznymi 1932 oraz 1933.
Awers.
W centralnym punkcie umieszczono godło – orła w koronie, poniżej rok bicia, dookoła napis „RZECZPOSPOLITA POLSKA”, na dole napis „10 ZŁOTYCH 10”, a na monetach bitych w Warszawie, pod łapą orła herb Kościesza – znak Mennicy Państwowej.
Rewers.
Na tej stronie monety znajduje się lewy profil głowy kobiety w wianku na tle promieni słonecznych w formie zboża – portret Polonii będącej personifikacją Polski.
Nakład.
Monetę bito w srebrze próby 750, na krążku o średnicy 34 mm, masie 22 gramów, z rantem ząbkowanym, według projektu Antoniego Madeyskiego. Dziesięciozłotówkę bito w mennicach w Londynie (tylko 1932) i Warszawie (1932, 1933). Nakłady monety w poszczególnych rocznikach przedstawiały się następująco:
Opis.
Była pierwszą monetą dziesięciozłotową wprowadzoną do obiegu w II Rzeczypospolitej.
Dziesięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Wykorzystany projekt Antoniego Madeyskiego zajął w 1925 r. drugie miejsce, w drugim konkursie na polską złotą monetę. Według tego samego wzoru awersu i rewersu wprowadzono do obiegu monety 2 i 5 złotych wzoru 1932.
Stemple dla dziesięciozłotówki bitej w Londynie wykonano w Mennicy Państwowej, z tym, że pod łapa orła, na awersie, nie umieszczono znaku mennicy.
W okresie międzywojennym utrwaliła się w części społeczeństwa potoczna opinia, iż kobieta na rewersie to królowa Jadwiga, gdyż Madeyski wykonał również sarkofag tej królowej dla katedry wawelskiej. Według tradycji obowiązującej w rodzinie artysty utrwalił on w tym wizerunku idealizowany portret swej siostrzenicy – Wandy Syrokomskiej-Petraźyckiej. Według innych relacji modelką była Janina Żółtowska (która przed I wojną światową odwiedziła Madeyskiego w rzymskiej pracowni), późniejsza żona Ludwika Hieronima Morstina, w 1923 r. polskiego attaché wojskowego w Rzymie, przyjaciela Madeyskiego. Podobno rezultatem odnowionej po latach znajomości było między innymi to, że artysta w 1925 r. stanął do konkursu na projekt polskiej monety złotej, w którym utrwalił urodę modelki w profilu podobnym do profilu królowej Jadwigi z sarkofagu wawelskiego. Być może więc w potocznej opinii była i część prawdy, iż na monecie tej widniała głowa królowej Polski.
Wersje próbne.
W katalogach podana jest informacja o wybiciu z datą 1932, 1933 wersji próbnych w srebrze i w brązie, z wypukłym lub wklęsłym napisem „PRÓBA” oraz wybitej stemplem lustrzanym z 1932 roku bez napisu „PRÓBA”. Istnieje również technologiczna wersja próbna bez napisu „PRÓBA”, z ośmioma znakami mennicy na rewersie.
W katalogach wymieniana jest również wersja próbna monety 1 złoty Polonia z 1932 roku o wadze 3,4 grama (srebro) i 3,2 grama (brąz) oraz moneta próbna 1 złoty Polonia bez daty, o średnicy 18 mm.

</doc>
<doc id="4001637" url="https://pl.wikipedia.org/wiki?curid=4001637" title="Ałtaj (Mongolia)">
Ałtaj (Mongolia)



</doc>
<doc id="4001640" url="https://pl.wikipedia.org/wiki?curid=4001640" title="Berk-i Satvet">
Berk-i Satvet

Berk-i Satvet, później Berk – turecki krążownik torpedowy typu "Peyk" z początku XX wieku. Służył w marynarce Imperium Osmańskiego od 1907 roku, a następnie po modernizacji, jako TGC „Berk” w marynarce Republiki Turcji od 1925 do 1945 roku. Brał udział w I wojnie bałkańskiej i I wojnie światowej.
Zbudowany został w niemieckiej stoczni Krupp Germania w Kilonii, wodowany w 1906 roku. Wyporność po zbudowaniu wynosiła 775 ton. Główne uzbrojenie stanowiły początkowo dwie armaty kalibru 105 mm i sześć kalibru 57 mm oraz trzy wyrzutnie torped kalibru 450 mm.
Budowa i opis.
Wraz z bliźniaczym „Peyk-i Şevket”, okręt został zamówiony dla floty Imperium Osmańskiego w niemieckiej stoczni Krupp Germania w Kilonii 18 stycznia 1903 roku. Klasyfikowane były jako krążowniki torpedowe (), aczkolwiek w literaturze są często określane jako kanonierki torpedowe. Stępkę pod budowę „Berk-i Satvet” położono w lutym 1906 roku, kadłub zwodowano 1 grudnia tego roku. Budowę prowadzono pod numerem stoczniowym 127. Nazwa „Berk-i Satvet” oznaczała "Błyskawica Wszechmocnego", później skrócona do „Berk”.
Okręty miały charakterystyczną sylwetkę, z taranową dziobnicą, podniesionym pokładem dziobowym ciągnącym się na ponad 1/3 kadłuba, a dalej z podwyższonym nadburciem, i dwoma szeroko rozstawionymi kominami. Wyporność (niesprecyzowana) wynosiła początkowo 775 ton, a po modernizacji 850 ton. Długość między pionami wynosiła 80 m, a szerokość 8,4 m. Napęd stanowiły dwie pionowe maszyny parowe potrójnego rozprężania o łącznej mocy indykowanej 5100 KM, napędzające dwie śruby. Parę dostarczały cztery kotły wodnorurkowe Schulza. Na próbach okręty rozwijały prędkość do 22 węzłów, w 1915 roku prędkość spadła do 18 węzłów.
Początkowe uzbrojenie stanowiły dwa działa kalibru 105 mm Krupp o długości lufy L/40 (40 kalibrów) umieszczone w maskach przeciwodłamkowych na pokładzie dziobowym i rufowym oraz sześć dział kalibru 57 mm Krupp L/40, rozmieszczone po trzy na burtach. Zapas amunicji kalibru 105 mm wynosił 691 pocisków, zaś 57 mm - 1800 pocisków. Uzbrojenie uzupełniały dwa działka 37 mm Krupp i dwa karabiny maszynowe Hotchkiss. Uzbrojenie torpedowe składało się z jednej stałej nadwodnej wyrzutni torped 450 mm w stewie dziobowej i dwóch obrotowych wyrzutni 450 mm na pokładzie, umieszczonych po jednej na burcie.
W latach 1936–1938 okręty przeszły modernizację w Turcji, która zmieniła i unowocześniła sylwetkę okrętów. Zastosowano konwencjonalny dziób, o prostej lekko wychylonej dziobnicy; zmieniono także kształt rufy. Po modernizacji uzbrojenie stanowiły dwa działa kalibru 88 mm Krupp L/40 na pokładzie dziobowym i rufowym, cztery działka kalibru 37 mm Krupp i dwie wyrzutnie torped (inne dane co do artylerii: dwa działa 88 mm L/45 i cztery działa 57 mm). Zdemontowano przy tym mało użyteczną stałą dziobową wyrzutnię torped. „Berk” mógł ponadto stawiać 25 min.
Służba.
13 listopada 1907 roku oba okręty przybyły do Stambułu z Kilonii i w tym miesiącu zostały wcielone do służby. W maju 1909 roku oba wzięły udział w pierwszych od ponad dwudziestu lat manewrach floty na Morzu Marmara.
„Berk-i Satvet” brał aktywny udział w działaniach I wojny bałkańskiej, osłaniając od 19 listopada 1912 roku transporty u wybrzeży Bułgarii i Rumunii przed bułgarskimi torpedowcami. Następnie został przeniesiony w rejon Dardaneli, biorąc wraz z krążownikiem „Mecidiye” udział w potyczce z greckimi niszczycielami koło Imroz 22 grudnia 1912 roku i ponownie 4 i 10 stycznia 1913 roku. 18 stycznia wziął udział w bitwie koło Lemnos. 4 lutego 1913 wraz z „Nul-ür Bahir” ostrzeliwał wojska bułgarskie w Şarköy i Mürefte nad Morzem Marmara, po czym ponownie wraz z innymi okrętami ostrzeliwał Şarköy 8 lutego8 lutego 1913 roku, wspierając turecki desant. Wystrzelił wówczas 84 pociski kalibru 105 mm. „Berk-i Satvet” uczestniczył w dalszych akcjach floty z Dardaneli w marcu i kwietniu 1913 roku, w tym 9 marca zatrzymał francuski statek „Henri” podejrzany o kontrabandę.
„Berk-i Satvet” brał następnie udział w działaniach I wojny światowej na Morzu Czarnym, poczynając od ostrzelania rosyjskich portów przez okręty tureckie bez wypowiedzenia wojny 29 października 1914 roku. Wraz z krążownikiem „Midilli”, ostrzelał tego dnia port w Noworosyjsku, niszcząc zbiorniki paliwa i uszkadzając siedem statków oraz topiąc jeden („Nikołaj”, 1085 BRT). 6 listopada wraz z krążownikiem liniowym „Yavyz Sultan Selim” wyszedł w celu ostrzelania portu w Sewastopolu, lecz okręty tureckie zostały skierowane zamiast tego na bezowocne poszukiwanie floty rosyjskiej u brzegów tureckich. Od 5 grudnia 1914 roku „Berk-i Satvet” osłaniał transporty wojska do Rize. 2 stycznia 1915 roku, podczas eskortowania statku „Yeşilirmak” do Zonguldaku z krążownikami „Midilli” i „Hamidiye”, „Berk-i Satvet” został uszkodzony na rosyjskiej minie przed Bosforem, która zniszczyła mu śruby i rufę. Okręt utrzymał się na wodzie i został odholowany do Istinye. Powrócił do służby po remoncie dopiero w 1917 roku (według innych informacji, na początku 1918 roku). Od kwietnia 1918 roku patrolował na Morzu Czarnym. Pozostał jednym z niewielu większych tureckich okrętów aktywnych po lipcu 1918 roku. W październiku 1923 roku był jednak już wykazany jako nieaktywny.
Po utworzeniu świeckiej Republiki Turcji, w 1924 roku okręt został przemianowany na „Berk”. Na przełomie 1924/1925 został wyremontowany przez T.C. Gölcük Tersane w Gölcük i ponownie wcielony do służby w 1925 roku.
W latach 1937-1938 okręt przeszedł modernizację w T.C. Gölcük Tersane. Po modernizacji uzbrojenie stanowiły 2 działa kalibru 88 mm Krupp o długości lufy L/40 na pokładzie dziobowym i rufowym, 4 działka kalibru 37 mm Krupp i 2 wyrzutnie torped. W odróżnieniu od okrętu bliźniaczego, „Berk” mógł ponadto stawiać 25 min.
Podczas II wojny światowej Turcja do początku 1945 roku była neutralna i okręt nie uczestniczył w działaniach bojowych. Został wycofany ze służby w 1945 roku i złomowany w latach 1953-1955 w Izmicie.

</doc>
<doc id="4001645" url="https://pl.wikipedia.org/wiki?curid=4001645" title="Damn">
Damn

Damn (stylizowany zapis na DAMN.) – czwarty album studyjny amerykańskiego rapera Kendricka Lamara. Został wydany 14 kwietnia 2017 roku nakładem Top Dawg Entertainment, Aftermath Entertainment i Interscope Records. Zawiera 14 utworów, na których wraz z Kendrickiem usłyszeć można takich artystów jak: Rihanna, U2, Zacari. Utwór "HUMBLE." zyskał miliard odtworzeń w serwisie Spotify co jest rekordem artysty (stan wyniku na 04.04.2019).
Wydanie.
"Damn" zadebiutował na pierwszym miejscu Billboard 200, sprzedając się w 603 000 egzemplarzy w pierwszym tygodniu, stając się jego trzecim albumem na pierwszym miejscu tej listy, kolejno po "To Pimp A Butterfly" z 2015 roku i "Untitled Unmastered" z 2016 roku. W kwietniu 2018, album uzyskał status potrójnej platyny w Stanach Zjednoczonych. W Polsce we wrześniu 2022, uzyskał certyfikat złotej płyty.
6 maja 2017 w Billboard wszystkie utwory z albumu DAMN. znalazły się w Billboard Hot 100.
Nagrywanie i produkcja.
Podkład do utworu „Humble” wyprodukował Mike Will Made It, z zamiarem dania go Gucci Mane'owi, ale później pokazał go Lamarowi, myśląc, że byłby to pierwszy raz, kiedy Lamar nagrałby utwór w stylu trapu. Po nagraniu początkowo chciano, aby utwór ten, znalazł się na debiutanckim albumie Mike'a "Ransom 2", ale inni przekonali Lamara, by ten zostawił go na swój następny album.
„DNA” był drugim utworem z albumu, za produkcję którego znowu odpowiadał Mike i nagrał ją z Kendrickiem. Po nagraniu pierwszej zwrotki z podkładem, który Mike Will już przygotował, Lamar zaczął rapować drugą zwrotkę, prosząc, by Mike zrobił na nią inny beat. Kendrick zaproponował, aby brzmiało to jak „chaos”, a Mike skomponował drugą część utworu z zamiarem, aby brzmiało jakby Kendrick „walczył z beatem”.
Lamar powiedział w wywiadach, że możliwość wydania albumu w odwrotnej kolejności utworów była „zaplanowana w studiu”: „Wszystkie utworu tworzą pełną historię i tworzą lepszy rytm”.
Styl muzyczny.
Album utrzymywany jest w głównej mierze w stylu świadomego hip-hopu, z elementami trapu, R&amp;B i popu.
Lista utworów.
Lista opracowana na podstawie źródła:

</doc>
<doc id="4001648" url="https://pl.wikipedia.org/wiki?curid=4001648" title="Ambasada RP w Pretorii">
Ambasada RP w Pretorii

Ambasada Rzeczypospolitej Polskiej w Pretorii (ang. "The Embassy of the Republic of Poland in Pretoria") – polska misja dyplomatyczna w stolicy egzekutywnej Republiki Południowej Afryki. Obecnie Ambasadorem Nadzwyczajnym i Pełnomocnym Rzeczypospolitej Polskiej w Republice Południowej Afryki jest Andrzej Kanthak.
Ambasador RP w Pretorii oprócz Republiki Południowej Afryki akredytowany jest również w Republice Botswany, Królestwie Lesotho, Republice Mozambiku, Republice Namibii, Królestwie Eswatini, Republice Zambii i Republice Zimbabwe.
Historia.
Republika Południowej Afryki.
Półoficjalne kontakty pomiędzy oboma krajami datowane są od 1988. Od 1991 istniało Biuro Interesów w Pretorii. Polska nawiązała stosunki dyplomatyczne z Republiką Południowej Afryki w grudniu 1991 na szczeblu ambasad. Jednocześnie Biuro Interesów w Pretorii przemianowane zostało na ambasadę.
Botswana.
Polska nawiązała stosunki dyplomatyczne z Botswaną 22 listopada 1978 na szczeblu ambasad. W 1990 otwarto Ambasadę RP w Gaborone, której głównym zadaniem była obsługa konsularna Polonii w RPA, z którym to państwem Polska nie utrzymywała stosunków dyplomatycznych. Placówka ta została zlikwidowana już rok później po otwarciu Biura Interesów w Pretorii.
Lesotho.
Polska nawiązała stosunki dyplomatyczne z Lesotho 20 grudnia 1978. W tym kraju nigdy nie istniała polska placówka dyplomatyczna. Od 1989 do 1990 akredytowani byli tam ambasadorzy RP w Harare (Zimbabwe), a następnie ambasadorzy RP w Pretorii.
Mozambik.
Polska nawiązała stosunki dyplomatyczne z Mozambikiem 25 czerwca 1975. Początkowo akredytowani byli tam ambasadorzy RP w Dar es Salaam (Tanzania). W latach 1978-1990 działała Ambasada PRL w Maputo. Od jej zlikwidowana w Mozambiku akredytowani są ambasadorzy RP w Pretorii.
Namibia.
Polska nawiązała stosunki dyplomatyczne z Namibią 21 marca 1990. W tym kraju nigdy nie istniała polska placówka dyplomatyczna. Akredytowani są tam ambasadorzy RP w Pretorii.
Eswatini.
Polska nawiązała stosunki dyplomatyczne z Eswatini (wówczas Suazi) 11 maja 1990. W tym kraju nigdy nie istniała polska placówka dyplomatyczna. Akredytowani są tam ambasadorzy RP w Pretorii.
Zambia.
Polska uznała niepodległość Zambii w kwietniu 1965. Stosunki dyplomatyczne pomiędzy oboma krajami nawiązano w czerwcu 1966. W latach 1967-1970 w Lusace działała polska placówka handlowa. Od 1970 akredytowani byli tam ambasadorzy PRL w Dar es Salaam, od 1990 ambasadorzy RP w Harare, a od jej zlikwidowania w 2008 ambasadorzy RP w Pretorii.
Zimbabwe.
Polska nawiązała stosunki dyplomatyczne z Zimbabwe w 1981. W 1985 otwarto ambasadę w Harare, która istniała do 2008. Od tego roku w Zimbabwe akredytowany jest ambasador RP w Pretorii.
Konsulaty RP.
Konsulaty honorowe RP na terenie działalności ambasady:

</doc>
<doc id="4001649" url="https://pl.wikipedia.org/wiki?curid=4001649" title="Ambasada Polski w Południowej Afryce">
Ambasada Polski w Południowej Afryce



</doc>
<doc id="4001661" url="https://pl.wikipedia.org/wiki?curid=4001661" title="2 złote wzór 1934 Józef Piłsudski">
2 złote wzór 1934 Józef Piłsudski

2 złote wzór 1934 Józef Piłsudski – moneta dwuzłotowa, bita w srebrze, wprowadzona do obiegu 5 grudnia 1934 rozporządzeniem Ministra Skarbu z dnia 24 listopada 1934 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. na terenie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia do obiegu dwuzłotówki podawany był 14 grudnia 1934 r, jednak w późniejszych tego samego autora – 5 grudnia 1934 r.
Monetę bito w mennicy w Warszawie, z datami rocznymi 1934 i 1936.
Awers.
W centralnym punkcie umieszczono godło – orła w koronie, poniżej rok bicia, dookoła napis „RZECZPOSPOLITA POLSKA”, a na dole napis „2 ZŁOTE 2”.
Rewers.
Na tej stronie monety umieszczono lewy profil marszałka Józefa Piłsudskiego, u dołu, z lewej strony, poniżej brody, herb Kościesza – znak Mennicy Państwowej w Warszawie, a wzdłuż obrzeża pod profilem słabo widoczne, niemal nieczytelne nazwisko projektanta.
Nakład.
Monetę bito w mennicy w Warszawie, w srebrze próby 750, na krążku o średnicy 22 mm, masie 4,4 grama, z rantem ząbkowanym, według projektu Stanisława Ostrowskiego, w latach 1934–1936. Nakłady monety w poszczególnych rocznikach przedstawiały się następująco:
Opis.
Moneta została wprowadzona do obiegu w sześćdziesiątą siódmą rocznicę urodzin marszałka Józefa Piłsudskiego.
Dwuzłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Nakład rocznika 1934 cytowany za literaturą tematu w rzeczywistości może być jednak mniejszy. W sprawozdaniach Mennicy Państwowej napisano jedynie, że w latach 1934 i 1935 wybito odpowiednio oraz (razem ) sztuk, ale łącznie dwuzłotówek "wzorów 1932 Polonia" i "1934 Józef Piłsudski". Częstość występowania na rynku kolekcjonerskim "dwuzłotówki Polonia z 1934" roku może sugerować, że została ona wybita w większej liczbie egzemplarzy niż opisywane jest to dotychczas w katalogach, a to w konsekwencji oznaczałoby mniejszy nakład monety "2 złote 1934 Józef Piłsudski".
Według identycznego wzoru były bite monety obiegowe 5 i 10 złotych.
Monety z rocznika 1936 mają inny wzór ząbkowania rantu niż monety z datą roczną 1934. Ze względu na mały nakład, monety "2 złote 1936 Józef Piłsudski" są często fałszowane.
Wersje próbne.
Według katalogów dla "dwuzłotówki wzór 1934" nie istnieją żadne wersje próbne monety.
Ciekawostki.
W Mennicy Państwowej w październiku 1988 r., z okazji 70. rocznicy odzyskania niepodległości, wybito, stemplami wykonanymi z zachowanych w Gabinecie Numizmatycznym mennicy oryginalnych matryc, kopię monety "2 złote 1936 Józef Piłsudski". Replika ma dokładnie te same parametry co oryginał, z tym że wybito ją z rantem gładkim i napisem „KOPIA” na rewersie.

</doc>
<doc id="4001662" url="https://pl.wikipedia.org/wiki?curid=4001662" title="Altaj (ajmak kobdoski)">
Altaj (ajmak kobdoski)

Altaj (mong.: "Алтай сум", "Алтай"; pismo mongolskie: ᠠᠯᠲᠠᠢᠰᠤᠮᠤ ᠰᠤᠮᠤ) – somon i miejscowość w Mongolii, w ajmaku kobdoskim. W 2010 roku zamieszkany był przez 2 849 osób.

</doc>
<doc id="4001665" url="https://pl.wikipedia.org/wiki?curid=4001665" title="Tryb przypuszczający w języku angielskim">
Tryb przypuszczający w języku angielskim



</doc>
<doc id="4001670" url="https://pl.wikipedia.org/wiki?curid=4001670" title="KT-76">
KT-76

KT-76 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-76 i 406, zakończył służbę jako kuter torpedowy w grudniu 1967 roku, po czym przystosowano go do pełnienia roli okrętu-celu i oznaczono KS-1. Ostatecznie został skreślony z listy floty 31 grudnia 1985 roku, jako ostatni z polskich kutrów torpedowych proj. "183".
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-76 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 565.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-76 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-75, KT-77, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 406. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Jednostka (podobnie jak inne polskie kutry proj. "183") była intensywnie eksploatowana, uczestnicząc w ćwiczeniach i manewrach, a na jej pokładzie wyszkoliło się wielu morskich specjalistów. Jako kuter torpedowy okręt zakończył służbę 31 grudnia 1967 roku (rozkazem Dowódcy Marynarki Wojennej nr 072/Org. z 20 listopada tego roku). Planowano ustawić go na lądzie w charakterze poligonu szkoleniowego broni masowego rażenia, jednak w marcu 1969 roku trafił do Stoczni Rzecznej w Pleniewie. Po usunięciu uzbrojenia i większości wyposażenia na okręcie zamontowano masywny maszt z zestawem pasywnych reflektorów radiolokacyjnych, przystosowując go do pełnienia roli okrętu-celu dla załóg kutrów rakietowych proj. "205". Jednostka, z oznaczeniem KS-1, ponownie weszła do służby 20 stycznia 1972 roku (rozkaz Dowódcy Marynarki Wojennej nr 04/Org. z 15 stycznia tego roku). W dniach 4–26 maja 1983 roku KS-1 wziął udział w wielkich ćwiczeniach sił Marynarki Wojennej o kryptonimie Reda-83. Okręt spisano z listy floty 31 grudnia 1985 roku (na podstawie rozkazu Dowódcy Marynarki Wojennej nr 0123 z 4 września 1985 roku). Był najdłużej eksploatowanym polskim kutrem proj. "183".

</doc>
<doc id="4001672" url="https://pl.wikipedia.org/wiki?curid=4001672" title="Rezerwat przyrody Buczyna Storczykowa na Białych Skałach">
Rezerwat przyrody Buczyna Storczykowa na Białych Skałach

Rezerwat przyrody „Buczyna Storczykowa na Białych Skałach” – leśny rezerwat przyrody w południowo-zachodniej Polsce, w woj. dolnośląskim, w powiecie złotoryjskim, w gminie Świerzawa o powierzchni 8,76 ha. Celem jego ochrony jest zachowanie ze względów naukowych i dydaktycznych fragmentów rzadkich, żyznych buczyn sudeckich i ciepłolubnych buczyn storczykowych wraz z całą różnorodnością flory i fauny oraz obiektów przyrody nieożywionej w postaci wychodni skał dolomitowych występującej na tym obszarze.
Rezerwat nie posiada planu ochrony, obowiązują za to zadania ochronne, z których wynika, że obszar rezerwatu objęty jest ochroną czynną.
Położenie.
Rezerwat położony jest na wysokości ok. 455–550 m n.p.m., obejmując północny stok góry Maślak (715 m n.p.m.) na Południowym Grzbiecie Gór Kaczawskich. Leży w oddziale leśnym 333 Nadleśnictwa Złotoryja.
Przyroda.
Wielkim walorem rezerwatu są naturalne zespoły leśne, do których należą:
Łącznie na terenie rezerwatu występuje około 140 gatunków, podgatunków i odmian roślin naczyniowych, w tym 20 gatunków chronionych, m.in. goryczka orzęsiona, gółka długoostrogowa, konwalia majowa, kopytnik pospolity, marzanka wonna, śnieżyczka przebiśnieg.
Rezerwat stanowi ważną ostoję dla popielicy i innych drobnych ssaków.

</doc>
<doc id="4001676" url="https://pl.wikipedia.org/wiki?curid=4001676" title="KT-77">
KT-77

KT-77 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-77 i 407, został wycofany ze służby w lipcu 1970 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-77 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 566.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-77 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-75, KT-76, KT-78, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 407. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. Jednostka została skreślona z listy floty 15 lipca 1970 roku. Planowano wykorzystanie okrętu w ramach maskowania operacyjnego w 45. Dywizjonie Pomocniczych Jednostek Pływających w Gdyni, jednak z zamierzeń tych zrezygnowano.

</doc>
<doc id="4001677" url="https://pl.wikipedia.org/wiki?curid=4001677" title="Suhrkamp Verlag">
Suhrkamp Verlag

Suhrkamp Verlag AG (pol. Wydawnictwo Suhrkamp) – niemieckie wydawnictwo założone w 1950 roku przez , z siedzibą w Berlinie.
Myślą przewodnią wydawnictwa sformułowaną przez Siegfrieda Unselda jest to, że wydawnictwo nie zajmuje się promowaniem książek, lecz autorów. Literackie i naukowe zdolności pisarzy są tutaj wartością cenioną najwyżej. Wydawnictwo Suhrkamp skupia się na publikowaniu książek z zakresu literatury i nauki. Współczesna niemiecka literatura jest centralnym punktem rocznego programu wydawnictwa. Nie można jednak zapomnieć o pisarzach klasycznych, takich jak Hermann Broch lub Ödön von Horváth, czy tłumaczeniach literatury światowej. Ważnym elementem jest tutaj również literatura Ameryki Łacińskiej, Hiszpanii czy Portugalii, takich autorów jak Isabel Allende, Octavio Paz czy Mario Vargas Llosa. Również literaturę Europy Wschodniej publikowano w wydawnictwie Suhrkamp., np. autorstwa Konrada, Hrabala czy Lema. W ramach działalności wydawnictwa ważnymi publikacjami są książki z zakresu liryki, literatury dramatycznej, listy, biografie, eseje, kilkutomowe wydania danego tytułu. Jeśli chodzi o nauki humanistyczne socjologia i filozofia są na pierwszym miejscu, z takimi autorami jak Theodor W. Adorno, Walter Benjamin czy Ernst Bloch.
Historia.
Wydawnictwo zostało założone w 1950 roku przez Petera Suhrkampa (w 1932 roku Suhrkamp był redaktorem czasopisma wydawnictwa S. Fischer, "Die neue Rundschau", w 1933 roku został członkiem zarządu wydawnictwa, a od 1936 zarządzał nim samodzielnie. W 1942 zmienił nazwę wydawnictwa na Suhrkamp Verlag. W 1944 roku został aresztowany pod zarzutem zdrady kraju, a w 1945 roku zwolniony z obozu koncentracyjnego) po rozdzieleniu wydawnictwa Suhrkamp i Fischer, z siedzibą we Frankfurcie nad Menem. 33 spośród 48 autorów z wydawnictwa Fischer zdecydowało się na współpracę z wydawnictwem Suhrkamp. Dzieła takich autorów jak Hermann Hesse, , , T.S. Eliot, Bernard Shaw, Bertolt Brecht mogły być odtąd wydawane pod szyldem Suhrkamp Verlag.
W roku 1951 powstała seria Biblioteka Suhrkamp ('), w której znajdowały się publikacje wszystkich uznanych pisarzy XX wieku. Rok później do wydawnictwa dołączył Siegfried Unseld, który w 1957 roku otrzymał udziały w firmie, a po śmierci Suhrkampa (1959) kierował wydawnictwem. W 1963 roku Suhrkamp Verlag przejęło wydawnictwo . W tym samym roku powstała seria „Edycja Suhrkamp” ('), w której literatura i eseje ukazywały polityczną sytuację zmieniającego się świata. Według germanisty Reinholda Grimma „Biblioteka Suhrkamp” wraz z „Edycją Suhrkamp” tworzyły najważniejszy, niemiecki księgozbiór owych czasów. W roku 1969 przeniesiono wydawnictwo do domu Suhrkampa przy Lindenstraße, we Frankfurcie nad Menem.
W 1971 roku powstała seria „Suhrkamp Książki Kieszonkowe” ("Suhrkamp Taschenbuch"). Publikacjami, które odniosły największy sukces w tej serii były "Homo Faber" i "Andorra", Maxa Frischa oraz "Der Steppenwolf" i "Siddhartha", Hermanna Hessego. W roku 1973 George Steiner stworzył pojęcie kultury Suhrkampa ("Suhrkamp-Kultur"). W tym również roku ukazał się pierwszy program serii „Suhrkamp Książki Kieszonkowe, Nauka” ("suhrkamp taschenbuch wissenschaft"). W roku 1976 w programie wydawnictwa pojawia się literatura Ameryki Łacińskiej, w tym laureaci nagrody Nobla Octavio Paz i Mario Vargas Llosa, a także pisarka Isabel Allende. W 1990 roku nastąpiło przejęcie „Żydowskiego Wydawnictwa” (""). W roku 1998 powstała główna Biblioteka Suhrkamp, w której publikowane są i opatrzone komentarzami główne dzieła literackie wszystkich epok i gatunków.
W 2002 roku zmarł Siegfried Unseld, a dyrektorem wydawnictwa została . W roku 2005 ukazał się program Suhrkamp „Najważniejsze Biografie” ("Suhrkamp BasisBiographien"), w którym każdy tom składał się z trzech części: biografii, leksykonu dzieł oraz działalności. W 2006 Bernd Hontschik wydał pierwszy tom serii "medizinHuman". Rok później, w ramach „Biblioteki Studenckiej Suhrkamp”, po raz pierwszy ukazały się klasyczne teksty teoretyczne od antyku do teraźniejszości wraz z komentarzami w jednym tomie. W 2008 roku powstała seria „Edycja Unseld” ("edition unseld"), której celem było przybliżenie czytelnikom w przystępnej formie różnych dziedzin nauki od fizyki, matematyki po filozofię. W tym samym roku powstała również seria Suhrkamp nova, w ramach której publikowano wyłącznie oryginały. W następnym roku ukazał się pierwszy program „Edycja filmowa Suhrkamp” ("filmedition suhrkamp") – do płyt DVD dołączano bogate w treści broszury m.in. na temat genezy filmu, życia i dzieł autorów. Od 2009 roku program wydawnictwa został wzbogacony o nową serię powieści kryminalnych w ramach suhrkamp taschenbuch.
W 2010 roku przeniesiono siedzibę wydawnictwa z Frankfurtu nad Menem do Berlina. Z okazji jubileuszu istnienia wydawnictwa ukazały się dwie nowe publikacje na temat historii wydawnictwa: Siegfrieda Unseldsa – "Chronik" oraz Raimunda Fellingersa – "Suhrkamp, Suhrkamp. Autoren über Autoren". W tym samym roku powstała nowa seria „Suhrkamp Sachbuch”, której celem jest połączenie treści naukowych z opowiadaniem.

</doc>
<doc id="4001689" url="https://pl.wikipedia.org/wiki?curid=4001689" title="Conditional clauses w języku angielskim">
Conditional clauses w języku angielskim



</doc>
<doc id="4001690" url="https://pl.wikipedia.org/wiki?curid=4001690" title="KT-78">
KT-78

KT-78 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-78 i 408, został wycofany ze służby w październiku 1973 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego proj. "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-78 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 568.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-78 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-75, KT-76, KT-77, KT-79, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 408. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Od 31 maja 1971 roku jednostkę przyporządkowano do 2. Dywizjonu Kutrów Rakietowo-Torpedowych 3. Flotylli Okrętów. Podczas długoletniej służby kuter (podobnie jak inne polskie jednostki proj. "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. 19 września 1973 roku okręt został rozkazem Dowódcy Marynarki Wojennej (nr 040/Org.) skreślony z listy floty. Po raz ostatni banderę opuszczono 25 października 1973 roku.

</doc>
<doc id="4001691" url="https://pl.wikipedia.org/wiki?curid=4001691" title="Strona zwrotna w języku angielskim">
Strona zwrotna w języku angielskim



</doc>
<doc id="4001698" url="https://pl.wikipedia.org/wiki?curid=4001698" title="Géraldine Ruckstuhl">
Géraldine Ruckstuhl

Géraldine Ruckstuhl (ur. 24 lutego 1998 w Altbüron) – szwajcarska lekkoatletka specjalizująca się w rzucie oszczepem i wielobojach.
W 2015 została mistrzynią świata juniorów młodszych w siedmioboju. Siódma oszczepniczka światowego czempionatu U20 w Bydgoszczy (2016) oraz jedenasta wieloboistka mistrzostw świata w Londynie (2017).
Złota medalistka mistrzostw Szwajcarii.

</doc>
<doc id="4001703" url="https://pl.wikipedia.org/wiki?curid=4001703" title="Sam Firstenberg">
Sam Firstenberg

Sam Firstenberg (urodził się jako Shmulik Firstenberg 13 marca 1950 w Wałbrzychu) – izraelsko-amerykański reżyser filmowy.
Urodził się w Polsce w żydowskiej rodzinie, wychował się w Jerozolimie. Ukończył studia licencjackie na Loyola Marymount University, wyższe wykształcenie uzyskał w Los Angeles, Kalifornia. Przez większą część swojej kariery był najbardziej znany z tworzenia typowych, niskobudżetowych filmów kategorii „B”, wśród nich pierwszych dwóch filmów z serii "American Ninja": "Amerykański ninja" i "". Sam Firstenberg stał się reżyserem filmów od komedii do filmów akcji, od muzycznych po dramaty, science fiction, thriller i horror.
W dniach 10–12 czerwca 2017 odbył się pokaz filmów Sama Firstenberga na Festiwalu Filmów Kultowych w Gdańsku; w trakcie wydarzenia miały miejsce prelekcje reżysera.

</doc>
<doc id="4001705" url="https://pl.wikipedia.org/wiki?curid=4001705" title="Geraldine Ruckstuhl">
Geraldine Ruckstuhl



</doc>
<doc id="4001708" url="https://pl.wikipedia.org/wiki?curid=4001708" title="Kościół Wniebowzięcia Najświętszej Maryi Panny w Odelsku">
Kościół Wniebowzięcia Najświętszej Maryi Panny w Odelsku

Kościół Wniebowzięcia Najświętszej Maryi Panny w Odelsku – kościół katolicki w dekanacie Grodno-Zachód, w diecezji grodzieńskiej.
Historia.
Pierwsza świątynia została zbudowana z drewna w latach 1440-1490 i wyposażona z funduszy króla Kazimierza IV Jagiellończyka, powstała na planie krzyża i posiadała wieżę. W 1674 ukończono budowę obecnego, barokowego kościoła, który w tym samym roku został konsekrowany przez ks. biskupa sufragana Mikołaja Słupskiego. Pierwszym proboszczem był ks. Paweł Ciechanowicz, kapelan króla Zygmunta I Starego, którego reprezentowali komendarze (wikarzy). Parafia odelska posiadała bardzo duże terytorium, w jej skład wchodziły poza Odelskiem również Krynki i Kużnica Białostocka, w 1781 liczyła 4319 wiernych. Kościół otaczał obszerny cmentarz, w 1874 kościół gruntownie wyremontowano, a w 1895 cmentarz został otoczony murem. W 1937 ks. Marcin Puzyrewski ufundował nowe stacje Męki Pańskiej, stare przekazano do kościoła w Kopciówce. Kościół był czynny przez cały czas istnienia Białoruskiej SRR.
Architektura.
Świątynia trzynawowa z transeptem i pięciokątną absydą z dwiema symetrycznie wybudowanymi zakrystiami. Bryła jest zdominowana przez nawę główną posiadającą wysokie sklepienie, nakryte czterospadowym dachem, od frontu kalenica zakończona jest niewielką kopułą posadowioną na niewysokim bębnie. Boczne elewacje podzielone są pionowymi pilastrami, pomiędzy którymi umieszczono zwieńczone łukowo podwójne okna, całość jest opasana niewielkim okapem.
Wnętrze składa się z nawy głównej oddzielonej od stanowiących nawy boczne korytarzy pięcioma parami arkadowych kolumn, w otwartej absydzie z szerokimi łukowatymi prześwitami. W 1736 sporządzono spis inwentarza, większa część wyposażenia znajduje się w świątyni do czasów współczesnych. Ołtarz główny posiadający trzy kondygnacje, w centralnej części znajdował się obraz Najświętszej Marii Panny, uznawany za cudowny. Po bokach obrazu znajdowały się dwie kolumny z kapitelami oraz figury św. Jana i św. Józefa. Na drugiej kondygnacji umieszczony był obraz Trójcy Świętej, a pomiędzy dwoma kolumnami były figury Anioła Stróża i św. Michała. Po prawej stronie znajdował się dwukondygnacyjny ołtarz w wyobrażeniem św. Franciszka serafickiego, na wyższej kondygnacji umieszczony był krzyż. Po lewej stronie stał zamykany drzwiczkami ołtarz poświęcony Matce Bożej Szkaplerznej, również dwukondygnacyjny, na pierwszej kondygnacji znajdował się obraz Matki Bożej Szkaplerznej, na drugiej obraz Imienia Jezus i Maryi. Ponadto istniały dwa mniejsze ołtarze, jednym był ołtarz św. Antoniego z Padwy, który był dwukondygnacyjny, powyżej obrazu św. Antoniego umieszczono obraz Zwiastowania NMP. Drugi umieszczono po lewej stronie kościoła przy ambonie i poświęcony był św. Kazimierzowi, pod nim znajdowała się krypta, w której chowano zmarłych księży. W II poł. XIX ołtarz św. Kazimierza zastąpiono ołtarzem Przemienienia Pańskiego.
Obecnie w świątyni znajdują się ołtarze: Matki Bożej Odelskiej, oraz (od lewej): Serca Jezusowego, Przemienienia Pańskiego, św. Antoniego Padewskiego, Matki Bożej Szkaplerznej.
Ochrzczono tu Karola Piotra Pancerzyńskiego oraz bp. Tadeusza Kondrusiewicza.

</doc>
<doc id="4001715" url="https://pl.wikipedia.org/wiki?curid=4001715" title="KT-79">
KT-79

KT-79 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-79 i 409, został wycofany ze służby w grudniu 1967 roku, po czym przeznaczono go do pełnienia roli okrętu-celu pod oznaczeniem KS-1. Z powodu złego stanu kadłuba do konwersji nie doszło i został skreślony z listy floty 1 stycznia 1971 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego projektu "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-79 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 569.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-79 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-75, KT-76, KT-77, KT-78, KT-91 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 409. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Jednostka (podobnie jak inne polskie kutry projektu "183") była intensywnie eksploatowana, uczestnicząc w ćwiczeniach i manewrach, a na jej pokładzie wyszkoliło się wielu morskich specjalistów. Okręt zakończył służbę 31 grudnia 1967 roku (rozkazem Dowódcy Marynarki Wojennej nr 072/Org. z 20 listopada tego roku). Kuter przeznaczono do pełnienia roli okrętu-celu pod oznaczeniem KS-1. Jednostkę planowano przebudować w Stoczni Rzecznej w Pleniewie, jednak z powodu złego stanu kadłuba do konwersji nie doszło. Rozkazem Dowódcy Marynarki Wojennej nr 041/Org. z 1 września 1970 roku okręt został skreślony z listy floty z dniem 1 stycznia 1971 roku.

</doc>
<doc id="4001725" url="https://pl.wikipedia.org/wiki?curid=4001725" title="Dom Arcybiskupów Warszawskich">
Dom Arcybiskupów Warszawskich



</doc>
<doc id="4001728" url="https://pl.wikipedia.org/wiki?curid=4001728" title="Khaatumo">
Khaatumo

Khaatumo lub Khatumo (arab. خاتمة) – proponowany autonomiczny region Somalii, powołany w 2012 roku. Miał składać się z południowo-wschodnich części separatystycznego Somalilandu. W odróżnieniu od niego, region Khatumo nie dążył do uzyskania pełnej niepodległości wobec Somalii.
Rząd Khatumo zgłaszał roszczenia do regionów Sool, Sanaag i Cayn („regiony SSC”). Znajdując się pomiędzy Somalilandem na zachodzie i Puntlandem na wschodzie, strefa jest terenem spornym między tymi dwoma siłami.
Historia.
Należące do Somalii regiony Sool, Sanaag i Cayn były historycznymi terenami Sułtanatu Warsangali i Państwa Derwiszów i od wojny w 1991 roku są obiektem sporu między Somalilandem, Puntlandem i lokalnymi ośrodkami władzy.
Rozmowy na temat powstania Khaatumo trwały od 2007 roku, które w 2012 roku doprowadziły do deklaracji autonomii tego regionu. Pierwotnie stolicą było Taleh, następnie została ona przeniesiona do Lass Caanood. Nazwa Khaatumo pochodzi od arabskiego wyrażenia oznaczającego „pozytywne rozwiązanie”.
W 2017 prezydent Somalilandu Ahmed M. Mahamoud Silanyo i prezydent Khaatumo Ali Khalif Galaydh porozumieli się w sprawie powrotu regionu w skład tego pierwszego państwa.

</doc>
<doc id="4001729" url="https://pl.wikipedia.org/wiki?curid=4001729" title="Bardzo, bardzo, bardzo, bardzo">
Bardzo, bardzo, bardzo, bardzo



</doc>
<doc id="4001734" url="https://pl.wikipedia.org/wiki?curid=4001734" title="Babino (Białoruś)">
Babino (Białoruś)

Babino (biał. Бабіна, "Babina") – wieś na Białorusi, położona w obwodzie grodzieńskim w rejonie grodzieńskim w sielsowiecie porzeckim. 
W latach 1921–1939 Babino należało do gminy Berszty w ówczesnym województwie białostockim.
Według Powszechnego Spisu Ludności z 1921 roku wieś zamieszkiwały 32 osoby, wszystkie były wyznania prawosławnego i zadeklarowały inną przynależność narodową. Było tu 5 budynków mieszkalnych. W pobliskiej leśniczówce o tej samej nazwie mieszkało 5 osób, wszystkie wyznania rzymskokatolickiego i narodowości polskiej.

</doc>
<doc id="4001735" url="https://pl.wikipedia.org/wiki?curid=4001735" title="Logic Pro">
Logic Pro

Logic Pro – cyfrowa stacja robocza, której producentem jest Apple.
Według rankingu Ask.Audio z 2015 roku, 16,95% spośród 25 000 muzyków i producentów biorących udział w głosowaniu wybrało Logic Pro.

</doc>
<doc id="4001737" url="https://pl.wikipedia.org/wiki?curid=4001737" title="Blake Scheerhoorn">
Blake Scheerhoorn

Blake Scheerhoorn (ur. 6 stycznia 1995 w Belleville) – kanadyjski siatkarz, grający na pozycji przyjmującego, reprezentant Kanady. Od sezonu 2019/2020 występuje w niemieckiej Bundeslidze, w drużynie SVG Lüneburg.
Sukcesy klubowe.
Canada West Mens Volleyball:
U Sports Championship:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorów:
Puchar Panamerykański Juniorów:
Puchar Panamerykański:

</doc>
<doc id="4001743" url="https://pl.wikipedia.org/wiki?curid=4001743" title="Peyk-i Şevket">
Peyk-i Şevket

Peyk-i Şevket, później Peyk – turecki krążownik torpedowy z początku XX wieku, główny okręt typu "Peyk". Służył w marynarce Imperium Osmańskiego od 1907 roku, a następnie po modernizacji, pod nazwą TGC „Peyk” w marynarce Republiki Turcji od 1925 do 1944 roku. Brał udział w I wojnie światowej.
Zbudowany został w niemieckiej stoczni Krupp Germania w Kilonii, wodowany w 1906 roku. Wyporność po zbudowaniu wynosiła 775 ton. Główne uzbrojenie stanowiły początkowo dwie armaty kalibru 105 mm i sześć kalibru 57 mm oraz trzy wyrzutnie torped kalibru 450 mm.
Budowa.
Wraz z bliźniaczym „Berk-i Satvet”, okręt został zamówiony dla floty Imperium Osmańskiego w niemieckiej stoczni Krupp Germania w Kolonii 18 stycznia 1903 roku (numer stoczniowy 126). Klasyfikowane były jako krążowniki torpedowe (tur. "torpido-kruvazör"), aczkolwiek w literaturze są często określane jako kanonierki torpedowe. Stępkę pod budowę „Peyk-i Şevket” położono w lutym 1906 roku, kadłub wodowano jako pierwszy z pary 15 listopada tego roku. Nazwa „Peyk-i Şevket” oznaczała "Wielki Posłaniec".
Okręty miały charakterystyczną sylwetkę, z taranową dziobnicą, podniesionym pokładem dziobowym ciągnącym się na ponad 1/3 kadłuba, a dalej z podwyższonym nadburciem, i dwoma szeroko rozstawionymi kominami. Wyporność (niesprecyzowana) wynosiła początkowo 775 ton, a po modernizacji 850 ton. Długość między pionami wynosiła 80 m, a szerokość 8,4 m. Napęd stanowiły dwie pionowe maszyny parowe potrójnego rozprężania, o łącznej mocy indykowanej 5100 KM, napędzające 2 śruby. Parę dostarczały cztery kotły wodnorurkowe Schulza. Na próbach okręty rozwijały prędkość do 22 węzłów, w 1915 roku prędkość spadła do 18 węzłów.
Początkowe uzbrojenie stanowiły dwa działa kalibru 105 mm Krupp o długości lufy L/40 (40 kalibrów) umieszczone w maskach przeciwodłamkowych na pokładzie dziobowym i rufowym oraz sześć dział kalibru 57 mm Krupp L/40, rozmieszczone po trzy na burtach. Zapas amunicji kalibru 105 mm wynosił 691 pocisków, zaś 57 mm - 1800 pocisków. Uzbrojenie uzupełniały dwa działka 37 mm Krupp i dwa karabiny maszynowe Hotchkiss. Uzbrojenie torpedowe składało się z jednej stałej nadwodnej wyrzutni torped 450 mm w stewie dziobowej i dwóch obrotowych wyrzutni 450 mm na pokładzie, umieszczonych po jednej na burcie.
W latach 1936–1938 okręty przeszły modernizację w Turcji, która zmieniła i unowocześniła sylwetkę okrętów. Zastosowano konwencjonalny dziób, o prostej lekko wychylonej dziobnicy; zmieniono także kształt rufy. Po modernizacji uzbrojenie stanowiły dwa działa kalibru 88 mm Krupp L/40 na pokładzie dziobowym i rufowym, cztery działka kalibru 37 mm Krupp i dwie wyrzutnie torped (inne dane co do artylerii: dwa działa 88 mm L/45 i cztery działa 57 mm). Zdemontowano przy tym mało użyteczną stałą dziobową wyrzutnię torped.
Służba.
13 listopada 1907 roku oba okręty przybyły do Stambułu z Kolonii i w tym miesiącu zostały wcielone do służby.
Od 1908 do 1911 dowódcą „Peyk-i Şevket” był Hüseyin Rauf. W maju 1909 roku wraz z okrętem bliźniaczym wziął udział w pierwszych od ponad dwudziestu lat manewrach floty na Morzu Marmara. W chwili wybuchu wojny włosko-tureckiej we wrześniu 1911 roku okręt bazował na Morzu Czerwonym. Na początku października doszło do jego starcia z włoskimi silniej uzbrojonymi okrętami: krążownikiem torpedowym „Aretusa” i kanonierką „Volturno”. Turecki okręt zdołał ujść i schronił się w porcie w Hudajdzie, który następnie Włosi ostrzelali. „Peyk-i Şevket” został następnie internowany w Suezie, gdyż władze Egiptu, formalnie pozostającego pod zwierzchnictwem Imperium Osmańskiego, ogłosiły neutralność, trwającą aż do zakończenia działań w wojnie bałkańskiej. Został zwolniony dopiero w czerwcu 1913 roku, wraz z kanonierkami „„Taşköprü”, „Malatya”, „Yozgat” i „Beyrut”, po zakończeniu działań wojennych.
„Peyk-i Şevket” brał następnie udział w działaniach I wojny światowej. Między innymi, 5 grudnia 1914 roku osłaniał na Morzu Czarnym transporty z wojskiem ze Stambułu do Rize. 6 sierpnia 1915 roku o godzinie 15 został wyśledzony koło Silivri na Morzu Marmara przez dwa brytyjskie okręty podwodne E11 i E14, po czym zatopiony na płyciźnie torpedą przez E11 (zginęło 4 członków załogi). Już 8 sierpnia został podniesiony z dna i 9 sierpnia dokowany w Stambule. Powrócił do służby po remoncie w 1917 roku. 30 października 1918 roku został wycofany ze służby i odstawiony w Stambule.
Po utworzeniu świeckiej Republiki Turcji, w 1924 roku okręt został przemianowany na „Peyk”. W latach 1925–1927 został wyremontowany przez T.C. Gölcük Tersane w Gölcük, po czym ponownie wcielony do służby w 1927 roku.
W latach 1936–1938 okręt przeszedł modernizację w T.C. Gölcük Tersane. Po modernizacji uzbrojenie stanowiły 2 działa kalibru 88 mm Krupp o długości lufy L/40 na pokładzie dziobowym i rufowym, 4 działka kalibru 37 mm Krupp i 2 wyrzutnie torped.
Podczas II wojny światowej Turcja była neutralna i okręt nie uczestniczył w walkach. Został wycofany ze służby w 1944 roku i odstawiony w Izmicie, po czym złomowany w latach 1953–1954 w Gölcük.

</doc>
<doc id="4001746" url="https://pl.wikipedia.org/wiki?curid=4001746" title="Premijer liga (2013/2014)">
Premijer liga (2013/2014)



</doc>
<doc id="4001748" url="https://pl.wikipedia.org/wiki?curid=4001748" title="Premijer liga (2011/2012)">
Premijer liga (2011/2012)



</doc>
<doc id="4001749" url="https://pl.wikipedia.org/wiki?curid=4001749" title="Premijer liga (2010/2011)">
Premijer liga (2010/2011)



</doc>
<doc id="4001751" url="https://pl.wikipedia.org/wiki?curid=4001751" title="Peyk-i Sevket">
Peyk-i Sevket



</doc>
<doc id="4001752" url="https://pl.wikipedia.org/wiki?curid=4001752" title="Premijer liga (2009/2010)">
Premijer liga (2009/2010)



</doc>
<doc id="4001753" url="https://pl.wikipedia.org/wiki?curid=4001753" title="Premijer liga (2008/2009)">
Premijer liga (2008/2009)



</doc>
<doc id="4001755" url="https://pl.wikipedia.org/wiki?curid=4001755" title="Premijer liga (2007/2008)">
Premijer liga (2007/2008)



</doc>
<doc id="4001756" url="https://pl.wikipedia.org/wiki?curid=4001756" title="Premijer liga (2006/2007)">
Premijer liga (2006/2007)



</doc>
<doc id="4001758" url="https://pl.wikipedia.org/wiki?curid=4001758" title="Premijer liga (2005/2006)">
Premijer liga (2005/2006)



</doc>
<doc id="4001759" url="https://pl.wikipedia.org/wiki?curid=4001759" title="Premijer liga (2004/2005)">
Premijer liga (2004/2005)



</doc>
<doc id="4001760" url="https://pl.wikipedia.org/wiki?curid=4001760" title="Premijer liga (2003/2004)">
Premijer liga (2003/2004)



</doc>
<doc id="4001761" url="https://pl.wikipedia.org/wiki?curid=4001761" title="Premijer liga (2002/2003)">
Premijer liga (2002/2003)



</doc>
<doc id="4001763" url="https://pl.wikipedia.org/wiki?curid=4001763" title="Premijer liga (2001/2002)">
Premijer liga (2001/2002)



</doc>
<doc id="4001764" url="https://pl.wikipedia.org/wiki?curid=4001764" title="Premijer liga (2000/2001)">
Premijer liga (2000/2001)



</doc>
<doc id="4001765" url="https://pl.wikipedia.org/wiki?curid=4001765" title="Premijer liga (1999/2000)">
Premijer liga (1999/2000)



</doc>
<doc id="4001766" url="https://pl.wikipedia.org/wiki?curid=4001766" title="Premijer liga (1998/1999)">
Premijer liga (1998/1999)



</doc>
<doc id="4001767" url="https://pl.wikipedia.org/wiki?curid=4001767" title="Premijer liga (1997/1998)">
Premijer liga (1997/1998)



</doc>
<doc id="4001769" url="https://pl.wikipedia.org/wiki?curid=4001769" title="Premijer liga (1996/1997)">
Premijer liga (1996/1997)



</doc>
<doc id="4001770" url="https://pl.wikipedia.org/wiki?curid=4001770" title="Premijer liga (1995/1996)">
Premijer liga (1995/1996)



</doc>
<doc id="4001771" url="https://pl.wikipedia.org/wiki?curid=4001771" title="Premijer liga (1994/1995)">
Premijer liga (1994/1995)



</doc>
<doc id="4001772" url="https://pl.wikipedia.org/wiki?curid=4001772" title="Slavija Sarajewo">
Slavija Sarajewo



</doc>
<doc id="4001774" url="https://pl.wikipedia.org/wiki?curid=4001774" title="Wydawnictwo Anagram">
Wydawnictwo Anagram

Wydawnictwo Anagram (zapis stylizowany: "ANAGRAM") – polskie wydawnictwo powstałe w 1991 w Warszawie.
Początkowo wydawało książki jako Spółdzielnia Wydawnicza ANAGRAM (wśród założycieli Spółdzieli był m.in. Jerzy Koperski i Zbigniew Jerzyna). W 2013 powstało Wydawnictwo ANAGRAM sp. z o.o., które kontynuuje działalność wydawniczą Spółdzielni. Wydaje przede wszystkim książki poetyckie oraz w mniejszym zakresie prozę. Wśród autorów wydanych książek są m.in.: Adonis, Ernest Bryll, Dariusz Dziurzyński, Julia Hartwig, Barbara Janas-Dudek, Zbigniew Jerzyna, Gabriel Leon Kamiński, Ołeksandr Kłymenko, Marcin Królikowski, Ewa Lipska, Katarzyna Zwolska-Płusa. W serii klasyki polskiej wydano tomy Adama Asnyka, Adama Mickiewicza, Kazimierza Przerwy-Tetmajera, Juliusza Słowackiego, Leopolda Staffa, a w innych seriach oraz poza seriami m.in. książki Mariny Cwietajewej, Ericha Frieda, Bolesława Leśmiana, Marii Pawlikowskiej-Jasnorzewskiej, Edwarda Stachury, Emila Zegadłowicza. Wydawnictwo jest prowadzone obecnie przez Magdalenę Koperską-Stachniak, córkę Jerzego Koperskiego.

</doc>
<doc id="4001775" url="https://pl.wikipedia.org/wiki?curid=4001775" title="Spółdzielnia Wydawnicza ANAGRAM">
Spółdzielnia Wydawnicza ANAGRAM



</doc>
<doc id="4001776" url="https://pl.wikipedia.org/wiki?curid=4001776" title="Pytania i przeczenia w języku angielskim">
Pytania i przeczenia w języku angielskim

Zdania pytające i przeczące w języku angielskim – zmiany w strukturze zdań angielskich w formie pytającej i przeczącej.
Ogólna zasada zadawania pytań.
W języku angielskim istnieją dwa sposoby zadawania pytań: przez inwersję i z użyciem operatora. 
Zdania z czasownikami modalnymi.
Część zdań angielskich tworzonych jest z użyciem czasowników posiłkowych: "be", "have" oraz czasowników modalnych: "will", "must", "can", "may", "should", np. "I am working now". "He has seen a ghost". W tym przypadku pytania tworzy się przez inwersję podmiotu z czasownikiem posiłkowym lub modalnym: 
Czasy, w których pytania tworzy się przez inwersję:
Zdania z czasownikami zwykłymi.
Jeśli zdanie nie zawiera czasownika posiłkowego bądź modalnego, pytania tworzy się z pomocą czasownika "do", który zachowuje się jak czasownik posiłkowy: 
W przypadku trzeciej osoby liczby pojedynczej operator absorbuje -"s" z końcówki czasownika i zmienia swą formę w "does":
Pytania z użyciem operatora możliwe są w dwóch czasach: "Present Simple" i"Past Simple". W "Past Simple" operatorem jest forma przeszła czasownika "do": "did". W formie pytającej występuje forma bezokolicznika czasownika:
Pytania "Yes/No".
W pytaniach o rozstrzygnięcie ("Yes/No questions") pytający oczekuje potwierdzenie lub zaprzeczenie treści całego zdania. Pytania te zawsze zaczynają się od operatora bądź czasownika posiłkowego lub modalnego:
Odpowiedzią na takie pytanie jest słowo "yes" lub "no" i czasownik posiłkowy lub operator i ewentualnie przeczenie:
Pytania "-wh".
Pytania szczegółowe zwane są również pytaniami o uzupełnienie lub "Wh questions". Pytania te rozpoczyna wyraz pytający lub grupa wyrazów, a całość zdania zachowuje szyk zdania pytającego:
Jeśli pytanie dotyczy podmiotu, inwersja nie występuje, a w czasie teraźniejszym i przeszłym nie używa się czasownika "do":
Pytanie o uzupełnienie ma intonację opadającą.

</doc>
<doc id="4001779" url="https://pl.wikipedia.org/wiki?curid=4001779" title="Mistrzostwa Świata w Tenisie Stołowym 2017">
Mistrzostwa Świata w Tenisie Stołowym 2017

54. Mistrzostwa świata w tenisie stołowym 2017 odbyły się w dniach 29 maja – 5 czerwca 2017 w Düsseldorfie (Niemcy).
Harmonogram.
W trakcie mistrzostw odbędzie się rywalizacja w pięciu konkurencjach. Kwalifikacje będą miały miejsce 29 i 30 czerwca.

</doc>
<doc id="4001783" url="https://pl.wikipedia.org/wiki?curid=4001783" title="Kościół św. Anny w Skrwilnie">
Kościół św. Anny w Skrwilnie

Kościół świętej Anny – rzymskokatolicki kościół parafialny należący do dekanatu Rypin diecezji płockiej.
Obecny kościół został wzniesiony na początku XIX wieku i reprezentuje styl późnoklasycystyczny. Jest to trzecia z kolei budowla stojąca na tym miejscu. Wnętrze świątyni to prawdziwe bogactwo zabytków sztuki sakralnej. Do wyposażenia kościoła należy Droga Krzyżowa składająca się z 14 dużych płaskorzeźb, znajdujących się w pięknych ramach oraz witraże i freski. 
Świątynia jest murowana i wybudowana z cegły. W latach 1888-1994 została rozbudowana według projektu architekta Gocławskiego. Wyposażenie świątyni reprezentuje styl neogotycki.

</doc>
<doc id="4001784" url="https://pl.wikipedia.org/wiki?curid=4001784" title="Śnieżka (przedsiębiorstwo)">
Śnieżka (przedsiębiorstwo)



</doc>
<doc id="4001785" url="https://pl.wikipedia.org/wiki?curid=4001785" title="Odra (przedsiębiorstwo)">
Odra (przedsiębiorstwo)



</doc>
<doc id="4001786" url="https://pl.wikipedia.org/wiki?curid=4001786" title="Michałki Piastowskie">
Michałki Piastowskie



</doc>
<doc id="4001787" url="https://pl.wikipedia.org/wiki?curid=4001787" title="Augusta Fryderyka Hanowerska">
Augusta Fryderyka Hanowerska

Augusta Frederica Hanowerska (ur. 31 lipca 1737 w Londynie, zm. 23 marca 1813 tamże) – księżniczka Wielkiej Brytanii i Irlandii, Hanoweru, Brunszwiku-Lüneburga oraz od 26 marca 1780 (śmierci teścia – księcia Karola I) księżna Brunszwiku-Wolfenbüttel.
Życiorys.
Urodziła się jako najstarsza z czterech córek księcia Walii Fryderyka Ludwika i jego żony księżnej Augusty Sachsen-Gotha. Była wnuczką króla Wielkiej Brytanii Jerzego II oraz jego małżonki królowej Karoliny. Jednym z pięciu młodszych braci Augusty Fryderyki był kolejny brytyjski monarcha – Jerzy III.
16 stycznia 1764 w St. James’s Palace w Londynie poślubiła przyszłego księcia Brunszwiku-Wolfenbüttel – Karola Wilhelma. 
W małżeństwie urodziła siedmioro dzieci:

</doc>
<doc id="4001789" url="https://pl.wikipedia.org/wiki?curid=4001789" title="William Davis Gallagher">
William Davis Gallagher

William Davis Gallagher (ur. 1808, zm. 1894) – dziennikarz i poeta amerykański. Urodził się w Filadelfii 21 sierpnia 1808. Uczył się w Lancasterian Seminary in Cincinnati, gdzie poznał podstawy rzemiosła drukarskiego. Swoje umiejętności wykorzystywał w redakcji lokalnego tygodnika religijnego "Remembrancer". W latach 1824-1826 anonimowo pisał teksty do "Cincinnati Literary Gazette". W 1841 wydał antologię "Selections from the Poetical Literature of the West". Jego wiersze zostały włączone do wielu antologii. Do najbardziej znanych jego utworów należą "The Cardinal Bird" i "Autumn In The West". Zmarł 27 czerwca 1894.

</doc>
<doc id="4001790" url="https://pl.wikipedia.org/wiki?curid=4001790" title="French Open 2017 (gra mieszana)">
French Open 2017 (gra mieszana)

French Open 2017 – gra mieszana – zawody mikstowe, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 31 maja–8 czerwca na ceglanych kortach Stade Roland Garros w 16. dzielnicy francuskiego Paryża.

</doc>
<doc id="4001792" url="https://pl.wikipedia.org/wiki?curid=4001792" title="Mennica w Opolu">
Mennica w Opolu

Mennica w Opolu – mennica działająca w Opolu od 1226 r. do 1704 r.
Mennicę w Opolu założono w 1226 r. przypuszczalnie na zamku książęcym w Opolu. Działa ona do 1475 r. bijąc halerze i brakteaty. Najliczniej znajdywane są tzw. halerze opolskie wytwarzane od początku czwartej dekady XV w. do 1475 r., na których wybijano orła w koronie albo herb Opola.
Mennica wznowiła działalność w 1622 r. pracując do 1625 r., a następnie od 1647 r. Bito głównie drobne srebrne monety: krajcary, greszle, denary, aczkolwiek produkowano też grosze, dukaty i talary (a także krotności tych monet).
Znaczny rozwój mennicy opolskiej nastąpił za rządów księstwem Karola Ferdynanda, który zainwestował w służące do bicia monet walce napędzane wodą, a także w nowe stemple mennicze o wysokich walorach artystycznych. Oprócz drobnej monety bito wówczas także złote dukaty i srebrne talary oraz monety okolicznościowe. Za rządów następcy Karola, a jednocześnie króla Polski Jana Kazimierza bito różne monety na potrzeby Królestwa Polskiego zwłaszcza w trakcie i tuż po potopie szwedzkim. Po wykupieniu księstwa przez cesarza Leopolda w 1666 r. i kolejnej rozbudowie mennicy stała się ona u schyłku XVII w. największą mennicą Śląska, choć biła przede wszystkim drobne monety. Ponieważ jednak stanowiła dużą konkurencję dla mennicy wrocławskiej władze podjęły decyzję o zamknięciu opolskiego zakładu 2 listopada 1704 r.
Mennicy opolskiej i jej monetom poświęcono wystawę czasową Muzeum Śląska Opolskiego otwartą w kwietniu 2017 r.

</doc>
<doc id="4001794" url="https://pl.wikipedia.org/wiki?curid=4001794" title="Selections from the Poetical Literature of the West">
Selections from the Poetical Literature of the West

Selections from the Poetical Literature of the West – antologia poezji amerykańskiej zredagowana przez Williama Davisa Gallaghera i wydana w 1841. Zawiera wiersze 38 poetów, w tym samego antologisty. Wśród uwzględnionych autorów znaleźli się John M. Harney, John B. Dillon, George D. Prentice, Frederick W. Thomas, Nathaniel Wright, James Hall, Otway Curry, Thomas H. Shreve, James H. Perkins, Charles A. Jones, Charles D. Drake, George B. Wallis, Albert Pike, Micah P. Flint, Amelia B. Welby, Anne P. Dinnis, Laura M. Thurston, Sarah J. Howe, Ephraim Peabody, William Wallace, James F. Clarke, James W. Ward, James B. Marshall, Rebecca S. Nichols, Harvey D. Little, Lewis Ringe i Lewis J. Cist, jak również Edwin R. Campbell, Lewis F. Thomas, William B. Fairchild, Hugh Peters, Julia L. Dumont, Caroline Lee Hentz, G.G. Foster, Peyton S. Symmes, William Newton i James G. Drake. Książka Gallaghera jest jedną z pierwszych antologii twórczości lokalnej opublikowanych w Stanach Zjednoczonych. 
Antologia została zrecenzowana w piśmie "The North American Review".

</doc>
<doc id="4001796" url="https://pl.wikipedia.org/wiki?curid=4001796" title="Śnieżki (ujednoznacznienie)">
Śnieżki (ujednoznacznienie)



</doc>
<doc id="4001797" url="https://pl.wikipedia.org/wiki?curid=4001797" title="Wojciech Zatwarnicki">
Wojciech Zatwarnicki

Wojciech Zatwarnicki (ur. 23 kwietnia 1874 w Sitkowcach na Ukrainie (powiat lipowiecki), zm. 5 marca 1948 w Warszawie) – polski ziemianin i działacz rolniczy, właściciel folwarku Czerniaków, gdzie w trakcie II wojny światowej uratowało się wielu Żydów z getta warszawskiego.
Życiorys.
Syn Adama Zatwarnickiego herbu Gozdawa i Ludwiki ze Zwierzchowskich. Ukończył Szkołę Rolniczą w Humaniu, a następnie odbywał praktyki w majątkach na kresach. Do 1918 roku nabył 9 majątków na Kijowszczyźnie (m.in. Cwietkowo), a także zarządzał majątkami Lwa Brodzkiego i księżnej Demidow.
W wyniku rewolucji październikowej, utracił majątki i osiadł w Warszawie. W 1922 kupił folwark Czerniaków, gdzie prowadził innowacyjne gospodarstwo ogrodnicze oraz szkolenia dla studentów Szkoły Głównej Gospodarstwa Wiejskiego pod patronatem Ministerstwa Wyznań Religijnych i Oświecenia Publicznego. Do pracy w majątku sprowadzał specjalistów z Moraw, Niemiec i Szwajcarii. Prowadził pionierskie hodowle m.in.: szparagi, rabarbar, cebula (w wielu odmianach), kalafior, karczochy i chrzan włoski. Założył także mleczarnię.
Farma chalucowa na Czerniakowie.
W roku 1940 w Czerniakowie założono Farmę Chalucową - szkoleniowe gospodarstwo rolne prowadzone przez Żydów z warszawskiego getta związanych z ruchem He-Chaluc. Farmę założono w wyniku porozumienia Icchaka Cukiermana z Wojciechem Zatwarnickim, do ich spotkania doszło za pośrednictwem Israela Sudowicza, kierującego Towarzystwem Popierania Rolnictwa w warszawskim getcie.
Zatwarnicki dał członkom ruchu źródło dochodu i pożywienia, a także umożliwił działalność konspiracyjną, tym samym Czerniaków stał się bazą Żydowskiej Organizacji Bojowej. Farma została opisana we wspomnieniach Cukiermana, jako schronienie i miejsce godnego życia dla wielu Żydów w latach 1940–1942, a także po powstaniu w getcie warszawskim. Wedle relacji Icchaka Cukiermana to w Czerniakowie w lipcu 1942 roku zawiązała się Żydowska Organizacja Bojowa i zapadła decyzja o powstaniu w getcie warszawskim, opisuje on również grupy Żydów niezwiązanych z ruchem uratowane dzięki farmie na Czerniakowie z inicjatywy Zatwarnickiego. Na farmie przebywało od 80 (według Cukiermana) do 170 (według historyka Israela Gutmana) pracowników z warszawskiego getta. Podczas wielkiej deportacji z getta w 1942 roku, ruch oporu w getcie przechował na Czerniakowie część swoich ludzi: „Od lipca do września 1942 roku Niemcy wywieźli z getta dziesiątki i setki tysięcy Żydów. Chcieliśmy uratować ludzi, którzy mieli wziąć udział w powstaniu, i nie wiedzieliśmy, co zrobić z nimi w Warszawie [...]. Wysłaliśmy ich na Czerniaków, gdzie pozostali w okresie deportacji. Na Czerniakowie założyliśmy pierwszą bazę ŻOB-u”.
Israel Gutman zaś pisał: „Farma ta była własnością prywatną, a odbywające się na jej terenie szkolenie nie miało charakteru sezonowego, trwało bowiem cały rok. W szczytowym okresie, wiosną 1942, przebywało tam około 140-170 pionierów. [...] Wykorzystywano ją jako bazę dla pracy konspiracyjnej. Było to bezpieczne miejsce dla łączników wchodzących do getta lub je opuszczających. Na terenie gospodarstwa odbywały się również konspiracyjne spotkania między Żydami a Polakami. Dla pracujących na farmie Czerniaków nie był wyłącznie bezpiecznym, całorocznym miejscem schronienia. O wiele ważniejszy okazał się fakt, że pionierzy pozostali na miejscu w czasie wielkiego wysiedlenia latem 1942. Gdy Niemcy w listopadzie 1942 zlikwidowali farmę i nakazali pionierom powrót do getta, powróciła tam już dobrze zorganizowana grupa młodych ludzi, którzy nie doświadczyli grozy deportacji. Większość z nich z czasem zaliczyła szeregi Żydowskiej Organizacji Bojowej”.
Farmę chalucową w Czerniakowie zamknięto w grudniu 1942 roku.
Podsumowując współpracę z Zatwarnickim, Icchak Cukierman pisał: „Z Czerniakowa wychodzili nasi ludzie na spotkania z przedstawicielami AK i AL. Gdyby Zatwarnicki, lub jego zarządca, folksdojcz, chcieli zrobić nam krzywdę, mieli po temu tysiące okazji. Niemożliwe, że nie zauważyli dziewcząt przyjeżdżających nocą i opuszczających farmę o świcie; niemożliwe, że nie zdawali sobie sprawy z tego, co się tam działo. A mimo to nie było ani jednego donosu, ani nawet antysemickiej uwagi. I więcej, uratowaliśmy na farmie na Czerniakowie kilkadziesiąt osób, które nie były członkami ruchu. [...] [Zatwarnicki] wprowadził na naszą farmę na Czerniakowie grupę ludzi, zwykłych Żydów, których ukrywał tam przez jakiś czas. Należy również przypomnieć, co powiedział Lei Perlsztejn w dniach wielkiej akcji w Warszawie: obiecał jej, że jeśli Niemcy postanowią ugodzić w ludzi na Czerniakowie, on – Zatwarnicki – będzie wiedział o tym z góry, ostrzeże ludzi i umożliwi im ucieczkę na pola [...]. Ufaliśmy mu do tego stopnia, że w dniach powstania, gdy ludzie uciekali z getta, gdy zaczęliśmy szukać schronienia – pierwsze miejsce, jakie przyszło nam do głowy, to Czerniaków”.
W 2013 roku, w 70. rocznicę powstania w getcie warszawskim, z inicjatywy izraelskiej organizacji Hanoar Haoved Vehalomed na dworku w Czerniakowie wmurowano tablice upamiętniającą farmę chalucową w języku angielskim, hebrajskim i polskim: „W tym miejscu działała w latach II wojny światowej farma chalucowa, której działacze utworzyli Żydowską Organizację Bojową i podjęli decyzję o Powstaniu w Getcie Warszawskim”.
Fotografie związane z działalnością farmy na Czerniakowie podczas okupacji zostały przekazane przez rodzinę Wojciecha Zatwarnickiego do United States Holocaust Memorial Museum.
Rodzina.
Żoną Wojciecha Zatwarnickiego była Zofia z Nowickich. Od końca lat 30. w gospodarowaniu majątkiem pomagała jego córka Stanisława (1912–2005), która po śmierci ojca w 1948 prowadziła gospodarstwo. Była żoną architekta Zbigniewa Karpińskiego, matką socjologa Jakuba Karpińskiego, pisarza i historyka kultury Wojciecha Karpińskiego oraz eseisty Marka Karpińskiego.

</doc>
<doc id="4001798" url="https://pl.wikipedia.org/wiki?curid=4001798" title="In Abraham’s Bosom">
In Abraham’s Bosom

In Abraham’s Bosom – sztuka amerykańskiego dramaturga Paula Greena, opublikowana w 1926, wyróżniona Nagrodą Pulitzera w dziedzinie dramatu za rok 1927. Podejmuje problem rasizmu.

</doc>
<doc id="4001804" url="https://pl.wikipedia.org/wiki?curid=4001804" title="Marc Connelly">
Marc Connelly

Marc Connelly (ur. 1890, zm. 1980) – amerykański dramaturg, reżyser i tekściarz. 
Pracował jako dziennikarz w Pittsburghu, potem przeniósł się do Nowego Jorku, gdzie został recenzentem teatralnym "Morning Telegraph". Współpracował z George’em S. Kaufmanem. W 1930 otrzymał Nagrodę Pulitzera za sztukę "The Green Pastures". Dramat ten był oparty na książce Roarka Bradforda "Ol’ Man Adam an’ His Chillun" (1928).

</doc>
<doc id="4001805" url="https://pl.wikipedia.org/wiki?curid=4001805" title="Ekstraklasa w futsalu (2016/2017)">
Ekstraklasa w futsalu (2016/2017)

Ekstraklasa 2016/2017 – 23. edycja najwyższych w hierarchii rozgrywek ligowych polskiego klubowego futsalu.
Pierwsza bramka rozgrywek padła w 6 minucie meczu Gatta Zduńska Wola – Euromaster Chrobry Głogów, było to samobójcze trafienie Kacpra Konpackiego z Głogowa (mecz zakończył się zwycięstwem gospodarzy 11:0).
Przed sezonem doszło do fuzji Nbitu Gliwice i GAFu Gliwice, w rezultacie tego powstała futsalowa sekcja Piasta Gliwice.
Mistrzem Polski została po raz drugi w historii drużyna Rekordu Bielsko-Biała.
Królem strzelców sezonu został po raz pierwszy w historii reprezentant Polski Marcin Mikołajewicz, z FC Toruń z wynikiem trzydziestu jeden bramek.
Był to pierwszy sezon po zmianie formatu rozgrywek w 2016 – podzielono je na rundę zasadniczą (22 kolejki, mecze każdy z każdym po 2 razy) i rundę finałową w dwóch grupach (5 kolejek).
Sędziowie.
Źródło:

</doc>
<doc id="4001806" url="https://pl.wikipedia.org/wiki?curid=4001806" title="Teatr Bagatela">
Teatr Bagatela



</doc>
<doc id="4001809" url="https://pl.wikipedia.org/wiki?curid=4001809" title="The Green Pastures">
The Green Pastures

The Green Pastures – sztuka amerykańskiego dramaturga Marca Connelly’ego. Utwór jest oparty na książce Roarka Bradforda "Ol’ Man Adam an’ His Chillun". Stanowi zarys historii biblijnej ukazany w realiach amerykańskich. Dramat został wystawiony po raz pierwszy w 1930. Autor otrzymał za niego Nagrodę Pulitzera w dziedzinie dramatu za 1930. Sztuka była bardzo popularna w latach trzydziestych, została też zekranizowana (1936), kiedy jednak powróciła na scenę w 1951 została skrytykowana za powielanie stereotypów rasowych.

</doc>
<doc id="4001810" url="https://pl.wikipedia.org/wiki?curid=4001810" title="Łączki (Podłęże)">
Łączki (Podłęże)

Łączki – część wsi Podłęże w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 Łączki położone były w województwie kieleckim.

</doc>
<doc id="4001811" url="https://pl.wikipedia.org/wiki?curid=4001811" title="Piaski (Podłęże)">
Piaski (Podłęże)

Piaski – część wsi Podłęże w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 Piaski położone były w województwie kieleckim.

</doc>
<doc id="4001812" url="https://pl.wikipedia.org/wiki?curid=4001812" title="Podlesie (Podłęże)">
Podlesie (Podłęże)

Podlesie – część wsi Podłęże w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 Podlesie położone było w województwie kieleckim.

</doc>
<doc id="4001813" url="https://pl.wikipedia.org/wiki?curid=4001813" title="Stara Wieś (Podłęże)">
Stara Wieś (Podłęże)

Stara Wieś – część wsi Podłęże w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 Stara Wieś położona była w województwie kieleckim.

</doc>
<doc id="4001814" url="https://pl.wikipedia.org/wiki?curid=4001814" title="Bąków (Żużela)">
Bąków (Żużela)

Bąków – część wsi Żużela w Polsce, położona w województwie opolskim, w powiecie krapkowickim, w gminie Krapkowice.
W latach 1975–1998 Bąków administracyjnie należał do ówczesnego województwa opolskiego.
Historia.
Bąków już w XIV w. był przystanią portową, szczególnie dla łodzi klasztornych zakonu Norbertanów z Czarnowąsów. We wsi działał młyn, od 1810 r. należący do szlacheckiej rodziny Drostów. Został zamknięty w 1997 roku. Przysiółek często nawiedzały powodzie, także ta z 1997 r. 
Zabytki.
- Kapliczka i krzyż, 1865 r./kapliczka zbudowana ponownie w 1927 r.
- 2 osady z epoki kamienia
- Osada z epoki żelaza
Religia.
Bąków należy do parafii rzymskokatolickiej w Brożcu.
Bibliografia.
O. Henryk Kałuża SVD ,Dzieje Parafii Brożec i Okolic", Brożec - Nysa 2009, str. 137-153

</doc>
<doc id="4001816" url="https://pl.wikipedia.org/wiki?curid=4001816" title="Wygon (Kórnica)">
Wygon (Kórnica)

Wygon – część wsi Kórnica w Polsce, położona w województwie opolskim, w powiecie krapkowickim, w gminie Krapkowice, wchodzi w skład sołectwa Kórnica.
W latach 1975–1998 Wygon administracyjnie należał do ówczesnego województwa opolskiego.

</doc>
<doc id="4001817" url="https://pl.wikipedia.org/wiki?curid=4001817" title="Victor Ciobanu">
Victor Ciobanu

Victor Ciobanu (ur. 7 października 1992 roku) – mołdawski zapaśnik walczący w stylu klasycznym. 
Olimpijczyk z Tokio 2020, gdzie zajął piąte miejsce w kategorii 60 kg.
Mistrz świata w 2021; drugi w 2018. Złoty medalista mistrzostw Europy w 2019 i srebrny w 2014. Dziewiąty w indywidualnym Pucharze Świata w 2020. Trzeci na igrzyskach europejskich w 2019; piąty w 2015. Wicemistrz Uniwersjady w 2013, jako zawodnik Academy of Economic Studies of Moldova w Kiszyniowie. Brązowy medalista akademickich MŚ w 2016. Wicemistrz świata juniorów i trzeci na ME juniorów w 2012. Mistrz Europy U-23 w 2015 roku.

</doc>
<doc id="4001818" url="https://pl.wikipedia.org/wiki?curid=4001818" title="Piotr Ianulov">
Piotr Ianulov

Piotr Ianulov (ur. 27 lutego 1986 roku) – mołdawski zapaśnik walczący w stylu wolnym.
Zajął piąte miejsce na mistrzostwach świata w 2010. Wicemistrz Europy w 2019, a także igrzysk europejskich w 2015. Brązowy medalista Uniwersjady w 2013, jako zawodnik Academy of Economic Studies of Moldova w Kiszyniowie. Trzeci w indywidualnym Pucharze Świata w 2020. Akademicki mistrz świata w 2010, a drugi w 2014 roku.

</doc>
<doc id="4001819" url="https://pl.wikipedia.org/wiki?curid=4001819" title="Alexandr Romanov">
Alexandr Romanov

Alexandr Romanov (ur. 11 grudnia 1990 w Komracie) – mołdawski zapaśnik walczący w stylu wolnym oraz zawodnik MMA. Brązowy medalista akademickich MŚ w 2016 roku. Były mistrz FEA w wadze ciężkiej (MMA). Od 2020 zawodnik Ultimate Fighting Championship (UFC).
Kariera w zapasach.
Zajął dziesiąte miejsce na mistrzostwach świata w 2019. Ósmy na mistrzostwach Europy w 2011. Czternasty na igrzyskach europejskich w 2015. Dziesiąty na Uniwersjadzie w 2013, jako zawodnik Comrat State University w Komrat

</doc>
<doc id="4001820" url="https://pl.wikipedia.org/wiki?curid=4001820" title="Natalia Budu">
Natalia Budu

Natalia Budu (ur. 7 kwietnia 1985 roku) – mołdawska zapaśniczka walcząca w stylu wolnym.
Zajęła piąte miejsce na mistrzostwach świata w 2009 i 2014. Brązowa medalistka mistrzostw Europy w 2011 i 2014, a także akademickich MŚ w 2012. Piąta na igrzyskach europejskich w 2015 roku.

</doc>
<doc id="4001821" url="https://pl.wikipedia.org/wiki?curid=4001821" title="Posiłek (ujednoznacznienie)">
Posiłek (ujednoznacznienie)

posiłek – zestaw potraw lub produktów żywnościowych spożywanych stosownie do określonej pory dnia

</doc>
<doc id="4001822" url="https://pl.wikipedia.org/wiki?curid=4001822" title="Mistrzostwa Europy w Lekkoatletyce 1946 – bieg na 110 m przez płotki mężczyzn">
Mistrzostwa Europy w Lekkoatletyce 1946 – bieg na 110 m przez płotki mężczyzn

Bieg na dystansie 110 metrów przez płotki mężczyzn był jedną z konkurencji rozgrywanych podczas III Mistrzostw Europy w Oslo. Biegi eliminacyjne zostały rozegrane 24 sierpnia, a bieg finałowy 25 sierpnia 1946 roku. Zwycięzcą tej konkurencji został Szwed Håkan Lidman, wicemistrz poprzednich mistrzostw z 1938. W rywalizacji wzięło udział dwunastu zawodników z ośmiu reprezentacji.
Wyniki.
Eliminacje.
Bieg 1
Bieg 2

</doc>
<doc id="4001825" url="https://pl.wikipedia.org/wiki?curid=4001825" title="Mistrzostwa Europy w Lekkoatletyce 1946 – bieg na 400 m przez płotki mężczyzn">
Mistrzostwa Europy w Lekkoatletyce 1946 – bieg na 400 m przez płotki mężczyzn

Bieg na dystansie 400 metrów przez płotki mężczyzn był jedną z konkurencji rozgrywanych podczas III Mistrzostw Europy w Oslo. Biegi eliminacyjne zostały rozegrane 22 sierpnia, a bieg finałowy 24 sierpnia 1946 roku. Zwycięzcą tej konkurencji został Fin Bertel Storskrubb. W rywalizacji wzięło udział dziesięciu zawodników z siedmiu reprezentacji.
Wyniki.
Eliminacje.
Bieg 1
Bieg 2

</doc>
<doc id="4001828" url="https://pl.wikipedia.org/wiki?curid=4001828" title="Bartnia Łąka">
Bartnia Łąka

Bartnia Łąka – część wsi Brandwica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Bartnia Łąka administracyjnie należała do województwa tarnobrzeskiego.

</doc>
<doc id="4001829" url="https://pl.wikipedia.org/wiki?curid=4001829" title="Borowska (Brandwica)">
Borowska (Brandwica)

Borowska – część wsi Brandwica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Borowska administracyjnie należała do województwa tarnobrzeskiego.

</doc>
<doc id="4001830" url="https://pl.wikipedia.org/wiki?curid=4001830" title="Isep (Brandwica)">
Isep (Brandwica)

Isep – część wsi Brandwica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Isep administracyjnie należał do województwa tarnobrzeskiego.

</doc>
<doc id="4001831" url="https://pl.wikipedia.org/wiki?curid=4001831" title="5 złotych wzór 1934 Józef Piłsudski">
5 złotych wzór 1934 Józef Piłsudski

5 złotych wzór 1934 Józef Piłsudski – moneta pięciozłotowa, bita w srebrze, wprowadzona do obiegu 5 grudnia 1934 r. rozporządzeniem Ministra Skarbu z dnia 24 listopada 1934 r. (), wycofana na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia pięciozłotówki do obiegu podawany był 14 grudnia 1934 r, jednak w późniejszych tego samego autora – 5 grudnia 1934 r.
Monetę bito z datami rocznymi: 1934–1936 oraz 1938.
Awers.
W centralnym punkcie umieszczono godło – orła w koronie, poniżej rok bicia, dookoła napis „RZECZPOSPOLITA POLSKA”, a na dole napis „5 ZŁOTYCH 5”.
Rewers.
Na tej stronie monety umieszczono lewy profil marszałka Józefa Piłsudskiego, u dołu, z lewej strony, poniżej brody, herb Kościesza – znak Mennicy Państwowej w Warszawie, a wzdłuż obrzeża pod profilem słabo widoczne, niemal nieczytelne nazwisko projektanta.
Nakład.
Monetę bito w srebrze próby 750, na krążku o średnicy 28 mm, masie 11 gramów, z rantem ząbkowanym, według projektu Stanisława Ostrowskiego w mennicy w Warszawie. Nakłady monety w poszczególnych rocznikach przedstawiały się następująco:
Opis.
Moneta została wprowadzona do obiegu w sześćdziesiątą siódmą rocznicę urodzin marszałka Józefa Piłsudskiego.
Pięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Nakład rocznika 1934 cytowany za literaturą tematu w rzeczywistości może być jednak mniejszy. W sprawozdaniach Mennicy Państwowej podano jedynie, że w roku 1934 wybito sztuk trzech typów pięciozłotówek:
Częstość występowania na rynku kolekcjonerskim "pięciozłotówki" "Polonia z 1934" roku może sugerować, że została ona wybita w większej liczbie egzemplarzy niż opisywane jest to dotychczas w katalogach, a to w konsekwencji oznaczałoby mniejszy nakład monety "5 złotych 1934 Józef Piłsudski".
Według identycznego wzoru były bite monety obiegowe 2 i 10 złotych.
W Mennicy Państwowej w Warszawie w 1988 r., z okazji 70. rocznicy odzyskania niepodległości, wybito, kwadratowe klipy pamiątkowe z monetą "5 złotych 1934 Józef Piłsudski", stylizowane w znacznym stopniu na przedwojennej klipie "10 złotych 1934 Józef Piłsudski-Orzeł Strzelecki". Klipy te wybito w srebrze próby 999 w dwóch wersjach, ze znakiem mennicy (MW) na rewersie i bez znaku, w nakładach 1250 oraz 2100 sztuk odpowiednio.
Wersje próbne.
Według niektórych katalogów dla pięciozłotówki wzór 1934 nie istnieją żadne wersje próbne monety. Nieliczne prace podają istnienie monety "5 złotych wzór 1934 Józef Piłsudski" wybitej w nakładzie 100 sztuk stemplem polerowanym (lustrzanym).

</doc>
<doc id="4001832" url="https://pl.wikipedia.org/wiki?curid=4001832" title="István Lévai (zapaśnik)">
István Lévai (zapaśnik)

István Lévai (ur. 12 grudnia 1990 roku) – słowacki zapaśnik walczący w stylu klasycznym.
Zajął czternaste miejsce na mistrzostwach świata w 2015. Zdobył trzy medale na mistrzostwach Europy w latach 2012 i 2014. Brązowy medalista igrzysk europejskich w 2015 roku.

</doc>
<doc id="4001836" url="https://pl.wikipedia.org/wiki?curid=4001836" title="Janina Rak">
Janina Rak

Janina Anastazja Knothe-Rakowa (ur. 25 lutego 1905 w Podolsku k. Moskwy, zm. 22 sierpnia 1942 w Warszawie) – polska graficzka, projektantka witraży i polichromii ołtarzy.
Edukacja.
Była córką Antoniego Knothe i Czesławy z domu Libenau. W 1924 roku rozpoczęła studia w Szkoła Sztuk Pięknych w Warszawie pod kierunkiem Mieczysława Kotarbińskiego. W 1928 roku otrzymała dyplom nauczyciela rysunku a w 1937 dyplom ukończenia studiów na Wydziale Malarstwa. Była członkiem grupy artystycznej Loża Wolnomalarska i Bloku Zawodowych Artystów Plastyków (późniejszego Związku Polskich Artystów Plastyków). 
Twórczość.
Malowała głównie obrazy olejne: portrety kobiece, projektowała hafty. W latach 1932, 1933 i 1936 wystawiała swoje prace w IPS a w 1934 w Salonie Sztuki Czesława Garlińskiego. W 1934 roku wraz z mężem brała udział w konkursie na projekt polichromii Kościoła Mariackiego w Chełmie Lubelskim; za tę pracę otrzymała wyróżnienie. 
Rodzina.
Janina Rak wyszła za mąż za grafika i malarza Aleksandra Raka. Miała czworo dzieci; trzy córki Annę, Barbarę i Martę Rak-Podgórską oraz syna Tomasza. Janina Rak zginęła podczas nalotu bombowego radzieckich samolotów na Warszawę w nocy z 20 na 21 w gruzach rodzinnego domu. Pochowana w Warszawie na cmentarzu Powązkowskim (kw.128-4-23). 

</doc>
<doc id="4001845" url="https://pl.wikipedia.org/wiki?curid=4001845" title="Kobylańscy">
Kobylańscy



</doc>
<doc id="4001849" url="https://pl.wikipedia.org/wiki?curid=4001849" title="Lenka Matejová">
Lenka Matejová

Lenka Matejová (ur. 26 stycznia 1990 roku) – słowacka zapaśniczka walcząca w stylu wolnym. Zajęła czternaste miejsce na mistrzostwach świata w 2012. Piąta na mistrzostwach Europy w 2010. Czternasta na Igrzyskach Europejskich w 2015 i na Uniwersjadzie w 2013, jako zawodniczka Uniwersytetu Komeńskiego w Bratysławie. Wicemistrzyni Igrzysk frankofońskich w 2013. Mistrzyni Europy juniorów w 2009, a trzecia w 2010 roku.

</doc>
<doc id="4001851" url="https://pl.wikipedia.org/wiki?curid=4001851" title="10 złotych wzór 1934 Józef Piłsudski">
10 złotych wzór 1934 Józef Piłsudski

10 złotych wzór 1934 Józef Piłsudski – moneta dziesięciozłotowa, bita w srebrze, wprowadzona do obiegu 5 grudnia 1934 r. rozporządzeniem Ministra Skarbu z dnia 24 listopada 1934 r. (), wycofana na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia dziesięciozłotówki do obiegu podawany był 5 stycznia 1935 r, jednak w późniejszych tego samego autora – 5 grudnia 1934 r.
Monetę bito z datami rocznymi 1934–1939.
Od początku XXI w. w katalogach publikowane są również wizerunki odbitek, wykonanych skorodowanymi stemplami po 1945 r., innych konkurencyjnych projektów uczestniczących w 1933 r. w konkursie na projekt nowej dziesięciozłotówki.
Awers.
W centralnym punkcie umieszczono godło – orła w koronie, poniżej rok bicia, dookoła napis „RZECZPOSPOLITA POLSKA”, a na dole napis „10 ZŁOTYCH 10”.
Rewers.
Na tej stronie monety umieszczono lewy profil marszałka Józefa Piłsudskiego, u dołu, z lewej strony, poniżej brody, herb Kościesza – znak Mennicy Państwowej w Warszawie, a wzdłuż obrzeża pod profilem słabo widoczne, niemal nieczytelne nazwisko projektanta.
Nakład.
Monetę bito w srebrze próby 750, na krążku o średnicy 34 mm, masie 22 gramów, z rantem ząbkowanym, według projektu Stanisława Ostrowskiego w mennicy w Warszawie, w latach 1934–1939. Nakłady monety w poszczególnych rocznikach przedstawiały się następująco:
Opis.
Moneta została wprowadzona do obiegu w sześćdziesiątą siódmą rocznicę urodzin marszałka Józefa Piłsudskiego.
Dziesięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Dziesięciozłotówkę bito aż do wybuchu II wojny światowej w łącznym nakładzie ok. sztuk. Wielkość emisji z 1939 r. jest niepewna.
Według identycznego wzoru były bite monety obiegowe 2 i 5 złotych.
Wersje próbne.
Według katalogów dla "dziesięciozłotówki wzór 1934" nie istnieją żadne wersje próbne.
W katalogach zamieszczone są wersje próbne konkurencyjnych projektów monet z rokiem 1934 – "10 złotych 1934 Klamry", bite w srebrze, tombaku, stali niklowanej, stemplem zwykłym lub lustrzanym, na krążkach o średnicy od 23 do 34,6 mm, z wypukłym napisem PRÓBA. Znana jest również wersja próbna "10 złotych 1934 Klamry" z awersem według wzoru 1938, wybita w aluminium, na krążku o średnicy 23 mm.

</doc>
<doc id="4001856" url="https://pl.wikipedia.org/wiki?curid=4001856" title="5 złotych wzór 1928 Nike">
5 złotych wzór 1928 Nike

5 złotych wzór 1928 Nike – moneta pięciozłotowa, bita w srebrze, wprowadzona do obiegu 24 lipca 1928 r. (), wycofana z obiegu 30 września 1934 r. ().
W niektórych opracowaniach z początku XXI w. jako data wprowadzenia pięciozłotówki do obiegu podawany był 29 lipca 1929 r, jednak w późniejszych tego samego autora – 24 lipca 1928 r.
Monetę bito z datami rocznymi: 1928 oraz 1930–1932.
Awers.
W centralnym punkcie umieszczono godło – orła w koronie, dwie cyfry „5" po obu stronach orła, poniżej napis „ZŁOTYCH”, a na dole rok emisji.
Rewers.
Na tej stronie monety umieszczono kroczącą boginię zwycięstwa Nike, dookoła obrzeża napis „RZECZPOSPOLITA POLSKA”, przy obrzeżu dookoła całego rysunku rewersu perełki, a w przypadku monet bitych w Warszawie, z lewej strony, u dołu herb Kościesza – znak Mennicy Państwowej. Z prawej strony tuż przy rancie znajdują się inicjały projektanta EW.
Rant.
Na rancie umieszczono wklęsły napis:
(dobro Rzeczypospolitej najwyższym prawem).
Nakład.
Monetę bito w srebrze próby 750, na krążku o średnicy 33 mm, masie 18 gramów, według projektu Edwarda Wittiga. Pięciozłotówki bito w mennicach w Brukseli (tylko z datą 1928) oraz w Warszawie. Nakłady poszczególnych roczników wynosiły:
W niektórych opracowaniach podawana jest informacja, że rocznik 1928 bez znaku był bity w dwóch mennicach:
Opis.
Moneta była bita według ustroju monetarnego wprowadzonego rozporządzeniem Prezydenta Rzeczypospolitej Polskiej z dnia 5 listopada 1927 r. () zmieniającego między innymi próbę, masę i średnicę srebrnych monet pięciozłotowych, po niewprowadzonym ostatecznie do obiegu "wzorze pięciozłotówki z 1925 r".
Godło na monecie była zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Edward Wittig zaczerpnął projekt kroczącej bogini zwycięstwa Nike ze swojego projektu pomnika Wolności i Zwycięstwa, który miał stanąć w Gdyni.
Moneta była pierwszą pięciozłotówką powszechnego obiegu wprowadzona w II Rzeczypospolitej, jak również pierwszą masową emisją obiegową II Rzeczypospolitej z napisem na rancie. Początkowo napis ten powstawał na maszynie, w której krążek toczony był z dużym naciskiem po płaskiej kliszy z wypukłymi literami. Ze względu jednak na zbyt małą wydajność takiego rozwiązania opracowano nowe – z kliszą w kształcie krążka. Monety z napisem tłoczonym z wykorzystaniem płaskiej kliszy mają na obrzeżu widoczne, charakterystyczne „fale”, w miejscu gdzie na rancie odciśnięto literę w głąb krążka.
Od 30 listopada 1932 r. do dnia wycofania, tj. 30 września 1934 r., moneta krążyła w obiegu razem z o 7 gramów lżejszą "pięciozłotówka wzoru 1932", wprowadzoną na podstawie zmiany ustroju monetarnego z 1932 r.
Dla pierwszej emisji monety (tej z datą roczną 1928) krążki mennicze ( szt.) dostarczała początkowo mennica Royal Mint w Londynie. Z zagranicznych mennic, z datą na monecie 1928, bez znaku mennicy, monety bito tylko w Brukseli, w latach budżetowych:
W Warszawie z datą roczną 1928 i znakiem mennicy wybito:
Po wycofaniu monety z obiegu przez Bank Polski, z łącznego nakładu wszystkich czterech roczników wynoszącego 26,7 mln sztuk, mennica przetopiła 22,8 mln, w tym praktycznie cały nakład rocznika 1932. Na rynku kolekcjonerskim pozostało również niewiele monet z roczników 1931 i 1930.
Stopień rzadkości poszczególnych roczników pięciozłotówki przedstawiono w tabeli:
Odmiany.
W przypadku bicia warszawskiego z 1928 r. istnieją odmiany z przesuniętym znakiem mennicy.
Istnieją również odmiany ułożenia napisu na rancie determinowane wielkością przerwy pomiędzy słowami „LEX” i „SALUS”, która może wynosić:
Odmiany te występują zarówno na egzemplarzach rocznika 1928 pochodzących z mennicy w Warszawie jak i Brukseli.
Znane są również monety rocznika 1928 z omyłkowym napisem na rancie – „SUPRMA” zamiast „SUPREMA”.
Wersje próbne.
W katalogach podana jest informacja o wybiciu próbnych wersji monety z:
W 1930 roku wybito również próbną wersję monety Nike, upamiętniającą wizytę ministra Jackowskiego w mennicy w Brukseli z awersem, na którym zamiast orła umieszczono w języku francuskim odpowiedni tekst. Moneta ta została wybita w brązie i srebrze.
Dla wszystkich roczników bitych w Warszawie (1928, 1930, 1931, 1932) istnieją wersje monety bite stemplem lustrzanym.

</doc>
<doc id="4001861" url="https://pl.wikipedia.org/wiki?curid=4001861" title="Kobiety na święcie Tesmoforiów">
Kobiety na święcie Tesmoforiów



</doc>
<doc id="4001863" url="https://pl.wikipedia.org/wiki?curid=4001863" title="Fastball">
Fastball

Fastball – amerykański zespół muzyczny utworzony w 1995 roku.

</doc>
<doc id="4001865" url="https://pl.wikipedia.org/wiki?curid=4001865" title="E15">
E15



</doc>
<doc id="4001871" url="https://pl.wikipedia.org/wiki?curid=4001871" title="Państwo Przylądkowe">
Państwo Przylądkowe



</doc>
<doc id="4001876" url="https://pl.wikipedia.org/wiki?curid=4001876" title="Franz Benda">
Franz Benda



</doc>
<doc id="4001877" url="https://pl.wikipedia.org/wiki?curid=4001877" title="Mathieu Bauderlique">
Mathieu Bauderlique

Mathieu Bauderlique (ur. 3 lipca 1989 w Hénin-Beaumont) – francuski bokser wagi półciężkiej, brązowy medalista olimpijski.
Na igrzyskach olimpijskich 2016 w Rio de Janeiro zdobył brązowy medal w kategorii poniżej 81 kg, przegrywając w półfinale z Kubańczykiem Julio de la Cruz.

</doc>
<doc id="4001878" url="https://pl.wikipedia.org/wiki?curid=4001878" title="Lupa Roma">
Lupa Roma

Lupa Roma – włoski klub piłkarski, mający swoją siedzibę w mieście Tivoli, w prowincji Rzym.
Historia.
Chronologia nazw:
Piłkarski klub S.S. LVPA Frascati został założony w Frascati w 1974 roku w wyniku fuzji klubów "Associazione Sportiva Frascati" i "OMI Roma". Pierwszy klub występował w "Prima Categoria", a drugi w Serie D. "L.V.P.A." (łac. Ludentes Vivendi Perdiscimus Artem) - to skrót oznaczający "Sport uczy sztuki życia". W sezonie 1974/75 zespół startował w Serie D, ale po zajęciu 17.miejsca w grupie F spadł do Promozione laziale. W 1977 wrócił do Serie D, a w 1978 awansował do Serie C2. Po dwóch sezonach w 1980 został oddelegowany do Serie D. Jednak klub sprzedał swoje miejsce ligowe dla Romulea, a potem połączył się z "SIRS Ciampino" i jako U.P. S.I.R.S. Frascati startował w sezonie 1980/81 w Promozione laziale. W 1984 spadł do "Prima Categoria laziale", po czym zmienił nazwę na A.C. Lupa Frascati. Od 1989 do 1991 występował w "Seconda Categoria laziale". Od 1992 do 1994 klub trzykrotnie zmieniał ligi, balansując pomiędzy "Prima Categoria laziale" a "Promozione Lazio". W sezonie 1996/97 zespół zajął drugie miejsce w grupie D Promozione Lazio i zdobył awans do Eccellenza Lazio. W 2002 klub zmienił nazwę na A.S.D. Frascati Lupa Gioc i w sezonie 2002/03 zwyciężył w grupie B "Eccellenza Lazio" i otrzymał promocję do "Serie D". W sezonie 2003/04 zajął 18-te miejsce w grupie F serii D i został zdegradowany do "Eccellenza Lazio", ale jednak utrzymał się w lidze po zakupie miejsca ligowego od Cisco Calcio Roma, zmieniając swoją nazwę na A.S.D. Frascati Calcio. W 2006 spadł do "Eccellenza Lazio", po czym zmienił nazwę na A.S.D. Lupa Frascati. W 2007 wrócił do "Serie D", w 2009 znów spadł do "Eccellenza Lazio", a w 2012 z powrotem do "Serie D". 
W 2013 klub zmienił nazwę na A.S.D. Lupa Roma przenosząc swoją siedzibę z Frascati do Rzymu (dzielnica Axa) i przyjmując barwy biało-niebiesko-żółto-czerwone. W sezonie 2013/14 zwyciężył w grupie G Serie D i awansował do Lega Pro. W 2014 roku klub zmienił nazwę na Lupa Roma F.C. W sezonie 2016/17 zajął 19.miejsce w grupie A i został oddelegowany do Serie D.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Od sezonu 2016/17 klub rozgrywa swoje mecze domowe na stadionie Stadio Olindo Galli w Tivoli, który może pomieścić 2803 widzów. Wcześniej w Serie D grał na Stadio Desideri w Fiumicino, a następnie od 2014 do 2016 roku grał na Stadio Quinto Ricci w Aprilia.

</doc>
<doc id="4001882" url="https://pl.wikipedia.org/wiki?curid=4001882" title="Karl Flink">
Karl Flink

Karl Flink (ur. 7 grudnia 1895 w Weilerswist, zm. 28 listopada 1958) – niemiecki piłkarz występujący na pozycji pomocnika, a także trener.
Kariera piłkarska.
Kariera klubowa.
W swojej karierze Flink reprezentował barwy zespołów Kölner BC, BTuFC Viktoria 1889 oraz Borussia Neunkirchen.
Kariera reprezentacyjna.
W reprezentacji Rzeszy Niemieckiej Flink wystąpił jeden raz, 2 lipca 1922 w zremisowanym 0:0 towarzyskim meczu z Węgrami.
Kariera trenerska.
Flink karierę rozpoczął jako trener zespołu Siegburger SV 04. Następnie dwukrotnie prowadził Fortunę Düsseldorf, a także Alemannię Aachen – obie grające w Gaulidze. Po II wojnie światowej ponownie trenował Alemannię, występującą wówczas w lidze okręgowej. Następnie prowadził 1. FC Köln z Rheinbezirksligi, a w 1948 roku po raz trzeci objął stanowisko szkoleniowca Fortuny Düsseldorf, grającej w Oberlidze. Prowadził ją w sezonie 1948/1949, jednak w jego trakcie, odszedł z klubu. W kolejnych latach trenował jeszcze drużyny TSV Eller 04 i VfB Bottrop.

</doc>
<doc id="4001884" url="https://pl.wikipedia.org/wiki?curid=4001884" title="Fonologia i fonetyka języka angielskiego">
Fonologia i fonetyka języka angielskiego

Fonologia i fonetyka języka angielskiego – zjawiska fonetyczne i fonologiczne zachodzące we współczesnym języku angielskim. Język ten jest bogaty w samogłoski oraz dysponuje porównywalną z innymi językami indoeuropejskimi liczbą spółgłosek. Większość samogłosek ma charakter swoisty dla angielszczyzny, w przypadku niektórych trudno znaleźć ich dokładne odpowiedniki w innych językach. Bardziej przystępny dla cudzoziemców jest system spółgłoskowy, choć istnieją również spółgłoski realizowane w nieco odmienny sposób.
System dźwiękowy języka angielskiego składa się z samogłosek i spółgłosek. Choć angielski alfabet składa się z 26 liter, w mowie używa się co najmniej 44 dźwięków: samogłosek, spółgłosek i dyftongów.
Angielskie samogłoski i spółgłoski rzadko występują w izolacji, a najczęściej znajdują się pod wpływem otaczających je dźwięków. Dochodzi do zjawisk związanych z łączeniem międzywyrazowym takich jak asymilacja (upodabnianie do sąsiednich dźwięków), osłabianie formy, ubezdźwięcznienie samogłosek, nazalizacja i inne. Choć są to głównie zjawiska czysto fonetyczne, niektóre mogą być fonemiczne, to znaczy produkować nowe fonemy.
Język angielski jest bogaty w rozwiązania prozodyczne. Istnieje kilka wzorów intonacyjnych: intonacja wysoka opadająca, krótka (niska) opadająca, niska wznosząca, wysoka wznosząca, wreszcie hybrydy wznosząco-opadająca i opadająco-wznosząca. Każda z nich niesie inne wartości dodane do tekstu i potrafi przekazać co najmniej tyle samo co czysty przekaz tekstowy.
Nie istnieje jednolity wzorzec wymowy języka angielskiego, który można by uznać za jedyny „poprawny”. Najczęściej jako standardowe, zwłaszcza w kontekście języka angielskiego jako obcego, wymienia się Received Pronunciation (RP) i General American (GA). Poza nimi istnieje mnogość odmian geograficznych i etnicznych języka, cechujących się zróżnicowanymi wzorcami fonetycznymi i normami wymowy.
Standard wymowy.
W języku angielskim nie istnieje jeden właściwy wariant wymowy; nie wypracowano także jednolitego standardu. W związku z równoległym rozwojem angielszczyzny w kilku krajach na różnych kontynentach wymowa ewoluowała na rozmaite sposoby. Sprzyjały temu wpływy języków lokalnych oraz fakt, że w przeszłości nie było stałej łączności i częstych kontaktów językowych z innymi odmianami języka. Różnice w wymowie objawiają się nie tylko na poziomie dialektów obiegowych, ale również w obrębie narodowych standardów angielszczyzny. Właściwości angielszczyzny standardowej (ogólnej, ) definiuje się przede wszystkim w ramach gramatyki, zasobu słownego i konwencji ortograficznych, w zakresie akcentu zaś przewiduje się pewną dozę dowolności.
Angielszczyzna cechuje się sporym zróżnicowaniem wewnętrznym, związanym z czynnikami geograficznymi i społecznymi. Zróżnicowanie to odzwierciedla się w istnieniu różnych standardów i gwar języka angielskiego. Skupiając się jedynie na aspekcie wymowy, zamiast o "dialektach" mówi się o różnych "akcentach". Wśród nich najbardziej rozpoznawalne to brytyjski "Received Pronunciation" (RP) i amerykański "General American" (GA). To zwykle jednego z tych akcentów naucza się obcokrajowców, i to najczęściej tych akcentów używają prezenterzy radiowi i telewizyjni (RP nazywany jest przez to czasem także "BBC English", ale współcześnie w BBC używa się także innych akcentów). Wśród ich rodzimych użytkowników panuje na ogół opinia, że te właśnie odmiany nie są naznaczone silnymi regionalnymi naleciałościami, a przez to można je uznać za "standardowe akcenty". Nazwanie jednak któregokolwiek akcentu "standardowym" może być nieco kontrowersyjne, ponieważ, jak wspomniano, nie ma wyłącznie jednego modelu wymowy.
W Stanach Zjednoczonych najpowszechniej używanym wariantem angielszczyzny jest "General American", z wyjątkiem południowych stanów oraz wschodniego wybrzeża, zwłaszcza Bostonu, Nowego Jorku i regionu Nowej Anglii. W Wielkiej Brytanii jest większe zróżnicowanie akcentów.
Na przestrzeni lat wymowa zmienia się także w obrębie jednej odmiany – wymowa wnuków nie jest identyczna jak ich dziadków, i dotyczy to zarówno akcentów brytyjskich, jak i amerykańskich. W niektórych krajach, zwłaszcza w Wielkiej Brytanii, akcent i intonacja może świadczyć o przynależności do konkretnej klasy społecznej czy o miejscu pochodzenia.
Ogólnie rzecz biorąc, przy porównaniu angielszczyzny brytyjskiej i amerykańskiej, zarówno Brytyjczycy, jak i Amerykanie uważają na ogół wariant brytyjski za, w pewnym sensie, nadrzędny. Amerykanie, jak twierdzi językoznawca Dennis Baron, odczuwają coś w rodzaju „językowej niepewności”, wielu uznaje, że amerykańska angielszczyzna nie jest prestiżowa, na odpowiednim poziomie, jest naszpikowana „błędami” i nieporadna. Z drugiej strony należy zaznaczyć, że od XX w. to amerykański wariant wywiera znacznie większy wpływ na angielszczyznę brytyjską niż odwrotnie.
Standard brytyjski.
W samej Anglii dialekty dzieli się na północnoangielskie i południowoangielskie. Do tej drugiej grupy zalicza się Received Pronunciation, który jest najbardziej podobny do akcentów południowo-wschodniej Anglii. Na początku XIX w. elity Wielkiej Brytanii zaczęły porzucać swój regionalny akcent i naśladować wymowę londyńskich wyższych klas. Panowała wówczas ścisła hierarchia władzy i duże rozwarstwienie społeczne, co przekładało się również na wymowę. Kluczowym elementem podtrzymywania tego systemu było szkolnictwo kształcące klasę rządzącą, na którą było duże zapotrzebowanie w różnych obszarach imperium. Akcent wyższych sfer był nauczany w prestiżowych prywatnych szkołach (zwodniczo określanych terminem "public school"), stąd Daniel Jones na początku XX w. zaproponował nazwę "Public School Pronunciation". Tymczasem znakomita większość Brytyjczyków nigdy nie posługiwała się takim akcentem, ani nawet go nie słyszała przed pojawieniem się radia.
Następnie utrwaliła się nazwa Received Pronuncation (RP). Samo słowo "received" jako przymiotnik jest współcześnie używane rzadko, głównie w stałych wyrażeniach "received wisdom" oraz "received opinion" i oznacza coś ogólnie przyjętego jako właściwe, poprawne.
Wśród wielu Brytyjczyków, w dużej mierze dzięki mediom, rozprzestrzeniała się wymowa RP aż do lat 60. XX w. Wówczas w wyniku rozmycia hierarchii społecznej, dekolonizacji, rozwoju kultury masowej, upubliczniania politycznych skandali, klasa wyższa przestała być postrzegana przez pryzmat prestiżu, pojawiło się raczej poczucie niesprawiedliwości. W związku z tym wymowa elit również zaczęła być postrzegana negatywnie, była obiektem drwin, a jej użytkownikom zarzucano snobizm. Dla nieuprzywilejowanej części ludności łatwiejsze stało się osiągnięcie dobrego wykształcenia, sukcesu i wyższej pozycji społecznej, przy czym często nie odczuwali potrzeby, by zmieniać w związku z tym swoją wymowę. Jednocześnie ci, którzy mieli już wysoką pozycję, mniej lub bardziej świadomie rezygnowali z RP na rzecz akcentu niższych klas.
Współcześnie w Wielkiej Brytanii promuje się różnorodność. Szacuje się, że liczba Brytyjczyków używających akcentu RP bez naleciałości regionalnych wynosi jedynie około 3%. Choć jego zasięg nie jest ograniczony do jednego konkretnego obszaru, w Irlandii, Szkocji i Walii liczba użytkowników RP jest szczególnie mała. Nadal stanowi jednak punkt odniesienia dla opisu regionalnych akcentów. Znacznie więcej Brytyjczyków używa akcentu zbliżonego do Received Pronunciation, ale z pewną domieszką lokalnych cech. Tak rozumiany RP niektórzy językoznawcy zalecają określać "General British" lub "Standard Southern British English".
Co więcej, od połowy XX w. w RP zaszły istotne zmiany w wymowie. W związku z tym tradycyjna wymowa RP jest postrzegana jako przestarzała i staje się wymową nielicznych starszych osób z południowo-wschodniej Anglii. W obliczu zmian proponuje się podział RP; w przykładowym rozróżnia się "Conservative RP" (tradycyjna mowa artystokracji i niektórych osób starszych), "Mainstream RP" (forma akcentu RP neutralna pod względem wieku czy stylu życia mówców) oraz "Contemporary RP" (forma akcentu używana głównie przez młodych użytkowników języka). Niektórzy jednak pojęcie "Received Pronunciation" odnoszą tylko do wymowy tradycyjnej. Pewni fonetycy czynią wysiłki, by pod pojęciem RP rozumieć też współczesny standard, inni porzucili tę nazwę nadal żywo kojarzącą się ze snobistycznym językiem wyższych sfer na rzecz nazwy "General British" lub podobnych. W przypadku obecności pewnych lokalnych cech proponuje się określenie typu "Regional General British". Zgodnie z takim podejściem General British jest współczesnym następcą RP, mniej jednorodnym. Przykładowo Estuary English jest akcentem łączącym RP z pewnymi cechami innych londyńskich akcentów i ludzie o wysokiej pozycji, od których niegdyś oczekiwano posługiwania się RP, uważają współcześnie za w pełni akceptowalne, by posługiwać się taką mieszanką.
Standard amerykański.
Inaczej wygląda historia wypracowania dzisiejszego amerykańskiego standardu. W USA czynniki społeczne i geograficzne nie miały tak dużego znaczenia. Osoby, które właśne dorobiły się majątku nie odczuwały potrzeby, by przyswajać arystokratyczne zwyczaje; imigranci starali się naśladować mowę zwykłych Amerykanów. Dużą rolę w ujednolicaniu wymowy miało rozprzestrzenianie się piśmienności oraz książka "American Spelling Book" (tzw. "blue-backed speller") autorstwa Noaha Webstera, którą dystrybuowano nie tylko do szkół, ale z powodzeniem była sprzedawana przez ulicznych handlarzy. Do 1865 nakład osiągnął 42 miliony egzemplarzy. Dla wielu Amerykanów stanowił jedyny i najważniejszy podręcznik, określany nawet jako "Moral Catechism" lub "Federal Catechism". Wraz z migracją na zachód wzmagał się proces tworzenia swego rodzaju wspólnego dialektu. Jednorodności sprzyjał brak jednego dominującego miasta (jak Londyn w Anglii) oraz znacznie słabszy podział na klasy. 
W celu rozpatrzenia zbieżności w wymowie wielu Amerykanów George Krapp w 1925 wprowadził pojęcie "General American" (GA). Koncept General American obejmował amerykańskie dialekty północne, zachodnie i obszaru Midland. Badania w latach 30. i 40. XX wykazały jednak, że wymowa Amerykanów nie jest tak jednorodna jak sądzono wcześniej, stąd pojawiały się trudności z definiowaniem tegoż terminu oraz jego praktycznym zastosowaniem. Współcześnie GA ma dwa znaczenia. Terminem General American określa się amerykańską angielszczyznę używaną poza obszarami południa i New England, co jednak nie jest najlepszym konceptem dla tworzenia charakterystyki, ponieważ na tak ogromnym obszarze występuje spora różnorodność dialektów. Jednak w drugim znaczeniu używa się go do opisu pewnego standardowego akcentu ("Standard American English"), który wywodzi się głównie z regionu zachodniego oraz Midland i charakteryzuje wymowę większości Amerykanów. Na wytworzenie się takiego standardu, uznawanego za prestiżowy, duży wpływ wywarła publiczna edukacja i nauczyciele języka angielskiego, ale ogromne znaczenie miały też media – radio i telewizja. Wielu ludzi chciało posługiwać się prezentowanym w nich akcentem. Powstał tzw. "Network Standard" – akcent używany w mediach, który nie zawiera charakterystycznych cech pozwalających na rozpoznanie regionu pochodzenia czy klasy społecznej jego użytkownika. W tym znaczeniu General American jest ściśle powiązany z Network Standard.
Mieszanie akcentów.
Zdarza się niekiedy, że rodowici użytkownicy angielszczyzny posługują się innym akcentem niż ich codzienny. Przykładowo większość brytyjskich piosenkarzy popowych i rockowych podczas śpiewania swoich utworów używa amerykańskiego akcentu albo mieszanki akcentów. W taki sposób śpiewano już w latach 50. XX. Mieszankę akcentów stosowali m.in. The Beatles w latach 60. XX w., jednak z biegiem kariery zmniejszali liczbę amerykańskich wpływów w swojej wymowie w piosenkach. 
W utworach Adele obecne są cechy standardowej mowy brytyjskiej, cechy mowy amerykańskiej, ale również cechy gwary Cockney, np. "You had my heart inside of your (h)and" (zamiana /h/ w /ʔ/). Dla wymowy w utworach muzyki popularnej typowa jest niekonsekwencja, np. głoska w wyrazie może być wymieniona na niestandardową dla utworzenia rymu, lepszego brzmienia. Sam śpiew w porównaniu z mową powoduje zanik lub modyfikację pewnych cech takich jak długość samogłosek, intonacja czy rytm.
Akcent, który stanowi mieszankę typowych brytyjskich i amerykańskich cech wymowy nazywany jest akcentem transatlantyckim (mid-Atlantic accent). Przed II wojną światową w amerykańskim teatrze i kinie funkcjonował on jako standardowy; w zamierzeniu miał być akcentem pozbawionym dominujących cech akcentów amerykańskich i brytyjskich.
Samogłoski.
Samogłoska jest rodzajem głoski, przy wymawianiu której drgają więzadła głosowe, a powietrze przechodzi przez jamę ustną bez większych obstrukcji wpływających na zmianę dźwięku. Niektórzy językoznawcy kwestionują tę metodę definicji samogłosek w języku angielskim jako niejednoznaczną i wzbudzającą wątpliwości i proponują w zamian metodę dystrybucyjną, polegającą na badaniu roli i kontekstu poszczególnych głosek w izolowanychn wyrazach. Trudno jest ustalić dokładną liczbę samogłosek angielskich; różne analizy wykazały różną ich liczbę. Mnogość dialektów i różnice metodologiczne spowodowały, że wyniki różnią się znacznie.
Najczęściej używane symbole fonetyczne dla brytyjskiego akcentu zostały zaproponowane w 1962 dla ówczesnego Received Pronunciation wyższych klas przez fonetyka Gimsona. W ciągu dekad zaszły jednak duże zmiany społeczne i fonetyczne, przede wszystkim dotyczące wymowy samogłosek. Tymczasem współczesny zestaw symboli może sugerować, że od tego czasu niewiele się zmieniło. 
Głoska /æ/ w RP współcześnie brzmi raczej jak /a/ (choć jest zwykle bardziej przednia niż w wielu innych językach), a /e/ bardziej jak /ɛ/. Dwugłoska /eə/ przekształciła się w pojedynczy długi dźwięk /ɛː/, a dwugłoska /aɪ/, ściśle rzecz biorąc powinna być zapisywana jako /ɑɪ/ lub /ʌɪ/. Długa samogłoska /ɔː/ jest bliższa pod względem barwy do /o/ niż /ɔ/, a samogłoska /ɒ/ jest bliższa /ɔ/.
Przegląd angielskich samogłosek.
W tabeli przedstawiono wszystkie samogłoski będące fonemami. W rubryce pary minimalne podano pary wyrazów z samogłoskami sąsiadującymi w diagramie Jonesa.
W General American występuje samogłoska średnia centralna zapisywana jako /ɝ/ w akcentowanych sylabach i /ɚ/ w nieakcentowanych, która to wykazuje rotyczność ("r-colored vowel"). Bywa nazywana samogłoską retrofleksyjną, ponieważ jej dźwięk może być uzyskany przez wzniesienie przodu języka jak w spółgłoskach retrofleksyjnych z ewentualnym lekkim wygięciem jego koniuszka do tyłu na wysokości wału dziąsłowego. Alternatywnym sposobem jest wymowa przez podniesienie języka w celu zbliżenia go do podniebienia twardego, pozostawiając jego przód w niskiej pozycji.
Z fonetycznego punktu widzenia barwa tej samogłoski, gdyby pozbawić ją rotyczności, byłaby bliższa szwa /ə/ niż brytyjskiemu /ɜː/ (jak w "bird"). Często rozróżnia się jednak akcentowane /ɝ/ i nieakcentowane /ɚ/, ponieważ szwa jako takie nie występuje w sylabach akcentowanych (ale niektórzy fonetycy nie stosują takiego podziału). Głoska /ɝ/ od głoski "r" (/ɹ/) różni się tym, że dłużej trwa, jest samogłoską i nigdy nie jest bezdźwięczna, zaś od głoski /ɚ/ różni się tym, że język przy wymowie tej pierwszej jest bardziej napięty i dźwięk również jest dłuższy.
Długość samogłosek angielskich.
Bezwzględna długość samogłosek wyrażona w jednostkach fizycznych, np. w milisekundach i zależy od tempa mowy. Natomiast język angielski należy do języków, w których występuje tzw. iloczas, czyli rozróżnienie samogłosek pod względem długości trwania – jedne samogłoski są stosunkowo dłuższe od drugich (zjawisko niewystępujące w języku polskim, ale obecne przykładowo w języku czeskim). Długość samogłoski jest nośnikiem wartości fonemicznych, czyli jest zdolna zmienić znaczenie wyrazu (wyrazy z odpowiadającą samogłoską długą i krótką stanowią parę minimalną).
Samogłoski angielskie można podzielić na dwie grupy: naturalnie długie i naturalnie krótkie – niezależnie od tempa mowy te długie będą wymawianie relatywnie dłużej niż te krótkie, znajdując się w tym samym kontekście fonetycznym, np. "hit" /hɪt/ będzie krótsze od "heat" /hiːt/. Poza tym wszystkie samogłoski angielskie zmieniają swoją długość w zależności od kontekstu fonetycznego. I tak następująca po samogłosce spółgłoska dźwięczna wydłuża ją, a bezdźwięczna (lub /m/, /n/, /ŋ/, /l/ + bezdźwięczna) skraca, zwłaszcza gdy w zapisie jest podwojona. Na przykład /æ/ w wyrazie "cab" /cæb/ jest dłuższe niż w wyrazie "cap" /cæp/, a /iː/ jest dłuższe w wyrazie "believe" niż w "belief". Zatem w związku z tym, że na długość samogłoski wpływa jej naturalna długość oraz jej sąsiedztwo fonetyczne, ogólnie można wyróżnić 4 różne długości samogłosek. Poza tym samogłoski z natury długie skracają swą długość, jeśli tworzą pierwszy element dyftongu.
Długość samogłoski zależy także od tego, ile sylab po sylabie akcentowanej znajduje się w wyrazie: im więcej występuje sylab, tym samogłoska jest krótsza. Zjawisko to występuje również w języku polskim. Wiktor Jassem podaje przykład równomiernego, rytmicznego liczenia: "sto dwieście trzysta czterysta"; najdłuższe jest "o" w wyrazie "sto", a najkrótsze "e" w wyrazie "czterysta". Odpowiednio /uː/ jest dłuższe w wyrazie "lose" niż w "loser", /ɛ/ jest dłuższe w "beg" niż w "beggar".
Występują różnice zależne od rytmu i intonacji. Samogłoski stojące przed sylabą akcentowaną są wymawiane szczególnie krótko, i tak /ɑː/ w wyrazie "artillery" /ɑːˈtɪlerɪ / jest krótsze niż w "art" /ɑːt/. Ostatecznie więc na długość samogłoski w sylabie wpływa wiele czynników, nie tylko przynależność do grupy spółgłosek naturalnie długich lub krótkich.
Samogłoski można podzielić także na napięte ("tense") i luźne ("lax"). W GA do spółgłosek napiętych należy /iː/, /ɑː/, /ɔː/, /uː/ oraz dyftongi, natomiast do spółgłosek luźnych – /ɪ/, /ɛ/, /æ/, /ʊ/, /ʌ/ (a w RP dodatkowo /ɒ/). Samogłoski napięte występują w słowach zakończonych w zapisie na nieme "e" (np. "mate, mete, kite, cute") i są one generalnie dłuższe niż samogłoski luźne, które występują w słowach bez niemego "e" (np. "mat, met, kit, cut"). Żadna samogłoska luźna nie może znaleźć się w akcentowanej sylabie otwartej, tzn. kiedy samogłoska luźna miałaby być akcentowana, musi następować po niej spółgłoska.
Dyftongi.
W języku angielskim występują również dwugłoski, czyli dyftongi. Dzielą się na dwie grupy: dyftongi zamykające, tzn. dążące od samogłoski bardziej otwartej do samogłoski bardziej przymkniętej, oraz dyftongi centrujące (dośrodkowe), w których drugą samogłoską jest szwa.
System angielskich dyftongów:
W General American jako należącym do akcentów rotyzujących nie ma dyftongów centrujących (a więc /ɪə/, /ʊə/, /eə/), ponieważ "r" (jako /ɹ/, /ɚ/ lub /ɝ/) jest wymawiane w każdej pozycji. Natomiast dyftongi centrujące we współczesnym RP mają tendencję do zaniku; wymawiane są coraz częściej jako pojedyncze długie samogłoski.
Przegląd angielskich dyftongów.
Z uwagi na to, że dyftongi składają się z dwóch dźwięków i stadiów pośrednich, wystąpienie różnic regionalnych występuje częściej niż w przypadku pojedynczych samogłosek. W tabeli podano opis dla Received Pronunciation, a w osobnej rubryce różne realizacje dźwięku w zależności od odmiany geograficznej bądź społecznej języka.
W języku angielskim czasami stosuje się podział na dyftongi o stosunkowo długim przejściu (ślizgu) między tworzącymi je dźwiękami ("wide dyphthongs") oraz o krótkim przejściu ("narrow dyphthongs"). Do tych drugich należy /oʊ/ (odpowiednik brytyjskiego /əʊ/) oraz /eɪ/. W amerykańskiej odmianie języka angielskiego pierwszy człon tych dwugłosek jest napięty, na nim opiera się artykulacja, a drugi człon jest rozluźniony, następuje nieznaczny ślizg. Niektórzy fonetycy, odnosząc się od amerykańskiej odmiany, zapisują te dwugłoski jako jednogłoski (monoftongi), tzn. /eɪ/ jako długie /e/ (/eː/) i /oʊ/ jako długie /o/ (/oː/), zwłaszcza w pozycji nieakcentowanej. W związku z tym niektórzy w przypadku słów "beˈlow" i "ˈbellow" w obu stosują zapis /oʊ/, inni sugerują rozróżnienie w nich /oʊ/ i /o/, a jeszcze inni uznają za satysfakcjonującą konwencję zapisu przez /o/ w transkrypcji fonemicznej w obu przypadkach. Może to jednak prowadzić do nieporozumień.
Częstotliwość samogłosek i dyftongów w RP.
Na 39% samogłosek w stosunku do wszystkich dźwięków w Received Pronunciation najczęściej używane są /ə/ oraz /ɪ/ – odpowiednio 10,74% i 8,33%. Następna w klasyfikacji /ɛ/ ma częstość występowania 2,97%. Wynik ten jest spowodowany występowaniem szwa w większości nieakcentowanych sylab w języku, w którym jest proporcjonalnie wiele nieakcentowanych sylab. Drugie miejsce samogłoski /ɪ/ spowodowane jest jej występowaniem zarówno w sylabach akcentowanych jak i nieakcentowanych. Podobne badania przeprowadzone na tekstach RP i GA (wziąwszy pod uwagę rozbieżności między tymi odmianami) dają zbliżone wyników zakresie pierwszych pięciu dźwięków. Oto pełna tabela:
Tryftongi.
W brytyjskich akcentach oprócz systemu dyftongów wyróżnia się czasem trzy tryftongi (trójgłoski): /aʊə/, /aɪə/ i /eɪə/, jak w wyrazach odpowiednio "power", "fire" i "layer". Niektórzy fonetycy wyróżniają ich pięć: /eɪə aɪə ɒɪə aʊə əʊə/. Wszystkie z nich są centrujące, a ich zakończeniem jest szwa. Przykładowo dyftong /aʊə/ rozpoczyna się samogłoską otwartą tylną, po czym w środkowej fazie przechodzi do przymkniętej, jednak faza /ʊ/ jest krótka. Podobnie w środkowej fazie zachowuje się trójgłoska /aɪə/, który rozpoczyna się samogłoską otwartą przednią i w środkowej fazie zahacza o samogłoskę przymkniętą przednią, zbliżoną do /ɪ/.
Podczas ich wymowy ważny jest początek dyftongu i jego koniec – środkowy dźwięk we współczesnej brytyjskiej angielszczyźnie jest prawie niesłyszalny poza bardzo staranną wymową. Nie zawsze jest jasne, czy tryftong w odczuciu mówców stanowi jedną czy dwie sylaby. Przykładowo takie wyrazy jak "fire" /faɪə/, "hour" /aʊə/ użytkownicy Received Pronunciation uważają za jednosylabowe, a "player" /pleɪə/ czy "slower" /sləʊə/ – za dwusylabowe.
Dlatego w normalnym, szybkim tempie wypowiedzi tryftongi są jednak zwykle upraszczane do dyftongów. Pomijania jest wówczas środkowa faza trójgłoski. Zatem z dźwięków /aʊə/, /aɪə/ i /leɪə/ powstają dyftongi /aə/, /aə/ i /eə/, a wyrazy "power", "fire" i "layer" w praktyce wymawiane są odpowiednio: /paə/, /faə/ i /leə/. Niekiedy redukcja posuwa się jeszcze bardziej i dochodzi do zjawiska monoftongizacji, czyli zastąpienia trójgłoski długą samogłoską. Wyrazy "power", "fire" mogą zatem brzmieć w wymowie /pɑː/, /fɑː/ (dokładnie tak samo jak brzmią wyrazy "par", "far").
Spółgłoski.
Angielski system spółgłoskowy jest bliższy polskiemu niż samogłoskowy, choć istnieją spółgłoski charakterystyczne dla tego języka oraz zbliżone, różniące się miejscem artykulacji w porównaniu np. z polskimi: /d/, /t/ i /n/ jest wymawiane z językiem przyciśniętym do wału dziąsłowego, a nie zębów. Spółgłoski dźwięczne w zapisie są dźwięczne w wymowie, a ubezdźwięcznienie powoduje zmianę znaczenia wyrazu (para minimalna), np. /lɛt/ – /lɛd/.
Sposób i miejsce artykulacji spółgłosek.
Spółgłoski różnią się między sobą przynajmniej jedną z następujących cech: miejscem artykulacji, sposobem artykulacji, wreszcie silą artykulacji, czyli dźwięcznością.
Pod względem siły artykulacji spółgłoski dzielą się na mocne ("fortis") i słabe ("lenis"). Mocne są spółgłoski bezdźwięczne, a słabe – dźwięczne.
Przegląd spółgłosek angielskich.
W tabeli przedstawiono wszystkie spółgłoski angielskie pełniące rolę fonemiczną. W opisie podano wersję wymowy dla Received Pronunciation, warianty lokalne omówiono w osobnej rubryce tabeli.
W angielszczyźnie wymowa spółgłosek /t/, /d/, /s/, /z/, /n/, /l/ jest dziąsłowa, język dotyka wału dziąsłowego podczas ich wymowy. Tymczasem w polszczyźnie przy wymowie tych głosek język dotyka tylnej ściany górnych zębów. Te angielskie mogą jednak stać się zębowe, gdy znajdują się w pozycji przed międzyzębowymi /θ/ i /ð/.
Rozróżnienie samogłosek i spółgłosek.
W języku angielskim, jak wielu innych indoeuropejskich, fundamentalne jest rozróżnienie między samogłoskami i spółgłoskami. Ich rola jest różna w zależności od sposobu ujęcia, fonetycznego bądź fonologicznego. Pod względem fonologicznym niektóre spółgłoski mogą zachowywać się jak samogłoski, to znaczy stanowić ośrodek sylaby. 
Dźwięki /j/ i /w/ w odpowiednio "yes" → /jes/, "we" → /wiː/ zachowują się jak spółgłoski, ale na początku ich wymowy można usłyszeć bardzo krótkie samogłoski, odpowiednio /i/ lub /u/. Dlatego też czasami nazywa się je "półsamogłoskami". Niektóre spółgłoski, sonoranty, można wypowiadać w sposób ciągły bez słyszalnego tarcia, podobnie jak samogłoski. Należą do nich spółgłoski nosowe /m/, /n/, /ŋ/ oraz /l/ i /r/, które czasem mogą pełnić funkcję zgłoskotwórczą (tworzyć sylabę bez udziału innych samogłosek).
Częstotliwość występowania spółgłosek w RP.
Na 60,78% spółgłosek w stosunku do wszystkich dźwięków w Received Pronunciation najczęściej są używane /n/ oraz /t/ – odpowiednio 7,58% i 6,42%. Wyniki tego badania jak i innych pozwalają na wyodrębnienie pięciu grup: 
Oto pełna tabela:
Defonologizacja głosek.
Defonologizacja głosek (ang. "phonemic merger") polega na tym, że zanika różnica w wymowie między dwiema głoskami – zaczyna wymawiać się je tak samo. Taka defonologizacja może być warunkowa (zachodzić tylko w określonych kontekstach fonetycznych) lub bezwarunkowa (we wszystkich kontekstach). Za jedno z najbardziej zauważalnych i rozprzestrzenionych zjawisk tego typu uznaje się tzw. "cot–caught merger", przykład bezwarunkowej defonologizacji. Polega ona na wymowie głosek /ɑ/ i /ɔ/ w taki sam sposób, przez co pary wyrazów typu "lot–thought, Dawn-Don, hawk-hock" zawierają tak samo brzmiącą samogłoskę. Taki sposób wymowy jest obecny w wielu amerykańskich akcentach, jest dominujący we wschodniej części Nowej Anglii, w Kanadzie, Zachodniej Pensylwanii, zachodniej części USA, a także w szkockiej odmianie języka angielskiego.
Wśród warunkowych defonologizacji najdynamiczniej rozprzestrzenia się w amerykańskich akcentach "pin-pen merger", tj. wymawianie głosek /ɪ/ i /ɛ/ tak samo (zwykle jako /ɪ/), ale wyłącznie w pozycji przed nosowymi spółgłoskami. Zjawisko to występuje głównie w południowej części USA.
Głoski /æ/, /ɛ/ i dyftong /eɪ/ w pozycji przed interwokalicznym (otoczonym samogłoskami) „r” na przeważającym obszarze USA brzmią tak samo. W związku z tymi nie ma rozróżnienia między wyrazami "Mary, merry i marry" ("Mary–merry merger"). W RP w związku z przekształceniem się /eə/ w /ɛː/ różnica między "Mary" a "merry" oraz "fairy" i "ferry", zwłaszcza wśród młodszych użytkowników języka, sprowadza się do różnicy długości samogłoski.
Jako przykład defonologizacji odnotowuje się także zjawisko ujednolicania wymowy samogłosek w nieakcentowanych sylabach, zwłaszcza /ɪ/ i /ʊ/, i wypowiadania wszystkich jako /ə/ (tzw. "weak vowel merger"). Jest ono znane w angielszczyźnie amerykańskiej, australijskiej i obserwuje się coraz częściej w angielszczyźnie brytyjskiej, w tym w RP.
Defonologizacje głosek zachodziły w języku angielskim także w przeszłości, przykładowo głoski /æː/ oraz /eː/ występujące w języku staroangielskim połączyły się, dając we współczesnym angielskim głoskę /iː/ jak w wyrazach "clean" i "meet"
Sylaba.
Sylaba jest złożeniem samogłosek i spółgłosek o specyficznej strukturze. Najkrótsze sylaby mogą być złożone z jednej samogłoski lub dyftongu, jak w przypadku wyrazów "I", "oh", "eye". Zdecydowana większość sylab angielskich tworzy kombinacja samogłosek (V) i spółgłosek (C). Istnieje wiele możliwych ich kombinacji w obrębie sylaby:
i wiele innych. Słowo może być złożone z jednej sylaby (monosylaba, słowo monosylabiczne), jak i większej liczby sylab (słowo polisylabiczne).
Struktura sylaby.
Sylaby formowane są w specyficzny sposób, przy zastosowaniu zbioru zasad i warunków, niektórych obligatoryjnych, niektórych dodatkowych. Oto podstawowe zależności zachodzące w angielskiej sylabie:
Liczba sylab w wyrazie zależy od liczby ośrodków, i tak wyraz "polysyllabic" ma pięć samogłosek, zatem musi być złożony z pięciu sylab. W wersji minimalnej sylaba złożona jest wyłącznie z jednego ośrodka. Wyjątkowo rzadko sylaba składa się wyłącznie ze spółgłosek: "shhh", "mmmm"
Istnieją znaczące różnice między wymową sylaby a jej realizacją graficzną (zapisem). I tak np. wyraz "ooze" /uːz/ kończy się na spółgłoskę i jest sylabą otwartą o strukturze VC, podczas gdy w zapisie kończy się na -"e". Podobnie "all" ma strukturę VC, "jumped" /dʒʌmpt/ CVCCC a fox /fɒks/ odpowiednio CVCC.
Granice sylaby.
W języku angielskim nie zawsze jest jasne, kiedy kończy się jedna sylaba, a zaczyna następna, i w niektórych przypadkach możliwych jest kilka opcji.
Akcent.
Język angielski zalicza się zwykle do typowych języków o rytmie akcentowym ("stress-timed language"), co wiąże się ze zmiennym wzorcem pozycji akcentów i redukcją samogłosek. Rytm języka angielskiego opiera się na dużym kontraście sylab akcentowanych i nieakcentowanych. Sylaby akcentowane są wymawiane głośno, wyraźnie i dłużej w porównaniu do sylab nieakcentowanych, które ulegają redukcji. Te mocne, akcentowane sylaby występują w miarę możliwości w regularnych odstępach czasowych, a pomiędzy nimi upakowane są sylaby nieakcentowane. Dlatego też w zależności od tego, ile sylab nieakcentowanych trzeba zmieścić pomiędzy akcentowanymi, długość wymawiania sylab może być zmienna.
W języku angielskim w większości nieakcentowanych sylab przeważają tylko dwie samogłoski – neutralna głoska schwa /ə/ (którą spotkać można wyłącznie w nieakcentowanych sylabach) oraz /ɪ/, jednak w szybkiej mowie i ona może ulec dalszej redukcji do /ə/.
Można wyróżnić się dwa rodzaje akcentu: akcent wyrazowy i akcent zdaniowy.
Akcent wyrazowy.
Akcentem wyrazowym jest wyrazistsze wymówienie jednej sylaby, na przykład w słowie "device" akcent pada na drugą sylabę. Akcent wyrazowy jest niejednolity, jak również ma funkcję dystrybutywną; "to produce" /tə prəˈdjuːs/ akcentowane na ostatnią sylabę oznacza „produkować”, podczas gdy "some produce" /sʌm ˈprɒdjuːs/ to produkty rolne (owoce i warzywa).
Przesunięcie akcentu.
Z reguły dodanie do wyrazu końcówki nie zmienia akcentu (np. 'comic → 'comical). Istnieją jednak wyjątki:
Niektóre wyrazy są obecnie w trakcie zmiany akcentu i spotyka się obie formy:
Akcent zmienia się również, kiedy dwusylabowe wyrazy zmieniając formy wydłużają się
Akcent poboczny w dłuższych wyrazach.
Słowa o długości powyżej trzech sylab zwykle mają dwa akcenty: główny i poboczny. Akcent poboczny pada zwykle na pierwszą lub drugą sylabę słowa i jest o wiele słabszy niż akcent główny. Samogłoska akcentowana pobocznie nie zmienia swych wartości: "relativity" /ˌɹeləˈtɪvɪti/, "characteristic" /ˌkæɹɪktəˈɹɪstɪk/
Akcent mający wartość gramatyczną.
Niektóre słowa pełnią różne funkcje w zależności od tego, jaki akcent przyjmują. Istnieje duża grupa wyrazów, głównie dwusylabowych, które mogą być akcentowane zarówno na pierwszej, jak i na drugiej sylabie. W pierwszym przypadku są rzeczownikami lub przymiotnikami, w drugim zaś czasownikami:
Utrata akcentu.
Wiele słów, zwykle złożonych, ma dwa akcenty w pozycji izolowanej. Gdy jednak słowa te występują w mowie wiązanej, zwykle gubią jeden z akcentów według następującego wzoru:
Akcent zmienny.
Niektóre słowa angielskie odznaczają się zmiennym akcentem. Gdy są wymawiane w izolacji bądź na końcu zdania, akcent pada na ostatnią sylabę, jednak może przesunąć się do środka, kiedy słowo występuje w zdaniu, a zwłaszcza, kiedy następujące po nim słowo jest akcentowane:
Wiele krótkich fraz, często dwuwyrazowych, ma zmienny akcent:
Akcent zdaniowy.
Akcent zdaniowy polega na zaakcentowaniu, czyli mocniejszym wymówieniu w zdaniu jednego z elementów. Z reguły akcentowane są:
Inne słowa najczęściej służą do łączenia elementów mających znaczenie, wiele z nich ma formy słabe. Większość z nich to przyimki, czasowniki posiłkowe, spójniki i zaimki. Elementy znaczące wyznaczają rytm zdania. I tak w zdaniu "Bert’s friend John has just sold two very fine old paintings" składającym się z 11 elementów, 10 jest akcentowanych. Natomiast zdanie: "It would have been better not to have paid it before you have received it" składa się z 16 słów, z czego tylko 4 są akcentowane. Cechą naturalną dobrego akcentu angielskiego jest gładkie poruszanie się pomiędzy akcentowanymi sylabami i dopasowywanie słabych sylab do ogólnego rytmu zdania.
Akcent zdaniowy może przypadać na dowolną część zdania, którą mówiący chce podkreślić. Każda z poniższych wypowiedzi ma nieco inne znaczenie:
Wymowa wyrazów i zdań.
Wymowa izolowanych dźwięków języka angielskiego różni się znacznie od wymowy tych samych dźwięków w wyrazach i w zdaniach. Większość spółgłosek i niektóre samogłoski ulegają zmianom pod wpływam otoczenia i są to procesy wspólne dla określonych kontekstów, np. plozja lub ubezdźwięcznienie. Ponadto w dłuższych wypowiedziach niepoślednią rolę odgrywa kontekst fonetyczny, w jakim występują poszczególne dźwięki, a nawet całe wyrazy. Elementy nieakcentowane, tak w słowach, jak i w zdaniach tracą moc i wymawiane są jako słabe.
Formy mocne i słabe.
W związku z redukcją samogłosek w sylabie nieakcentowanej zazwyczaj zmieniają się one w szwa /ə/ bądź /ɪ/, albo zanikają (ulegają elizji), co zdarza się również w przypadku spółgłosek. Nie istnieje reguła zamiany samogłoski peryferyjnej na słabą, każdy przypadek jest indywidualny:
W języku angielskim powyższe różnice związane z akcentowaniem nie zachodzą tylko w sylabach w obrębie wyrazów. Również całe wyrazy w zdaniu (w mowie łączonej) nie zawsze wymawia się z jednakowym naciskiem. Istnieje grupa wyrazów, która w zdaniu jest zwykle nieakcentowana i wymawiana w sposób osłabiony, zredukowany. Są to tzw. "wyrazy funkcyjne" budujące strukturę zdania, do których należą przede wszystkim przedimki, zaimki osobowe, przyimki i czasowniki posiłkowe. Zazwyczaj używa się formy słabej (zredukowanej) takich wyrazów, jednak dla szczególnego ich podkreślenia lub na końcu zdania czy frazy (przed pauzą) pojawia się forma mocna, z pełną wymową głosek. Porównaj następujące pary zdań:
Formy słabe występują we wszystkich stylach wypowiedzi, także formalnym, jednak więcej ich można zaobserwować w stylu potocznym oraz w szybkiej mowie.
Tego typu słów wymawianych na dwa odrębne sposoby jest w języku angielskim około 50. Przykłady ze słowem "some":
Elizja.
Elizja polega na zaniku w wyrazie lub w zdaniu niektórych dźwięków i mogą to być zarówno samogłoski, jak i spółgłoski. Dzieje się tak z dwóch przyczyn. Po pierwsze szybkość mowy powoduje, że wymówienie wszystkich dźwięków powodowałoby konieczność szybkiego wymawiania trudnych sekwencji dźwięków, „łamańców” językowych. Po drugie zaś istnieją sytuacje, w których sąsiadują ze sobą wyrazy, których łączne wymówienie z zachowaniem cech jakościowych i ilościowych dźwięków jest trudne, a pełna realizacja niewiele wnosi, np. w zdaniu "Henry the Sixth’s three advisers". Oto podstawowe zasady elizji w języku angielskim:
Epenteza.
Oprócz elizji w języku angielskim pojawia się epenteza, czyli zjawisko dodania nienaturalnej głoski w celu ekonomizacji wymowy. Przykłady epentezy:
Asymilacja.
Sąsiednie dźwięki mają na siebie wpływ, najczęściej upodabniający. Zjawisko to nazywa się asymilacją. Najczęściej spotyka się ją w szybkiej mowie, jednak pewien stopień asymilacji spotyka się we wszystkich stylach mówionych.
Asymilacja wsteczna ("regressive assimilation", także "anticipatory assimilation") polega na uleganiu wpływowi następnego dźwięku po wypowiadanym. We frazie "ten baloons" wyraz "ten" będzie najprawdopodobniej brzmiał /tɛm/, ulegając następującej po /n/ spółgłosce dwuwargowej /b/. Zwrot "good night" w szybkiej mowie wypowiadany będzie /gʊnaɪt/, a nawet /gnaɪt/, co odzwierciedla spotykaną niekiedy pisownię "g’night".
Asymilacja progresywna (postępująca) polega na uleganiu przez dźwięk wpływowi poprzedniego dźwięku. I tak w wariancie Received Pronunciation zwrot "bridge score" będzie wymawiany /brɪdʒ ʃkɔː/ z uwagi na wpływ dziąsłowej wymowy końcówki wyrazu "bridge". Podobnie nazwa "Church Street" wymawiana będzie /tʃɜːtʃ ʃtriːt/.
Istnieje inna możliwość asymilacji, zwana "coalescence" – wzajemny wpływ, kiedy dwa dźwięki łączą się w jeden nowy segment. I tak w zwrocie "won’t she" /wəʊnt ʃiː/ kończące "won’t" /t/ połączy się z "she" tworząc nową jakość /tʃ/, a wymowa brzmiała będzie /wəʊntʃiː/.
Przydech.
Jeśli spółgłoski zwarte bezdźwięczne /p/, /t/ lub /k/ występują przed samogłoską akcentowaną, wymawiane są z postaspiracją, czyli przydechem. Jest to możliwe wyłącznie, kiedy przed wymienionymi spółgłoskami nie stoi /s/:
Należy pamiętać, że przydech w języku angielskim nie pojawia się tylko i wyłącznie na początku wyrazu, ale także w nagłosie sylaby w środku wyrazu, dlatego zjawisko to można spotkać również w takich słowach jak "distaste" [dɪsˈtʰeɪst] czy "return" [rɪˈtʰɜːn], ale nie w "distand" [dɪˈstɛnd] czy "respond" [rɪˈspɒnd], ponieważ w tych drugich w nagłosie sylaby występuje głoska /s/.
Plozja.
Plozja, inaczej wybuch, to dość gwałtowne uwolnienie sprężonego strumienia powietrza, potrzebne do artykulacji pewnego typu spółgłosek: /p/, /b/, /t/, /d/, /k/, /g/. Z reguły unika się kumulowania plozji, np. w języku polskim nie wymawia się dwóch pełnych "d" w wyrazie "oddać". W języku angielskim, gdy spotykają się dwie głoski zwarte (wybuchowe), pierwsza spółgłoska zwykle zastaje całkowicie pozbawiona plozji (język nie odrywa się, ale jest przytrzymywany w miejscu artykulacji), po czym bezgłośnie przechodzi do drugiej spółgłoski, by zakończyć ją wybuchem. Plozja zanika, gdy spotykają się spółgłoski obu poniżej przedstawionych grup:
Reguła ta obowiązuje również na granicy wyrazów, np. "what time" /wɒt‿taɪm/. Siła plozji jest o wiele mniejsza, kiedy po spółgłosce wybuchowej następuje sylaba nieakcentowana Różnica ta może mieć wartość fonemiczną, np. we frazie "big boy" /bɪg‿bɔɪ/ wymówienie plozji po /g/ może spowodować efekt bardzo podobny do "bigger boy" /bɪgə bɔɪ/. Obecność szwa powoduje, że artykułuje się plozję po /g/.
Plozja występuje również w wariancie nosowym i polega ona na przerzuceniu miejsca wybuchu z warg na nos. Jeśli pierwsza głoska jest ustna, a druga nosowa, plozja zawsze będzie miała charakter nosowy: "cabman" /ˈkæb‿mən/.
Oprócz wyżej wymienionych istnieje również plozja boczna, dotycząca złożenia /t/ + /l/ i /d/ + /l/, np. w wyrazie "badly". Jej realizacja jest nieco inna niż w przypadku plozji wargowej czy nosowej: strumień powietrza jest uwalniany po bokach języka, na wysokości bocznych zębów szczęki. Przy wymawianiu język nie jest odrywany od wału dziąsłowego. Plozja dotyczy obu wariantów /l/, przy "dark l" jest nieco mniej energiczna.
Głoski /t/ i /d/ są wymawiane bez wybuchu, gdy następną głoską jest spółgłoska zwarta (np. "football"), a także opcjonalnie jako ostatni dźwięk słowa czy frazy (co dotyczy też innych spółgłosek zwartych). Wówczas wyrazy typu "bat" i "bad" można rozróżnić tylko po długości samogłoski.
Ubezdźwięcznienie.
Spółgłoski w języku angielskim można podzielić na dźwięczne i bezdźwięczne. Wbrew przekonaniom wielu cudzoziemców angielskie głoski dźwięczne nie zawsze zachowują pełną dźwięczność. O ile głoski bezdźwięczne na końcu wyrazów wypowiadane są mocno i wyraźnie (mocniej niż np. w języku polskim), końcowe spółgłoski dźwięczne wypowiada się słabo i cicho. W innych kontekstach fonetycznych głoski dźwięczne również mogą tracić na swej dźwięczności.
Spółgłoski dźwięczne /b/, /d/, /g/, /v/, /dʒ/, /ð/ i /ʒ/ wymawia się całkowicie dźwięcznie tylko w kontekście udźwięczniającym, czyli jeśli graniczą z obu stron z samogłoskami lub innymi spółgłoskami dźwięcznymi – w innych przypadkach są częściowo ubezdźwięcznione. Zatem w myśl tej zasady zarówno /b/, jak i /g/ w wyrazie "big" /bɪg/ są częściowo bezdźwięczne i brzmią odpowiednio między /b/ i /p/ oraz /k/ i /g/. Jednak w przypadku wyrażenia "big animal" /bɪg ˈænɪməl/ spółgłoska /g/ znajduje się w kontekście udźwięczniającym i jest wypowiadana z pełną siłą.
Pewne grupy obcokrajowców, m.in. rodzimi użytkownicy języka polskiego, często popełniają jednak błąd odwrotny – całkowite ubezdźwięcznienie spółgłosek, które, przynajmniej częściowo, zachowują swoją dźwięczność. Dotyczy to m.in. dźwięcznych spółgłosek na końcu wyrazu (np. "bed, change, give, bridge, good, grabbed, cleaned") i w złożeniach ("drugstore, godfather"). Niemniej należy zaznaczyć, że dźwięczna spółgłoska na końcu wyrazu przejawia się przede wszystkim poprzez dłuższe wymawianie poprzedzającej samogłoski w porównaniu z samogłoską stojącą przed spółgłoską bezdźwięczną. Dźwięczność na końcu wyrazu występuje także w przypadku litery „s” pełniącej funkcję gramatyczną (np. tworzącej liczbę mnogą rzeczowników), czytanej jako /z/ po samogłosce lub dźwięcznej spółgłosce (np. "dogs, weekends, toes, Paul’s, ours").
Intonacja.
Podczas wypowiedzi naturalne jest różnicowanie tonu głosu. To różnicowanie tworzy specyficzną melodię – intonację . Intonacja może m.in. wyróżniać akcentowane słowa, pozwalać odróżnić pytania od stwierdzeń, sygnalizować koniec wypowiedzi bądź kontynuację czy ukazywać emocjonalną postawę mówcy. Dzięki odpowiedniej tonacji w krótkiej wypowiedzi można zawrzeć wiele treści, co zdaniem badacza angielskiej fonetyki Wiktora Jassema jest chętnie wykorzystywane przez niezbyt wielosłownych Anglików. I tak wypowiedź:
może znaczyć odpowiednio:
Intonacja zdań oznajmujących jest opadająca. Nieco inaczej jest w pytaniach. Intonacja wznosząca, charakterystyczna np. dla pytań w języku polskim, występuje w angielszczyźnie przede wszystkim w pytaniach o rozstrzygnięcie ("Yes/No questions"). W przypadku pytań o uzupełnienie, zwanych również szczegółowymi lub "wh-questions", intonacja na ogół opada, choć badania wykazują pewne zróżnicowania wśród Anglików w tym zakresie.
Budowa linii melodycznej zdania.
Struktura zdania (lub każdej innej wypowiedzi) pod względem intonacyjnym jest stała i składa się z następujących elementów:
Obowiązkowa jest tylko jedna część – "nucleus". Najprostsza wypowiedź składa się tylko z jądra: "Yes". "So"? "Why"? "Shit"! Jądro zdania dźwiga na sobie zmiany tonu, która to zmiana niesie większość ładunku emocjonalnego, tym samym jest najważniejszym elementem melodii intonacyjnej zdania. W przypadku zmiany linii melodycznej podział zdania ulega przegrupowaniu:
Jak już wspomniano, obowiązkowym elementem w strukturze melodycznej zdania jest jedynie jądro. W przypadku wypowiedzi silnie emfatycznej, kiedy jądrem jest pierwsza sylaba wypowiedzi, cała reszta pełni funkcję ogona:
Rodzaje melodii intonacyjnych.
Ciężar ładunku informacji zawartych w melodii intonacyjnej (ang. "pitch") bierze na siebie samogłoska w sylabie akcentowanej, zwana jądrem ("nucleus"). Rozróżnia się następujące sposoby zachowania się jądra wypowiedzi pod względem przyjmowanej melodii:
Intonacja wysoka może być długa, czyli przebiegać aż do dolnych rejestrów wypowiedzi, może być również krótka, czyli zatrzymać się w środku rejestru.
Oto melodia wypowiedzi "Yes" i różne jej znaczenia w zależności od rodzaju melodii intonacyjnej:
Intonacja opadająca.
Intonacja opadająca wysoka ("high fall") wskazuje na zakończenie komunikatu: mówiący dostarczył wiadomość i nie ma nic więcej do dodania. Nic więcej nie kryje się za tym komunikatem, mówiący nie ma zamiaru kontynuować ani nie oczekuje odpowiedzi. Intonacja opadająca jest charakterystyczna dla zdań oznajmujących i dla odpowiedzi na pytania. Ponadto występuje w tzw. "wh-questions" – pytaniach konstruowanych z użyciem zaimków pytajnych ("who, what, when, where, where, why, how"), gdyż jest ukryte w nich pewne założenie. Przykładowo pytanie: "When will the concert be held?" → "Kiedy odbędzie się koncert?" zakłada, że koncert w ogóle się kiedyś odbędzie. Intonacja wznosząca w tego typu pytaniach może pojawić się, gdy mówca prosi o powtórzenie odpowiedzi, bo nie dosłyszał lub chce się upewnić, że dobrze zrozumiał.
Intonacja opadająca będzie też użyta w poleceniach, jeśli mówiący spodziewa się, że słuchający wykona polecenie. Poza tym występuje w pytaniach rozłącznych ("question tags"), kiedy mówca jest pewny tego co mówi. Jednak w przypadku, kiedy nie jest i szuka potwierdzenia, występuje intonacja wznosząca, i w zależności od tej melodii różnie można zinterpretować intencję zdania typu: "The Browns are coming, aren’t they?" („no przecież przyjeżdżają, tak?” lub „zdaje się, że przyjeżdżają, nie mylę się?”).
Kiedy intonacja dotyczy wyrazu jednosylabowego, melodia wypowiedzi opada gwałtownie a jej zmiana następuje w dźwięcznej części sylaby: "Yes". "No". "Why?" Kiedy wypowiedź składa się z kilku sylab, melodia sylaby akcentowanej opada wysoko, a sylab następujących – nisko lub utrzymuje się na tym samym poziomie: Maybe". Yes sir". "Certainly".
Sylaby przed zgłoską akcentowaną wydają się być na niższym poziomie niż sylaba akcentowana, aczkolwiek zwykle nie są. "Where are you going"? "How much is it"?
Intonacja opadająca niska ("low fall") wyraża „prawie zakończenie”. Melodia ta różni się od intonacji opadającej wysokiej tym, że sugeruje ciąg dalszy. I tak słowo "certainly" wypowiedziane z wysokim opadaniem wskazuje brak zainteresowania ze strony mówiącego, wypowiedziane z intonacją opadającą niską daje wrażenie zniecierpliwienia lub braku zainteresowania.
Intonacja wznosząco-opadająca jest podkreśleniem tego samego, co wyraża intonacja opadająca wysoka.
Pytania typu "Why don’t you", np. "Why don’t you look for a job"? są prawdziwymi pytaniami, jeśli zadawane są z intonacją wysoką opadającą, natomiast jeśli użyta zostanie melodia wznosząco-opadająca, wtedy jest sugestią lub propozycją.
Intonacja wznosząca.
Intonacja wznosząca wysoka jest przeciwieństwem intonacji opadającej wysokiej. Sugeruje, że przekaz jest niepospolity, nawet absurdalny albo zaprzecza temu, co zostało powiedziane poprzednio. Używana jest, aby poprosić o powtórzenie tego, co zostało właśnie powiedziane, ponadto jest powszechna w pytaniach o rozstrzygnięcie ("yes-no questions"). Takie pytania nie zawierają ukrytych założeń: "Will there be a concert"? → "Czy będzie koncert?".
Jeśli akcentowana sylaba nie jest pierwszą, podniesienie tonu zaczyna się od poziomu ostatniej nieakcentowanej sylaby. Wszystkie pozostałe sylaby kontynuują proces wznoszenia się:
Intonacja wznosząca krótka może być prośbą o uwagę albo sygnałem, że mówiący oczekuje kontynuowania rozmowy. Pytanie "really"? wypowiedziane z intonacją wznoszącą wysoką w odpowiedzi na jakieś stwierdzenie, sugeruje wątpliwość albo zdziwienie w reakcji na to, co zostało powiedziane. To samo słowo wypowiedziane z intonacją wznoszącą krótką odebrane byłoby tylko jako okazanie zainteresowania.
Intonacja wznosząca może występować także w stwierdzeniach, kiedy mówca wyraża jednocześnie niepewność lub jakąś wątpliwość.
Odmianą tej melodii jest intonacja opadająco-wznosząca; jest to albo alternatywny sposób zadawania pytań o rozstrzygnięcie albo sygnalizowanie pewnej niezwykłości. Niejako łączy funkcje intonacji opadającej i wznoszącej – pozwala na stwierdzanie czegoś, a jednocześnie sugeruje, że można o tym powiedzieć coś więcej, w inny sposób zinterpretować; jest to prawda, ale niekoniecznie cała prawda.
Intonacja w amerykańskim wariancie angielszczyzny.
Intonacja w amerykańskim wariancie angielszczyzny niewiele różni się od brytyjskiej – różnice polegają na nieco innej częstości występowania i pragmatycznym wyborze danego wzorca. Przykładowo w związku z na ogół większą ekspresywnością języka ciała w pytaniu typu: "You’re going, then?" może być zastosowana intonacja opadająca, niczym w stwierdzeniach, a jednak mimika twarzy (zamiast intonacji wznoszącej) może wskazywać, że mówca oczekuje potwierdzenia. Możliwe są też odwrotne sytuacje – zastosowanie intonacji wznoszącej w odpowiedziach, stwierdzeniach, co jest raczej nietypowe dla brytyjskiego wariantu, ale bywa spotykane także w australijskim i nowozelandzkim. Przykładowo opcjonalnie może być zastosowana w zdaniu: "He went out because he was hot and wanted some fresh air".
Zakres tonalny amerykańskiego wariantu angielszczyzny w porównaniu z brytyjską jest mniejszy. W związku z tym Brytyjczykom akcent amerykański może wydawać się monotonny, a Amerykanie mogą opisywać akcent brytyjski jako bardziej śpiewny.
Wymowa a pisownia oraz porównanie wymowy wyrazów w RP i GA.
Sposób zapisu języka angielskiego nie pokrywa się ze sposobem, w jaki są wymawiane wypowiedzi w tym języku. Przysposobienie alfabetu łacińskiego powstało na potrzeby języka staroangielskiego. Język pisany nie był jednak w stanie spowalniać zmian zachodzących w wymowie ze względu na duży poziom analfabetyzmu. W XV–XVI w. w okresie języka średnioangielskiego nastąpiła wielka przesuwka samogłoskowa, która do dziś, we współczesnym języku angielskim jest głównym źródłem wielu niezgodności pisowni z wymową. Współczesna ortografia angielska nadal odzwierciedla sposób wymowy sprzed tych zmian i, zwłaszcza w wypadku samogłosek, nie uwzględnia wielu przekształceń na przestrzeni wieków. Język angielski ma zatem ortografię etymologiczną.
Od XIX–XX w. wraz z rozprzestrzenieniem się piśmienności pojawiały się tendencje do stosowania pisowni zgodnej z wymową. Zauważalne stały się szczególnie z początkiem ery cyfrowej, a zwłaszcza w krótkich wiadomościach tekstowych.
W przypadku pojedynczych słów lub pewnych grup słów zawierających określony formant występują niestandardowe różnice w ich wymowie między akcentem brytyjskim a amerykańskim. Przykładowo czasowniki i utworzone od nich rzeczowniki z przedrostkiem di– są wymawiane różnie pomiędzy tymi akcentami, a nawet w ich obrębie (/daɪ/ lub /dɪ/), np. "direct, dissect". Pewne słowa mogą być różnie wypowiadane w obrębie danego akcentu jak np. "greasy" /ˈɡɹiːsi/ lub /ˈɡɹiːzi/, (n)either zawierające głoskę /aɪ/ lub /iː/.
Przemiany głosek na przestrzeni wieków.
We współczesnym RP w porównaniu z językiem staroangielskim (OE) zaszły następujące zmiany w obrębie samogłosek:
W przypadku spółgłosek nastąpiły następujące zmiany:
W anglojęzycznym kinie przyjęło się, że w filmach fantasy używa się akcentów brytyjskich, zwłaszcza RP. Wynika to m.in. z faktu, że przedstawiając świat z czasów, kiedy ludzie żyli w chatach lub zamkach, podróżowali konno i walczyli mieczem, naturalniejsze wydaje się odwołanie do akcentów związanych z Wielką Brytanią, krajem o długiej historii, zamiast prezentować akcenty amerykańskiej angielszczyzny, która nie istniała w czasach średniowiecznych. Mimo to należy mieć na uwadze, że w rzeczywistości nikt wówczas nie posługiwał się również taką wymową, jaką zakładają współczesne brytyjskie akcenty. Amerykańska angielszczyzna jest ogólnie rzecz biorąc bardziej konserwatywna niż brytyjska, co widoczne jest m.in. w wymowie „r”, a zatem to amerykański wariant nieco bardziej przypomina średniowieczną angielszczyznę.
Różnice między wariantami angielszczyzny.
Opis cech danego wariantu angielszczyzny zakłada generalizację – istnieją pewne różnice w wymowie między osobami, o których mówi się, że posługują się np. szkocką czy amerykańską odmianą angielszczyzny. Nie można dokonywać uogólnień na podstawie mowy pojedynczych mówców. Rodzimi użytkownicy języka angielskiego nie zawsze potrafią trafnie rozpoznać odmiany angielszczyzny. Przykładowo niewielu Brytyjczyków potrafi odróżnić wariant kanadyjski od innych amerykańskich lub wariant australijski od nowozelandzkiego.
Szacuje się, że różnice w wymowie głosek w różnych akcentach języka angielskiego są odpowiedzialne za nieco ponad ¼ przypadków nieprawidłowego zrozumienia mówionego komunikatu. Za niektóre te przypadki odpowiedzialne są stałe różnice w wymowie głosek poszczególnych akcentów, ale znakomita większość związana jest z aktualnie zachodzącymi zmianami w wymowie głosek w danym akcencie. Największa grupa pomyłek związana z różnicami w akcentach dotyczy "cot-caught merger".
Jedną z najbardziej wyrazistych cech różnych akcentów języka angielskiego jest występowanie rotyzacji lub jej brak. Uogólniając, można przyjąć, że rotyczne akcenty występują w Ameryce Północnej, Irlandii i Szkocji, a nierotyczne w Anglii, Walii i w akcentach południowej półkuli. Jednak w Ameryce zdarzają się także akcenty nierotyczne (Boston, Nowy Jork), a w Anglii, Walii, Nowej Zelandii – rotyczne. Poniżej przedstawiono podstawowe różnice między wariantem RP a wersjami regionalnymi języka.
Angielszczyzna amerykańska.
Brytyjski i amerykański wariant języka angielskiego różnią się od siebie pod wieloma względami, zwłaszcza systemem samogłosek, ale w przypadku intonacji, rytmu i artykulacji spółgłosek (poza /r/ i /t/) różnice te są zasadniczo niewielkie.
Istnieją dwa główne obszary różnic między RP a General American w zakresie wymowy. Pierwsza związana jest z rotyzacją, a druga z brakiem w GA samogłoski /ɒ/.
W odmianie amerykańskiej nie używa się dyftongów /ɪə/, /eə/, /ʊə/ ani długiej samogłoski /ɜː/, które odpowiadają połączeniu samogłoski i /r/, np. "beard" /bɪrd/, "fare" /fɛr/, "dour" /dʊr/. Ma to związek z rotycznością tych akcentów – GA jest akcentem rotycznym, a RP nierotycznym, gdzie /r/ występuje zasadniczo tylko w pozycji przed samogłoskami. Sama spółgłoska /r/ może w wymowie amerykańskiej być wymawiana w alternatywny dla RP sposób, z czubkiem języka cofniętym jeszcze dalej w głąb jamy ustnej (//).
W kontekstach, gdzie w RP używane jest akcentowane /ɜː/ i nieakcentowane /ə/ w związku z niewymawianiem /r/, w GA występują samogłoski wykazujące rotyczność, odpowiednio /ɝ/ i /ɚ/. Porównaj: RP: bird /bɜːd/, early /ˈɜːli /, journey /ˈdʒɜːni/ /, later / ˈleɪtə/, solar /ˈsəʊlə/; w GA odpowiednio: /bɝd/, /ˈɝːli/, /ˈdʒɝni/, /ˈleɪt̬ɚ/, /ˈsoʊlɚ/. Natomiast w kontekstach, gdzie w RP używane są dyftongi centrujące w związku z niewymawianiem /r/, w GA wymawia się [ɹ] po samogłosce, np. "here" /hɪə/ w RP, ale /hɪɹ/ w GA.
Drugim obszarem zasadniczych różnic jest to, że w odmianie amerykańskiej nie ma samogłoski /ɒ/. Najczęściej jego odpowiednikiem jest /ɑː/, np. "cod", "bottle", "spot", "pocket". Jednak pewien podzbiór wymienia /ɒ/ na /ɔː/, np. "across", "gone", "often", "orange", "porridge". Co więcej, coraz większa liczba osób posługująca się GA oraz większość używających odmiany kanadyjskej łączy /ɔː/ i /ɑː/, dla nich takie wyrazy jak "cod", "calm" i "cause" będą miały taką samą samogłoskę /ɑː/ ("cot–caught merger").
Inną zasadniczą różnicą jest występowanie w odmianie amerykańskiej /æ/ tam, gdzie Brytyjczycy wymawiają /ɑː/, i tak słowa "after", "plant" będą w RP wymawiane /ˈɑːftə/, /plɑːnt/ a w amerykańskim angielskim /ˈæftɚ/, /plænt/. Ta zmiana zwykle odbywa się w odpowiednim kontekście fonetycznym, a mianowicie, gdy następuje po niej bezdźwięczna spółgłoska szczelinowa lub też spółgłoska nosową, po której następuje inna spółgłoska.
Spółgłoskę /l/ w odmianie amerykańskiej wymawia się jako "ciemne l" () we wszystkich pozycjach. Nie ma "jasnego l" jak w RP, gdzie występuje ono w pozycji przed samogłoskami.
W amerykańskim wariancie spółgłoski /t/ i /d/ w pewnych kontekstach fonetycznych brzmią jak brytyjskie odpowiedniki, w innych zaś, zwłaszcza w mowie o normalnym, szybkim tempie, stają się samogłoskami uderzeniowymi, są wymawiane poprzez szybkie pojedyncze przesunięcie języka po wale dziąsłowym – jako głoska zbliżona do // oznaczana też jako /t̬/ ("flap"). Taka spółgłoska uderzeniowa występuje w amerykańskim angielskim w następujących sytuacjach:
Tego typu uderzeniowa spółgłoska może występować także w pozycji przed sylabotwórczym "l", np. "beetle, little", "middle, model". Poza tym spółgłoski /t/ i /d/ mają tendencję, by zanikać całkowicie po spółgłoskach nosowych /m/, /n/, /ŋ/, np. "twenty" , "wanted, dentist, understand" (wymawiane niczym "unnerstann"). 
W pewnych kontekstach, gdzie w brytyjskim wariancie występuje /juː/, w amerykańskim na ogół zanika /j/, pozostawiając samo /uː/ (yod-dropping). Ma to miejsce w następujących sytuacjach:
W amerykańskich akcentach istnieje również zjawisko zwane "Northern Cities Shift" (przesuwka miast północnych), aczkolwiek nie ogranicza się ono do tych terenów. Dotyczy ono krótkich samogłosek, przede wszystkim /æ/, które staje się bliższe /ɛ/, /ɛə/, a nawet /e/, /eə/.
Angielszczyzna kanadyjska.
Różnice zależą od położenia geograficznego, pochodzenia i przynależności do klasy społecznej. Bliskość USA powoduje, że Kanadyjczycy otwarci są na wzorce i nowinki amerykańskie, choć istnieją również tendencje do zachowania maksymalnej możliwej odrębności. Kanadyjskie cechy wymowy zaczerpnięte z wymowy amerykańskiej to:
Wpływy brytyjskie w wymowie przejawiają się w następujący sposób:
Angielszczyzna australijska.
Istnieją trzy rodzaje akcentu australijskiego: "broad", "general" i "cultivated". "Broad" to kontinuum akcentów lokalnych, "cultivated" przypomina akcenty brytyjskie i jest ich naśladownictwem, wreszcie "general" to wariant pośredni między obydwoma wersjami i jest najczęściej używany. Akcent "broad" ma tendencje przesuwania samogłosek do pozycji frontowej, w stronę /i/, /e/ i /æ/, podczas gdy pozostałe akcenty preferują wymowę tylną.
Podstawą uznania australijskiej wymowy za odrębny system jest system samogłoskowy, a szczególnie sposób, w jaki realizuje się dyftongi. System spółgłoskowy zbliżony jest do RP z niewielkimi odstępstwami.
Angielszczyzna południowoafrykańska.
Istnieje kontinuum akcentów. Na jednym biegunie są potomkowie brytyjskich emigrantów, których akcenty są zbliżone do BBC English, na drugim zaś akcenty klasy robotniczej, często o pochodzeniu afrykanerskim. Między nimi istnieje wiele akcentów, coraz częściej słyszalnych w radio i telewizji. Oto najważniejsze cechy wymowy południowoafrykanskiej:
Angielszczyzna karaibska.
System samogłoskowy angielszczyzny karaibskiej odbiega od wymowy RP czy wariantów amerykańskich. System samogłoskowy jest bardzo ograniczony (patrz diagram), w użyciu jest tylko 12 fonemów w miejsce dwudziestu w RP:
Efektem takiego systemu jest fakt, że wiele wyrazów brzmi homofonicznie z innymi w porównaniu z angielszczyzną brytyjską lub amerykańską. Zatem "den" oznaczać może "den" lub "then", /rat/ oznacza "rot" lub "rat".
Angielszczyzna irlandzka.
Istnieje kilka cech odróżniających angielszczyznę irlandzką od standardu RP, dotyczących długości samogłosek, zaokrąglenia warg itp.:
Angielszczyzna indyjska.
Angielska wymowa w Indiach z przyczyn historycznych pozostawała pod wpływem Received Pronunciation i jest zróżnicowana pod względem terytorialnym. 
Spółgłoski.
Oto podstawowe różnice między standardową odmianą indyjską a RP:
Angielszczyzna szkocka.
Istnieje kilka znaczących różnic odróżniających angielski mówiony w Szkocji od RP, przy czym nie ma jednorodnego szkockiego akcentu i zmiany mogą się różnić lokalnie. Oto największe różnice w stosunku do RP:
Angielszczyzna walijska.
Wymowę walijską cechują następujące zjawiska:

</doc>
<doc id="4001886" url="https://pl.wikipedia.org/wiki?curid=4001886" title="Wojna włosko-abisyńska 1894-1896">
Wojna włosko-abisyńska 1894-1896



</doc>
<doc id="4001888" url="https://pl.wikipedia.org/wiki?curid=4001888" title="Lithocarpus chiungchungensis">
Lithocarpus chiungchungensis

Lithocarpus chiungchungensis Chun &amp; P.C.Tam – gatunek roślin z rodziny bukowatych ("Fagaceae" Dumort.). Występuje naturalnie w południowych Chinach – na wyspie Hajnan. 
Biologia i ekologia.
Rośnie w wiecznie zielonych lasach. Występuje na wysokości około 800 m n.p.m. Kwitnie w lipcu, natomiast owoce dojrzewają od października do listopada.

</doc>
<doc id="4001889" url="https://pl.wikipedia.org/wiki?curid=4001889" title="Frankfurter Verlagsanstalt">
Frankfurter Verlagsanstalt

Frankfurter Verlagsanstalt – niemieckie wydawnictwo literackie, założone w 1987 roku, którego dyrektorem od 1994 roku jest Joachim Unseld. Wcześniej istniały dwa wydawnictwa o takiej samej nazwie.
Historia.
1920–1938.
W 1920 roku swoją działalność rozpoczęło wydawnictwo „Frankfurter Verlags-Anstalt AG”. Działało we Frankfurcie nad Menem (przy ulicy Grüneburgweg 98) i w Berlinie. Wydawnictwo zajmowało się głównie publikacją książek z dziedziny architektury, urbanistyki i rzemiosła artystycznego. W latach 1921–1936 wydano „Städel-Jahrbuch” Instytutu Sztuki „Städel” we Frankfurcie. W 1938 roku na mocy ustaw norymberskich wydawnictwo zostało zlikwidowane.
1951–1953: Kogon i Andersch.
W 1951 roku powstało drugie wydawnictwo Frankfurter Verlagsanstalt, założone przez Eugena Kogona i Alfreda Anderscha. W zasadzie składało się ono na początku z połączonych zasobów sztokholmskiego wydawnictwa emigracyjnego Neuer Verlag. W ramach Zeszytów Frankfurckich ("Frankfurter Hefte") wydawanych przez Kogona ukazały się m.in. dzieła Liona Feuchtwangera i Heinricha Manna. Przede wszystkim publikowano książki młodych pisarzy niemieckiej literatury powojennej. W ramach prowadzonej przez Anderscha specjalnej serii Abendstudio wydano serię książek Studio Frankfurt z pierwszymi publikacjami Ingeborg Bachmann (w 1953 roku ukazał się jej pierwszy tomik poezji "Die gestundete Zeit"), Heinricha Bölla, Arno Schmidta i . Po wydaniu tuzina książek z tej serii z powodu braku funduszy publikację wstrzymano. Wkrótce potem wydawnictwo zakończyło swoją działalność.
1987–1994: Schöffling i Löffler.
30 stycznia 1987 roku po raz trzeci założono wydawnictwo pod nazwą „Frankfurter Verlagsanstalt GmbH”. Założycielami byli Ida i Klaus Schöffling. Wydawnictwo publikowało przede wszystkim ambitne, literackie dzieła takich pisarzy jak Eva Demski, Reinhard Kaiser, Jan Koneffke, Klaus Modick, Jochen Schimmang, Burkhard Spinnen, Ror Wolf, Valery Larbaud i Sylvia Plath. W 1994 roku pojawiło się znów zagrożenie zlikwidowania wydawnictwa. Henner Löffler, cichy wspólnik i sponsor wydawnictwa w obliczu zagrożenia poniesienia strat bez konsultacji z autorami zmienił charakter spółki, co wywołało skandal. 8 listopada 1992 roku autorzy zgodnie rozwiązali współpracę z wydawnictwem. Oto wspólne oświadczenie autorów:
„30 października 1992 roku wydawnictwo Frankfurter Verlagsanstalt zostało ku zaskoczeniu nam autorom całkowicie przejęte przez jednego ze wspólników i dyrektora przedsiębiorstwa. Dyplomowany kupiec Henner Löffler jest od tej pory jedynym właścicielem wydawnictwa i jedyną osobą odpowiedzialną za pracę wydawnictwa. Z Klausem Schöfflingiem, Idą Schöffling i Ulrichem Sonnenbergiem odeszli wszyscy, którzy w ostatnich pięciu latach przyczynili się do tego, jak wyglądało Frankfurter Verlagsanstalt i co znaczyło dla nas autorów. A wydawnictwo było dla nas miejscem, gdzie panowała intelektualna i ludzka atmosfera, która zachęcała w szczególny sposób każdego z nas do literackiej pracy. To owocowało powstawaniem dzieł o wysokiej wartości merytorycznej, które wydawnictwo kompetentnie i z zaangażowaniem prezentowało. Poprzednie wydawnictwo Frankfurter Verlagsanstalt było literackim wydawnictwem, z którego nie chcielibyśmy rezygnować. W obliczu tego, czym było wydawnictwo Frankfurter Verlagsanstalt nie widzimy żadnej możliwości współpracy z całkowicie zmienionym, nowym zarządem wydawnictwa. Oświadczamy zatem jednogłośnie, że nie będziemy publikować naszych dzieł w wydawnictwie FVA-Frankfurter Verlagsanstalt-Henner Löffler GmbH istniejącym w obecnej formie.”
22 lutego 1993 roku Löffler poinformował o sprzedaży wydawnictwa FVA zuryskiemu wydawnictwu "Haffmans Verlag". Wydawnictwo Haffmans prowadziło dalej sprzedaż, lecz nie wydawało żadnych nowych książek.
Od 1994: Joachim Unseld.
1 października 1994 roku wydawnictwo FVA przejął Joachim Unseld. Unseld po poróżnieniu się kilka lat wcześniej ze swym ojcem Siegfriedem Unseldem, wydawcą Suhrkamp, którego miał być pierwotnie następcą rozpoczął bez pisarzy i z niewielkimi prawami tworzenie FVA od nowa. Pierwszy program wydawniczy ukazał z okazji Frankfurckich Targów Książki w 1995 roku i zawierał on zbiór opowiadań "Stadt mit Häusern" debiutanta Ernst-Wilhelma Händlera oraz sześciotomowe dzieło Rora Wolfa. Od tamtej pory Unseld konsekwentnie wydawał literacki program wydawniczy. Od 1996 roku zamiast wydawania wiosennego programu zaczęto się skupiać na opublikowaniu jednej książki – "Frühjahrsbuch". Pierwszą "Frühjahrsbuch" była powieść "Die Zinkwanne" autorstwa Margaret Mazzantini. W 1997 roku ukazały się debiutanckie książki, takie jak powieść „Das Blütenstaubzimme” autorstwa Zoë Jenny, która do dzisiaj została sprzedana w ponad 500.000 egzemplarzach i przetłumaczona na 27 języków. Następnie ukazały się również wyróżnione nagrodami pierwsze powieści Christopha Petersa (»Stadt, Land, Fluß«, 1999), Marion Poschmann (»Baden bei Gewitter«, 2002), Nory Bossong (»Gegend«,2006), Thomas von Steinäcker (»Wallner beginnt zu fliegen«, 2007), także aktualne debiuty Julii Wolf (»Alles ist jetzt«, 2015), Sandry Weihs (»Das grenzenlose Und«, 2016). W 2011 roku za powieść „Mein sanfter Zwilling” autorstwa Nino Haratischwili wydawnictwo FVA otrzymało nagrodę „Hotlist-Preis für das beste Buch des Jahres eines Independent-Verlags”. W 2015 roku Haratischwili otrzymała literacką nagrodę BDI za liczącą 1280 stron powieść „Das achte Leben.Für Brilka”. W 2016 roku Ulla Lenze za „Die endlose Stadt” otrzymała również tę nagrodę. FVA wydał cały dorobek twórczości Bodo Kirchhoffa, który w 2016 roku otrzymał renomowaną nagrodę „Deutschen Buchpreis für den besten Roman des Jahres 2016” za „Widerfahrnis”. Wydawnictwo FVA przykuło szczególnie uwagę poprzez zmianę twórców. Jonathan Meese, Thomas Ruff, Karin Kneffel i na końcu Neo Rauch przeprowadzili zmianę kompletnego literackiego programu wydawnictwa FVA.
Priorytety i autorzy.
Nowe FVA pod kierownictwem Unselda było małym, ale niezależnym finansowo wydawnictwem. Unseld:
„Jesienią 1995 roku przedstawiliśmy nasz pierwszy program. Od tego czasu zobowiązaliśmy się publikować niewielką ilość książek nowych, wybitnych pisarzy. Publikujemy książki o wysokiej wartości literackiej zdecydowanych, młodych pisarzy”.
Według Unselda dzieło literackie powinno poruszać czytelnika, powinno poruszać tematy realnego życia.
Do pisarzy współpracujących z wydawnictwem zaliczali się i zaliczają:
Alfred Andersch, Armando, Juan Bas, Mario Bellatin, Claire Beyer, Elisabeth Bishop, Silvio Blatter, Thilo Bock, Britta Boerdner, Nora Bossong, Geneviève Brisac, Elisabeth Bronfen, Hans Christoph Buch, Lasza Bugadze, Marc Buhl, Anthony Burgess, Javier Calvo, Mathieu Carrière, Ruth Cerha, Paule Constant, Laurence Cossé, Anthony Cronin, Antonio Delfini, Eva Demski, Nicolas Dickner, Marc Dugain, Lucía Etxebarria, Stuart Evers, , Andrew Field, Mario Fortunato, Margaux Fragoso, Christian Frascella, Vilma Fuentes, Anna Galkina, Tristan Garcia, Dagoberto Gilb, Victoria Glendinning, Dieter M. Gräf, Bettina Gundermann, Günter Hack, Dorothée Haeseling, Joachim Hammann, Ernst-Wilhelm Händler, Nino Haratischwili, Selina Hastings, Christa Hein, Peter Henning, Kai Hensel, Klaus Hensel, Ted Hughes, Marc Höpfner, Zoë Jenny, Marcus Jensen, Marielouise Jurreit, Reinhard Kaiser, Otto Kallscheuer, Stephan Kaluza. Fee Katrin Kanzler, Matthias Karow, Tanja Kinkel, Bodo Kirchhoff, Olivia Kleinknecht, Jan Koneffke, Anna Korzaia-Samadaschwili, Menis Koumandareas, Chris Kraus, Sabine Kray, Rita Kuczynski, Helmut Kuhn, Heike Kühn, Shirin Kumm, Thomas Kunst, Nestan Kwinikadze, Pavel Lembersky, Ulla Lenze, José Lezama Lima, , Gert Loschütz, Marcel Maas, Luigi Malerba, Elsemarie Maletzke, Giorgio Manganelli, Otto Marchi, Mariello Marianelli, Thomas Martini, Julijana Matanovic, Margaret Mazzantini, Nikola Anne Mehlhorn, Tamta Melaszwili, Maka Mikeladze, Klaus Modick, Quim Monzó, Besnik Mustafaj, Alfred Neven DuMont, Nigel Nicolson, Klaus Nonnenmann, Guðmundur Óskarsson, Sergi Pàmies, Fernando del Paso, Christoph Peters, Richard Pietraß, Sylvia Plath, Marion Poschmann, Minka Pradelski, Angela Praesent, Jacques Presser, Yann Queffélec, Maya Rasker, Jörg Reckmann, Ana Maria del Rio, Isaac Rosa, Jochen Schimmang, Arno Schmidt, David Schönherr, Roberto Schopflocher, Annette Seemann, Steven Sherrill, Corinna T. Sievers, Isabel-Clara Simó, Hannah Simon, Edith Sitwell, Stefanie Sourlier, Volker Spierling, Burkhard Spinnen, Thomas von Steinaecker, Anne Stevenson, Thomas Strittmatter, Lawrence Sutin, Livia Veneziani Svevo, Géza Szőcs, Eka Tchilawa, Emma Tennant, David Thomson, Ekaterine Togonidze, Jean-Philippe Toussaint, David Trueba, Pablo Tusset, Ángela Vallvey, Guntram Vesper, Michael Wallner, Sandra Weihs, Thomas Weiss, , Julia Wolf, , Leonard Woolf, Peter Zingler i Marcia Zuckermann.

</doc>
<doc id="4001890" url="https://pl.wikipedia.org/wiki?curid=4001890" title="Hans Merkle">
Hans Merkle

Hans Merkle (ur. 1 czerwca 1918 w Karlsruhe, zm. 10 maja 1993 w Großburgwedel) – niemiecki trener piłkarski.
Kariera.
Merkle karierę rozpoczął w 1958 roku jako trener zespołu SSV Reutlingen 05, grającego w Oberlidze. Prowadził go do 1961 roku, a następnie w latach 1963–1964 trenował Kickers Offenbach z Regionalligi. W 1964 roku objął stanowisko szkoleniowca szwajcarskiego klubu BSC Young Boys. W sezonie 1964/1965 wywalczył z nim wicemistrzostwo Szwajcarii. Young Boys prowadził do 1968 roku.
W tym samym roku Merkle został trenerem niemieckiego 1. FC Köln, występującego w rozgrywkach Bundesligi. Zadebiutował w niej 17 sierpnia 1968 w wygranym 2:1 meczu z Kickers Offenbach. W sezonie 1969/1970 doprowadził klub do finału Pucharu Niemiec, w którym został jednak pokonany przez Kickers Offenbach. Trenerem 1. FC Köln Merkle był przez dwa sezony. Potem nie prowadził już żadnego klubu.

</doc>
<doc id="4001894" url="https://pl.wikipedia.org/wiki?curid=4001894" title="Centrum Unijnych Projektów Transportowych">
Centrum Unijnych Projektów Transportowych

Centrum Unijnych Projektów Transportowych (CUPT) – państwowa jednostka budżetowa podległa ministrowi właściwemu ds. transportu – zarządzająca funduszami pochodzącymi z Unii Europejskiej, przeznaczonymi na wspieranie inwestycji infrastrukturalnych w obszarze transportu drogowego, kolejowego, lotniczego, miejskiego, morskiego, śródlądowego, intermodalnego oraz bezpieczeństwa ruchu drogowego.
Opis.
CUPT działa na mocy zarządzenia z dnia 29 marca 2007 r. o utworzeniu CUPT, która określa zakres zadań, organy nadzoru, zasady tworzenia rocznych planów działania oraz sprawozdawczości z ich realizacji. Dyrektora CUPT powołuje i odwołuje minister właściwy do spraw infrastruktury i budownictwa.
Działania.
Do zadań CUPT należą

</doc>
<doc id="4001896" url="https://pl.wikipedia.org/wiki?curid=4001896" title="Mirosław Kirow">
Mirosław Kirow

Mirosław Stefanow Kirow (bułg. Мирослав Стефанов Киров ;ur. 23 maja 1991 roku) – bułgarski zapaśnik walczący w stylu wolnym. Zajął piąte miejsce na mistrzostwach świata w 2015. Wicemistrz Europy w 2021 i trzeci w 2014. Czternasty na igrzyskach europejskich w 2015 i trzynasty w 2019. Piętnasty na igrzyskach wojskowych w 2019. Siódmy w Pucharze Świata w 2013. Trzeci na MŚ juniorów w 2011 roku. Zawodnik National Sports Academy "Vasil Levski" w Sofii.

</doc>
<doc id="4001897" url="https://pl.wikipedia.org/wiki?curid=4001897" title="Carl Hanser Verlag">
Carl Hanser Verlag

Carl Hanser Verlag GmbH &amp; Co. KG – niemieckie wydawnictwo założone w 1928 roku w Monachium przez Carla Hansera, jest jednym z niewielu istniejących wydawnictw niemieckich średniej wielkości, które są w posiadaniu rodziny założycieli.
Historia.
Jeśli chodzi o działalność wydawnictwa, od początku zajmowało się ono publikowaniem książek z zakresu beletrystyki i literatury fachowej. W latach 1933–1946 wstrzymano wydawanie beletrystki. Udział w publikowaniu czasopisma "Betriebstechnik" i włączenie go w 1933 roku do wydawnictwa, dało podwaliny wydawnictwu specjalistycznemu. Wydawanie czasopism fachowych, których dziś jest 21, jest obok literatury i książek specjalistycznych ważnym elementem działalności wydawnictwa.
Założyciel w 1976 roku przestał aktywnie kierować wydawnictwem, umarł w 1985 roku. Od 1996 dyrektorem wydawnictwa był Wolfgang Beisler, jeden z wnuków Carla Hansera. zarządzał wydawnictwem do 2013 roku, po nim .
W 1961 roku wydawnictwo Carl Hanser było jednym z 11 udziałowców-założycieli (dtv), w 1954 roku było jednym z twórców serii książek "Książki dziewiętnastu" ("Die Bücher der Neunzehn"). Wspólne przedsięwzięcie wydawnictw zostało założone w 1993 w Cincinnati w stanie Ohio pod nazwą "Hanser, Gardner Publikacje, SA" (Hanser Gardner Publications, Inc.). W tym samym roku wydawnictwo rozszerzyło swoją działalność o literaturę dziecięcą i młodzieżową. W 1995 roku wydawnictwo Hanser przejęło wydawnictwa: i . Od 1999 roku ukazywały się książki dla dzieci i młodzieży Hansera pod nazwą "Seria Hansera" (Reihe Hanser) oraz jako książeczki kieszonkowe w niemieckim wydawnictwie kieszonkowym dtv. Carl Hanser było wydawnictwem, które wcześnie zajęło się wydawaniem audiobooków, w 1993 roku wydawnictwo było współzałożycielem Wydawnictwa Audiobooków (DHV – ).
W 2010 roku wydawnictwo było jednym z niewielu w Niemczech, które nie należało do żadnego większego koncernu. W siedzibie w Monachium i Lipsku było zatrudnionych około 200 osób, obrót wynosił około 50 milionów euro. Spółkami zależnymi wydawnictwa są (stan – 2010) wydawnictwo Paul Zsolnay z Wiednia, nabyte w 1996 roku, wydawnictwo Deuticke, nabyte w 2004, wydawnictwo Nagel &amp; Kimche z Zurychu, przejęte w 1999 roku, wydawnictwo Sanssouci oraz Hanser Publikacje (Cincinnati/USA). Wydawnictwo posiada również udziały w DHV i dtv. Od listopada 2010 roku do Grupy-Hanser należą również: Heinrich Publikationen GmbH z siedzibą w Gilching koło Monachium, wydawnictwo, zajmujące się publikacją czasopism fachowych o tematyce technicznej, mające czytelników głównie w przemyśle wytwórczym oraz w takich dziedzinach jak: budowa maszyn, obróbka metalu, elektrotechnika, logistyka wewnątrzzakładowa i gospodarka energetyczna.
W 2011 powstała zależna firma Hanser Berlin, która rozpoczęła działalność w 2012 roku wraz z programem jesiennym. Lektor była początkowo prezesem przedsiębiorstwa. W 2013 roku zrezygnowała ze stanowiska, po niej kierownictwo nad Hanser Berlin przejął .
Według badania rynku wydawniczego przeprowadzonego w 2010 roku przez magazyn Cicero wydawnictwo Hanser z takimi autorami jak Herta Müller, , i David Grossman było najważniejszym wydawnictwem dla niemieckiej literatury w 2010 roku. Literatura dziecięca i młodzieżowa wydawana u Hansera była dziełem kilku znaczących autorów, takich np. jak , John Green, , , i . W 2012 podczas Frankfurckich Targów Książki ("Frankfurter Buchmesse") wydawnictwo za swoją działalność otrzymało nagrodę Virenschleuder (""). Wydawnictwo Fachowe Hanser (Hanser Fachbuch) zajmuje się publikacją fachowych i popularnonaukowych książek z zakresu m.in.: tematyki związanej z komputerami, z zakresu techniki, gospodarki. Jeśli chodzi o tematykę komputerową wydawane są m.in. publikacje na temat programowania, rozwoju Software, zarządzania IT, marketingu online, których adresatem są eksperci i zwykli użytkownicy. W ramach Hanser Update autorzy książek związanych z komputerami piszą blog, zamieszczają tam newsy i fachowe artykuły na temat IT.
Wydawnictwo Hanser ma aktualnie ponad 3400 dostępnych tytułów. W części fachowej eksportuje się za granicę jedną czwartą książek i czasopism. Wydawnictwo zostało sześciokrotnie wybrane przez czytelników czasopisma branżowego wydawnictwem roku.

</doc>
<doc id="4001898" url="https://pl.wikipedia.org/wiki?curid=4001898" title="Rudolf Schlott">
Rudolf Schlott

Rudolf Schlott (ur. 18 stycznia 1927 w Karlsruhe, zm. 4 listopada 2014 w Haan) – niemiecki trener piłkarski.
Kariera.
W latach 1967–1972 Schlott był asystentem Hennesa Weisweilera w Borussii Mönchengladbach. W 1972 roku samodzielnie objął stanowisko trenera 1. FC Köln, występującego w rozgrywkach Bundesligi. Zadebiutował w niej 16 września 1972 w przegranym 1:3 meczu z VfB Stuttgart. W sezonie 1972/1973 doprowadził klub do finału Pucharu Niemiec, w którym został jednak pokonany przez Borussię Mönchengladbach. W tamtym sezonie wraz z zespołem wywalczył też wicemistrzostwo Niemiec. Trenerem 1. FC Köln Schlott był do września 1973. Potem prowadził jeszcze DJK Gütersloh z 2. Bundesligi i był to jego ostatni klub w karierze.

</doc>
<doc id="4001906" url="https://pl.wikipedia.org/wiki?curid=4001906" title="SC FEDIT">
SC FEDIT

FEDIT Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub FEDIT został założony w Rzymie latem 1957 roku po nawiązaniu współpracy pomiędzy konsorcjum agrarnego "Federconsorzi" oraz producentem napojów bezalkoholowych "Chinotto Neri", którego zespół Società Sportiva Chinotto Neri akurat zdobył awans do Serie C. W sezonie 1957/58 startował w Serie C, zajmując 10.miejsce. W następnym sezonie liga została podzielona na grupę północną i południową. Po zakończeniu sezonu 1958/59, w którym zajął wysokie trzecie miejsce w grupie B klub został rozwiązany.
W roku 1959 na bazie klubu został utworzony nowy klub Tevere Roma.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Motovelodromo Appio w Rzymie, który może pomieścić 10000 widzów.

</doc>
<doc id="4001912" url="https://pl.wikipedia.org/wiki?curid=4001912" title="Dimityr Kumczew">
Dimityr Kumczew

Dimityr Angełow Kumczew (bułg. Димитър Ангелов Кумчев; ur. 20 kwietnia 1980) – bułgarski zapaśnik walczący w stylu wolnym. Olimpijczyk z Rio de Janeiro 2016, gdzie zajął osiemnaste miejsce w kategorii 125 kg.
Dwunasty na mistrzostwach świata w 2011. Brązowy medalista mistrzostw Europy w 2010. Piętnasty na igrzyskach europejskich w 2015. Szósty w Pucharze Świata w 2012. Trzeci w ME juniorów w 2000 roku.

</doc>
<doc id="4001917" url="https://pl.wikipedia.org/wiki?curid=4001917" title="31 Lyncis">
31 Lyncis

31 Lyncis ("Alsciaukat", "31 Lyn") – gwiazda w gwiazdozbiorze Rysia. Jest odległa od Słońca o około 382 lata świetlne.
Nazwa.
Gwiazda ta ma tradycyjną nazwę Alsciaukat, która wywodzi się od arabskiego , co oznacza „cierń”. Inna nazwa, Mabsuthat, pochodzi od , „wyciągnięta (łapa)”. Jako gwiazda zmienna ma też oznaczenie BN Lyncis. Międzynarodowa Unia Astronomiczna w 2017 roku formalnie zatwierdziła użycie nazwy Alsciaukat dla określenia tej gwiazdy.
Charakterystyka.
Fizycznie jest to gwiazda bardzo podobna do alfa Lyncis. 31 Lyncis to olbrzym należący do typu widmowego K7. Jego temperatura to około 3930 K, niższa od temperatury fotosfery Słońca. Jest on 740 razy jaśniejszy i ma promień równy około 75 promieni Słońca. Masa tej gwiazdy to około dwóch mas Słońca. Ma ona około 1,4 miliarda lat i około 300 milionów lat temu w jej jądrze ustały reakcje syntezy wodoru w hel. Nieznaczna zmienność tej gwiazdy (0,05) wskazuje, że przeszła już ona także etap syntezy helu w węgiel, ma nieaktywne jądro i zaczęła zmieniać się w mirydę.

</doc>
<doc id="4001924" url="https://pl.wikipedia.org/wiki?curid=4001924" title="Historia Poznania 1815-1848">
Historia Poznania 1815-1848



</doc>
<doc id="4001925" url="https://pl.wikipedia.org/wiki?curid=4001925" title="Historia Poznania 966-1034">
Historia Poznania 966-1034



</doc>
<doc id="4001926" url="https://pl.wikipedia.org/wiki?curid=4001926" title="Historia Poznania 1034-1253">
Historia Poznania 1034-1253



</doc>
<doc id="4001927" url="https://pl.wikipedia.org/wiki?curid=4001927" title="Historia Poznania 1253-1320">
Historia Poznania 1253-1320



</doc>
<doc id="4001928" url="https://pl.wikipedia.org/wiki?curid=4001928" title="Historia Poznania 1320-1500">
Historia Poznania 1320-1500



</doc>
<doc id="4001929" url="https://pl.wikipedia.org/wiki?curid=4001929" title="Historia Poznania 1500-1650">
Historia Poznania 1500-1650



</doc>
<doc id="4001930" url="https://pl.wikipedia.org/wiki?curid=4001930" title="Historia Poznania 1650-1768">
Historia Poznania 1650-1768



</doc>
<doc id="4001931" url="https://pl.wikipedia.org/wiki?curid=4001931" title="Historia Poznania 1768-1793">
Historia Poznania 1768-1793



</doc>
<doc id="4001932" url="https://pl.wikipedia.org/wiki?curid=4001932" title="Historia Poznania 1806-1815">
Historia Poznania 1806-1815



</doc>
<doc id="4001933" url="https://pl.wikipedia.org/wiki?curid=4001933" title="Historia Poznania 1919-1939">
Historia Poznania 1919-1939



</doc>
<doc id="4001935" url="https://pl.wikipedia.org/wiki?curid=4001935" title="Dragomir Stojczew">
Dragomir Stojczew

Dragomir Władew Stojczew (bułg. Драгомир Стойчев; ur. 9 maja 1983) – bułgarski zapaśnik walczący w stylu wolnym. Zajął trzynaste miejsce na mistrzostwach Europy w 2009. Szesnasty na igrzyskach Europejskich w 2015. Brązowy medalista akademickich MŚ w 2008 i 2010. Trzynasty w Pucharze Świata w 2013 roku.

</doc>
<doc id="4001943" url="https://pl.wikipedia.org/wiki?curid=4001943" title="Piotr Mierecki">
Piotr Mierecki

Piotr Stefan Mierecki (ur. 8 grudnia 1959 w Gorzowie Wlkp.) – polski działacz opozycyjny w PRL, po 1989 urzędnik w MSW i MSWiA.
Życiorys.
Jest absolwentem I Liceum Ogólnokształcącego im. Tadeusza Kościuszki w Gorzowie Wielkopolskim, od 1978 studiował historię na Uniwersytecie im. Adama Mickiewicza w Poznaniu. W 1979 został jednym z sygnatariuszy deklaracji założycielskiej Ruchu Młodej Polski, następnie był działaczem poznańskiego środowiska RMP. W 1980 angażował się w tworzenie struktur Niezależnego Zrzeszenia Studentów, ostatecznie został jednak działaczem powstałego w październiku 1980 Związku Akademickiego "Pro Patria". Po ogłoszeniu stanu wojennego ukrywał się do lata 1982. W 1983 ukończył studia, od 1984 pracował w bibliotece Instytutu Zachodniego w Poznaniu. Od 1985 związany był z grupą tzw. "Plebanii", w 1988 należał do założycieli Wielkopolskiego Klubu Politycznego "Ład i Wolność", w którym został skarbnikiem.
W 1989 został członkiem Zjednoczenia Chrześcijańsko-Narodowego, w latach 1990-1992 pracował w Fundacji "Pomoc Młodym"'. Od 1992 był urzędnikiem MSW (następnie MSWiA), w latach 1992-1997 w Gabinecie Ministra Spraw Wewnętrznych, w latach 1997-1998 był Naczelnikiem Wydziału Współpracy Międzynarodowej, w latach 1998-2002 Dyrektorem Departamentu Integracji Europejskiej i Współpracy Międzynarodowej, następnie Radcą Generalnym w tym departamencie, dyrektorem, później zastępcą dyrektora Departamentu Polityki Migracyjnej.
W 2009 został odznaczony Krzyżem Kawalerskim Orderu Odrodzenia Polski, a w 2020 Krzyżem Wolności i Solidarności.

</doc>
<doc id="4001944" url="https://pl.wikipedia.org/wiki?curid=4001944" title="5 złotych 1930 Sztandar">
5 złotych 1930 Sztandar

5 złotych 1930 Sztandar – okolicznościowa moneta pięciozłotowa, bita w srebrze, wprowadzona do obiegu 29 listopada 1930 r., rozporządzeniem Ministra Skarbu z dnia 14 listopada 1930 r. (), wycofana z obiegu 30 września 1934 r. ().
W niektórych opracowaniach z początku XXI w. jako data wprowadzenia do obiegu pięciozłotówki podawany był 29 grudnia 1930 r, jednak w późniejszych tego samego autora – 29 listopada 1930 r.
Moneta upamiętniała 100-lecie powstania listopadowego.
Awers.
W centralnym punkcie umieszczono godło – orła w koronie, dwie cyfry „5" po obu stronach orła, poniżej napis „ZŁOTYCH”, a na dole rok „1930".
Rewers.
Na tej stronie monety umieszczono sztandar z drzewcem zakończonym głowicą w formie orzełka, na płacie sztandaru napis „HONOR i OJCZYZNA”, poniżej napis „1830 1930 W SETNĄ ROCZNICĘ POWSTANIA”, na samym dole, po obu stronach drzewca, inicjały projektanta WJ, a z lewej strony u dołu herb Kościesza – znak Mennicy Państwowej.
Rant.
Na rancie umieszczono wklęsły napis:
(pol. dobro Rzeczypospolitej najwyższym prawem).
Nakład.
Pięciozłotówkę wybito w srebrze próby 750, na krążku o średnicy 33 mm, masie 18 gramów, według projektu Wojciecha Jastrzębowskiego, w mennicy w Warszawie, w nakładzie sztuk.
Opis.
Była to pierwsza moneta okolicznościowa wprowadzona do obiegu w II Rzeczypospolitej.
Pięciozłotówka bito według ustroju monetarnego wprowadzonego Rozporządzeniem Prezydenta Rzeczypospolitej Polskiej z dnia 5 listopada 1927 r. ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Projekt rewersu monety był wynikiem zamkniętego konkursu ogłoszonego we wrześniu 1930 r. Początkowo, po rozstrzygnięciu konkursu, rozpoczęto bicie monety stemplem głębokim, jednak ze względu na liczne problemy techniczne proces przerwano i opracowano stemple płytkie, którymi dokończono emisję. Pierwsze monety, te bite stemplem głębokim, są dzisiaj jednymi z najrzadszych monet II Rzeczypospolitej. Cechą charakterystyczną rysunku rewersu wybitego stemplem głębokim są cieńsze kreseczki przy obrzeżu monety, z jedną z kreseczek wypadającą dokładnie w środku korony orzełka będącego głowicą sztandaru. Nakład tej odmiany szacowany jest na około 1000 sztuk. W przeszłości, w niektórych katalogach, pisano o liczbie 200 sztuk.
Parametry monety są identyczne z parametrami "pięciozłotówki wzór 1928".
Stopień rzadkości odmian przedstawiono w tabeli:
Wersje próbne.
W katalogach podana jest informacja o próbnych wersjach monety wybitych:
Istnieją wersje lustrzane dla obydwu odmian, tzn. bitej zarówno stemplem głębokim (nieznana liczba sztuk) oraz płytkim (200 sztuk).

</doc>
<doc id="4001946" url="https://pl.wikipedia.org/wiki?curid=4001946" title="Mihal Turtulli">
Mihal Turtulli

Mihal Turtulli też jako: Michael Tourtoulis (ur. 1856 w Korczy, zm. 3 stycznia 1935 w Aleksandrii) – albański działacz niepodległościowy i lekarz, w 1914 minister edukacji Albanii.
Życiorys.
Był synem kupca Kostandina Andre Gozhdaxhiu. Urodził się w Korczy, ale w dzieciństwie wraz z rodziną przeniósł się do Egiptu. Ukończył naukę w szkole średniej prowadzonej przez Francuzów w Aleksandrii, a następnie studiował medycynę w Atenach i w Paryżu, specjalizując się w okulistyce. Studia medyczne ukończył w 1881 i rozpoczął pracę jako lekarz patolog. W latach 1885-1912 pracował w szpitalu w Kairze, prowadząc badania naukowe nad problemami zdrowotnymi miejscowej ludności. W tym czasie działał w organizacji Bashkimi, skupiającej diasporę albańską w Kairze.
Po ogłoszeniu niepodległości przez Albanię powrócił do ojczyzny. W lutym 1914 znalazł się w składzie delegacji albańskiej, która udała się do Neuwiedu, aby ofiarować koronę Albanii Wilhelmowi von Wiedowi. W tym samym roku objął kierownictwo nad resortem edukacji. Po wybuchu I wojny światowej opuścił Albanię wraz z Wiedem i osiadł w Lozannie. Tam wspólnie z grupą albańskich działaczy narodowych (Hilmi Këlcyra, Pandeli Cale) w latach 1915–1919 wydawał pismo "Albanie". W 1917 organizował kampanię zbierania funduszy w Stanach Zjednoczonych, które miały wesprzeć działania dyplomatyczne na korzyść Albanii.
Po zakończeniu wojny powrócił do Albanii i podjął współpracę z pro-włoskim rządem w Durrësie. Jako jego przedstawiciel wziął udział w Konferencji Pokojowej w Paryżu, występując aktywnie przeciwko obecności wojsk włoskich w Albanii. W 1920 wszedł w skład Rady Naczelnej, nominalnie najwyższej władzy w Albanii, jako przedstawiciel wspólnoty prawosławnej (zasiadał w niej do grudnia 1920). Był wśród założycieli Instytutu Kyriasa, działającego w Tiranie jako szkoła dla dziewcząt kształcąca w języku albańskim. W 1923 działał w Partii Liberalnej (Partia Liberale). 22 grudnia 1924 wyjechał z kraju, najpierw do Wiednia, potem do Lozanny. Na emigracji związał się z opozycyjną wobec rządów Ahmeda Zogu organizacją Komitet Narodowo-Rewolucyjny KONARE. Skazany przez Sąd Okręgowy w Tiranie in absentia na 101 lat więzienia za zdradę stanu, w 1927 został amnestionowany i na krótko powrócił do kraju. W tym czasie swoje zbiory biblioteczne przekazał bibliotece w Korczy. Ostatnie lata życia spędził w Egipcie, gdzie zmarł.

</doc>
<doc id="4001947" url="https://pl.wikipedia.org/wiki?curid=4001947" title="N Velorum">
N Velorum

N Velorum ("N Vel") – gwiazda w gwiazdozbiorze Żagla. Jest odległa od Słońca o około 239 lat świetlnych.
Charakterystyka.
N Velorum to olbrzym należący do typu widmowego K. Jego temperatura to około 4045 K, niższa od temperatury fotosfery Słońca. Jest on 642 razy jaśniejszy i ma promień równy około 52 promieni Słońca. Masa tej gwiazdy to około 3,5 masy Słońca. Wykazuje ona pewną zmienność, jej obserwowana wielkość gwiazdowa waha się od 3,10 do 3,16. W gwieździe mogą zaczynać się reakcje syntezy helu w węgiel lub ma już ona węglowe, nieaktywne jądro.

</doc>
<doc id="4001957" url="https://pl.wikipedia.org/wiki?curid=4001957" title="S.T.E.F.E.R. Roma">
S.T.E.F.E.R. Roma

S.T.E.F.E.R. Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub S.T.E.F.E.R. Roma został założony w Rzymie w 1945 roku. Skrót z włoskiego "Società delle Tramvie E Ferrovie Elettriche di Roma" oznacza Zakład Tramwajów i Kolei Elektrycznych w Rzymie. W sezonie 1945/46 zwyciężył najpierw w grupie B "Prima Divisione laziale", a potem w finałowej grupie regionalnej i zdobył awans do Serie C. W dwóch kolejnych sezonach kwalifikował się na piątej pozycji w grupie, ale w 1948 został oddelegowany do Promozione, a w 1951 do "Prima Divisione laziale". Po roku wrócił do "Promozione" i potem przez 20 lat bez przerw występował w niej. W sezonie 1971/72 zwyciężył w grupie A "Promozione laziale" i awansował do Serie D, ale po dwóch sezonach spadł z powrotem do "Promozione laziale". W 1976 zakład zmienił nazwę i od 1977 klub nazywał się A.CO.TRA.L. Roma. po zakończeniu sezonu 1979/80, w którym zajął spadkowe 14.miejsce w grupie A "Promozione laziale", został oddelegowany do Serie D. W sezonie 1972/1973 zajął 17.miejsce w grupie F i spadł do Promozione. W sezonie 1977/78 został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Stadio Flaminio w Rzymie, który może pomieścić 42000 widzów.

</doc>
<doc id="4001959" url="https://pl.wikipedia.org/wiki?curid=4001959" title="Franciszek Tyczkowski">
Franciszek Tyczkowski

Franciszek Tyczkowski (ur. 10 października 1893 w Meriden, zm. 25 stycznia 1982 w Nowym Jorku) – polski duchowny rzymskokatolicki, proboszcz Wojska Polskiego, kawaler Orderu Virtuti Militari.
Życiorys.
Urodził się 10 października 1893 w amerykańskim mieście Meriden, w rodzinie Józefa i Kazimiery – emigrantów, pochodzących z ziemi suwalskiej, przybyłych do Stanów Zjednoczonych w 1885. Początkowo uczył się w polskiej szkole parafialnej, po czym wyjechał do Polski i kształcił się w Gimnazjum w Suwałkach, które ukończył w 1911. Podjął naukę w Seminarium Duchownym w Sejnach. Z uwagi na wybuch I wojny światowej dokończył studia w Seminarium Duchownym w Wilnie. 25 lutego 1917 otrzymał sakrament święceń kapłańskich. Początkowo pracował jako wikariusz w kościele św. Ducha w Wilnie, następnie w parafii św. Rafała w Wilnie. W 1918 podjął studia na Wydziale Teologicznym Uniwersytetu Warszawskiego.
W 1919 na własną prośbę został kapelanem w pułku piechoty w Kownie. Wiosną 1919 został kapelanem 1 pułku piechoty Legionów, wraz z którym brał udział w wojnie polsko-bolszewickiej. Został zdemobilizowany ze służby wojskowej w 1921 i awansowany na stopień kapelana (kapitan) rezerwy ze starszeństwem z dniem 1 czerwca 1919. Dzięki jego staraniom 1 listopada 1922 marszałek Józef Piłsudski wręczył żołnierzom 1 pułku piechoty Legionów nowy sztandar, ufundowany przez Stowarzyszenie Polskie z Meriden.
Od początku 1921 kontynuował studia w zakresie Pisma Świętego i asyrologii na UW, następnie prowadzone w Instytucie Biblijnym w Rzymie, które ukończył z tytułem magistra. W 1926 został asystentem na Wydziale Teologicznym Uniwersytetu Stefana Batorego w Wilnie. Jednocześnie został mianowany rektorem tamtejszego kościoła św. Michała oraz prefektem w Szkole Przemysłowo-Handlowej i w gimnazjum prywatnym. Udzielał się w pracy społecznej w Kamionce, gdzie po jego staraniach i nadzorze zbudowano drewniany kościół św. Teresy od Dzieciątka Jezus (1926–1930). Był instruktorem i kapelanem Związku Harcerstwa Polskiego na obszarze Wileńszczyźnie.
Jako kapelan rezerwy został powołany do służby czynnej, a 18 lutego 1939 przemianowany na kapelana służby stałej ze starszeństwem z 1 sierpnia 1935 i 1. lokatą w duchowieństwie wojskowym wyznania rzymsko-katolickiego. Na stopień starszego kapelana został awansowany ze starszeństwem z 19 marca 1939 i 8. lokatą w duchowieństwie wojskowym wyznania rzymsko-katolickiego. Służył w Komendzie Miasta Wilno. 24 sierpnia 1939 objął obowiązki szefa służby duszpasterskiej w Kwaterze Głównej 1 Dywizji Piechoty Legionów. Na tym stanowisku wziął udział w kampanii wrześniowej.
W połowie września 1939, odłączony od jednostki kierował się w stronę wschodnią, znalazł się w rejonie Lwowa. Po agresji ZSRR na Polskę z 17 września 1939 został wzięty do niewoli przez Sowietów koło Buska. Wraz z innymi jeńcami był przetrzymywany kolejno w zamku w Złoczowie, w Podwołoczyska, w Szepietówce, skąd trafił do obozu w Starobielsku. W czasie świąt Bożego Narodzenia 1939 wraz z innymi duchownymi został wywieziony z tego obozu, po czym był osadzony przez ok. sześć miesięcy na Łubiance w Moskwie (w tym czasie na wiosnę 1940 oficerowie polscy, przetrzymywani w obozie starobielskim i innych, byli mordowani w ramach zbrodni katyńskiej). Od czerwca 1940 był osadzony w moskiewskich Butyrkach, a w sierpniu 1940 został przewieziony do obozu jenieckiego NKWD w Griazowcu. 25 sierpnia 1941 odprawił tam mszę św., w której uczestniczył przybyły gen. Władysław Anders i wówczas publicznie wystawiony został obraz Matki Bożej Katyńskiej. Po zawarciu układu Sikorski-Majski, we wrześniu 1941 wraz z innymi osadzonymi trafił do miejsc formowania Polskich Sił Zbrojnych w ZSRR w Tockoje, gdzie został szefem służby duszpasterskiej w randze dziekana 6 Dywizji Piechoty. Wraz z tą jednostką opuścił ZSRR, przeszedł szlak przez Bliski Wschód, a następnie w strukturze 2 Korpusu Polskiego Polskich Sił Zbrojnych uczestniczył w kampanii włoskiej, w tym w bitwie o Monte Cassino w maju 1944. Został awansowany na stopień podpułkownika (proboszcz). Po wojnie do połowy 1946 pełnił stanowisko kapelana obozu repatriacyjnego w Cervinara.
Następnie po niespełna pół wieku czas powrócił do Stanów Zjednoczonych. Był wikariuszem przy kościele św. Łucji w Nowym Jorku od lipca 1946, wkrótce potem został proboszczem parafii św. Jadwigi w Floral Park, pozostając na tym stanowisku przez sześć lat (1946–1951), później był kapelanem sióstr św. Franciszka w latach 1952–1962, a następnie od 8 sierpnia 1962 proboszczem nowojorskiej parafii św. Walentego na Bronksie, po czym w 1968 przeszedł na emeryturę. Nadal pozostawał aktywny na polu kapłańskim oraz społecznym. Był działaczem charytatywnym, członkiem Ligi Katolickiej, został historycznie pierwszym naczelnym kapelanem Stowarzyszenia Polskich Kombatantów w Stanach Zjednoczonych. Wydał publikację pt. "Wspomnienia z pierwszej i drugiej wojny światowej w Polsce" (1972). Udzielał się jako tłumacz w kontaktach polsko-brytyjskich.
Zmarł 25 stycznia 1982. Został pochowany w grobowcu rodzinnym na cmentarzu św. Stanisława w Meriden.
Swoje zbiory przekazał na rzecz Biblioteki im. Wróblewskich. W 1981 został powołany fundusz ks. Franciszka Tyczkowskiego. 12 listopada 2015 w Muzeum Dziedzictwa Kościelnego w Wilnie otwarto wystawę pod tytułem „Gabinet Kolekcjonera”, stanowiącą zbiory po ks. Tyczkowskim.

</doc>
<doc id="4001970" url="https://pl.wikipedia.org/wiki?curid=4001970" title="Placówka Straży Granicznej w Łupkowie">
Placówka Straży Granicznej w Łupkowie

Placówka Straży Granicznej w Łupkowie – nieistniejąca obecnie graniczna jednostka organizacyjna Straży Granicznej realizująca zadania w ochronie granicy państwowej z Republiką Słowacką.
Formowanie i zmiany organizacyjne.
Placówka Straży Granicznej w Łupkowie (PSG SG w Łupkowie) z siedzibą w miejscowości Nowy Łupków, została utworzona 24 sierpnia 2005 roku w strukturach Karpackiego Oddziału Straży Granicznej, z przemianowania Granicznej Placówki Kontrolnej Straży Granicznej w Łupkowie (GPK SG w Łupkowie).
W związku z reorganizacją Karpackiego Oddziału Straży Granicznej, związaną z realizacją przez Straż Graniczną nowych zadań, po włączeniu Polski do strefy Schengen (zniesienie kontroli granicznej i odstąpienie od konieczności fizycznej ochrony granicy państwowej), obszar działania uległ przesunięciu w głąb kraju, Placówka Straży Granicznej w Łupkowie 15 stycznia 2008 roku została rozformowania.

</doc>
<doc id="4001973" url="https://pl.wikipedia.org/wiki?curid=4001973" title="Dylan.pl">
Dylan.pl

dylan.pl – założona 27 grudnia 2014 roku polska grupa muzyczna grająca utwory Boba Dylana we własnych aranżacjach (unplugged). Podstawę polskich wersji stanowią przekłady piosenek laureata Literackiej Nagrody Nobla 2016, dokonane przez Filipa Łobodzińskiego. W 2017 roku ukazała się płyta „Niepotrzebna pogodynka, żeby znać kierunek wiatru” (wyd. Agora).
Skład grupy.
W nagrywaniu płyty udział wzięli również:
Tłumaczenia utworów Boba Dylana.
Równolegle z działalnością grupy pojawiło się wydawnictwo „Bob Dylan: Duszny kraj”. czyli 132 utwory z lat 1962–2012 w wyborze, przekładzie, z komentarzami i posłowiem Filipa Łobodzińskiego. Zbiór wydało Biuro Literackie.
"Niepotrzebna pogodynka, żeby znać kierunek wiatru".
Jako tytuł płyty posłużył fragment utworu „Tęskny jazz o podziemiu” (org. Subterranean Homesick Blues). Na płytę składa się 29 piosenek, podzielonych na dwa krążki CD. Pierwszy („Oj tam, stara”) zawiera 14 piosenek. Drugi („A mimo to był sam”) 15 piosenek. Album wyprodukował Jacek Wąsowski.
Muzyka i słowa: Bob Dylan (oprócz A8, B3, i B6 słowa: Bob Dylan – Jacques Levy). Słowa polskie: Filip Łobodziński (oprócz B7: Filip Łobodziński – Carlos Marrodan Casas).
Płyta A "Oj tam, stara"
Płyta B "A mimo to był sam"
Do utworów z albumu nakręcono trzy wideoklipy:
2017: "Tęskny jazz o podziemiu" – reż. Michał Adaszewski
2018: "Czasy nadchodzą nowe" – reż. Roman Przylipiak
2018: "Jest mi miłość" – prod. i reż. Endlessspace/Dylan.pl

</doc>
<doc id="4001974" url="https://pl.wikipedia.org/wiki?curid=4001974" title="Pi Herculis">
Pi Herculis

Pi Herculis ("π Her") – gwiazda w gwiazdozbiorze Herkulesa (wielkość gwiazdowa 3,18), odległa o 377 lat świetlnych od Słońca.
Charakterystyka.
Pi Herculis to jasny olbrzym należący do typu widmowego K3. Obliczony na podstawie wielkości obserwowanej i odległości promień tej gwiazdy to 72 promienie Słońca, ale bezpośredni pomiar rozmiaru kątowego daje wynik 55 (w świetle widzialnym) do 66 promieni Słońca (w podczerwieni). Przyczyna tej rozbieżności nie jest znana, przypuszczalnie wiąże się z błędami w uwzględnieniu emisji w podczerwieni. Masa gwiazdy jest 4,5 raza większa niż masa Słońca. Gwiazda rozpoczęła życie na ciągu głównym około 140 milionów lat temu, jako błękitna przedstawicielka typu widmowego B5. Wykazuje pewną zmienność prędkości radialnej o okresie 613 dni, która może wiązać się z obecnością niewidocznego towarzysza, brązowego karła o masie co najmniej 27 odległego o 3 au, powolnym obrotem ukazującym plamy, bądź nieradialnymi pulsacjami gwiazdy. Z tych trzech możliwości pulsacje są uznawane za najbardziej prawdopodobną przyczynę zmienności.

</doc>
<doc id="4001976" url="https://pl.wikipedia.org/wiki?curid=4001976" title="Herbert Neumann">
Herbert Neumann

Herbert Neumann (ur. 14 listopada 1953 w Kolonii) – niemiecki piłkarz występujący na pozycji pomocnika, a także trener.
Kariera piłkarska.
Kariera klubowa.
Neumann karierę rozpoczynał w 1972 roku w zespole 1. FC Köln, grającym w Bundeslidze. Zadebiutował w niej 23 września 1972 w zremisowanym 1:1 meczu z MSV Duisburg. W sezonie 1972/1973 wraz z klubem wywalczył wicemistrzostwo Niemiec. 1 września 1973 w przegranym 1:2 pojedynku z VfB Stuttgart strzelił swojego pierwszego gola w Bundeslidze. W kolejnych latach wraz z zespołem zdobył mistrzostwo Niemiec (1978) oraz dwa razy Puchar Niemiec (1977, 1978). Graczem 1. FC Köln był przez 8 sezonów.
W 1980 roku Neumann przeszedł do włoskiego Udinese Calcio. W Serie A zadebiutował 14 września 1980 w przegranym 0:4 spotkaniu z Interem Mediolan. W Udinese spędził sezon 1980/1981, a następnym sezonie był zawodnikiem Bologny. W 1982 roku wrócił do 1. FC Köln i w sezonie 1982/1983 zdobył z nim Puchar Niemiec. W 1983 roku odszedł do greckiego Olympiakosu, gdzie spędził sezon 1983/1984.
Następnie w latach 1984–1989 Neumann występował w szwajcarskim drugoligowym FC Chiasso i tam zakończył karierę.
Kariera reprezentacyjna.
W reprezentacji RFN Neumann wystąpił jeden raz, 22 lutego 1978 w wygranym 2:1 towarzyskim meczu z Anglią.
Kariera trenerska.
Neumann karierę rozpoczął w szwajcarskim drugoligowym FC Chiasso, gdzie w latach 1986–1989 był grającym trenerem. Następnie prowadził także drugoligowy FC Zürich, a w 1992 roku został szkoleniowcem holenderskiego SBV Vitesse. W Eredivisie zadebiutował 16 sierpnia 1992 w zremisowanym 1:1 meczu z FC Volendam. Trenerem Vitesse był przez trzy sezony.
Następnie Neumann trenował belgijski RSC Anderlecht, z którym zdobył Superpuchar Belgii. Od października 1995 prowadził turecki İstanbulspor, ale po sezonie 1995/1996 odszedł z klubu. W kolejnych latach pracował już tylko Holandii, trenując zespoły Eredivisie – NAC Breda, Vitesse oraz VVV Venlo.

</doc>
<doc id="4001983" url="https://pl.wikipedia.org/wiki?curid=4001983" title="Alysha Clark">
Alysha Clark

 
Alysha Angelica Clark (ur. 7 lipca 1987 w Denver) – amerykańska koszykarka występująca na pozycji niskiej skrzydłowej, posiadająca także izraelskie obywatelstwo, obecnie zawodniczka Lyon BF, a w okresie letnim Washington Mystics w WNBA.
29 maja 2017 została zawodniczką zespołu CCC Polkowice.
1 lutego 2021 została zawodniczką Washington Mystics.

</doc>
<doc id="4001984" url="https://pl.wikipedia.org/wiki?curid=4001984" title="Vigili del Fuoco Roma">
Vigili del Fuoco Roma

Vigili del Fuoco Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub Vigili del Fuoco Roma został założony w Rzymie w 1939 roku i prezentował 1.korpus strażacki. W sezonie 1940/41 zwyciężył najpierw w grupie A "Prima Divisione laziale", a potem był drugim w finale grupy promocyjnej i zdobył awans do Serie C. W sezonie 1941/42 zajął 9.miejsce w grupie G, a w następnym uplasował się na piątej pozycji w grupie L. W sezonie 1943/44 zajął 6.miejsce w "Campionato romano", ale potem sprzedał miejsce ligowe dla Italia Libera Roma i został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Komunalnym w Rzymie, który może pomieścić 250 widzów.

</doc>
<doc id="4001985" url="https://pl.wikipedia.org/wiki?curid=4001985" title="Przemysław Rosiak">
Przemysław Rosiak

Przemysław Rosiak (ur. 4 lipca 1986 w Elblągu) – polski piłkarz ręczny, lewy rozgrywający, od 2010 zawodnik MMTS-u Kwidzyn.
Wychowanek Truso Elbląg, następnie zawodnik SMS-u Gdańsk. W 2005 przeszedł do Vive Kielce. Występował jednak przede wszystkim w drugiej drużynie kieleckiego klubu. W sezonie 2006/2007 był najlepszym strzelcem Vive II Kielce w I lidze – w 20 meczach zdobył 110 bramek. W latach 2007–2009 przebywał na wypożyczeniu w Miedzi Legnica. W czerwcu 2009 został zawodnikiem Chrobrego Głogów, z którego odszedł w listopadzie tego samego roku. Sezon 2009/2010 dokończył w Miedzi Legnica. W 2010 przeszedł do MMTS-u Kwidzyn, z którym w sezonach 2010/2011 i 2012/2013 zajął 3. miejsce w Superlidze. W sezonie 2016/2017, w którym zdobył 22 bramki, otrzymał 21 dwuminutowych kar i 12 żółtych kartek, został wybrany najlepszym obrońcą Superligi.

</doc>
<doc id="4001986" url="https://pl.wikipedia.org/wiki?curid=4001986" title="Ni Puppis">
Ni Puppis

Ni Puppis ("ν Pup") – gwiazda w gwiazdozbiorze Rufy, znajdująca się w odległości około 371 lat świetlnych od Słońca.
Charakterystyka.
Jest to błękitny olbrzym należący do typu widmowego B8, 1340 razy jaśniejszy od Słońca, o 5 razy większej masie i 8,5 raza większym promieniu. Gwiazda ma około 95 milionów lat i zapewne zakończyła etap syntezy wodoru w hel dopiero kilka tysięcy lat temu. Rozpoczęła życie jako błękitna gwiazda ciągu głównego, jako przedstawicielka nieco gorętszego typu B2, za kilka milionów lat stanie się czerwonym olbrzymem. Obraca się szybko wokół osi, jak wiele gwiazd tego typu, wykonując pełny obrót w czasie poniżej 1,7 doby. Może przejawiać nieznaczną zmienność (kilka setnych magnitudo) w okresie 6,5 dnia.

</doc>
<doc id="4001987" url="https://pl.wikipedia.org/wiki?curid=4001987" title="Graniczna Placówka Kontrolna Piwniczna">
Graniczna Placówka Kontrolna Piwniczna

Graniczna Placówka Kontrolna Piwniczna – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio przejściu granicznym na granicy państwowej z Czechosłowacją.
Graniczna Placówka Kontrolna Straży Granicznej w Piwnicznej-Zdroju – nieistniejąca obecnie graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Czechosłowacją/Republiką Słowacką.
Formowanie i zmiany organizacyjne.
Graniczne Przejście Kontrolne Piwniczna, z siedzibą w miejscowości Piwniczna-Zdrój, została utworzona w 1970 roku na bazie przejścia małego ruchu granicznego Piwniczna-Mníšek nad Popradom – otwarto odrębne od Strażnicy WOP w Piwnicznej, drogowe przejście graniczne czynne całodobowo. Początkowo podlegało pod Ministerstwo Spraw Wewnętrznych, ponieważ w zakres kompetencji MSW przekazany był cały proces kontroli ruchu granicznego oraz ochrona GPK. Wycofano się z tego rozwiązania w końcu 1971 roku, ponieważ od 1 października 1971 roku WOP został podporządkowany pod względem operacyjnym pod MSW (pod względem gospodarczym – od 1 stycznia 1972 roku). Do WOP powrócił też cały pion kontroli ruchu granicznego wraz z przejściami granicznymi. Przywrócono jednolity system ochrony granicy państwa. GPK Piwniczna została włączona w struktury dowódcy 3. Karpackiej Brygady WOP, w Nowym Sączu, następnie od 1976 roku Karpackiej Brygady WOP i tak funkcjonowała do 15 maja 1991 roku.
Straż Graniczna:
15 maja 1991 roku po rozwiązaniu Wojsk Ochrony Pogranicza, 16 maja 1991 roku graniczna placówka kontrolna przejęta została przez Karpacki Oddział Straży Granicznej i przyjęła nazwę Graniczna Placówka Kontrolna Straży Granicznej w Piwnicznej-Zdroju (GPK SG w Piwnicznej-Zdroju). 
W ramach reorganizacji struktur Straży Granicznej związanej z przygotowaniem Polski do wstąpienia, do Unii Europejskiej i przystąpieniem do Traktatu z Schengen. Podczas restrukturyzacji wprowadzono kompleksową ochronę granicy już na najniższym szczeblu organizacyjnym tj. strażnica i graniczna placówka kontrolna. Wprowadzona całościowa ochrona granicy zniosła podział na graniczne jednostki organizacyjne ochraniające tylko tzw. „zieloną granicę” i prowadzące tylko kontrole ruchu granicznego. W wyniku tego 2 stycznia 2003 roku GPK SG w Piwnicznej-Zdroju przejęła wraz z obsadą etatową pod ochronę odcinek graniczny, po rozformowanej Strażnicy SG w Piwnicznej-Zdroju
Jako Graniczna Placówka Kontrolna Straży Granicznej w Piwnicznej-Zdroju funkcjonowała do 23 sierpnia 2005 roku i 24 sierpnia 2005 roku, Ustawą z 22 kwietnia 2005 roku O zmianie ustawy o Straży Granicznej..., została przekształcona na Placówkę Straży Granicznej w Piwnicznej-Zdroju (PSG w Piwnicznej-Zdroju) w strukturach Karpackiego Oddziału Straży Granicznej
Ochrona granicy.
Straż Graniczna:
2 stycznia 2003 roku GPK SG w Piwnicznej-Zdroju przejęła pod ochronę odcinek granicy państwowej po rozwiązanej Strażnicy SG w Piwnicznej-Zdroju.

</doc>
<doc id="4001991" url="https://pl.wikipedia.org/wiki?curid=4001991" title="Most kolejowy w Nowym Sączu">
Most kolejowy w Nowym Sączu

Most kolejowy w Nowym Sączu – most kolejowy przez rzekę Dunajec na trasie linii kolejowej nr 104.
Historia.
Stary most o stalowej konstrukcji kratownicowej pochodził z 1884 roku, z czasów budowy Galicyjskiej Kolei Transwersalnej. 18 stycznia 1945 roku most został wysadzony przez wycofujące się z Nowego Sącza wojska niemieckie. Odbudowany w 1947 roku. Regularny ruch pasażerski na linii został zawieszony w 2004 roku, a towarowy w 2000 roku.

</doc>
<doc id="4001993" url="https://pl.wikipedia.org/wiki?curid=4001993" title="Reiner Hollmann">
Reiner Hollmann

Reiner Hollmann (ur. 30 września 1949 w Walsum) – niemiecki piłkarz, występował na pozycji obrońcy, trener piłkarski.
Kariera piłkarska.
Kariera klubowa.
Hollmann karierę rozpoczynał w Eintrachcie Duisburg. W 1970 roku przeszedł do Rot-Weiß Oberhausen, grającego w Bundeslidze. Zadebiutował w niej 12 września 1970 w zremisowanym 3:3 meczu z Rot-Weiss Essen, a 1 września 1971 w zremisowanym 1:1 pojedynku z Bayernem Monachium strzelił swojego pierwszego gola w Bundeslidze. Graczem Rot-Weiß Oberhausen był przez trzy sezony.
W 1973 roku Hollmann odszedł do Eintrachtu Brunszwik, także występującego w Bundeslidze. W sezonie 1979/1980 spadł z nim do 2. Bundesligi, jednak w kolejnym awansował z powrotem do Bundesligi. W Eintrachcie grał do końca sezonu 1983/1984. Następnie przez trzy sezony występował w Rot-Weiß Lüdenscheid z Oberligi, po czym zakończył karierę.
Kariera reprezentacyjna.
W 1972 roku Hollmann został powołany do olimpijskiej reprezentacji RFN na letnie igrzyska. Zagrał na nich w trzech meczach, a drużyna odpadła z turnieju po drugiej rundzie.
Kariera trenerska.
Hollmann karierę rozpoczął jako trener zespołu MTV Gifhorn z Oberligi. Następnie był asystentem trenera 1. FC Kaiserslautern, a w 1992 roku został szkoleniowcem klubu FC Carl Zeiss Jena z 2. Bundesligi, który prowadził w sezonie 1992/1993.
W 1993 roku Hollmann objął stanowisko trenera tureckiego Galatasaray SK. W sezonie 1993/1994 zdobył z nim mistrzostw Turcji, a także dotarł do ćwierćfinału Ligi Mistrzów. W 1994 roku wrócił do Niemiec, gdzie w sezonie 1994/1995 trenował 1. FC Saarbrücken z 2. Bundesligi. W kolejnych latach prowadził zespoły Al-Ahly Kair, FC Carl Zeiss Jena, Al-Hilal Rijad, Al-Nasr Dubaj, Al Kuwait Kaifan, Nadi asz-Szab, Ash-Shabab Dubaj, Al-Wahda Abu Zabi, Al-Nasr Dubaj, Al- Wakra SC oraz Zamalek, który był jego ostatnim klubem w karierze.

</doc>
<doc id="4001994" url="https://pl.wikipedia.org/wiki?curid=4001994" title="Kościół św. Katarzyny w Radzikach Dużych">
Kościół św. Katarzyny w Radzikach Dużych

Kościół świętej Katarzyny – rzymskokatolicki kościół parafialny należący do dekanatu rypińskiego diecezji płockiej.
Jest to świątynia wzniesiona na przełomie XIV i XV wieku. W latach: 1887, 1906 i 1955 r. została całkowicie odrestaurowana. Znajduje się na niewielkim wzniesieniu w centrum miejscowości. Budowla jest murowana i wybudowana z cegły w wątku gotyckim z dodatkiem kamieni polnych umieszczonych na podmurówce. Świątynia jest salowa i zbudowana na planie prostokąta, posiada zakrystię po stronie północnej i kruchtę po stronie południowej. Wnętrze nakrywa płaski strop. Szczyty zostały mocno przebudowane w 1887 roku w stylu neogotyckim.
Ołtarz główny powstał na przełomie XIX i XX wieku. W jego środkowej części znajduje się obraz Matki Boskiej z Dzieciątkiem wykonany na początku XVII wieku. Do wyposażenia świątyni należą również chrzcielnica z 1776 roku, trzy feretrony oraz krucyfiks w stylu gotyckim.

</doc>
<doc id="4001999" url="https://pl.wikipedia.org/wiki?curid=4001999" title="Nephilinae">
Nephilinae



</doc>
<doc id="4002003" url="https://pl.wikipedia.org/wiki?curid=4002003" title="Krążowniki torpedowe typu Peyk">
Krążowniki torpedowe typu Peyk

Krążowniki torpedowe typu "Peyk (Peyk-i Şevket)" – typ dwóch tureckich krążowników torpedowych z początku XX wieku, zbudowanych w niemieckiej stoczni Krupp Germaniawerft, wodowanych w 1906 roku. Służyły w marynarce Imperium Osmańskiego od 1907 roku, a następnie po modernizacji, w marynarce Republiki Turcji do końca II wojny światowej. Brały aktywny udział w wojnach bałkańskich i I wojnie światowej. W publikacjach typ ten bywa też określany jako "Berk I Satvet".
Budowa.
Oba okręty zostały zamówione dla floty Imperium Osmańskiego w stoczni Krupp Germania w Kilonii 18 stycznia 1903 roku (numery stoczniowe 126 i 127). Ich zamówienie miało być rekompensatą za znaczne obniżenie kosztu modernizacji stojącego od 1900 roku w stoczni Kruppa starego pancernika barbetowego „Asar-i Tevfik”. Mimo to, cena za krążowniki torpedowe również okazała się bardzo niska, a Krupp po kilkuletnich negocjacjach przystał na dyktowane mu niekorzystne warunki z uwagi na chęć uzyskania dużego zamówienia na artylerię ze strony armii tureckiej, do czego ostatecznie doszło w 1904 roku.
Oficjalnie stępkę pod budowę obu jednostek położono dopiero w lutym 1906 roku, a wodowano je już 15 listopada i 1 grudnia tego roku. Po próbach morskich, przybyły do Stambułu 13 listopada 1907 roku. Okręty otrzymały nazwy: „Peyk-i Şevket” i „Berk-i Satvet”, w 1924 roku skrócone do „Peyk” i „Berk”.
Opis i konstrukcja.
Jednostki typu "Peyk" klasyfikowane są w Turcji jako krążowniki torpedowe (tur. "torpido-kruvazör"), aczkolwiek w literaturze anglojęzycznej są określane jako kanonierki torpedowe (należy zauważyć, że w marynarce osmańskiej wyróżniano osobno klasę kanonierek torpedowych – tur. "torpido gambot", chociaż starsze kanonierki torpedowe typu "Peleng-i Derya" były podobnej wielkości).
Okręty miały charakterystyczną architekturę, z taranową dziobnicą i podniesionym pokładem dziobowym ciągnącym się na ponad 1/3 kadłuba. Uskok pokładu dziobowego był maskowany przez nadburcia, ciągnące się aż do działa rufowego. W nadburciach wystawały na boki na każdej burcie dwa sponsony dla dział kalibru 57 mm, stojących na pokładzie górnym, osłoniętych płytkimi maskami, a trzecie działo tego kalibru na burcie umieszczone było o poziom wyżej, na końcu pokładu dziobowego. Na pokładzie dziobowym i rufowym znajdowały się w osi podłużnej działa głównego kalibru w głębokich maskach przeciwodłamkowych. Za działem dziobowym umieszczona była mała nadbudówka dziobowa z odkrytym mostkiem, połączonym drabinką z platformą reflektora na maszcie. Okręty miały dwa pochyłe palowe maszty, za nadbudówką dziobową i na rufie. Na śródokręciu znajdowały się dwa proste kominy, przy tym tylny przesunięty był ku rufie. Wyróżniającym elementem sylwetki była znaczna przerwa między kominami, z centralnym nawiewnikiem pośrodku, o dużej średnicy, umieszczonym pomiędzy kotłowniami. Po bokach kominów rozmieszczone były łodzie z żurawikami. Kadłub był wykonany ze stali; publikacje nie wymieniają jakiegokolwiek opancerzenia okrętów.
Pierwotne uzbrojenie główne stanowiły dwa działa kalibru 105 mm Krupp o długości L/40 (40 kalibrów) na dziobie i rufie. Uzupełniało je sześć dział kalibru 57 mm Krupp L/40, rozmieszczone po trzy na burtach – według niektórych autorów, były to jednak prawdopodobnie działa półautomatyczne typowego niemieckiego kalibru 52 mm o długości L/55. Niemieckie działa 105 mm (10,5 cm) L/40 strzelały pociskami o masie 16 kg, a działa 52 mm (5,2 cm) – o masie 1,8 kg. Zapas amunicji kalibru 105 mm wynosił 691 pocisków, zaś 57 mm – 1800 pocisków. Uzbrojenie uzupełniały dwa działka 37 mm Krupp i dwa karabiny maszynowe Hotchkiss (według innych publikacji, szybkostrzelne działka Hotchkiss). Zdjęcia wskazują, że po remoncie w połowie lat 20. zdjęto maski z dział 105 mm. 
Uzbrojenie torpedowe składało się z jednej stałej nadwodnej wyrzutni torped 450 mm w stewie dziobowej i dwóch obrotowych wyrzutni 450 mm na pokładzie, umieszczonych po jednej na burcie, za otwieranymi nadburciami (obie wyrzutnie rozmieszczone były w rejonie śródokręcia, niesymetrycznie – lewoburtowa bliżej rufy).
Napęd stanowiły dwie pionowe maszyny parowe potrójnego rozprężania produkcji stoczni Germania, o łącznej mocy indykowanej 5100 KM, napędzające 2 śruby. Parę dostarczały cztery kotły wodnorurkowe Schulza, również produkcji Germanii. Zapas paliwa – węgla wynosił 244 tony. Na próbach okręty rozwijały prędkość do 22 węzłów, w 1915 roku prędkość spadła do 18 węzłów.
Modernizacja.
W latach 1936–1938 okręty przeszły modernizację i przebudowę w T.C. Gölcük Tersane w Gölcük. Przebudowa całkowicie zmieniła i unowocześniła sylwetkę okrętów. Zastosowano konwencjonalny dziób, o prostej lekko wychylonej dziobnicy; zmieniono także kształt rufy. Powiększono nadbudówkę dziobową, a na rufie maszt zamieniono na ażurową wieżyczkę z podstawą dla reflektora. Przedni komin otrzymał kołpak, a na rufowym kominie zamontowano z tyłu niewielki maszt. „Odchudzono” wyposażenie umieszczone na pokładzie, w tym indywidualne żurawiki dla ciężkich łodzi na śródokręciu zastąpił centralny żuraw między kominami.
Po modernizacji uzbrojenie stanowiły 2 działa kalibru 88 mm Krupp o długości lufy L/40 na pokładzie dziobowym i rufowym, 4 działka kalibru 37 mm Krupp i 2 wyrzutnie torped (inne dane co do artylerii: 2 działa 88 mm L/45 i 4 działa 57 mm). Działa 88 mm były odkryte, bez masek. Zdemontowano przy tym mało użyteczną stałą dziobową wyrzutnię torped. „Berk” mógł ponadto stawiać 25 min. Według niektórych publikacji, z „Peyk” zdemontowano wyrzutnie torped.
Służba.
Oba okręty zostały wcielone do służby w marynarce osmańskiej w listopadzie 1907 roku. „Berk-i Satvet” brał aktywny udział w działaniach I wojny bałkańskiej, wspierając jedyne dwa tureckie krążowniki pancernopokładowe („Mecidiye” i „Hamidye”). Między innymi, używany był do ostrzeliwania wojsk bułgarskich. „Peyk-i Şevket” jednakże został w 1911 roku internowany w Suezie.
Okręty brały następnie udział w I wojnie światowej na Morzu Czarnym. „Berk-i Satvet” już pierwszego dnia działań na tym obszarze ostrzelał 29 października 1914 roku port w Noworosyjsku. „Berk-i Satvet” został poważnie uszkodzony na rosyjskiej minie przed Bosforem 2 stycznia 1915 roku, a „Peyk-i Şevket” został zatopiony na płyciźnie torpedą brytyjskiego okrętu podwodnego HMS E11 6 sierpnia 1915 roku, po czym podniesiony. Oba wróciły do służby po remoncie w 1917 roku. Po I wojnie światowej jeden z okrętów miał być przekazany Portugalii w ramach reparacji, lecz ostatecznie nie doszło do tego z powodu rozpadu Imperium Osmańskiego i zawarcia nowego traktatu pokojowego.
Wraz z utworzeniem świeckiej Republiki Turcji, w 1924 roku okręty zostały przemianowane na „Peyk” i „Berk”. Po remontach w połowie lat 20., „Berk” został ponownie wcielony do służby w Marynarce Wojennej Turcji w 1925 roku, a „Peyk” w 1927 roku. W latach 1936–1938 oba krążowniki torpedowe przeszły modernizację, zmieniającą ich wygląd i uzbrojenie. Zmodernizowane okręty wykorzystywane były jako dozorowce i okręty szkolne, aczkolwiek nadal były klasyfikowane jako krążowniki torpedowe. Podczas II wojny światowej Turcja pozostawała do 1945 roku neutralna i okręty nie uczestniczyły w walkach. „Peyk” został wycofany ze służby w 1944 roku, a „Berk” w 1945 roku, po czym zostały złomowane w latach 1953–1955.

</doc>
<doc id="4002012" url="https://pl.wikipedia.org/wiki?curid=4002012" title="Keibetsu shiteita aijō">
Keibetsu shiteita aijō

 – trzeci singel japońskiego zespołu AKB48, wydany w Japonii 18 kwietnia 2007 roku przez DefSTAR Records.
Singel został wydany w dwóch edycjach: regularnej oraz limitowanej. Osiągnął 8 pozycję w rankingu Oricon i pozostał na liście przez 4 tygodnie, sprzedał się w nakładzie egzemplarzy.
Utwór tytułowy został wykorzystany w zakończeniu programu .

</doc>
<doc id="4002014" url="https://pl.wikipedia.org/wiki?curid=4002014" title="Józef Drotlew">
Józef Drotlew

Józef Edward Drotlew (ur. 23 października 1898 w Zagórzu, zm. 15 lipca 1976 w Wielkiej Brytanii) – podpułkownik dyplomowany piechoty Wojska Polskiego II RP i Polskich Sił Zbrojnych, działacz niepodległościowy, kawaler Orderu Virtuti Militari.
Życiorys.
Urodził się 23 października 1898 w Zagórzu, w rodzinie Józefa (wg innego źródła Franciszka) i Rozalii z Kierszków. Kształcił się w gimnazjach w Samborze; w C. K. Gimnazjum Arcyksiężniczki Elżbiety (ukończona III klasa w 1911), następnie w Filii C. K. Gimnazjum w Samborze (ukończona V klasa w 1913). Działał w harcerstwie oraz był członkiem Związku Strzeleckiego. Przed 1914 był studentem. 
Po wybuchu I wojny światowej 1914 został żołnierzem Legionów Polskich, służył w szeregach 1 kompanii II batalionu 5 pułku piechoty w składzie II Brygady do 6 grudnia 1915, po czym ranny przebywał w szpitalu rezerwowym w Cieszynie, a potem w domu rekonwalescencyjnym w Kamińsku. Służył także w szeregach I Brygady, a po kryzysie przysięgowym z 1917 został wcielony do c. i k. armii i wysłany na front włoski.
Po odzyskaniu przez Polskę niepodległości został przyjęty do Wojska Polskiego. W szeregach 5 pułku piechoty Legionów brał udział w wojnie polsko-ukraińskiej oraz wojnie polsko-bolszewickiej awansując do stopnia podporucznika. Brał udział w bitwie pod Dyneburgiem, gdzie został ranny oraz w Bitwie Warszawskiej, podczas której był dowódcą kompanii. W ramach osadnictwa wojskowego otrzymał ziemię w Adampolu, w gminie Niehniewicze powiatu nowogródzkiego.
Został awansowany do stopnia kapitana piechoty ze starszeństwem z dniem 1 czerwca 1919. W latach 20. pozostawał oficerem 5 pp Leg. stacjonującym w Wilnie. Z dniem 2 listopada 1926 został powołany do Wyższej Szkoły Wojennej w Warszawie, w charakterze słuchacza Kursu 1926–1928. 18 lutego 1928 awansował do stopnia majora ze starszeństwem z dniem 1 stycznia 1928 i 178. lokatą w korpusie oficerów piechoty. Z dniem 31 października 1928, po ukończeniu kursu i otrzymaniu dyplomu naukowego oficera sztabu generalnego, został przydzielony do Dowództwa Obszaru Warownego „Wilno” na stanowisko oficera sztabu. Z dniem 1 stycznia 1930 został przesunięty na stanowisko szefa sztabu Dowództwa OWar. „Wilno”. W październiku 1931 został przeniesiony do 6 pułku piechoty Legionów w Wilnie na stanowisko dowódcy batalionu. Na podpułkownika został awansowany ze starszeństwem z 1 stycznia 1936 i 30. lokatą w korpusie oficerów piechoty. Od 8 listopada 1938 sprawował stanowisko szefa sztabu 15 Wielkopolskiej Dywizji Piechoty w Bydgoszczy.
Po wybuchu II wojny światowej pełnił tę funkcję podczas kampanii wrześniowej. W dniach 19–21 września dowodził zreorganizowanym 59 pułkiem piechoty, a następnie wrócił na stanowisko szefa sztabu. Po kapitulacji załogi Warszawy dostał się niemieckiej niewoli. Przebywał w Oflagu VII A Murnau. Po oswobodzeniu był oficerem 2 Korpusu Polskiego.
Po wojnie pozostał na emigracji w Wielkiej Brytanii. Był zatrudniony w muzeum Wallace Collection w Londynie. Zmarł 15 lipca 1976. Został pochowany na cmentarzu Ealing Old Bradford.
Jego żona i córka poniosły śmierć w lipcu 1944 podczas bombardowania Wilna przez sowietów.

</doc>
<doc id="4002022" url="https://pl.wikipedia.org/wiki?curid=4002022" title="Trzech mężczyzn i dziecko">
Trzech mężczyzn i dziecko



</doc>
<doc id="4002030" url="https://pl.wikipedia.org/wiki?curid=4002030" title="Karta wynagrodzeń">
Karta wynagrodzeń

Karta wynagrodzeń – zestawienie ukazujące wynagrodzenie, składki ZUS i podatek z całego roku, podzielone na poszczególnie miesiące w roku. 
Karta wynagrodzeń sporządzana jest co miesiąc dla każdego pracownika indywidualnie (imiennie) na podstawie utworzonej listy płac. Do prowadzenia karty wynagrodzeń zobowiązany jest przedsiębiorca zatrudniający danego pracownika.
Zgodnie z przepisami prawa karta wynagrodzeń powinna zawierać:

</doc>
<doc id="4002031" url="https://pl.wikipedia.org/wiki?curid=4002031" title="Almas Roma">
Almas Roma

Almas Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub A.L.M.A.S. został założony w Rzymie w 1944 roku przez grupę handlowców - miłośników sportów z dzielnicy Appio-Latino. W pierwszych latach działalności klub brał udział w turniejach amatorskich. W sezonie 1945/46 zajął drugie miejsce w grupie finałowej "Prima Divisione Laziale" i awansował do Serie C. W 1946 wchłonął klub Juventus Roma i z nazwą A.L.M.A.S. Juve startował w mistrzostwach "Lega Centro" Serie C, zajmując piąte miejsce w grupie E. W następnym sezonie zmienił nazwę na "Almascalera" i po zajęciu 12.miejsca w grupie E "Lega Centro" Serie C spadł do Promozione. W 1948 przywrócił nazwę A.L.M.A.S. i występował do 1951 w "Promozione", po czym spadł do "Prima Divisione Laziale". W 1969 klub awansował do Serie D. W sezonie 1977/78 zwyciężył w grupie F "Serie D" i otrzymał promocję do Serie C2. Po czterech sezonach gry na czwartym poziomie w 1982 klub spadł do "Campionato Interregionale". W 1990 spadł do "Promozione", ale po roku wrócił do V ligi, która otrzymała nazwę "Eccellenza". W następnych sezonach klub uczestniczył w rozgrywkach "Eccellenza" lub "Promozione", zaliczając kolejne upadki i awanse.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywa swoje mecze domowe na stadionie Stadio Comunale Arnaldo Fuso, przy Via Cagliari, w Ciampino w prowincji Rzym, który może pomieścić 1000 widzów.

</doc>
<doc id="4002037" url="https://pl.wikipedia.org/wiki?curid=4002037" title="Sunscreem">
Sunscreem

Sunscreem – brytyjski zespół muzyczny.

</doc>
<doc id="4002038" url="https://pl.wikipedia.org/wiki?curid=4002038" title="Ahmad Fu’ad Muhji ad-Din">
Ahmad Fu’ad Muhji ad-Din

Ahmad Fu’ad Muhji ad-Din (arab. أحمد فؤاد محيي الدين; ur. 16 lutego 1926 w Kairze, zm. 5 czerwca 1984 tamże) – egipski radiolog, polityk, premier Egiptu od 2 stycznia 1982 do 5 czerwca 1984.
Życiorys.
Ukończył studia z medycyny na Uniwersytecie Medycznym w Kairze, gdzie w 1953 obronił doktorat z radiologii. Ukończył podyplomowe studia z prawa i ekonomii na Uniwersytecie Kairskim. Początkowo pracował na medycznych stanowiskach administracyjnych. Do 1965 zasiadał jako sekretarz generalny w syndykacie lekarzy.
Od 1957 zasiadał w Zgromadzeniu Narodowym, w 1965 wybrano go lokalnym sekretarzem Arabskiej Unii Socjalistycznej. Od 1968 do 1974 był kolejno gubernatorem muhafaz Prowincja Wschodnia, Aleksandria i Giza, następnie w 1974 – ministrem samorządu lokalnego. Później do 1978 pełnił funkcję ministra zdrowia, od 1981 do 1982 – ministra informacji, a w latach 1978–1982 wicepremierem. Z początkiem 1982 przejął fotel premiera po tym, jak Husni Mubarak przeszedł na stanowisko prezydenta. Za jego kadencji rozpoczęto wprowadzanie ekonomicznego planu pięcioletniego. Jego partia wygrała wybory parlamentarne w maju 1984. Zmarł wkrótce po nich 5 czerwca tegoż roku wskutek zawału serca. 17 lipca jego następcą został Haman Kasan Ali.
Jego kuzynami byli Zakarijja Muhji ad-Din, także premier Egiptu, oraz Chalid Muhji ad-Din, wojskowy i rewolucjonista.

</doc>
<doc id="4002039" url="https://pl.wikipedia.org/wiki?curid=4002039" title="Is This the Life We Really Want?">
Is This the Life We Really Want?

Is This the Life We Really Want? – piąty solowy album Rogera Watersa byłego lidera zespołu Pink Floyd, wydany 2 czerwca 2017.
Jest to pierwszy od 25 lat pełny solowy album artysty od czasu wydania w 1992 roku albumu "Amused to Death".
Jest to również pierwszy od 12 lat studyjny album tego artysty od czasu wydania w 2005 roku albumu "Ça Ira".
Singlami z tej płyty są utwory: „Smell the Roses”, „Déjà Vu” i „The Last Refugee”.
Album zadebiutował na pierwszym miejscu listy sprzedaży w Polsce i osiągnął status złotej płyty.
Lista utworów.
Wszystkie utwory zostały napisane przez Rogera Watersa.

</doc>
<doc id="4002040" url="https://pl.wikipedia.org/wiki?curid=4002040" title="Ahmad Fuad Mohieddin">
Ahmad Fuad Mohieddin



</doc>
<doc id="4002042" url="https://pl.wikipedia.org/wiki?curid=4002042" title="2 złote 1936 Żaglowiec">
2 złote 1936 Żaglowiec

2 złote 1936 Żaglowiec – okolicznościowa moneta dwuzłotowa bita w srebrze, wprowadzona do obiegu 23 grudnia 1936 r. rozporządzeniem Ministra Skarbu Eugeniusza Kwiatkowskiego z dnia 10 grudnia 1936 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia do obiegu dwuzłotówki podawany był 4 stycznia 1937 r, jednak w późniejszych tego samego autora – 23 grudnia 1936 r.
Moneta upamiętniała 15. rocznicę budowy portu w Gdyni.
Awers.
W centralnym punkcie umieszczono godło – orła w koronie, poniżej rok „1936", dookoła napis „RZECZPOSPOLITA POLSKA”.
Rewers.
Na tej stronie monety znajdują się: rysunek żaglowca na wodzie, napis „ 2 ZŁOTE 2”, z lewej strony inicjały projektanta AJ, a prawej strony herb Kościesza – znak mennicy w Warszawie.
Nakład.
Monetę wybito w srebrze próby 750, na krążku o średnicy 22 mm, masie 4,4 grama, z rantem ząbkowanym, według projektu Józefa Aumillera, w Mennicy w Państwowej w Warszawie, w nakładzie szt. Monetę bito przez dwa lata, bez zmiany daty, w 1937 r. ( szt.) oraz 1938 r. ( szt.).
Opis.
Dwuzłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Parametry monety są identyczne z parametrami dwuzłotówek wzór 1932 i 1934.
Wzór rysunku awersu i rewersu jest identyczny z tymi dla "pięciozłotówki 1936 Żaglowiec".
W literaturze można czasami spotkać się z opiniami, że Józef Aumiller sportretował na monecie Dar Pomorza. W rzeczywistości, ze względu na charakterystyczne ożaglowanie trzeciego masztu, jest to bark, najprawdopodobniej Lwów – polski żaglowiec szkolny.
Razem z "pięciozłotówką z żaglowcem" z 1936 r. były ostatnimi monetami okolicznościowymi wprowadzonymi do obiegu w II Rzeczypospolitej.
Wersje próbne.
W katalogach podana jest informacja o wybiciu próbnych wersji monety:
Istnieje wersja monety wybita stemplem lustrzanym w nakładzie 100 sztuk.

</doc>
<doc id="4002051" url="https://pl.wikipedia.org/wiki?curid=4002051" title="Malce (Pysznica)">
Malce (Pysznica)

Malce – przysiółek wsi Pysznica w Polsce położony w województwie podkarpackim, w powiecie stalowowolskim, w gminie Pysznica.
W latach 1975–1998 przysiółek administracyjnie należał do województwa tarnobrzeskiego.

</doc>
<doc id="4002054" url="https://pl.wikipedia.org/wiki?curid=4002054" title="Piskorowy Staw">
Piskorowy Staw

Piskorowy Staw – przysiółek wsi Pysznica w Polsce położony w województwie podkarpackim, w powiecie stalowowolskim, w gminie Pysznica.
W latach 1975–1998 przysiółek administracyjnie należał do województwa tarnobrzeskiego.

</doc>
<doc id="4002055" url="https://pl.wikipedia.org/wiki?curid=4002055" title="Guntard Ferrini">
Guntard Ferrini



</doc>
<doc id="4002060" url="https://pl.wikipedia.org/wiki?curid=4002060" title="Podlesie (Pysznica)">
Podlesie (Pysznica)

Podlesie – przysiółek wsi Pysznica w Polsce położony w województwie podkarpackim, w powiecie stalowowolskim, w gminie Pysznica.
W latach 1975–1998 przysiółek administracyjnie należał do województwa tarnobrzeskiego.

</doc>
<doc id="4002062" url="https://pl.wikipedia.org/wiki?curid=4002062" title="Stacjonarna publiczna sieć telekomunikacyjna">
Stacjonarna publiczna sieć telekomunikacyjna

Stacjonarna publiczna sieć telekomunikacyjna – pojęcie z zakresu polskiego prawa telekomunikacyjnego. Oznacza publiczną sieć telekomunikacyjną, w której zakończenia sieci mają stałą lokalizację.

</doc>
<doc id="4002063" url="https://pl.wikipedia.org/wiki?curid=4002063" title="Targowisko (Pysznica)">
Targowisko (Pysznica)

Targowisko – przysiółek wsi Pysznica w Polsce położony w województwie podkarpackim, w powiecie stalowowolskim, w gminie Pysznica.
W latach 1975–1998 przysiółek administracyjnie należał do województwa tarnobrzeskiego.

</doc>
<doc id="4002066" url="https://pl.wikipedia.org/wiki?curid=4002066" title="Djidingar Dono Ngardoum">
Djidingar Dono Ngardoum

Djidingar Dono Ngardoum (ur. 1928, zm. 19 lutego 2000) – czadyjski polityk, premier Czadu w roku 1982.
Przed 1982 zasiadał jako minister-technokrata w rządzie François Tombalbaye. Został mianowany na reaktywowane stanowisko premiera z dniem 19 maja 1982, kiedy prezydent Goukouni Oueddei próbował ratować swój skonfliktowany i nieakceptowany rząd. Miesiąc później do Ndżameny wkroczył jednak zbuntowany Hissène Habré, który został prezydentem oraz Przewodniczącym Rady Państwa, co spowodowało likwidację stanowiska premiera na kolejne 9 lat. W październiku 1982 został ministrem stanu w gabinecie Habré, później zasiadał też na czele ministerstwa rolnictwa.

</doc>
<doc id="4002067" url="https://pl.wikipedia.org/wiki?curid=4002067" title="Podział administracyjny Tajwanu">
Podział administracyjny Tajwanu

Podział administracyjny Tajwanu (Republiki Chińskiej) – ze względu na fakt, że Republika Chińska od 1949 roku kontroluje jedynie terytorium wyspy Tajwan i niewielkich wysp w pobliżu, poniższy artykuł dotyczy jedynie podziału administracyjnego na tym terytorium, choć oparty jest on o zasady konstytucji z 1946 roku, odnoszącej się do całego obszaru, który Republika Chińska uważa za jej legalne terytorium. Dla ułatwienia zarządzania kontrolowanym od 1949 roku terytorium konstytucja ta była kilkakrotnie nowelizowana.
Ponieważ na kontrolowanym przez Republikę Chińską terytorium znajdują się tylko dwie (a właściwie jedna i skrawek drugiej) prowincje, władze prowincjonalne powielałyby zadania władzy centralnej. Dlatego nowelizacja konstytucji pozbawiła prowincje statusu jednostek samorządu terytorialnego oraz samodzielności budżetowej. Ich władze są obecnie częścią Izby Wykonawczej (rządu centralnego). Na wniosek premiera prezydent powołuje dziewięcioosobowy rząd prowincji, w skład którego wchodzi gubernator prowincji, oraz prowincjonalną radę konsultacyjną.
Jeśli chodzi o podział zadań między władzami centralnymi a samorządowymi, władzom centralnym konstytucja przyznaje kompetencje ustawodawcze i prawodawcze w zakresie polityki zagranicznej, obrony, prawa karnego i cywilnego, handlowego, wymiaru sprawiedliwości, finansów państwa (w tym podziału funduszy między władze centralne a lokalne), systemu pieniężno-bankowego, handlu międzynarodowego, miar i wag oraz kwestii gospodarczych państw obcych i ich obywateli. W pozostałych obszarach władza jest podzielona między jednostki centralne a lokalne, zgodnie z ogólną zasadą, że w sprawach „z natury” dotyczących spraw powiatowych decydują powiaty, a w sprawach „z natury” ogólnokrajowych – władze centralne. Przypadki wątpliwe rozsądza rząd (Izba Wykonawcza / Yuan Wykonawczy).
Szczeble podziału administracyjnego.
Według przepisów konstytucji poniżej władz centralnych znajdują się prowincje i miasta wydzielone, niżej zaś – miasta i powiaty. Na Tajwanie, na mocy ustawy z 25 stycznia 1999, rozszerzono ten podział, tworząc strukturę pięciostopniową, pokazaną w tabeli poniżej.
Obecny podział administracyjny.
Obecne przepisy przewidują następujące zasady tworzenia jednostek administracyjnych:
W 2013 na Tajwanie było pięć miast wydzielonych (Tajpej, Nowe Tajpej, Taizhong, Tainan i Kaohsiung) (w 2014 status miasta wydzielonego uzyskał także Taoyuan) oraz dwie prowincje:
Rady powiatów ("xian yihui") oraz stojący na ich czele starostowie ("xianzhang"), rady miejskie (miast „zwykłych”, na prawach powiatów, wydzielonych) oraz ich burmistrzowie, rady gminne oraz ich wójtowie są wybierani w wyborach powszechnych na czteroletnią kadencję.

</doc>
<doc id="4002069" url="https://pl.wikipedia.org/wiki?curid=4002069" title="5 złotych 1936 Żaglowiec">
5 złotych 1936 Żaglowiec

5 złotych 1936 Żaglowiec – okolicznościowa moneta pięciozłotowa, bita w srebrze, wprowadzona do obiegu 23 grudnia 1936 r. rozporządzeniem Ministra Skarbu Eugeniusza Kwiatkowskiego z dnia 10 grudnia 1936 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia pięciozłotówki do obiegu podawany był 30 grudnia 1936 r., jednak w późniejszych tego samego autora – 23 grudnia 1936 r.
Moneta upamiętniała 15. rocznicę budowy portu w Gdyni.
Awers.
W centralnym punkcie umieszczono godło – orła w koronie, poniżej rok „1936", dookoła napis „RZECZPOSPOLITA POLSKA”.
Rewers.
Na tej stronie monety znajdują się: rysunek żaglowca na wodzie, napis „ 5 ZŁOTYCH 5”, z lewej strony inicjały projektanta AJ, a prawej strony herb Kościesza – znak mennicy w Warszawie.
Nakład.
Monetę wybito w srebrze próby 750, na krążku o średnicy 28 mm, masie 11 gramów, z rantem ząbkowanym, według projektu Józefa Aumillera, w mennicy w Warszawie, w nakładzie sztuk.
Opis.
Pięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Parametry monety są identyczne z parametrami pięciozłotówek wzór 1932 i 1934 oraz pięciozłotówki "1934 Józef Piłsudski-Orzeł Strzelecki".
Wzór rysunku awersu i rewersu jest identyczny z tymi dla "dwuzłotówki 1936 Żaglowiec".
W literaturze można czasami spotkać się z opiniami, że Józef Aumiller sportretował na monecie Dar Pomorza. W rzeczywistości, ze względu na charakterystyczne ożaglowanie trzeciego masztu, jest to bark, najprawdopodobniej Lwów – polski żaglowiec szkolny.
Razem z "dwuzłotówką z żaglowcem" z 1936 r. były ostatnimi monetami okolicznościowym wprowadzonymi do obiegu w II Rzeczypospolitej.
Wersje próbne.
W katalogach podana jest informacja o wybiciu próbnych wersji monety:
Istnieje również wersja próbna tej monety wybita w postaci klipy o wymiarach 35 × 35 mm, bez napisu „PRÓBA” wybita:

</doc>
<doc id="4002073" url="https://pl.wikipedia.org/wiki?curid=4002073" title="Rezerwat przyrody Kanigóra">
Rezerwat przyrody Kanigóra

Rezerwat przyrody Kanigóra – leśny rezerwat przyrody w gminie Oława, w powiecie oławskim, w województwie dolnośląskim.
Został powołany Zarządzeniem Ministra Leśnictwa i Przemysłu Drzewnego z 20 marca 1958 roku (). Według aktu powołującego, rezerwat utworzono w celu zachowania ze względów dydaktycznych i kulturalnych kilkusetletniego, dobrze zachowanego wielogatunkowego lasu łęgowego o cechach zespołu naturalnego, charakterystycznego dla doliny rzeki Odry.
Powierzchnia rezerwatu wynosi 5,40 ha (akt powołujący podawał 4,36 ha).
Przyroda.
Teren rezerwatu porasta las dębowo-grabowy o charakterze pierwotnym z domieszką lipy i olszy, charakterystyczny dla doliny Odry. Występuje tu około 134 gatunków roślin wyższych, należących do 48 rodzin, w tym wiele gatunków rzadkich lub chronionych, m.in. śnieżyczka przebiśnieg ("Galanthus nivalis"), kruszczyk szerokolistny ("Epipactis helleborine"), czosnek niedźwiedzi ("Allium ursinum"), złoć mała ("Gagea minima"), zerwa kłosowa ("Phyteuma spicatum") i przetacznik górski ("Veronica montana").
Teren rezerwatu stanowi ostoję rzadkich gatunków grzybów nadrzewnych, grzybów wielkoowocnikowych i śluzowców, w tym zagrożony gatunek: twardziak tygrysi.
Rezerwat stanowi też ostoję zwierząt, głównie chrząszczy z rodziny biegaczowatych, a także licznych gatunków ptaków i ssaków.

</doc>
<doc id="4002074" url="https://pl.wikipedia.org/wiki?curid=4002074" title="Ulica Jana Karola Chodkiewicza w Krakowie">
Ulica Jana Karola Chodkiewicza w Krakowie

Ulica Jana Karola Chodkiewicza w Krakowie – ulica w Dzielnicy II Grzegórzki w Krakowie.
W XIX wieku nosiła nazwę ulicy Krowiej. W 1893 powstał tu w budynku nr 10 urząd pocztowy, początkowo nazwany "Grzegórzki", a po włączeniu tej dzielnicy do miasta – "Kraków 12". Na początku następnego wieku jej patronem został członek rady gminnej Antoni Woźniakowski. Aktualna nazwa została nadana 17 lipca 1912.

</doc>
<doc id="4002075" url="https://pl.wikipedia.org/wiki?curid=4002075" title="Bingo!">
Bingo!

„BINGO!” – czwarty singel japońskiego zespołu AKB48, wydany w Japonii 18 lipca 2007 roku przez DefSTAR Records.
Singel został wydany w dwóch edycjach: regularnej oraz limitowanej. Osiągnął 8 pozycję w rankingu Oricon i pozostał na liście przez 4 tygodnie, sprzedał się w nakładzie egzemplarzy.
Utwór tytułowy został wykorzystany w rozpoczęciu programu "Fight Tension School".

</doc>
<doc id="4002078" url="https://pl.wikipedia.org/wiki?curid=4002078" title="Jakub z Nowego Sącza">
Jakub z Nowego Sącza

Jakub z Nowego Sącza (łac. Jacobus de Nova Zandecz) – zakonnik z Nowego Sącza, profesor, a w 1420 roku rektor Akademii Krakowskiej.

</doc>
<doc id="4002086" url="https://pl.wikipedia.org/wiki?curid=4002086" title="5 złotych 1934 Józef Piłsudski-Orzeł Strzelecki">
5 złotych 1934 Józef Piłsudski-Orzeł Strzelecki

5 złotych 1934 Józef Piłsudski–Orzeł Strzelecki – okolicznościowa moneta pięciozłotowa, bita w srebrze, wprowadzona do obiegu 31 lipca 1934 r, rozporządzeniem Ministra Skarbu z dnia 21 lipca 1934 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
Moneta upamiętniała 20. rocznicę wymarszu Pierwszej Kompanii Kadrowej Legionów, podobnie jak dziesięciozłotówka o takich samych wzorach awersu i rewersu.
Awers.
W centralnym punkcie znajduje się orzeł legionowy wzorowany na orzełkach z czapek legionistów z 1914 roku, otoczony napisem „RZECZPOSPOLITA POLSKA”, a na dole napis „5 ZŁOTYCH 5”.
Rewers.
Na tej stronie monety umieszczono lewy profil marszałka Józefa Piłsudskiego, u dołu, z lewej strony, poniżej brody, znak mennicy w Warszawie, z prawej strony data „1934", a wzdłuż obrzeża pod profilem słabo widoczne, niemal nieczytelne nazwisko projektanta.
Nakład.
Monetę wybito w srebrze próby 750, na krążku o średnicy 28 mm, masie 11 gramów, z rantem ząbkowanym, według projektu Stanisława Ostrowskiego, w mennicy w Warszawie, w nakładzie sztuk.
Opis.
Pięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Rewers, poza datą 1934, jest identyczny z rewersem monety "5 złotych wzór 1934".
Parametry monety są identyczne z parametrami pięciozłotówek:
Wersje próbne.
W katalogach podana jest informacja o wybiciu próbnych wersji monety:
Istnieje wersja monety wybita stemplem lustrzanym w nakładzie 100 sztuk.

</doc>
<doc id="4002089" url="https://pl.wikipedia.org/wiki?curid=4002089" title="Timor Wschodni (prowincja)">
Timor Wschodni (prowincja)

Timor Wschodni () – istniejąca w latach 1976–1999, indonezyjska prowincja zajmująca obszar dzisiejszego, niepodległego Timoru Wschodniego.
Historia.
Po upadku autorytarnego reżimu w Portugalii nastąpił proces demokratyzacji systemu politycznego, a wszystkim portugalskim koloniom postanowiono dać prawo do samostanowienia. Fakt ten rozpoczął proces powstawania timorskich ugrupowań politycznych. W 1974 roku powstała Timorska Unia Demokratyczna (UDT), zrzeszająca lokalne elity oraz potomków Portugalczyków. UDT dążyła do zachowania związków z portugalską metropolią oraz stopniowym poszerzaniem autonomii regionu. Drugim wpływowym stronnictwem politycznym był Socjaldemokratyczny Związek Timoru (ASDT), opowiadający się za natychmiastową niepodległością, zrzeszający timorską młodzież oraz osoby odwołujące się do idei socjalistycznych. ASDT w 1974 roku przekształcił się w Rewolucyjny Front na rzecz Niepodległości Timoru Wschodniego (FRETILIN).
Na początku 1975 roku rozpoczęto przygotowania do pierwszych wyborów. W sierpniu tego samego roku UDT przeprowadziła zamach stanu. Motywy dla takiego ruchu nie są do końca znane, z jednej strony następowało stopniowe osłabienie pozycji UDT, z drugiej zaś ugrupowanie znalazło się pod wpływem indonezyjskiego reżimu gen. Suharto, prowadzącego w tym czasie antykomunistyczną krucjatę, który próbował przekonać polityków UDT o „zagrożeniu” jakim jest lewicujący FRETILIN. W odpowiedzi, FRETILIN rozpoczął działania zbrojne i w szybkim czasie przejął kontrolę nad byłą portugalską kolonią. Dnia 28 listopada 1975 roku, FRETILIN proklamował niepodległość Demokratycznej Republiki Timoru.
7 grudnia armia indonezyjska rozpoczęła operację "Komodo", przeprowadzając inwazję wojskową na Timor Wschodni. Inwazja została uznana przez część państw zachodnich (między innymi przez Stany Zjednoczone i Australię), przy jednoczesnym sprzeciwie ONZ. Pomimo iż indonezyjskie siły zbrojne nie były dobrze przygotowane do przeprowadzenia takiej interwencji, w ciągu pół roku armia zdołała zająć większość terytorium Timoru Wschodniego. Dnia 14 czerwca 1976 roku, Timor Wschodni oficjalnie stał się 27 prowincją Republiki Indonezji.
Upadek reżimu gen. Suharto rozpoczął proces przemian demokratycznych w Indonezji oraz reorientacji polityki względem zamieszkujących ten kraj mniejszości. Dnia 5 maja 1999 roku podpisano porozumienie indonezyjsko-portugalskie, na mocy którego 30 sierpnia 1999 odbyło się referendum niepodległościowe. 25 października terytorium Timoru Wschodniego znalazło się pod administracyjnym zarządem ONZ, co "de facto" oznaczało koniec istnienia prowincji.

</doc>
<doc id="4002107" url="https://pl.wikipedia.org/wiki?curid=4002107" title="Commander">
Commander



</doc>
<doc id="4002110" url="https://pl.wikipedia.org/wiki?curid=4002110" title="Elewator zbożowy w Baborowie">
Elewator zbożowy w Baborowie

Elewatror zbożowy w Baborowie – elewator zbożowy zlokalizowany w Baborowie (województwo opolskie) przy ul. Opawskiej.
Elewator o pojemności ton zbóż wybudowano w latach 1967–1970. Od właścicielem obiektu jest firma Glenport z Elbląga, poprzednim właścicielem elewatora – od 1 lipca 2016 – była firma Ecco Argo. Na elewatorze umieszczone są stacje bazowe telefonii komórkowej. Doprowadzone są tu bocznice kolejowe ze stacji Baborów. Budowla brała udział w opolskim konkursie architektonicznym "10 pereł (zabytki techniki)".

</doc>
<doc id="4002112" url="https://pl.wikipedia.org/wiki?curid=4002112" title="Gillan’s Inn">
Gillan’s Inn

Gillan’s Inn – solowy album studyjny angielskiego muzyka Iana Gillana, wydany 18 kwietnia 2006 roku przez Immergent z okazji 40-lecia kariery muzycznej artysty. Album zawiera liczne współprace z muzykami rockowymi i metalowymi. Utwory na "Gillan’s Inn" to covery wcześniej nagranych piosenek przez Gillana w zespole Deep Purple i solowe.

</doc>
<doc id="4002113" url="https://pl.wikipedia.org/wiki?curid=4002113" title="Richard Watson Gilder">
Richard Watson Gilder

Richard Watson Gilder (ur. 1844, zm. 1909) – poeta amerykański. Urodził się 8 lutego 1844 w Borderstown w stanie New Jersey. Jego ojciec był metodystycznym pastorem. Był z wykształcenia prawnikiem. Walczył w wojnie secesyjnej. Potem został dziennikarzem i wydawcą. Edytował "Scribner's Magazine". Wydał kilka tomów poetyckich, między innymi "The New Day" (1875), "Lyrics and Other Poems" (1887), "The Celestial Passion" (1887), "The Great Remembrance" (1893), "Five Books of Song" (1894), "In Palestine and Other Poems" (1898), "In the Heights" (1905), "A Book of Music" (1906). Zmarł 18 listopada 1909 w Nowym Jorku.
Napisał sonet na cześć Emmy Lazarus.

</doc>
<doc id="4002114" url="https://pl.wikipedia.org/wiki?curid=4002114" title="Okręgowe rozgrywki w piłce nożnej woj. białostockiego, łomżyńskiego, suwalskiego (1980/1981)">
Okręgowe rozgrywki w piłce nożnej woj. białostockiego, łomżyńskiego, suwalskiego (1980/1981)

47. Edycja okręgowych rozgrywek w piłce nożnej województwa białostockiego
5. Edycja okręgowych rozgrywek w piłce nożnej województwa łomżyńskiego i suwalskiego
Okręgowe rozgrywki w piłce nożnej województwa białostockiego, łomżyńskiego, suwalskiego prowadzone są przez okręgowe związki piłki nożnej: białostocki, łomżyński i suwalski.
Mistrzostwo okręgu :
- białostockiego zdobył Włókniarz Białystok.
- łomżyńskiego, ostrołęckiego i ciechanowskiego zdobyła Narew Ostrołęka.
- suwalskiego zdobyły Śniardwy Orzysz.
Puchar Polski okręgu:
- białostockiego zdobyła Jagiellonia II Białystok
- łomżyńskiego zdobył Orzeł Kolno
- suwalskiego zdobyły Śniardwy Orzysz.
Drużyny z województwa białostockiego, łomżyńskiego i suwalskiego występujące w centralnych i makroregionalnych poziomach rozgrywkowych:
 Reorganizacja ligi
Doszło do zmian na szczeblu makroregionalnym, zmniejszono III ligę do 4 grup. Inne zmiany dotyczyły zmian nazw klas okręgowych:
&gt; Klasa A &gt; Klasa okręgowa
&gt; Klasa B &gt; Klasa A
&gt; Klasa C &gt; Klasa B
Klasa Okręgowa - IV poziom rozgrywkowy.
Grupa białostocka
Grupa łomżyńsko-ostrołęcko-ciechanowska
Grupa suwalska
Baraże do III ligi
Klasa A - V poziom rozgrywkowy.
Grupa białostocka
Grupa łomżyńska
Grupa suwalska 
Klasa B - VI poziom rozgrywkowy.
Białostocka (Brak danych co do ilości grup.)

</doc>
<doc id="4002115" url="https://pl.wikipedia.org/wiki?curid=4002115" title="10 złotych 1934 Józef Piłsudski-Orzeł Strzelecki">
10 złotych 1934 Józef Piłsudski-Orzeł Strzelecki

10 złotych 1934 Józef Piłsudski-Orzeł Strzelecki – okolicznościowa moneta dziesięciozłotowa, bita w srebrze, wprowadzona do obiegu 31 lipca 1934 r. rozporządzeniem Ministra Skarbu z dnia 21 lipca 1934 r. (), wycofana na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
Moneta upamiętniała 20. rocznicę wymarszu Pierwszej Kompanii Kadrowej Legionów, podobnie jak pięciozłotówka o takich samych wzorach awersu i rewersu.
Awers.
W centralnym punkcie znajduje się orzeł legionowy wzorowany na orzełkach z czapek legionistów z 1914 roku, otoczony napisem „RZECZPOSPOLITA POLSKA”, a na dole napis „10 ZŁOTYCH 10”.
Rewers.
Na tej stronie monety umieszczono lewy profil marszałka Józefa Piłsudskiego, u dołu, z lewej strony, poniżej brody, herb Kościesza – znak mennicy w Warszawie, z prawej strony data „1934", a wzdłuż obrzeża pod profilem słabo widoczne, niemal nieczytelne nazwisko projektanta.
Nakład.
Monetę wybito w srebrze próby 750, na krążku o średnicy 34 mm, masie 22 gramów, z rantem ząbkowanym, według projektu Stanisława Ostrowskiego, w mennicy w Warszawie, w nakładzie sztuk.
Opis.
Dziesięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Rewers, poza datą 1934, jest identyczny z rewersem monety "10 złotych wzór 1934".
Parametry monety są identyczne z parametrami dziesięciozłotówek:
W pierwszym dziesięcioleciu XXI w. Mennica Polska wypuściła repliki dwóch konkurencyjnych projektów "dziesięciozłotówki 1934 Józef Piłsudski-Orzeł Strzelecki," które nie mają swoich odpowiedników w monetach próbnych wybitych przed II wojną światową.
Wersje próbne.
W katalogach podana jest informacja o wybiciu próbnych wersji monety:
Wybito także wersję monety stemplem lustrzanym w nakładzie 200 sztuk.
Istnieje również wersja próbna tej monety wybita w postaci kwadratowej klipy o wymiarach 47,5 × 47,5 mm, bez napisu „PRÓBA”, wybita w srebrze, w nakładzie 300 sztuk.

</doc>
<doc id="4002116" url="https://pl.wikipedia.org/wiki?curid=4002116" title="Jaśnica">
Jaśnica



</doc>
<doc id="4002119" url="https://pl.wikipedia.org/wiki?curid=4002119" title="Allactaga elater">
Allactaga elater



</doc>
<doc id="4002120" url="https://pl.wikipedia.org/wiki?curid=4002120" title="KT-91">
KT-91

KT-91 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-91 i 418, został wycofany ze służby w styczniu 1971 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego projektu "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-91 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 572.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-91 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-75, KT-76, KT-77, KT-78, KT-79 i KT-92). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 418. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Podczas długoletniej służby kuter (podobnie jak inne polskie jednostki projektu "183") był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. 1 września 1970 roku okręt został rozkazem Dowódcy Marynarki Wojennej (nr 041/Org.) skreślony z listy floty. Po raz ostatni banderę opuszczono 1 stycznia 1971 roku.

</doc>
<doc id="4002123" url="https://pl.wikipedia.org/wiki?curid=4002123" title="Adachan Madumarow">
Adachan Madumarow

Adachan Kimsanbajewicz Madumarow (; ur. 9 marca 1965 roku w Kurszabie w rejonie Özgön) – kirgiski polityk oraz działacz narodowy, od 2006 lider partii Bütün Kyrgyzstan.
Kariera polityczna.
W 1995 roku był pomocnikiem ministra wydawnictw i informacji. Poseł do Rady Najwyższej I, II, III oraz IV kadencji. Od 18 kwietnia 2005 do 10 maja 2006 sprawował funkcję wicepremiera (do 29 września 2005 jako pełniący obowiązki). W wyniku skandalu korupcyjnego 1 września 2008 złożył mandat deputowanego.
Kandydował w 2011 roku w wyborach prezydenckich – otrzymał 274,434 (14,77%) głosów co pozwoliło mu zająć drugie miejsce. Decyzją 12 zjazdu partii Bütün Kyrgyzstan mającego miejsce 11 lipca 2017 roku, został wyznaczony do reprezentowania jej w wyborach prezydenckich. 14 lipca Centralna Komisja Wyborcza Kirgistanu zarejestrowała jego kandydaturę. Zdobył w nich 110 652 głosów (6,49%) co pozwoliło mu na zajęcie 3 miejsca.
W wyborach parlamentarnych w 2020 startował z pierwszego miejsca z listy Bütün Kyrgyzstan.

</doc>
<doc id="4002124" url="https://pl.wikipedia.org/wiki?curid=4002124" title="Trichoderma">
Trichoderma

Trichoderma Pers. – rodzaj grzybów z rodziny rozetkowatych ("Hypocreaceae"). Grzyby mikroskopijne, rozprzestrzenione na całym świecie. Saprotrofy występujące w glebie, w gnijącym drewnie lub na innych grzybach.
Systematyka i nazewnictwo.
Pozycja w klasyfikacji według Index Fungorum: "Hypocreaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi".
Synonimy nazwy naukowej: "Aleurisma" Link, "Pachybasium" Sacc., "Pyreniopsis" Kuntze, "Pyrenium" Tode, "Sporoderma" Mont., "Tolypomyria" Preuss, "Verticilliastrum" Dasz.
Morfologia i rozwój.
Znane są tylko w postaci bezpłciowej, czyli anamorfy. Te gatunki, u których poznano teleomorfę zaliczone zostały do rodzaju "Hypocrea".
Kultury w temperaturze 25–30 °C zazwyczaj rosną szybko. Na pożywkach typu agar z dekstrozą kukurydzianą (CMD) lub agar z dekstrozą ziemniaczaną (PDA) są przeźroczyste (hialinowe). Konidia tworzą się zazwyczaj w ciągu jednego tygodnia. Niektóre gatunki wydzielają charakterystyczny, kokosowy zapach.
Konidiofory "Trichoderma" są hialinowe i wyrastają z podłoża w pęczkach lub pojedynczo. Zwykle są wielokrotnie rozgałęzione, czasami zakończone bywają płonną strzępką. Na substracie pęczek konidioforów przypomina swoim wyglądem białą lub zieloną poduszeczkę. Komórki konidiotwórcze znajdują się na wierzchołkach odgałęzień konidioforów i mają kształt bulwkowaty, lub smoczkowaty. Mogą być grube, krótkie i tworzyć gęste okółki, jak np. u "T. hamatum", lub długie i tworzące luźne okółki, jak np. u "T. viride". Konidia powstają w małych główkach. Są hialinowe lub zielone, jednokomórkowe, o kształcie kulistym, owalnym, elipsoidalnym i powierzchni gładkiej lub chropowatej. Czasami w strzępkach tworzą się chlamydospory.
Zastosowanie.
Grzyby "Trichoderma" są powszechnie wykorzystywane w biologicznej ochronie roślin przed organizmami chorobotwórczymi. Są bowiem bardzo pospolite i łatwo je izolować z gleby, czy drewna. Na sztucznych pożywkach rosną szybko i obficie tworzą zarodniki, wytwarzają także chlamydospory będące przetrwalnikami. W literaturze naukowej są setki opracowań o ich użyteczności w zwalczaniu takich groźnych patogenów, jak: "Rhizoctonia solani", "Phytophthora", "Pythium ultimum", "Fusarium", "Alternaria alternata", "Sclerotinia sclerotiorum", "Sclerotium cepivorum", "Sclerotium rolfsii", "Gaeumannomyces graminis", "Thielaviopsis basicola", "Verticillium dahliae", "Botrytis cinerea", bakterie i wirusy. Są w tym celu wykorzystywane w uprawach roślin rolniczych, warzyw, roślin ozdobnych, roślin sadowniczych i w przechowalnictwie. Wykazują dużą agresywność wobec patologicznych grzybów.
Zdolności "Trichoderma" do zwalczania innych organizmów opierają się na:
Łączne zastosowanie grzybów "Trichoderma"ze zmniejszonymi dawkami fungicydów daje podobne efekty, jak zastosowanie pełnej dawki fungicydów. Bardzo dobre efekty obserwowano stosując "T. harzianum" z kaptanem do zwalczania "Verticillium dahliae" w uprawie ziemniaka, czy "T. virens" z metalaksylem wobec "Pythium ultimum" porażającym bawełnę, oraz z thiramem wobec "Rhizoctonia solani" w uprawie tytoniu.
Niektóre szczepy "Trichoderma" wytwarzają niskocząsteczkowe związki chelatujące żelazo, które wychwytują z otoczenia jony żelaza, skutecznie w ten sposób hamując rozwój innych grzybów. Szczepy te wykorzystywano do zwalczania szarej pleśni, wrażliwej na niedobór składników pokarmowych.
Metclaf i Wilson w 2001 r. opisali kolonizację korzeni cebuli przez grzyb "T. koningii". Strzępki "Trichoderma" wnikały do epidermy korzenia i niszczyły grzybnię patogena, ale nie powodowały uszkodzeń tkanki rośliny gospodarza. Knudsen i in. w 1991 r.opisali zdolność "T. harzianum" ThzID1 do pasożytowania na sklerocjach "S. clerotiorum".
Wytwarzana przez "T. polysporum" cyklosporyna A (CsA) jest lekiem immunosupresyjnym stosowanym w przeszczepach narządów. Zapobiega ich odrzuceniu.
Gatunki z rodzaju "Trichoderma" wytwarzają takie enzymy, jak: celulazy, ksylanazy, pektynazy, β-1,3-glukanazy, chitynazy i proteazy. Otrzymywane z nich preparaty enzymatyczne są stosowane w przemyśle spożywczym, browarnictwie, przemyśle winiarskim, produkcji bioetanolu, pasz, w przemyśle tekstylnym i papierniczym.

</doc>
<doc id="4002126" url="https://pl.wikipedia.org/wiki?curid=4002126" title="Bill of Rights">
Bill of Rights



</doc>
<doc id="4002131" url="https://pl.wikipedia.org/wiki?curid=4002131" title="KT-92">
KT-92

KT-92 – polski kuter torpedowy z okresu zimnej wojny, jeden z dziewiętnastu pozyskanych przez Polskę radzieckich okrętów projektu "183". Jednostkę zbudowano w stoczni numer 5 w Leningradzie, a następnie została wydzierżawiona przez Polskę i 11 października 1958 roku weszła w skład Marynarki Wojennej. Intensywnie eksploatowany okręt, oznaczony znakami burtowymi KT-92 i 419, został wycofany ze służby w lipcu 1970 roku.
Projekt i budowa.
Prace nad dużym kutrem torpedowym rozpoczęły się w ZSRR w 1946 roku. Ostateczny projekt jednostki pod oznaczeniem "183" powstał w biurze konstrukcyjnym CKB-5 w Leningradzie, a w 1949 roku prototyp przekazano Marynarce Wojennej ZSRR. W porównaniu do poprzedników nowe okręty miały większą dzielność morską, doskonalsze uzbrojenie i rozwijały większą prędkość. W 1952 roku rozpoczęto ich produkcję seryjną, budując do 1960 roku łącznie 360 okrętów. Zadaniem kutrów było wykonywanie samodzielnych lub zespołowych ataków torpedowych na cele nawodne, operujące na obszarach przybrzeżnych i zamkniętych akwenach.
Na początku lat 50. w Dowództwie Marynarki Wojennej rozważano możliwość budowy kutrów torpedowych w polskich stoczniach (projektu "TD-200"). W październiku 1954 roku podjęto jednak decyzję o rezygnacji z ich budowy w kraju, w zamian postanowiono zakupić lub wydzierżawić w ZSRR gotowe jednostki tej klasy, nowszego projektu "183". W 1955 roku uzyskano zgodę ZSRR na zakup pięciu nowych, nieużytkowanych jednostek tego typu, w cenie 2,5 mln rubli za okręt, a w 1957 roku zakupiono kolejne trzy kutry. Z powodów ekonomicznych następne 11 okrętów tego typu pozyskano drogą dzierżawy, płacąc łącznie 12,6 mln rubli.
Przyszły KT-92 zbudowany został w stoczni numer 5 () w Leningradzie. Jednostka prawdopodobnie powstała w 1953 roku, a po ukończeniu nie była eksploatowana i została zakonserwowana na lądzie w Kaliningradzie. Okręt w Marynarce Wojennej ZSRR oznaczony był numerem 574.
Dane taktyczno-techniczne.
Okręt był dużym kutrem torpedowym. Długość całkowita wykonanego z drewna kadłuba wynosiła 25,5 metra, szerokość 6,1 metra i zanurzenie 1,13 metra. Wyporność standardowa wynosiła 56 ton, zaś pełna 67 ton. Kadłub podzielony był na osiem przedziałów (od dziobu): I – forpik, II – przedział załogi, III – pomieszczenia oficerskie i kambuz, IV – agregaty prądotwórcze, pomieszczenia oficerskie i pomieszczenia socjalne, V i VI – silniki, VII – zbiorniki paliwa i VIII – magazyn amunicji i pomieszczenie sterowe. Na śródokręciu mieściła się niewielka, otwarta nadbudówka, za którą znajdował się składany do tyłu maszt i otwór kanału wentylacyjnego siłowni. Okręt napędzany był przez cztery czterosuwowe silniki wysokoprężne M-50F o łącznej mocy 4800 koni mechanicznych (KM), poruszające czterema śrubami o stałym skoku. Maksymalna prędkość okrętu wynosiła 43 węzły, zaś ekonomiczna 32,9 węzła. Okręt zabierał 10,3 tony paliwa, co pozwalało osiągnąć zasięg wynoszący 1000 Mm przy prędkości 14 węzłów lub 600 Mm przy prędkości 32,9 węzła. Energię elektryczną zapewniało pięć generatorów wysokoprężnych: jeden DG-12,5 (o mocy 17 KM) i cztery o mocy 1,36 KM każdy. Autonomiczność okrętu wynosiła 5 dób, a wyjść w morze mógł przy sile wiatru do 8°B. Instrukcja umożliwiała pływanie z prędkością maksymalną i użycie uzbrojenia przy stanie morza 3.
Jednostka wyposażona była w dwie pojedyncze wyrzutnie torpedowe TTKA-53M kal. 533 mm, umieszczone wzdłuż burt na śródokręciu z odchyleniem 6° na zewnątrz, przenosząc dwie torpedy typu 53-38U lub 53-39. Uzbrojenie artyleryjskie jednostki stanowiły dwa podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 4000 naboi, umieszczone przed nadbudówką (przesunięte na lewo od osi płaszczyzny okrętu w celu polepszenia widoczności z pomostu bojowego) i na rufie. Broń ZOP stanowiło 8–12 bomb głębinowych BB-1, umieszczonych wzdłuż burt w części rufowej, za wyrzutniami torpedowymi. Opcjonalnie, zamiast torped i bomb głębinowych okręt mógł zabrać na pokład 18 min AMD-500. Wyposażenie radioelektroniczne obejmowało system kontroli ognia Tros, system rozpoznawczy „swój-obcy” typu Kremnij-1, radiostację R-609 oraz radar Zarnica. Okręt wyposażony był też w umieszczone na rufie wyrzutnie dla 12 świec dymnych.
Załoga okrętu składała się z 14 osób – 2 oficerów, 9 podoficerów i 3 marynarzy.
Służba.
Po zawarciu 5 września 1958 roku umowy o dzierżawie, 11 października jednostka pod oznaczeniem KT-92 (KT – kuter torpedowy) rozkazem Dowódcy Marynarki Wojennej nr 044/Org. została przyjęta w skład Marynarki Wojennej (wraz z bliźniaczymi kutrami KT-71, KT-72, KT-73, KT-74, KT-75, KT-76, KT-77, KT-78, KT-79 i KT-91). Okręt początkowo wchodził w skład Dywizjonu Kutrów Torpedowych stacjonując w Gdyni, przeformowanego w listopadzie 1958 roku w Brygadę Kutrów Torpedowych, także z bazą z Gdyni. 1 stycznia 1960 roku numer burtowy okrętu został zmieniony na 419. Po zakończeniu okresu dzierżawy, 1 stycznia 1962 roku jednostka została zakupiona przez Marynarkę Wojenną w cenie zł. W wyniku reorganizacji od 1965 roku Brygada Kutrów Torpedowych przyjęła nazwę 3. Brygady Kutrów Torpedowych, a okręt przydzielono do 2. Dywizjonu Kutrów Torpedowych. Podczas długoletniej służby kuter był intensywnie eksploatowany, uczestnicząc w ćwiczeniach i manewrach, a na jego pokładzie wyszkoliło się wielu morskich specjalistów. Jednostka została skreślona z listy floty 15 lipca 1970 roku. Planowano wykorzystanie okrętu w ramach maskowania operacyjnego w 45. Dywizjonie Pomocniczych Jednostek Pływających w Gdyni, jednak z zamierzeń tych zrezygnowano.

</doc>
<doc id="4002137" url="https://pl.wikipedia.org/wiki?curid=4002137" title="Nick Jr. (Stany Zjednoczone)">
Nick Jr. (Stany Zjednoczone)

Nick Jr. – amerykańska stacja telewizyjna, która 4 stycznia 1988 rozpoczęła nadawanie jako blok w stacji Nickelodeon.

</doc>
<doc id="4002138" url="https://pl.wikipedia.org/wiki?curid=4002138" title="Canada Women’s Sevens 2017">
Canada Women’s Sevens 2017

Canada Women’s Sevens 2017 – trzecia edycja wchodzącego w skład World Rugby Women’s Sevens Series turnieju Canada Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 27–28 kwietnia 2017 roku na Westhills Stadium w Langford będąc piątym turniejem sezonu 2016/2017.
Informacje ogólne.
Rozegrane na Westhills Stadium zawody były piątym turniejem sezonu 2016/2017 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Holandii. Podział na grupy oraz rozkład gier zostały opublikowane przez World Rugby na początku maja 2017 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów.
Nowozelandki przyjechały na zawody w odmłodzonym składzie z uwagi na powołania do reprezentacji rugby piętnastoosobowego. Pomimo tego w pierwszym dniu zanotowały jednak wraz z Kanadyjkami komplet zwycięstw. Te zespoły zmierzyły się w decydującym pojedynku, wówczas lepsze od gospodyń okazały się Nowozelandki, a najlepszą zawodniczką finału została uznana przedstawicielka triumfatorek, Rubi Tui. Najwięcej punktów i przyłożeń w turnieju zdobyła Michaela Blyde, która wyróżniała się także w innych statystykach.
Najtańsze dwudniowe wejściówki kosztowały 40 CAD.

</doc>
<doc id="4002141" url="https://pl.wikipedia.org/wiki?curid=4002141" title="10 złotych 1933 Jan III Sobieski">
10 złotych 1933 Jan III Sobieski

10 złotych 1933 Jan III Sobieski – okolicznościowa moneta dziesięciozłotowa, wybita w srebrze, wprowadzona do obiegu 9 września 1933 r. rozporządzeniem Ministra Skarbu Władysława Zawadzkiego z dnia 1 września 1933 r. (), wycofana z obiegu na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia dziesięciozłotówki do obiegu podawany był 11 września 1933 r, jednak w późniejszych tego samego autora – 9 września 1933 r.
Moneta upamiętniała 250. rocznicę odsieczy wiedeńskiej. Była w obiegu w okresie II Rzeczypospolitej.
Awers.
W centralnym punkcie umieszczono godło – orła w koronie, dookoła napis „RZECZPOSPOLITA POLSKA”, u dołu napis „10 ZŁOTYCH 10”, a pod łapą orła, znak mennicy w Warszawie.
Rewers.
Na tej stronie monety znajduje się prawy profil króla Jana III Sobieskiego, z prawej strony napis „JAN III SOBIESKI”, z lewej strony „1683–1933”, z lewej strony u dołu nazwisko projektanta.
Nakład.
Monetę wybito w srebrze próby 750, na krążku o średnicy 34 mm, masie 22 gramów, z rantem ząbkowanym, według projektu Jana Wysockiego, w mennicy w Warszawie, w nakładzie sztuk.
Opis.
Dziesięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Parametry monety są identyczne z parametrami dziesięciozłotówek:
Zamknięty konkurs na projekt monety został zorganizowany przez dyrekcję mennicy w 1933 r. Chociaż komisja konkursowa podjęła decyzję, że zwycięskim projektem był ten przygotowany przez Wojciecha Jastrzębowskiego, to jednak Minister Skarbu podjął decyzję o wyborze projektu Jana Wysockiego, wydając odpowiednie rozporządzenie 1 września 1933 r.
Wersje próbne.
W katalogach podana jest informacja o wybiciu próbnych wersji monety:
Wybito także wersję monety stemplem lustrzanym, w nakładzie 100 sztuk.
Istnieją również wersje próbne tej monety wybite w srebrze, w postaci kwadratowej klipy o wymiarach 34,6 × 34,6 mm:
Ciekawostki.
W pierwszym dziesięcioleciu XXI w. Mennica Polska wypuściła repliki czterech konkurencyjnych projektów "dziesięciozłotówki 1933 Jan III Sobieski", które nie mają swoich odpowiedników w monetach próbnych wybitych przed II wojną światową.

</doc>
<doc id="4002151" url="https://pl.wikipedia.org/wiki?curid=4002151" title="Placówka Straży Celnej „Tudiów”">
Placówka Straży Celnej „Tudiów”



</doc>
<doc id="4002152" url="https://pl.wikipedia.org/wiki?curid=4002152" title="Wydawnictwo Suhrkamp">
Wydawnictwo Suhrkamp



</doc>
<doc id="4002153" url="https://pl.wikipedia.org/wiki?curid=4002153" title="Placówka Straży Granicznej I linii „Tudiów”">
Placówka Straży Granicznej I linii „Tudiów”



</doc>
<doc id="4002155" url="https://pl.wikipedia.org/wiki?curid=4002155" title="10 złotych 1933 Romuald Traugutt">
10 złotych 1933 Romuald Traugutt

10 złotych 1933 Romuald Traugutt – okolicznościowa moneta dziesięciozłotowa, wybita w srebrze, wprowadzona do obiegu 10 listopada 1933 r. rozporządzeniem Ministra Skarbu Władysława Zawadzkiego z dnia 30 października 1933 r. (), wycofana na podstawie rozporządzenia ministrów gospodarki, finansów i spraw wewnętrznych Rzeszy wydanego 22 listopada 1939 r. w okresie Generalnego Gubernatorstwa, według którego monety bite w srebrze w okresie II Rzeczypospolitej należało obowiązkowo wymieniać na pieniądze papierowe.
W niektórych opracowaniach z początku XXI w. jako data wprowadzenia dziesięciozłotówki do obiegu podawany był 11 grudnia 1933 r, jednak w późniejszych tego samego autora – 10 listopada 1933 r.
Moneta upamiętniała 70. rocznicę powstania styczniowego.
Awers.
W centralnym punkcie umieszczono godło – orła w koronie, dookoła napis „RZECZPOSPOLITA POLSKA”, u dołu napis „10 ZŁOTYCH 10”, a pod łapą orła herb Kościesza – znak mennicy w Warszawie.
Rewers.
Na tej stronie monety znajduje się popiersie Romualda Traugutta, dookoła napis „ROMUALD TRAUGUTT”, po obydwu stronach popiersia napis „1863 1933”, z lewej strony, u dołu inicjały projektantki.
Nakład.
Monetę wybito w srebrze próby 750, na krążku o średnicy 34 mm, masie 22 gramów, z rantem ząbkowanym, według projektu Zofii Trzcińskiej-Kamińskiej, w Mennicy Państwowej w Warszawie, w nakładzie sztuk.
Opis.
Dziesięciozłotówkę bito na podstawie rozporządzenia Prezydenta Rzeczypospolitej Polskiej z 27 sierpnia 1932 r. o zmianie niektórych postanowień rozporządzenia Prezydenta Rzeczypospolitej z dnia 5 listopada 1927 r., definiującego parametry monet: 2, 5, 10 złotych bitych w srebrze próby 750 i masie 2,2 grama przypadających na 1 złoty ().
Godło na monecie jest zgodne ze wzorem Godła Rzeczypospolitej Polskiej wprowadzonym 13 grudnia 1927 r. ().
Parametry monety są identyczne z parametrami dziesięciozłotówek:
Podobnie jak w przypadku projektu monety "10 złotych 1933 Jan III Sobieski", Minister Skarbu nie zaakceptował decyzji sądu konkursowego i zamiast zwycięskiego projektu Tadeusza Breyera wybrał ostatecznie ten Zofii Trzcińskiej-Kamińskiej wydając 30 października 1933 r. stosowne rozporządzenie.
Wersje próbne.
W katalogach podana jest informacja o wybiciu próbnych wersji monety:
Wybito także wersję monety stemplem lustrzanym w nakładzie 100 sztuk.
Istnieją również wersje próbne tej monety wybite w srebrze, w postaci kwadratowej klipy o wymiarach 34,6 × 34,6 mm, bez napisu „PRÓBA”, wybite:

</doc>
<doc id="4002160" url="https://pl.wikipedia.org/wiki?curid=4002160" title="Adam Wicenciak">
Adam Wicenciak

Adam Wicenciak (ur. 27 kwietnia 1989 r.) – polski wioślarz, wicemistrz Europy w 2013 i 2017 roku. Zawodnik Klubu Wioślarskiego z roku 1904 w Poznaniu.

</doc>
<doc id="4002161" url="https://pl.wikipedia.org/wiki?curid=4002161" title="Przysłówek w języku angielskim">
Przysłówek w języku angielskim

Przysłówek w języku angielskim – znaczenie, występowanie i struktury zdaniowe przysłówka w języku angielskim.
Rodzaje przysłówków.
Przysłówki można podzielić na następujące kategorie według ich znaczenia:
Formy przysłówków.
Przysłówki mogą przyjmować różne formy:

</doc>
<doc id="4002163" url="https://pl.wikipedia.org/wiki?curid=4002163" title="Katherine Paterson">
Katherine Paterson

Katherine Womeldorf Paterson (ur. 31 października 1932) – amerykańska pisarka, autorka książek dla dzieci i młodzieży, zdobywczyni wielu nagród za twórczość literacką.
W swoich książkach Katherine Paterson zajmuje się ważnymi dla młodych czytelników tematami, które często są bardzo trudne, takimi jak śmierć, zazdrość, porzucenie.
Życiorys.
Urodziła się 31 października 1932 roku w Chinach, jako córka Raymonda i Mary Womeldorf. Część dzieciństwa spędziła w Chinach, jej rodzice byli chrześcijańskimi misjonarzami. Uczyła się w Chinach i Stanach Zjednoczonych. Ukończyła studia w King College w Bristol w stanie Tennessee, po czym wyjechała do Japonii, gdzie przez cztery lata mieszkała na wyspie Sikoku, studiowała w Kobe i pracowała jako nauczycielka w wiejskiej szkole.
Katherine Paterson ma czwórkę dzieci i siedmioro wnucząt. Mieszka w Vermont.
Nagrody.
Pisarka jest laureatką m.in. takich nagród jak:
Twórczość.
Na język polski przetłumaczono do tej pory książki:

</doc>
<doc id="4002167" url="https://pl.wikipedia.org/wiki?curid=4002167" title="10 złotych 1925 Bolesław Chrobry">
10 złotych 1925 Bolesław Chrobry

10 złotych 1925 Bolesław Chrobry – okolicznościowa / bulionowa moneta dziesięciozłotowa wybita w złocie na podstawie rozporządzenia Ministra Skarbu z dnia 14 czerwca 1926 r. o zmianie wzoru monet złotych wartości 10 i 20 złotych ().
Dziesięciozłotówka upamiętniała 900. rocznicę koronacji Bolesława Chrobrego, podobnie jak jej odpowiednik dwudziestozłotowy.
Awers.
W centralnym punkcie umieszczono godło – orła w koronie, dookoła napis „RZECZPOSPOLITA POLSKA”, na dole napis „10 ZŁOTYCH 10”.
Rewers.
Na tej stronie monety umieszczono lewy profil króla Bolesława Chrobrego, z prawej strony napis „BOLESŁAW CHROBRY”, z lewej strony „1025–1925”, u dołu z prawej strony herb Kościesza – znak mennicy w Warszawie.
Nakład.
Monetę wybito w złocie próby 900, na krążku o średnicy 19 mm, masie 3,225 grama, z rantem ząbkowanym, według projektu Zofii Trzcińskiej-Kamińskiej, w mennicy w Warszawie. Według sprawozdań mennicy za lata 1924–1926, nakład monety wynosił sztuk.
Opis.
Monetę bito według zwycięskiego projektu drugiego konkursu, z początku 1925 r., na złote monety, które były przewidziane w reformie walutowej Władysława Grabskiego. Bicie monet w złocie rozpoczęło się dopiero w 1926 roku. W pierwszym sprawozdaniu mennicy (1924–1926) poinformowano o wybiciu dziesięciozłotówek. W wielu katalogach liczba ta uznawana jest jako całkowity nakład monety. Przepisy państwowe z 1924 roku dopuszczały bicie złotych monet według zatwierdzonych wzorów, również ze złota pochodzącego od osób prywatnych. Takie monety nie były uwzględniane w sprawozdaniach mennicy z kolejnych lat. Analiza makroskopowa złotych monet dziesięciozłotowych potwierdza istnienie co najmniej kilku par stempli. Według niektórych autorów rzeczywisty nakład dziesięciozłotówki mógł sięgnąć nawet 1 miliona sztuk.
W niektórych katalogach dziesięciozłotówka z Bolesławem Chrobrym traktowana jest jako moneta okolicznościowa obiegowa (obiegowa z okolicznościowym wizerunkiem), w innych jako próbnego bicia. Wielkość nakładu wyklucza raczej tę monetę z bycia monetą próbną. W związku ze zmianą cen złota, wartość kruszcu przewyższała w pewnym momencie wartość nominalną dziesięciozłotówki. Oznacza to, że monety "10 złotych z Bolesławem Chrobrym", podobnie jak ich odpowiedniki dwudziestozłotowe, powinny być raczej klasyfikowane jako monety bulionowe.
Wersje próbne.
W katalogach podana jest informacja o wybiciu próbnych wersji monety:
Katalogi opisują również konkurencyjny projekt złotej dziesięciozłotówki z lat dwudziestych XX wieku, z dwoma głowami na rewersie, wybity w brązie (100 sztuk), srebrze (50 sztuk) i złocie (nieznana liczba sztuk).
W początku XXI w. Mennica Polska w ramach serii: "240 lat Mennicy Polskiej – Repliki monet polskich według projektów z okresu międzywojennego" wydała blister zawierający cztery pozłacane repliki/wyobrażenia złotych monet II Rzeczypospolitej (10, 20, 50 i 100 złotych) według zwycięskiego projektu Zofii Trzcińskiej-Kamińskiej. Numizmat 10-złotówki z tego blistra jest de facto repliką monety "10 złotych 1925 Bolesław Chrobry".

</doc>
<doc id="4002172" url="https://pl.wikipedia.org/wiki?curid=4002172" title="Topos">
Topos

Topos () lub miejsce wspólne (), w dawniejszych polskich pracach niekiedy komunał – twierdzenie przyjmowane w danej kulturze bez dowodu, będące podstawą argumentacji (według definicji dialektycznej); gotowy do użycia, powszechnie znany argument, o dużej sile perswazyjnej, który można zastosować do udowadniania dowolnej tezy podczas wypowiedzi (według definicji retorycznej); ponadczasowy konstant w literaturze, przejawiający się w tożsamych znakach, motywach i sformułowaniach (według definicji literackiej).
W nauce sformułowano wiele innych wyjaśnień pojęcia topos. Definicje te różnią się przede wszystkim ze względu na to, jaką dyscyplinę naukową reprezentuje badacz, który definicję sformułował. Topos uważa się bowiem za pojęcie interdyscyplinarne, występujące w ramach teorii argumentacji i tekstu, które jest wykorzystywane podczas badań szczegółowych w różnych dyscyplinach naukowych i rozmaicie definiowane. Wprowadzony przez Arystotelesa do dialektyki i retoryki termin "topos" używany jest współcześnie między innymi w teorii literatury, biblistyce, politologii, filozofii, reklamie, public relations, semiologii czy metodologii nauk.
Wynajdywaniem, analizą, klasyfikacją i zastosowaniem toposów zajmuje się odrębna dyscyplina naukowa – topika.
Znaczenie terminu.
Słowo "topos" oznaczało w języku greckim "miejsce" w przestrzeni. Jednakże przez wielu greckich pisarzy było używane przenośnie – nie tylko na oznaczenie miejsca w przestrzeni, ale także „miejsca” w myśli, wypowiedzi czy tekście. Zwrot τόπος κοινός oznaczał w klasycznej grece „wspólne dla wszystkich miejsce”. Przymiotnik "koinos" („wspólne”) związany był z komunikacyjnym aspektem pojęcia „miejsca”, odnoszonego – przez pisarzy – także do myśli, wypowiedzi czy tekstu. W tym znaczeniu wskazywał na istnienie wspólnoty mówców i słuchaczy lub pisarzy i czytelników. Wspólnota ta uznawała pewne sądy i wartości – wyrażane za pomocą „wspólnych dla wszystkich miejsc” w mowie czy tekście – za konieczne albo prawdziwe.
Autorzy rzymscy oddawali greckie τόπος κοινός używając łacińskiej kalki językowej "locus communis". Za Cyceronem i Kwintylianem niektórzy polscy pisarze i naukowcy zwali więc topos "miejscem wspólnym", co z kolei jest polską kalką językową terminu łacińskiego.
W język polskim grecki termin "topos" niekiedy oddawano dawniej słowem "komunał". Ten polski termin wywodził się z łacińskiego "locus communis". "Komunał" – jako synonim "toposu" – występuje w polskich pracach napisanych w XVII, XVIII i XIX wieku. Z podręczników szkolnych i literatury słowo to przeniknęło do języka potocznego, w którym stopniowo nabrało pejoratywnego znaczenia. Dlatego w XX wieku naukowcy zarzucili używanie tego spolszczenia terminu "topos".
Definicja dialektyczna.
Arystoteles.
Pojęcie toposu wprowadził do nauki, w ramach dialektyki, Arystoteles w traktacie "Topiki". W ujęciu Arystotelesa topos jest przesłanką sylogizmu dialektycznego, będącego podstawą entymematu. Dlatego umożliwia on przeprowadzenie wnioskowania dialektycznego, czyli argumentacji opartej na prawdopodobieństwie. Topos jest – w dialektyce – konstytuantą (podstawą) argumentacji i refutacji. Można go przyrównać do aksjomatu w logice matematycznej czy paradygmatu w nauce. Definiuje się go jako taką przesłankę argumentu, której nie trzeba wcześniej udowadniać, lecz jedynie wyciągać z niej wnioski – przesłanka ta bowiem uznawana jest za oczywistą. Dlatego komentatorzy "Topik" często określali arystotelesowski topos jako „maszynę”, za pomocą której podczas wnioskowania tworzy się przesłanki i argumenty. W ujęciu innych komentatorów "Topik", topos jest twierdzeniem przyjmowanym bez dowodu.
Jako przykład Arystoteles podał bardzo często używany topos, przybierający formy "nic nie dzieje się bez powodu", "wszystko ma swoją przyczynę" itp. Komunał ten opiera się na dialektycznym sylogizmie: "ponieważ każde wydarzenie jest skutkiem, który posiada swoją przyczynę, to przyczyna i skutek istnieją równocześnie". Ten skomplikowany sylogizm skrócony został do bardziej zrozumiałego entymematu: "ponieważ każde wydarzenie jest skutkiem czegoś, posiada więc zawsze przyczynę". Entymemat ten został następnie ujęty w powszechnie używaną formę prostego toposu. Topos łączy w ten sposób przesłanki i wniosek z sylogizmu w krótkie zdanie, mające dużą moc argumentacyjną, które staje się – podczas wnioskowania – przesłanką kolejnego sylogizmu lub entymematu. Dlatego właściwe zastosowanie odpowiednich toposów uważane jest za schemat argumentacyjny ogólnego zastosowania.
Cyceron.
Cyceron w traktacie "Topika" ("Topica") rozwijając twierdzenia Arystotelesa – uznał topos za generalizującą, infinitywną aplikację miejsc dowodowych ("loci argumentorum"). Według jego definicji topos jest argumentem dialektycznym, opierającym swoją moc dowodzenia na przekonaniach pewnej wspólnoty, dla której właściwy jest sposób myślenia, mówienia czy pisania uznający określone sądy i wartości za konieczne lub prawdziwe. Argumentu takiego nie trzeba uzasadniać, gdyż sam z siebie ma on dużą siłę dowodową w obrębie społeczności, w której funkcjonuje. Opiera się bowiem na zgodzie powszechnej ("consensus omnium"), to znaczy na więzach kulturowych charakterystycznych dla danej wspólnoty.
Topos, w ujęciu Cycerona, wywodzi się z jednej z dwóch form argumentu dialektycznego – entymematu lub exemplum. Topos z entymematu – podobnie jak w ujęciu Arystotelesa – przejmuje formalny sposób rozumowania oparty na ukrytym sylogizmie. Druga forma toposu, wprowadzona do dialektyki przez Arpinatę, przejmuje opis lub opowiadanie z exemplum. Podstawą toposu jest w tym przypadku powszechne przekonanie o podobieństwie przedmiotu przedstawionego do przedmiotu rzeczywistego. Potencjalnym miejscem wspólnym z exemplum jest każde powszechnie znane opowiadanie. Opowiadanie te staje się toposem, gdy zostaje użyte w funkcji argumentu dialektycznego.
Definicja retoryczna.
Po napisaniu "Topik", w jednej z kolejnych swoich prac, "" (Τέχνη ῥητορικῆ), Arystoteles omówił zasady zastosowania toposów podczas wygłaszania mowy i pisania tekstu. Stwierdził – na podstawie wielu przykładów – że topos jest niezbędnym elementem wypowiedzi. Następnie wykazał, że właściwe zastosowanie toposów jest konieczne dla poprawności argumentacji. Wprowadził też podział toposów retorycznych ze względu na ich zastosowanie oraz opisał różne grupy toposów. W "Retoryce" Arystoteles zdefiniował topos jako gotowy, niewymagający uzasadnienia argument, zawierający stereotypowe rozumowanie typu najbardziej ogólnego, który można zastosować we wszelkiego rodzaju wypowiedziach – mowach i tekstach – do udowadniania nawet przeciwstawnych tez. Zdaniem Arystotelesa, o ile „zwykłe” argumenty oddziaływają słabiej, ponieważ dowodząc merytorycznie tezy są mniej ozdobne, nieznane odbiorcy, wymagające od niego skupienia, to miejsca wspólne wyróżniają się podczas argumentacji większą siłą perswazji, możliwością akceptacji i ozdobnością. Są bowiem powszechnie zrozumiałe, dobrze znane, oddziaływają na emocje i uwypuklają argument. Dlatego umiejętne argumentowanie z toposów uważane jest za podstawę sztuki przekonywania.
Rozważania Arystotelesa na temat toposu rozwijali greccy i rzymscy retorzy. Szczególną rolę przypisał toposowi Cyceron. Uważany jest on za twórcę w pełni dojrzałej koncepcji toposu retorycznego. Elementy tej teorii rozproszone zostały w jego różnych dziełach – "O inwencji", "O mówcy", "Brutusie", "Mówcy", "O najlepszym rodzaju mówców", "Podziałach retorycznych" oraz "Topice". Teorię tę zebrał w całość i opatrzył zbiorem twierdzeń i przykładów Kwintylian w "Kształceniu mówcy".
Według Cycerona topos to najbardziej użyteczny typ argumentu. Jego zdaniem: "tak jak słowa powstają z liter, tak wypowiedź powstaje z toposów". Dlatego – jak twierdził Cyceron – podczas dowodzenia własnych racji lub zbijania zarzutów, autor powinien odnaleźć właściwe twierdzenia i sądy w zbiorze toposów, a nie wymyślać nowe argumenty. Zasada ta oznacza, że poprawne argumenty tworzą pewien, akceptowalny przez autora i odbiorców, zbiór toposów oraz że istnieje wspólnota, dla której właściwy jest sposób myślenia, mówienia czy pisania oparty na tychże toposach. Istnienie takiej wspólnoty – według Cycerona – stanowi podstawę porozumienia między autorem a odbiorcami, dlatego użycie podczas wypowiedzi właściwych toposów pozwala przekonać odbiorców do tezy autora.
Według teorii retoryki topos jest zatem gotowym do użycia, powszechnie znanym argumentem, o dużej sile perswazyjnej, który można zastosować w mowie lub tekście do udowadniania dowolnej tezy. Wykorzystuje się go w procesie wnioskowania, wspierając lub negując konkretne twierdzenia. Dlatego, dla osiągnięcia zamierzonego podczas wypowiedzi celu, teoretycy retoryki polecali stosowanie konwencjonalnych schematów. Na przykład do podstawowych formuł wstępu należały toposy skromności czy nowości. Formuły te rozpowszechniły się niezwykle szeroko w całej literaturze starożytnej oraz średniowiecznej, a potem przeniknęły do piśmiennictwa nowożytnego. Niezliczona liczba pisarzy twierdziła, że pisze o czymś nowym, tworzy na rozkaz, nie ma wystarczającego talentu itp. Część współczesnych badaczy przyjmuje te oświadczenia za wiarygodne, podczas gdy są to przeważnie standardowe toposy wynikające z zastosowania zasad retoryki.
Definicja literacka.
Nową interpretację i pola znaczeniowe uzyskał termin topos w XX wieku za sprawą opublikowanej w roku 1948 monografii "Europäische Literatur und lateinisches Mittelalter" niemieckiego historyka literatury Ernsta Roberta Curtiusa. Szczegółowa analiza filologiczna tysięcy dzieł literackich doprowadziła Curtiusa do wniosku, że w tekstach rozmaitego pochodzenia – z odmiennych epok, napisanych w różnych gatunkach literackich przez rozlicznych autorów – występują zawsze pewne stałe elementy o takiej samej strukturze. Elementy te są ponadczasowym sposobem wysławiania się – konstantami wyrazu literatury ("Ausdruckskonstanten"). Curtius stwierdził, że te stałe elementy wysławiania się są tożsame z toposami, które już w starożytności sklasyfikowała i opisała teoria retoryki.
Za Curtiusem, następne pokolenie badaczy, zdefiniowało topos jako ponadczasowy konstant w literaturze (stałą literacką, "die literarische Konstante"), przejawiającą się w tożsamych znakach, motywach i sformułowaniach. W innym ujęciu, polski teoretyk literatury Michał Głowiński zdefiniował topos jako powszechnie przyjmowaną konwencję literacką, stanowiącą zespół kanonicznych zwrotów i przedstawień, wyjątkowo odporną wobec przemian w czasie i będącą przez wieki usankcjonowanym sposobem literackiego wyrazu.
Objęto terminem topos dawne, sięgające Biblii i antyku, motywy i tematy, które przechodzą z tekstu do tekstu. Dla Curtiusa nawiązania i kontynuacje topiczne są dowodem ciągłości kultury. Trwałość toposów wynika, zdaniem uczonego, z ich związków z archetypami. Pojęcie to, wprowadzone przez psychologa Carla Gustava Junga, oznacza przechowywane w nieświadomości zbiorowej prawzorce, które są dziedziczone z pokolenia na pokolenie i dzięki temu skrycie oddziałują na ludzkie wyobrażenia oraz kierują ludzkimi zachowaniami.
Przykłady toposów.
Chłopiec i starzec.
Arystoteles i Cyceron za jeden z najczęściej stosowanych toposów uznali komunał, w którym wychwala się młodość, a jednocześnie oddaje cześć starości ("puer senex"). Topos ten funkcjonuje na zasadzie emocjonalnych przeciwieństw, połączonych w intelektualny argument. Witalność młodości jest w nim wymieszana z mądrością starości. Polaryzacja „młodość-starość” dąży w tym toposie do osiągnięcia równowagi. Cyceron wyjaśnił: "Jak bowiem pochwalam młodzieńca, w którym jest coś ze starca, tak też chwalę starca, w którym jest coś młodzieńczego".
Topos ten występuje w literaturze wszystkich kręgów kulturowych, we wszystkich okresach historycznych. W różnych religiach postacie zbawicieli, mędrców i świętych były przedstawiane przy pomocy elementów dzieciństwa i starości. Imię założyciela taoizmu Lao-Tse można przetłumaczyć jako "stare dziecko". W żywocie tybetańskiego mistrza buddyzmu Congkhapy zapisano: "Kiedy kobieta zeszła pewnego dnia do źródła, aby nabrać wody, ujrzała w zwierciadle jej powierzchni oblicze mężczyzny cudnej urody. Kiedy pogrążona była w kontemplacji tego obrazu, urodziła silnego chłopca z długimi włosami i całkiem siwą brodą". W hinduskiej Manusmryti zanotowano: "Młody bramin Kawi wykładał swym stryjom księgi święte, zwracając się do nich: synowie! Rozgniewani poskarżyli się bogom. Ci zaś odrzekli: Chłopiec zwrócił się do was poprawnie, bo ten, który nie wie, jest dzieckiem, ten zaś, kto wykłada świętą naukę, jest ojcem. Nie z powodu białej głowy jest się starcem; tego, kto będąc chłopcem przeczytał pisma, choć jest młody, bogowie uznają za starca". Bóg etruski Tages był opisywany jako cudowny chłopiec z siwymi włosami i umysłem starca. W Baśniach Tysiąca i jednej nocy wezyr Ibn Szimas był "młody wiekiem, lecz stary rozumem".
W Biblii o Tobiaszu napisano, że był najmłodszy ze wszystkich, ale nigdy nie postępował w sposób dziecinny. Księga Mądrości głosiła, że wiek jest czcigodny, ale nie powinien być mierzony latami. Prudencjusz opowiedział o dwunastoletniej Eulalii, iż jej dziecięca skromność była godna mądrości dojrzałego wieku. Perpetui i Felicycie ukazał się Bóg – jak zanotowano w ich "Żywocie" – w postaci "sędziwego starca o śnieżnobiałych włosach i młodzieńczym obliczu". Makary Wielki nosił tytuł "dziecka-starca". Grzegorz Wielki rozpoczął swoją opowieść o Benedykcie z Nursji następującymi słowami: "Był to człowiek czcigodnego żywota (...) nawet w czasach chłopięctwa miał on rozum starca".
Topos chłopiec-starzec często wykorzystywali sofiści. Flawiusz Filostrat twierdził o Apoloniuszu z Tyany, że nie wiadomo, czy dożył osiemdziesięciu, dziewięćdziesięciu, czy też stu lat, ale jako starzec był "bez uszczerbku" i do tego bardziej czarujący niż młodzieniec. Eunapios wysławiał Juliana Apostatę, że był "starcem w chłopięciu". Z retoryki topos ten przeszedł do literatury. W Eneidzie Wergiliusz opiewał dojrzałość chłopca Iulusa: "Męska rozwaga i duch wyprzedzały młodzieńczy wiek". Owidiusz uważał połączenia dojrzałości z młodością za dar niebios, którym bywali wyróżniani jedynie cesarze i półbogowie. Klaudian pisał poetyckie panegiryki na cześć wysokich urzędników, wychwalając ich młodzieńczą sprawność w podeszłym wieku. W średniowieczu i erze nowożytnej topos ten pojawiał się nadal bardzo często w literaturze i wypowiedziach, jak w wierszu ze zbioru "Druga Ojczyzna" Jerzego Lieberta z 1925 roku: "Pan Bóg jest dzieckiem płochem, które dla zabawy słodki kwiat koniczyny ukrywa wśród trawy".
Rozum i odwaga.
O ile topos "puer senex" znajdował przez wieki zastosowanie do wychwalania mędrców czy świętych, to do opisu bohaterów używano bardzo często toposu "sapienita et fortiduto" – tłumaczonego jako rozum i odwaga, mądrość i siła, śmiałość i dzielność, w zdrowym ciele zdrowy duch itp. Opisywany bohater był jednym z ideałów człowieczeństwa – jako wojownik, rycerz, dowódca, władca, obrońca praw, mąż stanu czy na przykład polityk. W toposie tym połączone zostały pozorne przeciwieństwa – dzielność ciała ze szlachetnością duszy.
W historii to miejsce wspólne występowało w kulturach o różnych systemach społecznych, moralnych czy religijnych. Francuski filolog Georges Dumézil wykazał, że funkcjonowało ono w mitologii praindoeuropejskiej: "Jeden z dwóch terminów obejmuje to, co jest natchnione, nieprzewidywalne, szalone, śpieszne, magiczne, straszne, mroczne, wymagające, totalitarne itd., tymczasem drugi obejmuje to, co uregulowane, dokładne, majestatyczne, powolne, prawne, życzliwe, jasne, liberalne, szczodre". W tradycji europejskiej topos ten okazał się bardzo trwały, głównie dzięki autorytetowi Homera, który na nim oparł fabuły Iliady i Odysei. Teoretycy retoryki analizując "sapienita et fortiduto" twierdzili, że odwaga występuje poprzez połączenie sztuki wojowania, męstwa w boju i radzie oraz sprawności w posługiwaniu się bronią; natomiast mądrość wynika z doświadczenia, przebiegłości i wymowności.
Topos ten, za Homerem powielił w Eneidzie Wergiliusz, który o Eneaszu napisał: "ten najsprawiedliwszy ze wszystkich mąż bogobojny, jak nikt i w sztuce wojennej najpierwszy (...) słynący z cnoty i męstwa". Stacjusz w Tebaidzie za pomocą antytez rozróżniał dwie cechy wojownika – wielką siłę i mądrość w radzie. Fulgencjusz twierdził, że każda doskonałość składa się z siły cielesnej i mądrości. Izydor z Sewilli nazywał bohaterami ludzi, "którzy swą mądrością i odwagą zasłużyli na niebo". "Gesta" Fryderyka II wychwalają tego władcę za pomocą następującego argumentu: "Sama Natura podwójnym ozdobiła go darem; czyniąc go mądrym i dzielnym – w każdym godzien podziwu". Szekspir w Makbecie tak charakteryzuje Banka: "To śmiałek – ale swą nieustraszoność umie poddawać kontroli rozumu. W działaniu jest i mężny, i rozważny".

</doc>
<doc id="4002173" url="https://pl.wikipedia.org/wiki?curid=4002173" title="Płace w Polsce">
Płace w Polsce



</doc>
<doc id="4002176" url="https://pl.wikipedia.org/wiki?curid=4002176" title="Gordon Arnold">
Gordon Arnold

Gordon Leslie Arnold (ur. 14 sierpnia 1941, zm. 15 października 1997) – mężczyzna, który twierdził, że był świadkiem zamachu na prezydenta USA Johna F. Kennedy’ego 22 listopada 1963 na Dealey Plaza w Dallas.
27 sierpnia 1978 dziennikarz Earl Golz napisał artykuł w "The Dallas Morning News" o świadkach którzy „mieli do czynienia” z fałszywymi agentami United States Secret Service – jednym z tych świadków był Gordon Arnold. Według artykułu, Arnold idąc w stronę ogrodzenia na trawiastym pagórku minuty przed zamachem został zatrzymany przez mężczyznę podającego się za agenta Secret Service który nakazał mu opuszczenie tego miejsca. Gordon Arnold próbował w tej sytuacji dostać się na most kolejowy nad trzypasmową drogą, aby nakręcić kamerą przejazd prezydenckiej kolumny, gdy podszedł do niego mężczyzna który powiedział, że jest razem z Secret Service i po pokazaniu odznaki nakazał, że Arnold nie może tam być więc ten przeniósł się na pagórek przed ogrodzeniem, gdzie filmował kolumnę, jadącą od strony Elm Street. Stwierdził, że padły dwa strzały zza jego głowy i że upadł na ziemię gdy poczuł pierwszy strzał nad swoim lewym ramieniem. Gordon Arnold powiedział, że leżał przez cały czas filmowania, dopóki nie poczuł kopnięcia – był to jeden z dwóch policjantów który kazał mu wstać. Drugi policjant płacząc i trzymając strzelbę skonfiskował film i nakazał Arnoldowi opuszczenie tego terenu. Gordon Arnold zasugerował, że obawiał się zgłosić służbom ów incydent ze względu na niewyjaśnione zgony osób w mniejszym lub większym stopniu powiązanych z wydarzeniami z dnia śmierci prezydenta – nie został więc wezwany przed Komisję Warrena ani Komisję Izby Reprezentantów do spraw Zabójstw. Według artykułu, w czasie zamachu Arnold był żołnierzem United States Army, który właśnie ukończył szkolenie podstawowe i zgłosił się dwa dni później do służby w Fort Wainwright na Alasce.
Chociaż istnienie fałszywych agentów Secret Service zostało wspomniane 15 lat wcześniej przez świadków, nie ma dowodów na to, że Gordon Arnold był na Dealey Plaza podczas zamachu. Nie widać go na zdjęciach ani filmach, a żaden ze świadków na trawiastym pagórku nie wspomina o jego obecności. Otrzymał jednak wsparcie od senatora Ralpha Yarborougha, który jechał w prezydenckiej kolumnie. Yarborough skontaktował się z dziennikarzem Earlem Golzem, który opublikował historię Arnolda i powiedział Golzowi, że widział człowieka, który upadł na ziemię w sposób opisany przez Gordona Arnolda. Ralph Yarborough mógł widzieć Arnolda albo Williama Newmana, który z pewnością padł na ziemię w pobliżu trawiastego pagórka zaraz po śmiertelnym strzale w głowę prezydenta.
Gordon Arnold zmarł w 1997 i jako weterana wojny wietnamskiej pochowano go na cmentarzu Little Bethel Memorial Park w Duncanville (stan Teksas).

</doc>
<doc id="4002179" url="https://pl.wikipedia.org/wiki?curid=4002179" title="Bartosz Modrzyński">
Bartosz Modrzyński

Bartosz Modrzyński (ur. 20 listopada 1996 r. w Bydgoszczy) – polski wioślarz, wicemistrz Europy (2017).

</doc>
<doc id="4002188" url="https://pl.wikipedia.org/wiki?curid=4002188" title="Placówka Straży Celnej „Rakówek II”">
Placówka Straży Celnej „Rakówek II”

Placówka Straży Celnej „Rakówek II” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Rakówek II” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002189" url="https://pl.wikipedia.org/wiki?curid=4002189" title="Placówka Straży Celnej „Przerośl”">
Placówka Straży Celnej „Przerośl”

Placówka Straży Celnej „Przerośl” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Przerośl” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski komisariat Straży Granicznej „Hańcza” z tymczasową siedzibą w Przerośli, a z dniem 1 lutego 1939 powołał placówkę Straży Granicznej I linii „Przerośl” .

</doc>
<doc id="4002190" url="https://pl.wikipedia.org/wiki?curid=4002190" title="Placówka Straży Celnej „Sypitka”">
Placówka Straży Celnej „Sypitka”

Placówka Straży Celnej „Sypitka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Sypitka” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002191" url="https://pl.wikipedia.org/wiki?curid=4002191" title="Placówka Straży Celnej „Prawy Las”">
Placówka Straży Celnej „Prawy Las”

Placówka Straży Celnej „Prawy Las” – jednostka organizacyjna Straży Celnej pełniąca w okresie międzywojennym służbę ochronną na granicy polsko-rumuńskiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Prawy Las” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski utworzył komisariat Straży Granicznej „Hańcza” z tymczasową siedzibą w Przerośli, a z dniem 1 lutego 1939 powołał placówkę Straży Granicznej I linii „Prawy Las”.

</doc>
<doc id="4002192" url="https://pl.wikipedia.org/wiki?curid=4002192" title="Placówka Straży Celnej „Wersele”">
Placówka Straży Celnej „Wersele”

Placówka Straży Celnej „Wersele” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Wersele” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002194" url="https://pl.wikipedia.org/wiki?curid=4002194" title="Placówka Straży Celnej „Rakówek I”">
Placówka Straży Celnej „Rakówek I”

Placówka Straży Celnej „Rakówek I” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Rakówek I” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002195" url="https://pl.wikipedia.org/wiki?curid=4002195" title="Placówka Straży Celnej „Leszkiemie”">
Placówka Straży Celnej „Leszkiemie”

Placówka Straży Celnej „Leszkiemie” – jednostka organizacyjna Straży Celnej pełniąca w okresie międzywojennym służbę ochronną na granicy polsko-rumuńskiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Leszkemie” weszła w podporządkowanie komisariatu Straży Celnej „Przerośl” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002198" url="https://pl.wikipedia.org/wiki?curid=4002198" title="Placówka Straży Celnej „Cisówek”">
Placówka Straży Celnej „Cisówek”

Placówka Straży Celnej „Cisówek” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Cisówek” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002199" url="https://pl.wikipedia.org/wiki?curid=4002199" title="Placówka Straży Celnej „Czarne”">
Placówka Straży Celnej „Czarne”

Placówka Straży Celnej „Czarne” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Czarne” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski utworzył komisariat Straży Granicznej „Filipów”, a z dniem 1 lutego 1939 powołał placówkę Straży Granicznej I linii „Czarne” .

</doc>
<doc id="4002200" url="https://pl.wikipedia.org/wiki?curid=4002200" title="Placówka Straży Celnej „Supienie”">
Placówka Straży Celnej „Supienie”

Placówka Straży Celnej „Supienie” – jednostka organizacyjna Straży Celnej pełniąca w okresie międzywojennym służbę ochronną na granicy polsko-rumuńskiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Supienie” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002202" url="https://pl.wikipedia.org/wiki?curid=4002202" title="Placówka Straży Celnej „Wólka” (Filipów)">
Placówka Straży Celnej „Wólka” (Filipów)

Placówka Straży Celnej „Wólka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Wólka” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002203" url="https://pl.wikipedia.org/wiki?curid=4002203" title="Placówka Straży Celnej „Filipów”">
Placówka Straży Celnej „Filipów”

Placówka Straży Celnej „Filipów” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Filipów” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski utworzył na terenie Obwodu Straży Granicznej „Filipów” komisariat Straży Granicznej „Filipów”, a z dniem 1 lutego 1939 powołał placówkę Straży Granicznej I linii „Filipów” .

</doc>
<doc id="4002204" url="https://pl.wikipedia.org/wiki?curid=4002204" title="Placówka Straży Celnej „Garbaś”">
Placówka Straży Celnej „Garbaś”

Placówka Straży Celnej „Garbaś” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Garbaś” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002205" url="https://pl.wikipedia.org/wiki?curid=4002205" title="Placówka Straży Celnej „Jeziorki” (Filipów)">
Placówka Straży Celnej „Jeziorki” (Filipów)

Placówka Straży Celnej „Jeziorki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Jeziorki” weszła w podporządkowanie komisariatu Straży Celnej „Filipów” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002206" url="https://pl.wikipedia.org/wiki?curid=4002206" title="Samorząd terytorialny w Australii">
Samorząd terytorialny w Australii

Samorząd Terytorialny w Australii także jako samorząd lokalny w Australii (ang. "local government area") – konsekwencją przyjętego modelu ustrojowego jest brak jednolitej, ogólnopaństwowej formuły funkcjonowania samorządu terytorialnego. Podobnie jak w modelu amerykańskim, samorząd terytorialny tworzy trzeci, po federacji oraz stanach, szczebel władzy publicznej, który w przeciwieństwie do dwóch poprzednich nie jest usankcjonowany w federalnej konstytucji.
Ustrój polityczny.
Parlament funkcjonuje na wzór amerykański, tzn. jest dwuizbowy i składa się z Izby Reprezentantów oraz Senatu. Zgodnie z Konstytucją Związku Australijskiego ("Commonwealth of Australia Constitution Act 1900"), parlament federalny posiada kompetencje ustawodawcze w obszarach enumeratywnie wyliczonych w konstytucji. Ich lista obejmuje m.in. kwestie opodatkowania, spraw zagranicznych, handlu, obywatelstwa czy komunikacji. W pozostałym zakresie kompetencje prawotwórcze przysługują władzom stanowym, a dokładny podział kompetencji określany jest w konstytucjach stanowych. Rząd federalny składa się z premiera i ministrów. Rola premiera jest w praktyce wiodąca, choć konstytucja formalnie nie przyznaje mu szczególnych kompetencji. Do rządu federalnego należy tworzenie polityk i projektów legislacyjnych w sprawach należących do zakresu kompetencji władz federalnych. W większości sfer polityki publicznej mamy do czynienia z podziałem kompetencji między władze centralne i federalne, z wyjątkiem spraw zastrzeżonych do wyłącznej kompetencji szczebla centralnego. Stany mogą również dobrowolnie przekazać część swoich kompetencji na rzecz administracji centralnej.
Charakterystyka samorządu terytorialnego w Australii.
Całość spraw związanych z funkcjonowaniem samorządu terytorialnego pozostawiona jest do regulacji na poziomie stanów. Decentralizacja władzy publicznej nie jest wymogiem ustrojowym i konstytucyjnym, co oznacza, że teoretycznie dopuszczalne byłoby odstąpienie od tworzenia samodzielnych podmiotów władzy lokalnej, niezależnych od władz stanowych. W praktyce jednak w każdym z sześciu stanów samorząd lokalny funkcjonuje, choć w oparciu o zróżnicowane uwarunkowania prawne. W przypadku terytoriów, które są specjalną jednostką podziału terytorialnego i obejmują mniejsze obszary wyodrębnione ze stanów, sytuacja jest bardziej skomplikowana. Brak ogólnopaństwowej, konstytucyjnej formuły funkcjonowania samorządu terytorialnego nie oznacza brak inicjatyw zmierzających do osiągnięcia pewnego stopnia konwergencji między rozmaitymi rozwiązaniami ustrojowymi.
Sposób zorganizowania samorządu terytorialnego.
W każdym ze stanów samorząd terytorialny działa w oparciu o jednoszczeblową strukturę. Liczba jednostek samorządowych w każdym stanie jest zróżnicowana i zależy przede wszystkim od populacji poszczególnych stanów. Ogólnie jednak można stwierdzić, że w Australii jednostki samorządu terytorialnego – pod względem obszaru, a przede wszystkim liczby ludności – bliższe są polskim powiatom niż gminom. W praktyce najliczniejszą grupę jednostek stanowią następujące typy oznaczone zgodnie z ogólnopaństwową klasyfikacją statystyczną jednostek samorządu terytorialnego:

</doc>
<doc id="4002208" url="https://pl.wikipedia.org/wiki?curid=4002208" title="Placówka Straży Celnej „Nieszki”">
Placówka Straży Celnej „Nieszki”

Placówka Straży Celnej „Nieszki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Nieszki” weszła w podporządkowanie komisariatu Straży Celnej „Bakałarzewo” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002210" url="https://pl.wikipedia.org/wiki?curid=4002210" title="Komunał">
Komunał



</doc>
<doc id="4002211" url="https://pl.wikipedia.org/wiki?curid=4002211" title="Placówka Straży Celnej „Gębalówka”">
Placówka Straży Celnej „Gębalówka”

Placówka Straży Celnej „Gębalówka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Gębalówka” weszła w podporządkowanie komisariatu Straży Celnej „Bakałarzewo” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski utworzył komisariat Straży Granicznej „Filipów”, a z dniem 1 lutego 1939 utworzył placówkę Straży Granicznej I linii „Gębałówka” .

</doc>
<doc id="4002213" url="https://pl.wikipedia.org/wiki?curid=4002213" title="Placówka Straży Celnej „Konopki” (Bakałarzewo)">
Placówka Straży Celnej „Konopki” (Bakałarzewo)

Placówka Straży Celnej „Konopki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Konopki” weszła w podporządkowanie komisariatu Straży Celnej „Bakałarzewo” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002214" url="https://pl.wikipedia.org/wiki?curid=4002214" title="Crni bombarder (album)">
Crni bombarder (album)

Crni bombarder – szósty album studyjny serbsko-bośniackiego piosenkarza Rodoljuba "Rokiego" Vulovicia wydany w 1995 roku.

</doc>
<doc id="4002215" url="https://pl.wikipedia.org/wiki?curid=4002215" title="Placówka Straży Celnej „Nowa Wieś” (Bakałarzewo)">
Placówka Straży Celnej „Nowa Wieś” (Bakałarzewo)

Placówka Straży Celnej „Nowa Wieś” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Nowa Wieś” weszła w podporządkowanie komisariatu Straży Celnej „Bakałarzewo” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002216" url="https://pl.wikipedia.org/wiki?curid=4002216" title="Placówka Straży Celnej „Bakałarzewo”">
Placówka Straży Celnej „Bakałarzewo”

Placówka Straży Celnej „Bakałarzewo” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Bakałarzewo” weszła w podporządkowanie komisariatu Straży Celnej „Bakałarzewo” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski utworzył komisariat Straży Granicznej „Filipów”, a z dniem 1 lutego 1939 powołał placówkę Straży Granicznej I linii „Bakałarzewo” .

</doc>
<doc id="4002217" url="https://pl.wikipedia.org/wiki?curid=4002217" title="Placówka Straży Celnej „Matlak”">
Placówka Straży Celnej „Matlak”

Placówka Straży Celnej „Matlak” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Matlak” weszła w podporządkowanie komisariatu Straży Celnej „Bakałarzewo” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002218" url="https://pl.wikipedia.org/wiki?curid=4002218" title="Placówka Straży Celnej „Korytki”">
Placówka Straży Celnej „Korytki”

Placówka Straży Celnej „Korytki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Geneza.
23 września 1920 roku w Korytkach stacjonowała placówka 1 szwadronu 6 pułku strzelców granicznych. Z końcem roku formację Strzelców Granicznych rozwiązano, a jej miejsce zajęły bataliony wartownicze, przekształcone wiosną 1921 w Bataliony Celne. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Korytkach. 
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Korytki” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej I linii „Korytki” znalazła się w jego strukturze.
Na podstawie rozkazu Mazowieckiego Inspektora Okręgowego nr 5 z 11 maja 1928, rozpoczęto organizację podkomisariatu „Janówka”. Z komisariatu „Rutki Stare” wyłączono placówki I linii „Korytki” i „Grabówka”, a placówkę II linii „Janówka” wraz z posterunkiem informacyjnym zorganizowano od podstaw.

</doc>
<doc id="4002220" url="https://pl.wikipedia.org/wiki?curid=4002220" title="Placówka Straży Celnej „Jankielówka”">
Placówka Straży Celnej „Jankielówka”

Placówka Straży Celnej „Jankielówka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Jankielówka” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.

</doc>
<doc id="4002221" url="https://pl.wikipedia.org/wiki?curid=4002221" title="Placówka Straży Celnej „Witówka”">
Placówka Straży Celnej „Witówka”

Placówka Straży Celnej „Witówka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Witówka” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski przeniósł komisariat SG „Janówka” do Raczek, a rozkazem nr 5 z 3 marca 1939 roku "w sprawie zmian organizacyjnych [...]", komendant Straży Granicznej gen. bryg. Walerian Czuma utworzył placówkę I linii „Witówka”.

</doc>
<doc id="4002223" url="https://pl.wikipedia.org/wiki?curid=4002223" title="Placówka Straży Celnej „Lipówka”">
Placówka Straży Celnej „Lipówka”

Placówka Straży Celnej „Lipówka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-rumuńskiej.
Geneza.
23 września 1920 roku w Lipówce stacjonowała placówka 1 szwadronu 6 pułku strzelców granicznych. Z końcem roku formację Strzelców Granicznych rozwiązano, a jej miejsce zajęły bataliony wartownicze, przekształcone wiosną 1921 w Bataliony Celne. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Lipówce. 
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych.Proces tworzenia Straży Celnej trwał do końca 1922 roku. Placówka Straży Celnej „Lipówka” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
W roku 1927 rozwiązano Inspektorat Straży Celnej „Suwałki”, w tym komisariat Straży Celnej „Lipówka”, a rejon ochranianej granicy państwowej przekazano nowo powstałej kompanii granicznej KOP „Filipów”. W jego składzie funkcjonowała do 1939 roku między innymi strażnica KOP „Lipówka”.

</doc>
<doc id="4002224" url="https://pl.wikipedia.org/wiki?curid=4002224" title="Placówka Straży Celnej „Wasilówka”">
Placówka Straży Celnej „Wasilówka”

Placówka Straży Celnej „Wasilówka” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Wasilówka” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 

</doc>
<doc id="4002225" url="https://pl.wikipedia.org/wiki?curid=4002225" title="Placówka Straży Celnej „Wierciochy”">
Placówka Straży Celnej „Wierciochy”

Placówka Straży Celnej „Wierciochy” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Wierciochy” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Jeszcze w roku 1927 Inspektorat Straży Celnej „Suwałki” przekazał rejon ochranianej granicy państwowej jednostkom Korpusu Ochrony Pogranicza, a konkretnie batalionowi odwodowemu KOP „Suwałki”. W tym celu na granicy polsko-pruskiej rozwinięto strażnice kompanii granicznej KOP „Filipów”, która przejęła służbę graniczną od rozformowanych komisariatów straży celnej. 
Rozkazem nr 2 z 16 stycznia 1939 roku "w sprawie przejęcia odcinka granicy polsko-niemieckiej od Korpusu Ochrony Pogranicza na terenie Mazowieckiego Okręgu Straży Granicznej oraz przekazania Korpusowi Ochrony Pogranicza odcinka granicy na terenie Wschodniomałopolskiego Okręgu Straży Granicznej", komendant Straży Granicznej płk Jan Gorzechowski przeniósł komisariat SG „Janówka” do Raczek. Tym samym rozkazem utworzył placówkę I linii „Wierciochy”.

</doc>
<doc id="4002228" url="https://pl.wikipedia.org/wiki?curid=4002228" title="Placówka Straży Celnej „Judziki”">
Placówka Straży Celnej „Judziki”

Placówka Straży Celnej „Judziki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Judzikach. Proces tworzenia Straży Celnej trwał do końca 1922 roku. Placówka Straży Celnej „Judziki” weszła w podporządkowanie komisariatu Straży Celnej „Rutki” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej I linii „Judziki” znalazła się w jego strukturze

</doc>
<doc id="4002229" url="https://pl.wikipedia.org/wiki?curid=4002229" title="Placówka Straży Celnej „Popowo”">
Placówka Straży Celnej „Popowo”

Placówka Straży Celnej „Popowo” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Popowie. Proces tworzenia Straży Celnej trwał do końca 1922 roku. Placówka Straży Celnej „Popowo” weszła w podporządkowanie komisariatu Straży Celnej „Rutki” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu Straży Granicznej „Rajgród”. Placówka Straży Granicznej I linii „Popowo” znalazła się w jego strukturze.
Kierownicy placówki.
Starszy strażnik Józef Smul

</doc>
<doc id="4002230" url="https://pl.wikipedia.org/wiki?curid=4002230" title="Placówka Straży Celnej „Kukowo”">
Placówka Straży Celnej „Kukowo”

Placówka Straży Celnej „Kukowo” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Kukowo” weszła w podporządkowanie komisariatu Straży Celnej „Rutki” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej I linii „Kukowo” znalazła się w jego strukturze.

</doc>
<doc id="4002232" url="https://pl.wikipedia.org/wiki?curid=4002232" title="Placówka Straży Celnej „Rutki Nowe”">
Placówka Straży Celnej „Rutki Nowe”

Placówka Straży Celnej „Rutki Nowe” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Rutkach. Proces tworzenia Straży Celnej trwał do końca 1922 roku. Placówka Straży Celnej „Rutki Nowe” weszła w podporządkowanie komisariatu Straży Celnej „Rutki” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej I linii „Rutki Nowe” znalazła się w jego strukturze.

</doc>
<doc id="4002233" url="https://pl.wikipedia.org/wiki?curid=4002233" title="Placówka Straży Celnej „Rutki Stare”">
Placówka Straży Celnej „Rutki Stare”

Placówka Straży Celnej „Rutki Stare” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Rutkach. Proces tworzenia Straży Celnej trwał do końca 1922 roku. Placówka Straży Celnej „Rutki Stare” weszła w podporządkowanie komisariatu Straży Celnej „Rutki” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej I linii „Rutki Nowe” znalazła się w jego strukturze.

</doc>
<doc id="4002234" url="https://pl.wikipedia.org/wiki?curid=4002234" title="Placówka Straży Celnej „Grabów”">
Placówka Straży Celnej „Grabów”

Placówka Straży Celnej „Grabów” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Grabów” weszła w podporządkowanie komisariatu Straży Celnej „Rutki” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Na podstawie rozkazu Mazowieckiego Inspektora Okręgowego nr 5 z 11 maja 1928, rozpoczęto organizację podkomisariatu „Janówka”. Z komisariatu „Rutki Stare” wyłączono placówki I linii „Korytki” i „Grabówka”, a placówkę II linii „Janówka” wraz z posterunkiem informacyjnym zorganizowano od podstaw.

</doc>
<doc id="4002235" url="https://pl.wikipedia.org/wiki?curid=4002235" title="Karolina Nakwaska">
Karolina Nakwaska

Karolina z Potockich h. Pilawa Nakwaska (ur. 6 sierpnia 1798 w Prażmowie, zm. 27 września 1875 w Tours) – polska pisarka.
Życiorys.
Była córką Adama Potockiego i Marii Antoniny Rostworowskiej. 23 lipca 1815 we Lwowie wyszła za mąż za Aleksandra Starzeńskiego (zm. 1831). Krótko po narodzinach syna Franciszka Karolina postanowiła opuścić męża. Po uzyskaniu rozwodu, 19 września 1826 w Krakowie wyszła za mąż za Henryka Mirosława Nakwaskiego.
Debiutowała w 1830 w "Gazecie Polskiej" omówieniem "Mnicha" Józefa Korzeniowskiego. W czasie powstania listopadowego zajęła się założeniem szpitala dla rannych i chorych, przebywała w tym czasie w Warszawie. Po klęsce powstania listopadowego zmuszona była wyjechać za granicę, wiosną 1832 dołączyła do męża w Dreźnie.Na Podolu resztki mienia Potockich zostały zasekwestrowane, skonfiskowano majątek męża w Kępie Polskiej, w 1834 udało się uzyskać paszport emigracyjny, który pozwalał udać się do kraju i zniszczony majątek ratować. W 1840 Karolina przyjechała do teściów a potem za ich staraniem uzyskawszy paszport do cesarstwa udała się na Podole. Nie udało się ocalić majątku Bilcze sprzedanego Sapiehom. Mieszkała w 1841 w Paryżu, następnie w Szwajcarii, gdzie w Genewie ukazał się jej "Dwór wiejski" (t. 1–3 1843–44), będącej jednocześnie wszechstronnym poradnikiem dla kobiet. W 1862 przeniosła się z mężem do Tours.
Pisała dydaktyczne i umoralniające broszury i powiastki dla dzieci i dorosłych, najczęściej przerabiane z francuskiego. W latach 1860-65 współpracowała z Krakowskim "Czasem".

</doc>
<doc id="4002236" url="https://pl.wikipedia.org/wiki?curid=4002236" title="Placówka Straży Celnej „Tworki”">
Placówka Straży Celnej „Tworki”

Placówka Straży Celnej „Tworki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Geneza.
23 września 1920 roku w Tworkach stacjonowała placówka 2 szwadronu 6 pułku strzelców granicznych. Z końcem roku formację Strzelców Granicznych rozwiązano, a jej miejsce zajęły bataliony wartownicze, przekształcone wiosną 1921 w Bataliony Celne. W 1921 roku w Boguszach stacjonował sztab 1 kompanii 2 batalionu celnego. Kompania wystawiała między innymi placówkę w Tworkach.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Tworki” weszła w podporządkowanie komisariatu Straży Celnej „Tworki” z Inspektoratu SC „Grajewo”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej II linii „Rajgród” znalazła się w jego strukturze.
Funkcjonariusze placówki.
Obsada personalna placówki w 1926:

</doc>
<doc id="4002249" url="https://pl.wikipedia.org/wiki?curid=4002249" title="Wydawnictwo Frankfurckie">
Wydawnictwo Frankfurckie



</doc>
<doc id="4002250" url="https://pl.wikipedia.org/wiki?curid=4002250" title="Ambasada RP w Brukseli">
Ambasada RP w Brukseli

Ambasada Rzeczypospolitej Polskiej w Brukseli (fr. "Ambassade de la République de Pologne á Bruxelles", nid. "Ambassade van de Republiek Polen in Brussel") – polska misja dyplomatyczna w stolicy Królestwa Belgii.
Historia.
Polska nawiązała stosunki dyplomatyczne z Belgią w marcu 1919. 11 lipca 1945 rząd Belgii wycofały uznanie dla rządu polskiego na uchodźstwie w Londynie i za prawowite władze Polski uznały komunistyczny rząd w Warszawie. Od 2021 placówką kieruje ambasador Rafał Siemianowski
Konsulaty RP.
Konsulaty honorowe RP w Belgii znajdują się w:

</doc>
<doc id="4002251" url="https://pl.wikipedia.org/wiki?curid=4002251" title="Prezydenci Nowego Sącza">
Prezydenci Nowego Sącza



</doc>
<doc id="4002253" url="https://pl.wikipedia.org/wiki?curid=4002253" title="Placówka Straży Celnej „Leszkemie”">
Placówka Straży Celnej „Leszkemie”



</doc>
<doc id="4002254" url="https://pl.wikipedia.org/wiki?curid=4002254" title="Ambasada Polski w Belgii">
Ambasada Polski w Belgii



</doc>
<doc id="4002261" url="https://pl.wikipedia.org/wiki?curid=4002261" title="Placówka Straży Celnej „Sapienie”">
Placówka Straży Celnej „Sapienie”



</doc>
<doc id="4002263" url="https://pl.wikipedia.org/wiki?curid=4002263" title="Placówka Straży Celnej „Gembalówka”">
Placówka Straży Celnej „Gembalówka”



</doc>
<doc id="4002264" url="https://pl.wikipedia.org/wiki?curid=4002264" title="20 złotych 1925 Bolesław Chrobry">
20 złotych 1925 Bolesław Chrobry

20 złotych 1925 Bolesław Chrobry – okolicznościowa/bulionowa moneta dwudziestozłotowa, wybita w złocie na podstawie rozporządzenia Ministra Skarbu z dnia 14 czerwca 1926 r. o zmianie wzoru monet złotych wartości 10 i 20 złotych ().
Moneta upamiętniała 900. rocznicę koronacji Bolesława Chrobrego, podobnie jak jej odpowiednik dziesięciozłotowy.
Awers.
W centralnym punkcie umieszczono godło – orła w koronie, dookoła napis „RZECZPOSPOLITA POLSKA”, na dole napis „20 ZŁOTYCH 20”.
Rewers.
Na tej stronie monety umieszczono lewy profil króla Bolesława Chrobrego, z prawej strony napis „BOLESŁAW CHROBRY”, z lewej strony „1025–1925”, u dołu z prawej strony herb Kościesza – znak mennicy w Warszawie.
Nakład.
Monetę bito w złocie próby 900, na krążku o średnicy 21 mm, masie 6,451 grama, z rantem ząbkowanym, według projektu Zofii Trzcińskiej-Kamińskiej, w mennicy w Warszawie. Według sprawozdań mennicy za lata 1924–1926, nakład monety wynosił sztuk.
Opis.
Monetę bito według zwycięskiego projektu drugiego konkursu, z początku 1925 r., na złote monety, które były przewidziane w reformie walutowej Władysława Grabskiego. Bicie monet w złocie rozpoczęło się dopiero w 1926 r. W pierwszym sprawozdaniu mennicy (1924–1926) poinformowano o wybiciu dwudziestozłotówek. W wielu katalogach liczba ta uznawana jest jako całkowity nakład monety. Przepisy państwowe z 1924 r. dopuszczały bicie złotych monet według zatwierdzonych wzorów, również ze złota pochodzącego od osób prywatnych. Takie monety nie były uwzględniane w sprawozdaniach mennicy z kolejnych lat. Według niektórych autorów rzeczywisty nakład złotej dwudziestozłotówki był o wiele większy od liczby podanej w pierwszym sprawozdaniu mennicy.
W niektórych katalogach dwudziestozłotówka z Bolesławem Chrobrym traktowana jest jako moneta okolicznościowa obiegowa (obiegowa z okolicznościowym wizerunkiem), w innych jako próbnego bicia. Wielkość nakładu wyklucza raczej tę monetę z bycia monetą próbną. W związku ze zmianą cen złota, wartość kruszcu przewyższała w pewnym momencie wartość nominalną dwudziestozłotówki. Oznacza to, że monety "20 złotych z Bolesławem Chrobrym", podobnie jak ich odpowiedniki dziesięciozłotowe, powinny być raczej klasyfikowane jako monety bulionowe.
Wersje próbne.
W katalogach podana jest informacja o wybiciu próbnych wersji:
Znana jest również hybryda w brązie 10/20 złotych.
Katalogi zawierają również konkurencyjne projekty złotej dwudziestozłotówki:
W początku XXI w. Mennica Polska w ramach serii: "240 lat Mennicy Polskiej – Repliki monet polskich według projektów z okresu międzywojennego" wydała blister zawierający cztery pozłacane repliki/wyobrażenia złotych monet II Rzeczypospolitej (10, 20, 50 i 100 złotych) według zwycięskiego projektu Zofii Trzcińskiej-Kamińskiej. Numizmat 20-złotówki z tego blistra jest de facto repliką monety "20 złotych 1925 Bolesław Chrobry".

</doc>
<doc id="4002265" url="https://pl.wikipedia.org/wiki?curid=4002265" title="Wydział Wychowania Fizycznego i Sportu Akademii Wychowania Fizycznego im. Bronisława Czecha w Krakowie">
Wydział Wychowania Fizycznego i Sportu Akademii Wychowania Fizycznego im. Bronisława Czecha w Krakowie

Wydział Wychowania Fizycznego i Sportu Akademii Wychowania Fizycznego im. Bronisława Czecha w Krakowie – jeden z trzech wydziałów Akademii Wychowania Fizycznego im. Bronisława Czecha w Krakowie. Jego siedziba znajduje się przy Al. Jana Pawła II 78 w Krakowie.
Władze.
Dziekan: dr hab. Michał Spieszny
Prodziekan ds. Kierunku Wychowanie Fizyczne - studia stacjonarne i niestacjonarne: dr Przemysław Bujas
Prodziekan ds. Kierunku Sport i Kultura Fizyczna Osób Starszych: dr hab. Tomasz Pałka
Prodziekan ds. Rozwoju Kadr i Studiów Doktoranckich: prof. dr hab. Jerzy Cempla 

</doc>
<doc id="4002268" url="https://pl.wikipedia.org/wiki?curid=4002268" title="Tadeusz Grzeszczyński">
Tadeusz Grzeszczyński

Tadeusz Izydor Grzeszczyński, ps. „Zawisza”, także jako „Stefanowski” (ur. 15 lub 16 grudnia 1896 w Rohatynie, zm. 27 stycznia 1990 w Londynie) – major Wojska Polskiego i Armii Krajowej.
Życiorys.
Urodził się 15 lub 16 grudnia 1896 w Rohatynie.
Po odzyskaniu przez Polskę niepodległości został przyjęty do Wojska Polskiego. Uczestniczył w wojnie polsko-bolszewickiej. Został awansowany na stopień porucznika piechoty ze starszeństwem z dniem 1 czerwca 1919, a następnie na stopień kapitana ze starszeństwem z dniem 1 lipca 1923. W latach 20. i 30. był oficerem 44 pułku piechoty w Równem. W 1939 w stopniu majora był dowódcą III batalionu detaszowanego we Włodzimierzu.
Po wybuchu II wojny światowej nastaniu okupacji niemieckiej zaangażował się w konspiracyjną działalność wojskową. Od listopada 1939 do października 1944 pełnił stanowisko komendanta Szkół Podchorążych w strukturze organizacji Powstańcze Oddziały Specjalne „Jerzyki”. Został oficerem Armii Krajowej. Pełnił funkcję dowódcy pododdziału Start 1 w strukturze batalionu Czata 49. Był żołnierzem Okręgu Warszawa AK używając pseudonimu „Zawisza” oraz przybranej tożsamości „Stefanowski”. W stopniu majora uczestniczył w powstaniu warszawskim: w ramach Grupy AK „Północ” był szefem sztabu Zgrupowania „Kuba-Sosna” oraz pełnił stanowisko dowódcy pododcinka wschodniego „Zawisza” (obszar Leszno-Przejazd), na obszarze dzielnicy Stare Miasto (został ranny), skąd kanałami przedostał się na Śródmieście Północ. Po upadku powstania został wzięty przez Niemców do niewoli.
Po wojnie pozostał na emigracji w Wielkiej Brytanii. Zmarł 27 stycznia 1990. Został pochowany na Cmentarzu Gunnersbury.
Jego żoną była Cecylia Krystyna z Wajdów, primo voto Czajkowska (1898–1983), która podczas wojny w stopniu sierżanta służyła w Pomocniczej Służbie Kobiet.

</doc>
<doc id="4002271" url="https://pl.wikipedia.org/wiki?curid=4002271" title="Placówka Straży Celnej „Wosilówka”">
Placówka Straży Celnej „Wosilówka”



</doc>
<doc id="4002273" url="https://pl.wikipedia.org/wiki?curid=4002273" title="Nie ma jak w rodzinie">
Nie ma jak w rodzinie

Nie ma jak w rodzinie (ang. "F Is for Family", od 2015) – amerykański serial animowany dla dorosłych stworzony przez Billa Burra i Michaela Price’a, a wyprodukowany przez Wild West Television, Loner Productions, King of France Productions, Gaumont International Television, Gaumont Animation i Telegael Teoranta.
Premiera serialu odbyła się w Stanach Zjednoczonych 18 grudnia 2015 na platformie Netflix. W polskiej wersji platformy Netflix serial dostępny jest również w wersji z polskim dubbingiem.
Fabuła.
Akcja serialu rozgrywa się w latach 70. XX wieku i opowiada o perypetiach rodziny Murphych: Franka, Sue oraz ich dzieci – Kevina, Maureen i Billa, którzy starają się wieść zwyczajne życie.
Odbiór.
Serial "Nie ma jak w rodzinie" spotkał się z pozytywnymi recenzjami od krytyków. W serwisie Rotten Tomatoes średnia ocen filmu wyniosła 87% ze średnią oceną 7,1 na 10. Na portalu Metacritic średnia ocen wyniosła 75 punktów na 100.

</doc>
<doc id="4002274" url="https://pl.wikipedia.org/wiki?curid=4002274" title="Frankfurter Buchmesse">
Frankfurter Buchmesse



</doc>
<doc id="4002276" url="https://pl.wikipedia.org/wiki?curid=4002276" title="Wydawnictwo Carl Hanser">
Wydawnictwo Carl Hanser



</doc>
<doc id="4002277" url="https://pl.wikipedia.org/wiki?curid=4002277" title="Stałe Przedstawicielstwo Rzeczypospolitej Polskiej przy Biurze Narodów Zjednoczonych w Genewie">
Stałe Przedstawicielstwo Rzeczypospolitej Polskiej przy Biurze Narodów Zjednoczonych w Genewie

Stałe Przedstawicielstwo Rzeczypospolitej Polskiej przy Biurze Narodów Zjednoczonych w Genewie (ang. "Permanent Mission of the Republic of Poland to the United Nations Office in Geneva") – polska misja dyplomatyczna przy jednym z dwóch w Europie Biur Narodów Zjednoczonych.
Stały Przedstawiciel Rzeczypospolitej Polskiej przy Biurze Narodów Zjednoczonych w Genewie akredytowany jest również przy innych organizacjach międzynarodowych z siedzibą w Genewie.

</doc>
<doc id="4002279" url="https://pl.wikipedia.org/wiki?curid=4002279" title="Samosąd we Włodowie">
Samosąd we Włodowie



</doc>
<doc id="4002286" url="https://pl.wikipedia.org/wiki?curid=4002286" title="Małgorzata Czuryk">
Małgorzata Czuryk

Małgorzata Joanna Czuryk – polska prawnik, kanonistka, doktor habilitowany nauk prawnych, nauczyciel akademicki wielu uczelni, profesor nadzwyczajny Uniwersytetu Warmińsko-Mazurskiego w Olsztynie, specjalistka w zakresie prawa administracyjnego i prawa wyznaniowego.
Życiorys.
W 2007 na podstawie rozprawy pt. "Podstawy działalności charytatywnej Kościoła w prawie kanonicznym i w prawie polskim" uzyskała na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II stopień naukowy doktora nauk prawnych w zakresie prawa, specjalność: prawo administracyjne. Tam też w 2014 na podstawie dorobku naukowego oraz monografii pt. "Ochrona prawa rodziców do wychowania dzieci zgodnie z własnymi przekonaniami religijnymi i filozoficznymi w systemach edukacji publicznej państw członkowskich Unii Europejskiej" otrzymała stopień doktora habilitowanego nauk prawnych w dyscyplinie prawo, specjalność: prawo administracyjne. Była p.o. dyrektora Instytutu Prawa i Administracji Akademii Obrony Narodowej i adiunktem Politechniki Warszawskiej. Została profesorem nadzwyczajnym na Wydziale Prawa i Administracji Uniwersytetu Warmińsko-Mazurskiego, gdzie objęła funkcję kierownika Katedry Prawa Pracy i Zabezpieczenia Społecznego.
Została nauczycielem akademickim Prywatnej Wyższej Szkoły Nauk Społecznych, Komputerowych i Medycznych w Warszawie.

</doc>
<doc id="4002290" url="https://pl.wikipedia.org/wiki?curid=4002290" title="10 złotych wzór 1959 Mikołaj Kopernik">
10 złotych wzór 1959 Mikołaj Kopernik

10 złotych wzór 1959 Mikołaj Kopernik – moneta dziesięciozłotowa, wprowadzona do obiegu 1 lipca 1959 r. zarządzeniem z 5 czerwca 1959 r. (), wycofana 1 stycznia 1978 zarządzeniem Ministra Finansów z dnia 21 maja 1977 r. ().
Monetę bito z datą 1959 oraz 1965. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, po obu stronach orła rok bicia, dookoła napis „POLSKA RZECZPOSPOLITA LUDOWA”, na dole napis „ZŁ 10 ZŁ”, a na monecie z 1965 roku, pod łapą orła dodano znak mennicy w Warszawie.
Rewers.
Na tej stronie monety znajduje się wizerunek Mikołaja Kopernika i napis „MIKOŁAJ KOPERNIK”, a z prawej strony na dole monogram JG, od pierwszych liter imienia i nazwiska projektanta.
Nakład.
Monetę bito w Mennicy Państwowej w miedzioniklu MN19, na krążku o średnicy 31 mm, masie 12,9 grama, z rantem ząbkowanym, według projektu Józefa Gosławskiego. Nakłady monety w poszczególnych latach przedstawiały się następująco:
Opis.
Dziesięciozłotówkę wprowadzono do obiegu razem z "10 złotych" "wzór 1959 Tadeusz Kościuszko" w celu wycofania banknotu o tym samym nominale, będącym w obiegu od dnia reformy walutowej z 1950 r. Moneta została zastąpiona "dziesięciozłotówką" "wzór 1967 Mikołaj Kopernik", różniącą się jedynie zmniejszoną do 28 mm średnicą.
Do wprowadzenia w 1975 roku dziesięciozłotówek o średnicy 25 mm, moneta krążyła w obiegu razem
Po wprowadzeniu w 1975 roku dziesięciozłotówek z Bolesławem Prusem i Adamem Mickiewiczem o średnicy 25 mm, wszystkie te monety krążyły razem w obiegu, aż do 1 stycznia 1978 roku, kiedy to dziesięciozłotówki o średnicach 31 i 28 mm zostały wycofane.
Wersje próbne.
Istnieje wersja tej monety należąca do serii próbnej w niklu (rok 1959) z wypukłym napisem „PRÓBA”, wybita w nakładzie 500 sztuk. Katalogi informują również o istnieniu wersji próbnych technologicznych w aluminium (1959, bez napisu „PRÓBA”, 10 sztuk), w aluminium (1965, bez napisu „PRÓBA”, 5 sztuk), w miedzioniklu (1965, nakład nieznany).
W serii monet próbnych w niklu wybito, z datą 1960, konkurencyjny projekt dziesięciozłotówki obiegowej, z kołem zębatym i napisem „10 zł” na rewersie. W roku 1973 wybito również próbę niklową dziesięciozłotówki o niezmienionym rysunku, a średnicy zmniejszonej do nowego standardu, tj. 25 mm.

</doc>
<doc id="4002293" url="https://pl.wikipedia.org/wiki?curid=4002293" title="Aleksandar Milenković">
Aleksandar Milenković

Aleksandar Milenković, cyr. Александар Миленковић (ur. 22 grudnia 1967 w Belgradzie) – serbski biathlonista, kolarz i biegacz narciarski.
W swojej karierze nigdy nie zdobył punktów pucharu świata w biathlonie, nie wziął udziału w żadnych zawodach pucharu świata w biegach narciarskich.
Wziął udział w letnich i zimowych igrzyskach olimpijskich w 1992 roku oraz zimowych igrzyskach w 2006 roku.

</doc>
<doc id="4002294" url="https://pl.wikipedia.org/wiki?curid=4002294" title="Wydział Rehabilitacji Ruchowej Akademii Wychowania Fizycznego im. Bronisława Czecha w Krakowie">
Wydział Rehabilitacji Ruchowej Akademii Wychowania Fizycznego im. Bronisława Czecha w Krakowie

Wydział Rehabilitacji Ruchowej Akademii Wychowania Fizycznego im. Bronisława Czecha w Krakowie – jeden z trzech wydziałów Akademii Wychowania Fizycznego im. Bronisława Czecha w Krakowie. Jego siedziba znajduje się przy Al. Jana Pawła II 78 w Krakowie. Powstał w 2002 roku.
Władze.
Dziekan: dr hab. prof. nadzw. Marek Pieniążek
Prodziekan: dr Dorota Gazurek
Prodziekan: dr med. Jacek Głodzik
Prodziekan ds. Rozwoju Naukowego Kadr i Studiów Doktoranckich: dr hab. Piotr Mika

</doc>
<doc id="4002301" url="https://pl.wikipedia.org/wiki?curid=4002301" title="Sebastián Beltrame">
Sebastián Beltrame

Sebastián Beltrame (ur. 19 czerwca 1983 w Ushuaia) – argentyński biathlonista.
W swojej karierze nigdy nie zdobył punktów pucharu świata.
Swój ostatni biathlonowy występ zanotował 12 stycznia 2008 podczas pucharu świata w Ruhpolding.

</doc>
<doc id="4002307" url="https://pl.wikipedia.org/wiki?curid=4002307" title="Marco Zúñiga">
Marco Zúñiga

Marco Zúñiga (ur. 4 grudnia 1978) – chilijski biathlonista.
W swojej karierze nigdy nie zdobył punktów pucharu świata.
Swój ostatni biathlonowy występ zanotował 9 lutego 2013 podczas pucharu IBU w Brezno.

</doc>
<doc id="4002310" url="https://pl.wikipedia.org/wiki?curid=4002310" title="Powstanie benderskie">
Powstanie benderskie

Powstanie benderskie (ros. Бендерское восстание, rum./mołd. Răscoala de la Tighina) – zbrojne wystąpienie w Benderach 27 maja 1919 r., kierowane przez miejscowych bolszewików. Jego celem było ustanowienie władzy bolszewickiej w Besarabii i oderwanie regionu od Rumunii, w której granicach znalazł się rok wcześniej.
Tło wydarzeń.
W październiku 1917 r. w Besarabii ukonstytuowała się Rada Kraju, która ogłosiła dwa miesiące później autonomię regionu w granicach Rosji, a następnie, w styczniu 1918 r., niepodległość Mołdawskiej Republiki Demokratycznej. Jednak na przełomie lat 1917 i 1918 do Besarabii zaczęły wkraczać wojska Rumunii, podając jako pretekst konieczność zabezpieczenia linii zaopatrzeniowych przed przestępcami i rosnącymi w siłę besarabskimi bolszewikami. Rumuni wkroczyli w połowie stycznia 1918 r. do Kiszyniowa, pokonując w mieście oddziały bolszewickie, zaś do końca miesiąca wyparli całość ich sił za Dniestr. Interwencję rumuńską popierała Ententa oraz część czołowych mołdawskich działaczy (Pantelimon Halippa, Ion Inculeț), obawiający się wzrostu znaczenia bolszewików. W marcu 1918 r. Rada Kraju zgodziła się na przyłączenie Mołdawii do Rumunii, chociaż zdania deputowanych w tej kwestii były do końca podzielone. Unia Rumunii i Mołdawii została faktycznie ogłoszona w czerwcu tego samego roku. Rząd rumuński zapowiadał, że zwróci prowincję Rosji, jednak korzystając z dalszego rozwoju wydarzeń w tym kraju (wybuchu wojny domowej) nie zrealizował tej obietnicy. 
Armii rumuńskiej wkraczającej do Bender na początku 1918 r. stawili opór miejscowi robotnicy kolejowi, sympatyzujący z bolszewikami i opowiadający się za rewolucją październikową. Bitwa o miasto trwała od 15 do 25 stycznia i zakończyła się zwycięstwem Rumunów, którzy następnie rozstrzelali część wziętych do niewoli robotników w pobliżu benderskiej stacji kolejowej.
Rząd rumuński niezwłocznie przystąpił do działań na rzecz pełnej rumunizacji regionu, które - wobec braku kadr i ograniczonych funduszy - nie przynosiły efektów. Władze rumuńskie okazały się brutalne, skorumpowane i niekompetentne. Wśród nierumuńskiej ludności Besarabii (Rosjanie, Ukraińcy, Żydzi, Gagauzi, Bułgarzy) rządy rumuńskie były skrajnie niepopularne. Równocześnie ludność mówiącą językiem rumuńskim (mołdawskim) cechowała polityczna bierność, brak wykształcenia i świadomości narodowej. Opór ludności Besarabii przeciwko polityce Rumunii był na tyle znaczny, że od wkroczenia wojska w 1918 r. przez dziesięć lat w prowincji utrzymywany był stan oblężenia, dający rozszerzone kompetencje policji i ograniczający prawa obywatelskie. 
Bolszewicka Rosja, deklarując chęć pokojowego uregulowania „kwestii besarabskiej”, równocześnie starała się wykorzystać te nastroje dla rozszerzenia rewolucji. W tym celu kierowała działaczy bolszewickich przez granicę z Rumunią, zwłaszcza na besarabską wieś, w celu prowadzenia komunistycznej agitacji. 
Powstanie w Benderach.
Zbrojne wystąpienie w Benderach było jednym z trzech największych powstań przeciwko władzy rumuńskiej, zainspirowanych przez bolszewików w miastach Besarabii, obok powstania chocimskiego w styczniu 1919 r. i powstania tatarbunarskiego w r. 1924. Decyzję o wszczęciu walki podjęli uczestnicy nielegalnej konferencji partyjnej w Benderach, zebrani na tzw. daczy Flemmera (obecnie ul. Morozowa 25) prawdopodobnie bez uzgodnienia swoich planów z wyższą instancją partyjną. Wśród głównych inicjatorów powstania wymienia się Iwana Kriworukowa, stojącego na czele rządu Besarabskiej Republiki Radzieckiej. 
Besarabscy bolszewicy liczyli, że w organizacji wystąpień w regionie pomogą im znacznie poważniejsze siły dowodzone przez Matwija Hryhorjewa, watażkę walczącego po stronie czerwonych w rosyjskiej wojnie domowej, który w kwietniu 1919 r. zdobył Chersoń, Mikołajów i Odessę. Rozkaz marszu na Besarabię wydał Hryhorjewowi na początku maja 1919 r. osobiście Władimir Antonow-Owsiejenko, dowódca Frontu Ukraińskiego Armii Czerwonej. Jednak zamiast go wykonać, Hryhorjew wypowiedział posłuszeństwo Armii Czerwonej i zbuntował się przeciwko bolszewikom. Ponadto jednostki, które dowództwo Armii Czerwonej zamierzało skierować nad Dniestr, musiały zostać użyte do próby odparcia ofensywy Sił Zbrojnych Południa Rosji w Donbasie. Mimo to bunt, którego celem było wyparcie Rumunów z miasta i ustanowienie władzy bolszewików, wybuchł 27 maja. 
Rozpoczęły go jednostki Czerwonej Gwardii, złożone z robotników kolejowych z Bender, dowodzone przez Grigorija Starego (Borisowa), który był również dowódcą nieudanej obrony rok wcześniej i kierował nielegalną organizacją partyjną w mieście. Dołączyła do nich grupa 150 żołnierzy 5 dywizji strzeleckiej 3 Armii Ukraińskiej pod dowództwem Czernikowa. Według P. Szornikowa rumuńska Siguranta szacowała liczbę żołnierzy przybyłych zza Dniestru nawet na 500-600 osób.
Powstańcy przejęli kontrolę nad stacją kolejową w Benderach, budynkami poczty i telegrafu, a według niektórych rosyjskich źródeł nawet nad całym miastem. Zdołali zmusić do kapitulacji garnizon twierdzy benderskiej. Jednak jeszcze tego samego dnia zostali wyparci przez dodatkowo przybyłe do miasta oddziały rumuńskie i interwencyjne oddziały francuskie. Według wspomnień Kriworukowa wobec nieudolności rumuńskich oficerów to Francuzi przejęli dowództwo nad pacyfikacją. Bunt został krwawo stłumiony. Część powstańców uciekła z Rumunii na drugą stronę Dniestru, jednak przynajmniej 150 osób zostało pojmanych i rozstrzelanych. Podczas walk doszło do przechodzenia francuskich żołnierzy 58 awiniońskiego pułku piechoty na stronę bolszewików. Żołnierze ci ułatwili powstańcom ucieczkę z Bender przez Dniestr.
Sam Kriworukow wspominał następnie, że powstanie, jako źle przygotowane i rozpoczęte bez żadnego planu, nie miało szans powodzenia.
Upamiętnienie.
W Benderach z okazji 50. rocznicy powstania wzniesiono pomnik bojowników o władzę radziecką, usytuowany w miejscu, gdzie przez Dniestr przeprawił się oddział żołnierzy 3 Armii Ukraińskiej z wsparciem dla Czerwonej Gwardii. Bunt upamiętnia również ulica w mieście.

</doc>
<doc id="4002321" url="https://pl.wikipedia.org/wiki?curid=4002321" title="Wydział Turystyki i Rekreacji Akademii Wychowania Fizycznego im. Bronisława Czecha w Krakowie">
Wydział Turystyki i Rekreacji Akademii Wychowania Fizycznego im. Bronisława Czecha w Krakowie

Wydział Turystyki i Rekreacji Akademii Wychowania Fizycznego im. Bronisława Czecha w Krakowie – jeden z trzech wydziałów Akademii Wychowania Fizycznego im. Bronisława Czecha w Krakowie. Jego siedziba znajduje się przy Al. Jana Pawła II 78 w Krakowie.
Władze.
Dziekan: dr hab. Ewa Roszkowska
Prodziekan ds. studiów magisterskich II stopnia stacjonarnych i niestacjonarnych (zaocznych): dr Artur Kurek
Prodziekan ds. studiów I stopnia stacjonarnych i niestacjonarnych (zaocznych): dr Maciej Abram 

</doc>
<doc id="4002322" url="https://pl.wikipedia.org/wiki?curid=4002322" title="Emily Diamond">
Emily Diamond

Emily Diamond (ur. 11 czerwca 1991 w Bristolu) – brytyjska lekkoatletka specjalizująca się w biegach sprinterskich, medalistka olimpijska.
Startując w biegu na 200 metrów, w 2009 była ósma na mistrzostwach Europy juniorów, a rok później zajęła 6. miejsce podczas światowego czempionatu U20 w Moncton. Brązowa medalistka młodzieżowych mistrzostw Europy w biegu rozstawnym 4 × 100 metrów (2011). W tym samym roku sięgnęła po srebro (po dyskwalifikacji Turczynek z powodu dopingu) uniwersjady w Shenzhen.
W 2014 zdobyła brązowy medal igrzysk Wspólnoty Narodów za eliminacje sztafety 4 × 400 metrów. Brązowa medalistka europejskiego czempionatu w Zurychu (2014). W 2016, wchodząc w skład brytyjskiej sztafety 4 × 400 metrów, zdobyła złoto mistrzostw Europy w Amsterdamie. W tym samym roku wystąpiła na igrzyskach olimpijskich w Rio de Janeiro, podczas których sięgnęła po brąz w sztafecie 4 × 400 metrów, a indywidualnie osiągnęła półfinał biegu na 400 metrów. Rok później na mistrzostwach świata w Londynie odpadła w eliminacjach biegu na 400 metrów, a w biegu rozstawnym 4 × 400 metrów sięgnęła po wicemistrzostwo.
Złota medalistka mistrzostw Wielkiej Brytanii i reprezentantka kraju w drużynowym czempionacie Europy, IAAF World Relays i w meczach międzypaństwowych.

</doc>
<doc id="4002325" url="https://pl.wikipedia.org/wiki?curid=4002325" title="Emily Jane Diamond">
Emily Jane Diamond



</doc>
<doc id="4002334" url="https://pl.wikipedia.org/wiki?curid=4002334" title="Placówka Straży Celnej II linii „Węglowice”">
Placówka Straży Celnej II linii „Węglowice”

Placówka Straży Celnej „Węglowice” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Węgłowce” weszła w podporządkowanie komisariatu Straży Celnej „Kamińsko” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Funkcjonariusze placówki.
Obsada personalna placówki w 1926:

</doc>
<doc id="4002336" url="https://pl.wikipedia.org/wiki?curid=4002336" title="Placówka Straży Celnej II linii „Truskolasy”">
Placówka Straży Celnej II linii „Truskolasy”

Placówka Straży Celnej II linii „Truskolasy” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Truskolasy” weszła w podporządkowanie komisariatu Straży Celnej „Kamińsko” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Z dniem 17 sierpnia 1928 zlikwidowana została placówka II linii „Truskolasy”. Potem odtworzono posterunek. Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zlikwidował posterunek SG „Truskolasy”.
Funkcjonariusze placówki.
Obsada personalna placówki w 1926:

</doc>
<doc id="4002337" url="https://pl.wikipedia.org/wiki?curid=4002337" title="Placówka Straży Celnej II linii „Kłobucko”">
Placówka Straży Celnej II linii „Kłobucko”

Placówka Straży Celnej II linii „Kłobucko” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Kłobucko” weszła w podporządkowanie komisariatu Straży Celnej „Kamińsko” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Funkcjonariusze placówki.
Obsada personalna placówki w 1926

</doc>
<doc id="4002338" url="https://pl.wikipedia.org/wiki?curid=4002338" title="Placówka Straży Celnej II linii „Krzepice”">
Placówka Straży Celnej II linii „Krzepice”

Placówka Straży Celnej II linii „Krzepice” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Krzepice” weszła w podporządkowanie komisariatu Straży Celnej „Podłęże Szlacheckie” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Funkcjonariusze placówki.
Obsada personalna placówki w 1926:

</doc>
<doc id="4002339" url="https://pl.wikipedia.org/wiki?curid=4002339" title="Placówka Straży Celnej II linii „Ożarów”">
Placówka Straży Celnej II linii „Ożarów”

Placówka Straży Celnej „Ozorów” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Ozorów” weszła w podporządkowanie komisariatu Straży Celnej „Praszka” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Funkcjonariusze placówki.
Obsada personalna placówki w 1926

</doc>
<doc id="4002341" url="https://pl.wikipedia.org/wiki?curid=4002341" title="Placówka Straży Celnej II linii „Skomlin”">
Placówka Straży Celnej II linii „Skomlin”

Placówka Straży Celnej „Skomlin” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Skomlin” weszła w podporządkowanie komisariatu Straży Celnej „Praszka” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Funkcjonariusze placówki.
Obsada personalna placówki w 1926:

</doc>
<doc id="4002342" url="https://pl.wikipedia.org/wiki?curid=4002342" title="Placówka Straży Celnej II linii „Bolesławiec”">
Placówka Straży Celnej II linii „Bolesławiec”

Placówka Straży Celnej „Bolesławiec” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Bolesławiec” weszła w podporządkowanie komisariatu Straży Celnej „Gola” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski powołał komisariat Straży Granicznej „Dzietrzkowice”. Placówka Straży Granicznej II linii „Bolesławiec” znalazła się w jego strukturze.
Funkcjonariusze placówki.
Obsada personalna placówki w 1926:

</doc>
<doc id="4002350" url="https://pl.wikipedia.org/wiki?curid=4002350" title="Rocco">
Rocco

Rocco, właściwie Sven Gruhnwald – niemiecki DJ i producent muzyczny.

</doc>
<doc id="4002352" url="https://pl.wikipedia.org/wiki?curid=4002352" title="Dwór w Czaplach Wielkich">
Dwór w Czaplach Wielkich

Dwór w Czaplach Wielkich – dwór znajdujący się w województwie małopolskim, w powiecie miechowskim, w gminie Gołcza, w Czaplach Wielkich.
Zabytkowy dwór oraz park wpisany został do rejestru zabytków nieruchomych województwa małopolskiego.
Historia.
Obiekt wybudowany według projektu Bolesława Pawła Podczaszyńskiego dla rodziny Popielów przed 1876 rokiem. 16 lutego 1863 roku w dworze obradował oddział powstańczy Apolinarego Kurowskiego przed Bitwą pod Miechowem.
W 1945 roku, w obiekcie rozpoczęła swoją działalność Szkoła Powszechna w Czaplach Wielkich i funkcjonowała do 31 sierpnia 2011 roku.
Architektura.
Budynek o cechach klasycystycznych i neorenesansowych, murowany, parterowy, nakryty dachem dwuspadowym. We wsi Gałki na Mazowszu, znajduje się podobny dwór (z dodanym filarowym gankiem) autorstwa Bolesława Podczaszyńskiego.
Park.
W parku podworskim znajduje się staw, zasilany z dużego wywierzyska na tutejszej wierzchowinie.

</doc>
<doc id="4002353" url="https://pl.wikipedia.org/wiki?curid=4002353" title="Boku no taiyō">
Boku no taiyō

 – piąty singel japońskiego zespołu AKB48, wydany w Japonii 8 sierpnia 2007 roku przez DefSTAR Records.
Singel został wydany w dwóch edycjach: regularnej oraz limitowanej. Osiągnął 6 pozycję w rankingu Oricon i pozostał na liście przez 4 tygodnie, sprzedał się w nakładzie egzemplarzy.
Utwór tytułowy został wykorzystany jako opening anime "Deltora Quest".

</doc>
<doc id="4002356" url="https://pl.wikipedia.org/wiki?curid=4002356" title="Sobór Wszystkich Świętych w Dubosarach">
Sobór Wszystkich Świętych w Dubosarach

Sobór Wszystkich Świętych – prawosławny sobór w Dubosarach, w dekanacie dubosarskim eparchii tyraspolskiej i dubosarskiej Mołdawskiego Kościoła Prawosławnego. 
Historia.
Cerkiew została wzniesiona w latach 1797–1804 z błogosławieństwa metropolity dnieprowskiego i taurydzkiego Gabriela. Fundatorem obiektu sakralnego był kupiec Michaił Zojanow z Nieżyna. W latach 40. XIX w. do budynku dobudowano dzwonnicę. W latach 80. XIX w. do miejscowej parafii należało 828 osób. Do początku XX w. liczba ta wzrosła do 2700. 
Cerkiew została zamknięta po rewolucji październikowej, dokładny moment tego wydarzenia nie został ustalony. Do II wojny światowej w budynku mieściły się różne świeckie instytucje, m.in. magazyn. Podczas II wojny światowej obiekt powtórnie poświęcono, nadając mu wezwanie św. Paraskiewy Serbskiej. Świątynia pozostała czynna do 1953 r., gdy władze ponownie ją zamknęły. Budowlę zaadaptowano na ośrodek kolarski. Do 1988 r., gdy nastąpiło ponowne otwarcie obiektu sakralnego, w Dubosarach nie było czynnej świątyni prawosławnej. Wyposażenie cerkwi odnowiono w oparciu o dary pieniężne i rzeczowe wiernych. W 1996 r. budynek przeszedł kapitalny remont, zaś w 1998 r. biskup tyraspolski i dubosarski Justynian dokonał jego powtórnego poświęcenia, przywracając mu pierwotne wezwanie Wszystkich Świętych (kult Paraskiewy Serbskiej nadal jest jednak żywy w świątyni). W tym też momencie cerkiew otrzymała rangę soboru, jako że stała się drugą katedrą eparchii tyraspolskiej i dubosarskiej.

</doc>
<doc id="4002358" url="https://pl.wikipedia.org/wiki?curid=4002358" title="Boukary Adji">
Boukary Adji

Boukary Adji (ur. 1939 w Tanout, zm. 4 lipca 2018 w Niamey) – nigerski ekonomista i polityk, premier Nigru w 1996.
W 1963 rozpoczął studia w Polsce dzięki stypendium. Studiował następnie ekonomię i finanse na Uniwersytecie w Abidżanie i Center d’études financières et bancaire, a także obronił doktorat. W latach 70. zatrudniono go w ministerstwie planowania, a później został jednym z dyrektorów ds. Nigru w Centralnym Banku Państw Afryki Zachodniej. W 1983 został ministrem finansów w rządzie Seyni Kountché. Od 1987 sprawował funkcję wiceszefa Centralnego Banku Państw Afryki Zachodniej. Po tym, jak w styczniu 1996 Ibrahim Baré Maïnassara objął władzę w wyniku zamachu stanu, Rada Ocalenia Narodowego mianowała go premierem. W sierpniu przeprowadził kilka zmian personalnych w rządzie. Pełnił funkcję do grudnia 1996, wówczas po przegranych wyborach parlamentarnych z listopada został zastąpiony przez Amadou Cissé.

</doc>
<doc id="4002360" url="https://pl.wikipedia.org/wiki?curid=4002360" title="Hanne Maudens">
Hanne Maudens

Hanne Maudens (ur. 12 marca 1997) – belgijska lekkoatletka specjalizująca się w skoku w dal i wielobojach.
W 2013 zdobyła srebro w rywalizacji skoku w dal podczas olimpijskiego festiwalu młodzieży Europy. W tej samej konkurencji zajęła 4. miejsce na igrzyskach olimpijskich młodzieży w Nankinie (2014). Wicemistrzyni w siedmioboju na juniorskich mistrzostwach Europy z 2015. Rok później zdobyła brązowy medal podczas mistrzostw świata juniorów w Bydgoszczy. W 2017 zajęła odległe miejsce na mistrzostwach świata w Londynie.
Złota medalistka mistrzostw Belgii.

</doc>
<doc id="4002362" url="https://pl.wikipedia.org/wiki?curid=4002362" title="Ścieżki młodości">
Ścieżki młodości

 – shōjo-manga napisana i ilustrowana przez Io Sakisakę. Kolejne rozdziały mangi ukazywały się w magazynie „Bessatsu Margaret” wydawnictwa Shūeisha od stycznia 2011 do lutego 2015.
Manga została zaadaptowana w formie anime, które zostało wyprodukowane przez studio Production I.G. Seria ta miała swoją premierę w 2014 roku; z serią tą związany jest także odcinek OVA oraz odcinek audio. 
Wyprodukowano także film live action, który miał swoją premierę 13 grudnia 2014.
W Polsce manga została wydana nakładem wydawnictwa Waneko.
Manga.
Seria "Ścieżki młodości" została napisana i ilustrowana przez Io Sakisakę. Kolejne rozdziały tej mangi ukazywały się w magazynie „Bessatsu Margaret” wydawnictwa Shūeisha od 13 stycznia 2011 do 13 lutego 2015.
Do limitowanej edycji dziesiątego tomu mangi dołączono odcinek audio zawierający oryginalną historię. Na płycie znajdują się także dodatkowo komentarze obsady. Do jedenastego tomu mangi dołączono także odcinek OVA.
12 grudnia 2014 roku wydano dwunasty tom mangi także w edycji limitowanej, do której dołączono ostatni, finałowy odcinek anime. 
Manga została łącznie sprzedana w ponad 5,84 miliona egzemplarzy (stan na 9 maja 2014 roku). Ostatni, trzynasty tom mangi w ciągu pierwszych 6 tygodni od premiery (25 maja – 28 czerwca 2015) został sprzedany w ponad 862 tysiącach egzemplarzy.
Anime.
Adaptacja telewizyjna w formie anime została wyprodukowana przez studio Production I.G; reżyserem została Ai Yoshimura, natomiast za scenariusze odpowiadała Tomoko Konparu. Kolejne odcinki miały swoją premierę od 7 lipca 2014 na kanale Tokyo MX.
Czołówka serii została wykonana CHiCO we współpracy z HoneyWorks, natomiast ending wykonał japoński zespół rockowy Fujifabric. Dodatkowo zespół Chelsy wykonuje piosenkę która pojawia się na ścieżce dźwiękowej do serialu.
Odcinek OVA został dołączony do jedenastego tomu mangi.
Film live-action.
13 grudnia 2014 roku premierę miał film live-action, będący ekranizacją mangi. Reżyserem filmu był Takahiro Miki, natomiast w głównych rolach wystąpili Tsubasa Honda jako Futaba Yoshioka oraz Masahiro Higashide jako Kō Mabuchi. W pozostałych rolach wystąpili m.in. Izumi Fujimoto (Yūri Makita), Yua Shinkawa (Shūko Murao) oraz Ryō Yoshizawa (Aya Kominato).
Film zarobił w Japonii 1,9 miliarda jenów (16 milionów dolarów amerykańskich) i był 19 filmem na liście najbardziej zyskownych filmów wyprodukowanych na krajowych warunkach w 2015 roku.

</doc>
<doc id="4002363" url="https://pl.wikipedia.org/wiki?curid=4002363" title="Miejsce wspólne">
Miejsce wspólne



</doc>
<doc id="4002366" url="https://pl.wikipedia.org/wiki?curid=4002366" title="General American">
General American

General American – norma wymowy w angielszczyźnie amerykańskiej. W szerszym rozumieniu: amerykańska norma angielszczyzny ogólnej, obejmująca wymowę, gramatykę i leksykę ().
Zakres geograficzny.
General American jest najczęściej używaną odmianą języka w Stanach Zjednoczonych, poza stanami na południu kraju oraz brzegu atlantyckiego, w szczególności Bostonu, Nowej Anglii i Nowego Jorku. Norma ta odbierana jest przez Amerykanów jako pozbawiona naleciałości dialektalnych, z tego powodu jest powszechnie stosowana w radiu i telewizji.
Artykulacja samogłosek.
Oto różnice w artykulacji samogłosek między normą brytyjską, zwaną Received Pronunciation a General American:

</doc>
<doc id="4002368" url="https://pl.wikipedia.org/wiki?curid=4002368" title="Wendell Phillips Garrison">
Wendell Phillips Garrison

Wendell Phillips Garrison (ur. 1840, zm. 1907) – poeta i wydawca amerykański. Urodził się w Cambridgeport w stanie Massachusetts. Był synem abolicjonisty Williama Lloyda Garrisona i bratem Francisa Jacksona Garrisona (1848-1916). W 1861 ukończył studia na Uniwersytecie Harvarda. Wydawał czasopismo "The Nation". Opublikował antologię "Good-Night Poetry (Bedtime Poetry)". Razem z bratem napisał biografię ojca "William Lloyd Garrison, 1805-1879: the Story of His Life Told by His Children". Tworzył też sonety.

</doc>
<doc id="4002371" url="https://pl.wikipedia.org/wiki?curid=4002371" title="Aleksandra Maria da Costa">
Aleksandra Maria da Costa



</doc>
<doc id="4002374" url="https://pl.wikipedia.org/wiki?curid=4002374" title="Tarawih">
Tarawih

Tarawih (arab. تراويح) – specjalna wieczorna modlitwa odprawiana zbiorowo przez muzułmanów tradycji sunnickiej w okresie ramadanu.

</doc>
<doc id="4002383" url="https://pl.wikipedia.org/wiki?curid=4002383" title="Milen Dimitrow">
Milen Dimitrow

Milen Dimitrow (bg. Милен Димитров; ur. 21 lipca 1991) – bułgarski zapaśnik walczący w stylu klasycznym.
Zajął 21. miejsce na Uniwersjadzie w 2013, jako zawodnik National Sports Academy Wasił Lewski w Sofii. Jedenasty w Pucharze Świata w 2013 roku.

</doc>
<doc id="4002384" url="https://pl.wikipedia.org/wiki?curid=4002384" title="Kaczyłów">
Kaczyłów

Kaczyłów – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Kaczyłów administracyjnie należał do województwa tarnobrzeskiego.

</doc>
<doc id="4002385" url="https://pl.wikipedia.org/wiki?curid=4002385" title="Podborek (Pysznica)">
Podborek (Pysznica)

Podborek – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Podborek administracyjnie należał do województwa tarnobrzeskiego.

</doc>
<doc id="4002386" url="https://pl.wikipedia.org/wiki?curid=4002386" title="Podkościele (Pysznica)">
Podkościele (Pysznica)

Podkościele – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Podkościele administracyjnie należało do województwa tarnobrzeskiego.

</doc>
<doc id="4002387" url="https://pl.wikipedia.org/wiki?curid=4002387" title="Rędziny (Pysznica)">
Rędziny (Pysznica)

Rędziny – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Rędziny administracyjnie należały do województwa tarnobrzeskiego.

</doc>
<doc id="4002388" url="https://pl.wikipedia.org/wiki?curid=4002388" title="Sołtysy (Pysznica)">
Sołtysy (Pysznica)

Sołtysy – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Sołtysy administracyjnie należały do województwa tarnobrzeskiego.

</doc>
<doc id="4002389" url="https://pl.wikipedia.org/wiki?curid=4002389" title="Podorenda">
Podorenda

Podorenda – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Podorenda administracyjnie należała do województwa tarnobrzeskiego.

</doc>
<doc id="4002390" url="https://pl.wikipedia.org/wiki?curid=4002390" title="Ziarny">
Ziarny

Ziarny – część wsi Pysznica w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 Ziarny administracyjnie należały do województwa tarnobrzeskiego.

</doc>
<doc id="4002392" url="https://pl.wikipedia.org/wiki?curid=4002392" title="Stefan Iwanow (zapaśnik, ur. 1992)">
Stefan Iwanow (zapaśnik, ur. 1992)

Stefan Iwanow (bg. Стефан Иванов; ur. 23 lipca 1992 roku) – bułgarski zapaśnik walczący w stylu wolnym.
Zajął piąte miejsce na Uniwersjadzie w 2013, jako zawodnik National Sports Academy Wasił Lewski w Sofii. Brązowy medalista akademickich MŚ w 2012. Szósty w Pucharze Świata w 2013 roku.

</doc>
<doc id="4002393" url="https://pl.wikipedia.org/wiki?curid=4002393" title="Błonie (Kłyżów)">
Błonie (Kłyżów)

Błonie – część wsi Kłyżów w Polsce, położona w województwie podkarpackim, w powiecie stalowowolskim, w gminie Pysznica.
W latach 1975–1998 Błonie administracyjnie należały do województwa tarnobrzeskiego.

</doc>
<doc id="4002394" url="https://pl.wikipedia.org/wiki?curid=4002394" title="Borek (Kłyżów)">
Borek (Kłyżów)

Borek – część wsi Kłyżów w Polsce, położona w województwie podkarpackim, w powiecie stalowowolskim, w gminie Pysznica.
W latach 1975–1998 Borek administracyjnie należał do województwa tarnobrzeskiego.

</doc>
<doc id="4002395" url="https://pl.wikipedia.org/wiki?curid=4002395" title="Młynarze (Kłyżów)">
Młynarze (Kłyżów)

Młynarze – część wsi Kłyżów w Polsce, położona w województwie podkarpackim, w powiecie stalowowolskim, w gminie Pysznica.
W latach 1975–1998 Młynarze administracyjnie należały do województwa tarnobrzeskiego.

</doc>
<doc id="4002396" url="https://pl.wikipedia.org/wiki?curid=4002396" title="Podkorzeniec">
Podkorzeniec

Podkorzeniec – część wsi Kłyżów w Polsce, położona w województwie podkarpackim, w powiecie stalowowolskim, w gminie Pysznica.
W latach 1975–1998 Podkorzeniec administracyjnie należał do województwa tarnobrzeskiego.

</doc>
<doc id="4002397" url="https://pl.wikipedia.org/wiki?curid=4002397" title="Adina Popescu">
Adina Popescu

Adina Elena Popescu (ur. 26 lipca 1990) – rumuńska zapaśniczka startująca w stylu wolnym.
Zajęła czternaste miejsce na mistrzostwach świata w 2014. Dziesiąta na igrzyskach europejskich w 2015. Piąta na mistrzostwach Europy w 2016. Trzecia na akademickich MŚ w 2014. Siódma w Pucharze Świata w 2018 roku.

</doc>
<doc id="4002398" url="https://pl.wikipedia.org/wiki?curid=4002398" title="Rędziny (Kłyżów)">
Rędziny (Kłyżów)

Rędziny – część wsi Kłyżów w Polsce, położona w województwie podkarpackim, w powiecie stalowowolskim, w gminie Pysznica.
W latach 1975–1998 Rędziny administracyjnie należały do województwa tarnobrzeskiego.

</doc>
<doc id="4002399" url="https://pl.wikipedia.org/wiki?curid=4002399" title="Zagóra (Kłyżów)">
Zagóra (Kłyżów)

Zagóra – część wsi Kłyżów w Polsce, położona w województwie podkarpackim, w powiecie stalowowolskim, w gminie Pysznica.
W latach 1975–1998 Zagóra administracyjnie należała do województwa tarnobrzeskiego.

</doc>
<doc id="4002400" url="https://pl.wikipedia.org/wiki?curid=4002400" title="Ivan Guidea">
Ivan Guidea

Ivan Guidea (ur. 12 maja 1998) – mołdawski, a od 2013 roku rumuński zapaśnik startujący w stylu wolnym. 
Olimpijczyk z Rio de Janeiro 2016, gdzie zajął jedenaste miejsce w kategorii 57 kg.
Ósmy na mistrzostwach świata w 2017. Brązowy medalista mistrzostw Europy w 2016 i 2018. Siódmy na igrzyskach europejskich w 2015. Siódmy w indywidualnym Pucharze Świata w 2020 roku.

</doc>
<doc id="4002401" url="https://pl.wikipedia.org/wiki?curid=4002401" title="Georgian Carpen">
Georgian Carpen

Georgian Carpen (ur. 21 stycznia 1987) – rumuński zapaśnik startujący w stylu klasycznym.
Zajął 21. miejsce na mistrzostwach świata w 2014. Brązowy medalista mistrzostw Europy w 2012. Siedemnasty na igrzyskach europejskich w 2015. Dwudziesty na igrzyskach wojskowych w 2019 roku.

</doc>
<doc id="4002402" url="https://pl.wikipedia.org/wiki?curid=4002402" title="Cristinel Motoi">
Cristinel Motoi

Cristinel Răzvan Motoi (ur. 4 maja 1992 roku) – rumuński zapaśnik startujący w stylu klasycznym.
Brązowy medalista akademickich MŚ w 2012. Piąty na Uniwersjadzie w 2013, jako zawodnik West University w Timișoarze.

</doc>
<doc id="4002403" url="https://pl.wikipedia.org/wiki?curid=4002403" title="Beatrice Oancea">
Beatrice Oancea

Beatrice Oancea (ur. 27 kwietnia 1991 roku) – rumuńska zapaśniczka startująca w stylu wolnym.
Zajęła dziesiąte miejsce na mistrzostwach Europy w 2012. Mistrzyni igrzysk frankofońskich w 2013. Srebrna medalistka akademickich MŚ w 2012. Piętnasta na Uniwersjadzie w 2013, jako zawodniczka Ecological University w Bukareszcie. Mistrzyni świata w zapasach plażowych w 2015 roku.

</doc>
<doc id="4002404" url="https://pl.wikipedia.org/wiki?curid=4002404" title="Abu al-Kasim al-Chu’i">
Abu al-Kasim al-Chu’i

Abu al-Kasim al-Chu’i (arab. أبو القاسم الخوئي, pers. ابوالقاسم خویی, "Abolghasem Choji"; ur. 19 listopada 1899 r. w Choj, Iran, zm. 8 sierpnia 1992 r. w Kufie, Irak) – szyicki duchowny iracki, wielki ajatollah, wymieniany jako jedna z najbardziej wpływowych postaci w życiu publicznym Iraku przed obaleniem dyktatury Saddama Husajna.
Urodził się w Iranie pod panowaniem Kadżarów. W wieku trzynastu lat, przeniósł się do irackiego miasta An-Nadżaf, aby studiować islamską teologię na tamtejszej "hauzie". Osiągnął rangę wielkiego ajatollaha, stając się duchowym przywódcą dla milionów szyitów. Pomimo iż krytykował rządy na czele których stał Mohammad Reza Pahlawi, nie udzielił poparcia irańskiej rewolucji islamskiej pod wodzą ajatollaha Ruhollaha Chomejniego, przynależał bowiem do grupy tradycyjnych uczonych szyickich odrzucających angażowanie się w politykę ze strony duchownych. Neutralne stanowisko zajął także podczas wojny iracko-irańskiej. Po upadku powstania w 1991 roku, osadzony przez Saddama w domowym areszcie aż do śmierci. Jest autorem ponad dziewięćdziesięciu książek o tematyce islamskiej.
Miał kilku synów; jeden z nich, ajatollah Muhammad Taki al-Chu’i, zginął w wyniku obrażeń odniesionych 21 lipca 1994 r. w podejrzanym wypadku samochodowym. Według oficjalnych raportów amerykańskiego rządu jak i ONZ, Mohammad zginął z polecenia Saddama w sfingowanym wypadku wykrwawiając się na śmierć. Dalsza część rodziny al-Chu’i, także była intensywnie prześladowana. Inny syn, ajatollah Abd al-Madżid al-Chu’i, padł ofiarą morderstwa tuż po wyzwoleniu kraju.
Do jego studentów należeli m.in. Muhammad Bakir as-Sadr, Muhammad Mahdi Szams ad-Din, Musa as-Sadr, Muhammad at-Tidżani, Ali as-Sistani. Ten ostatni został oficjalnie uznany jego następcą.

</doc>
<doc id="4002408" url="https://pl.wikipedia.org/wiki?curid=4002408" title="Carmelo Lumia">
Carmelo Lumia

Carmelo Lumia (ur. 19 marca 1990 roku) – włoski zapaśnik startujący w stylu wolnym. Zajął szesnaste miejsce na mistrzostwach świata w 2011. Trzynasty na mistrzostwach Europy w 2014. Dziesiąty na igrzyskach europejskich w 2015. Brązowy medalista igrzysk śródziemnomorskich w 2013 roku.

</doc>
<doc id="4002409" url="https://pl.wikipedia.org/wiki?curid=4002409" title="Silvia Felice">
Silvia Felice

Silvia Felice (ur. 25 marca 1987 roku) – włoska zapaśniczka startujący w stylu wolnym. Zajęła jedenaste miejsce na mistrzostwach świata w 2014. Siódma na mistrzostwach Europy w 2009. Jedenasta na igrzyskach europejskich w 2015. Złota medalistka igrzysk śródziemnomorskich w 2013 i brązowa w 2009 roku.

</doc>
<doc id="4002413" url="https://pl.wikipedia.org/wiki?curid=4002413" title="Teocharis Kalanidis">
Teocharis Kalanidis

Teocharis Kalanidis (gr. Θεοχάρης Καλανίδης; ur. 29 marca 1995 roku) – grecki zapaśnik startujący w stylu wolnym. Jedenasty na igrzyskach europejskich w 2015. Brązowy medalista igrzysk śródziemnomorskich w 2013 roku.

</doc>
<doc id="4002416" url="https://pl.wikipedia.org/wiki?curid=4002416" title="Marcin Skotnicki">
Marcin Skotnicki

Marcin Skotnicki herbu Bogoria (zm. przed 22 lipca 1514 roku) – kasztelan zawichojski w latach 1503-1514, sędzia ziemski sandomierski w latach 1486-1504, podstoli sandomierski w latach 1482-1514, burgrabia krakowski w latach 1503-1514.
Student Uniwersytetu Krakowskiego w 1451 roku. Poseł małopolski na sejm piotrkowski 1503 roku. Podpisał konstytucję "Nihil novi" na sejmie w Radomiu w 1505 roku. Poseł na sejm koronacyjny 1507 roku z województwa sandomierskiego.

</doc>
<doc id="4002417" url="https://pl.wikipedia.org/wiki?curid=4002417" title="Bobrowniki (rejon grodzieński)">
Bobrowniki (rejon grodzieński)

Bobrowniki (biał. "Баброўнікі") – wieś na Białorusi, położona w obwodzie grodzieńskim w rejonie grodzieńskim w sielsowiecie indurskim, nad rzeką Świsłocz. 
W latach 1921–1939 Bobrowniki należały do gminy Indura, powiatu grodzieńskiego, w ówczesnym województwie białostockim.
Według Powszechnego Spisu Ludności z 1921 roku wieś zamieszkiwało 149 osób, 21 było wyznania rzymskokatolickiego, 128 prawosławnego. Jednocześnie 142 mieszkańców zadeklarowało polską przynależność narodową a 7 białoruską. Były tu 32 budynki mieszkalne.
Miejscowość należała do parafii rzymskokatolickiej w Zaniewiczach i prawosławnej w Indurze.
Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Indurze.

</doc>
<doc id="4002418" url="https://pl.wikipedia.org/wiki?curid=4002418" title="Marco Riesen">
Marco Riesen

Marco Riesen (ur. 22 października 1987 roku) – szwajcarski zapaśnik startujący w stylu wolnym. Zajął jedenaste miejsce na mistrzostwach świata w 2015. Siódmy na mistrzostwach Europy w 2010. Osiemnasty na igrzyskach europejskich w 2015. Dwunasty na igrzyskach wojskowych w 2015. Wojskowy wicemistrz świata z 2014 roku.

</doc>
<doc id="4002419" url="https://pl.wikipedia.org/wiki?curid=4002419" title="Nadine Tokar">
Nadine Tokar

Nadine Tokar (ur. 15 maja 1985 roku) – szwajcarska zapaśniczka startująca w stylu wolnym. Zajęła dziewiąte miejsce na mistrzostwach świata w 2002 i 2003. Piąta na mistrzostwach Europy w 2005. Dziewiętnasta na igrzyskach europejskich w 2015. Brązowa medalistka wojskowych MŚ z 2014. Trzecia na MŚ juniorów w 2003 roku.

</doc>
<doc id="4002425" url="https://pl.wikipedia.org/wiki?curid=4002425" title="DJ Balloon">
DJ Balloon

DJ Balloon, właśc. Oliver Lübbering – niemiecki DJ i producent muzyczny.

</doc>
<doc id="4002426" url="https://pl.wikipedia.org/wiki?curid=4002426" title="Oliver Lübbering">
Oliver Lübbering



</doc>
<doc id="4002427" url="https://pl.wikipedia.org/wiki?curid=4002427" title="Sven Gruhnwald">
Sven Gruhnwald



</doc>
<doc id="4002428" url="https://pl.wikipedia.org/wiki?curid=4002428" title="HK 36 Skalica">
HK 36 Skalica



</doc>
<doc id="4002429" url="https://pl.wikipedia.org/wiki?curid=4002429" title="Bobrownia">
Bobrownia

Bobrownia (biał. "Баброўня") – wieś na Białorusi, położona w obwodzie grodzieńskim w rejonie grodzieńskim w sielsowiecie skidelskim, nad rzeką Kotrą. 
Historia.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś i osada młyńska leżała w Polsce, w województwie białostockim, w powiecie grodzieńskim, w gminie Skidel.
Według Powszechnego Spisu Ludności z 1921 roku wieś zamieszkiwały 42 osoby, 3 było wyznania rzymskokatolickiego, 39 prawosławnego. Jednocześnie 4 mieszkańców zadeklarowało polską przynależność narodową, a 38 białoruska. Było tu 7 budynków mieszkalnych.
Miejscowość należała do parafii prawosławnej w Skidlu i rzymskokatolickiej w Dziembrowie. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Skidlu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.
W 1891 w Bobrowni urodził się Makar Kraucou - białoruski poeta, tłumacz, publicysta, żołnierz, działacz narodowy i polityk socjaldemokratyczny.

</doc>
<doc id="4002433" url="https://pl.wikipedia.org/wiki?curid=4002433" title="HC 07 Prešov">
HC 07 Prešov



</doc>
<doc id="4002436" url="https://pl.wikipedia.org/wiki?curid=4002436" title="Kaszubińce (osiedle)">
Kaszubińce (osiedle)

Kaszubińce (biał. Кашубінцы) – osiedle na Białorusi, położony w obwodzie grodzieńskim w rejonie grodzieńskim w sielsowiecie Skidel, nad rzeką Kotrą. 
W latach 1921-1939 Kaszubińce należały do gminy Skidel w ówczesnym województwie białostockim.

</doc>
<doc id="4002441" url="https://pl.wikipedia.org/wiki?curid=4002441" title="HC 46 Bardejov">
HC 46 Bardejov



</doc>
<doc id="4002444" url="https://pl.wikipedia.org/wiki?curid=4002444" title="2. liga słowacka w hokeju na lodzie">
2. liga słowacka w hokeju na lodzie

2. liga słowacka w hokeju na lodzie (słow. oficj. 2. hokejová liga SR) – trzecia klasa rozgrywkowa słowackiego hokeja na lodzie. Pierwszą jest Ekstraliga słowacka w hokeju na lodzie.
W rozgrywkach przez trzy sezony uczestniczyła polska drużyna z Sanoka: w edycjach 2017/2018 i 2018/2019 jako Ciarko KH 58 Sanok, a w edycji 2019/2020 pod szyldem UKS MOSiR Sanok.

</doc>
<doc id="4002446" url="https://pl.wikipedia.org/wiki?curid=4002446" title="Dejan Mitrov">
Dejan Mitrov

Dejan Mitrov (maced. Дејан Митров ; ur. 6 czerwca 1987) – macedoński zapaśnik startujący w stylu wolnym. Zajął czternaste miejsce na mistrzostwach świata w 2022. Siódmy na mistrzostwach Europy w 2010. Szesnasty na igrzyskach europejskich w 2015. Brązowy medalista igrzysk śródziemnomorskich w 2018 i igrzysk śródziemnomorskich w 2013. Trzeci na ME juniorów w 2007 roku.

</doc>
<doc id="4002448" url="https://pl.wikipedia.org/wiki?curid=4002448" title="Bogudzięki (rejon świsłocki)">
Bogudzięki (rejon świsłocki)

Bogudzięki (, "Bahudzienki"; , "Bogudienki") – nieistniejący obecnie majątek na Białorusi, w rejonie świsłockim obwodu grodzieńskiego, przyłączony w 1945 roku do Porozowa. Na jego terenie stał zachowany do dziś dwór nad rzeką Roś.
Historia.
W 1845 roku Bogudzięki należały do Józefa Kalenkiewicza. Później, jako część dóbr Hornostajewicze, (do których należał również Porozów) były przez kilka pokoleń w XIX wieku własnością rodziny Buttowt-Andrzeykowiczów herbu Łodzia. Przedostatnim ich właścicielem był Tadeusz Buttowt-Andrzeykowicz (Andrzejkowicz, zm. w 1920 roku), ostatnim – jego syn, Witold (zm. w 1945 roku).
Przed rozbiorami Bogudzięki wchodziły w skład województwa nowogródzkiego Rzeczypospolitej. Po III rozbiorze Polski w 1795 roku znalazły się na terenie guberni słonimskiej (1796), litewskiej (1797–1801), a później grodzieńskiej (1801–1915) Imperium Rosyjskiego. Po ustabilizowaniu się granicy polsko-radzieckiej w 1921 roku Bogudzięki wróciły do Polski, należały do gminy Porozów powiatu wołkowyskiego województwa białostockiego. Od 1945 roku – w ZSRR, od 1991 roku – na terenie Republiki Białorusi.
W 1945 roku Bogudzięki zostały przyłączone do Porozowa.
Nazwa.
Według miejscowej legendy nazwa majątku pochodziła od Adama i Ewy: po wypędzeniu z raju i długiej wędrówce, stanęli na wzgórku pod brzozami i krzyknęli: „Bogu dzięki – już Porozów widać”.
Dwór.
Drewniany dwór w stylu neobarokowym został zbudowany przez Tadeusza Buttowt-Andrzeykowicza w drugiej połowie XIX wieku lub na przełomie XIX i XX wieku (po 1875 roku). Jest to budynek drewniany, parterowy, wzniesiony na wysokiej podmurówce, na planie prostokąta (o powierzchni ponad 500 m²), piętnastoosiowy, kryty wysokim łamanym dachem, nawiązujący do tradycyjnych siedzib ziemiańskich. Po bokach domu znajdują się dwa alkierze z niedużymi dwukondygnacyjnymi wieżyczkami o spiczastych dachach. Przy wejściu głównym czterokolumnowy portyk, nad którym znajduje się niewielka mansarda. Od strony ogrodu znajdują się trzy ryzality – środkowy – pięciościenny, i dwa boczne – trójścienne. Elewacje budynku są bogato zdobione detalami rzeźbionymi w drewnie.
Wewnątrz cały środek domu zajmowało jedno wielkie pomieszczenie, służyło zarówno jako sień, sala balowa jak i living room. Pierwotny układ wnętrz nie zachował się. Po II wojnie światowej w budynku zorganizowano szpital. Od 2002 roku budynek jest opuszczony i niszczeje. W 2014 roku obiekt został kupiony przez białoruskie przedsiębiorstwo „Sorbje” za 367 milionów rubli białoruskich (około 80 tys. zł). Nowy właściciel zamierza w ciągu dwóch lat uruchomić tu ośrodek rekreacyjny.
Za dworem znajduje się niewielki (ponad 4 ha) park regularny z systemem krzyżujących się alej z bardzo sędziwych lip i kasztanów, liczących 150–180 lat, oraz szerokiej (o szerokości 10 m) alei wjazdowej, wysadzanej starymi brzozami.
Dwór znajduje się na północnym skraju Porozowa, półtora kilometra od jego centrum.
Majątek w Bogudziękach jest opisany w 2. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4002453" url="https://pl.wikipedia.org/wiki?curid=4002453" title="Bolesław Markowski">
Bolesław Markowski



</doc>
<doc id="4002458" url="https://pl.wikipedia.org/wiki?curid=4002458" title="Bogudzięka">
Bogudzięka

Bogudzięka (biał. Багудзенька) – wieś na Białorusi, w obwodzie grodzieńskim, w rejonie grodzieńskim, w sielsowiecie Skidel.
Historia.
W latach 1921–1939 ówczesna kolonia leżała w Polsce, w województwie białostockim, w powiecie grodzieńskim, w gminie Skidel.
Według Powszechnego Spisu Ludności z 1921 roku zamieszkiwało tu 19 osób, 7 było wyznania rzymskokatolickiego a 12 prawosławnego. Jednocześnie 7 mieszkańców zadeklarowało polską przynależność narodową a 12 białoruską. Było tu 5 budynków mieszkalnych.
Miejscowość należała do parafii prawosławnej w Skidlu i rzymskokatolickiej w Kaszubińcach. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Skidlu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4002464" url="https://pl.wikipedia.org/wiki?curid=4002464" title="Recep Adanir">
Recep Adanir



</doc>
<doc id="4002466" url="https://pl.wikipedia.org/wiki?curid=4002466" title="Lithocarpus chifui">
Lithocarpus chifui

Lithocarpus chifui Chun &amp; Tsiang – gatunek roślin z rodziny bukowatych ("Fagaceae" Dumort.). Występuje naturalnie w Chinach – w prowincjach Guangdong (na północnym wschodzie) oraz Kuejczou (w części południowej). 
Biologia i ekologia.
Rośnie w lasach mieszanych na wysokości od 1200 do 1400 m n.p.m. Kwitnie od maja do czerwca, natomiast owoce dojrzewają od sierpnia do października.

</doc>
<doc id="4002468" url="https://pl.wikipedia.org/wiki?curid=4002468" title="Ustrój ateński">
Ustrój ateński



</doc>
<doc id="4002470" url="https://pl.wikipedia.org/wiki?curid=4002470" title="Jurij Gastiew">
Jurij Gastiew

Jurij Gastiew (ros. Ю́рий Алексе́евич Га́стев, ur. 22 marca 1928 w Moskwie, zm. 12 października 1993 w Bostonie) – matematyk, filozof, działacz społeczny, więzień stalinowski.
Życiorys.
Syn Aleksieja Gastiewa, rewolucjonisty, naukowcy, poety, działacza Proletkultu, rozstrzelanego w 1939 roku. W czasie wojny pracował w fabryce broni w Swierdłowsku. Student wydziału mechaniki i matematyki Uniwersytetu Moskiewskiego. Członek Bractwa Biednych Sybarytów (Братство нищих сибаритов). W 1945 roku aresztowany z powodów politycznych wraz z innymi członkami Bractwa, skazany na 4 lata łagrów. Wyrok odsiadywał w Republice Komi. Zwolniony w 1949 roku. W 1953 roku wrócił do Moskwy. Ukończył Moskiewski Obwodowy Instytut Pedagogiczny.
Specjalista w dziedzinie logiki matematycznej i filozofii nauki. W 1971 roku uzyskał stopień doktora, którego pozbawiono go po wyemigrowaniu z ZSRR. Pracował w Instytucie Badań Społecznych Akademii Nauk ZSRR, wykładał na wydziale filozoficznym Uniwersytetu Moskiewskiego (do 1974 roku). Tłumaczył publikacje z dziedziny matematyki. Członek matematycznej sekcji naukowej poświęconej cybernetyce przy Akademii Nauk ZSRR. Członek Związku Dziennikarzy ZSRR, wydalony z niego pod koniec lat 70.
Czynny obrońca praw człowieka od końca 1960 roku. Podpisał list dzieci komunistów, represjonowanych za czasów Stalina (1967). Autor wielu artykułów drukowanych w samizdacie. Jego wspomnienia poświęcone procesowi Bractwa Biednych Sybarytów publikowane były w pierwszym numerze wydawanego w Nowym Jorku czasopisma „Pamięć” (Память) w 1978 roku. Od 1970 roku ściśle współpracował z biuletynem ruchu praw człowieka „Kronika bieżących wydarzeń” (Хро́ника теку́щих собы́тий).
Wielokrotnie poddawany przesłuchaniom i przeszukiwaniom.
W 1981 roku wyemigrował do Francji, a następnie do Stanów Zjednoczonych. Publikował w rosyjskojęzycznej prasie: „Rosyjska Myśl” (Русская мысль), „Nowe Rosyjskie Słowo” (Новое русское слово), „Nowy Amerykanin” (Новый американец).

</doc>
<doc id="4002474" url="https://pl.wikipedia.org/wiki?curid=4002474" title="Kulmim-Wad Nun">
Kulmim-Wad Nun

Kulmim-Wad Nun (; ) – region administracyjny w Maroku, w południowej części kraju, obejmujący część spornego terytorium Sahary Zachodniej. W 2014 roku liczył 434 tysiące mieszkańców. Siedzibą administracyjną regionu jest Kulmim. Został oficjalnie wprowadzony do podziału administracyjnego kraju w 2015 roku, poprzednio stanowił on centralną część regionu Kulmim-Asmara.
Region dzieli się na cztery prowincje:

</doc>
<doc id="4002482" url="https://pl.wikipedia.org/wiki?curid=4002482" title="Al-Ujun-As-Sakija al-Hamra">
Al-Ujun-As-Sakija al-Hamra

Al-Ujun-As-Sakija al-Hamra (; ) – region administracyjny w Maroku, w południowej części kraju, obejmujący część spornego terytorium Sahary Zachodniej. W 2014 roku liczył 368 tysięcy mieszkańców. Siedzibą administracyjną regionu jest Al-Ujun. Został oficjalnie wprowadzony do podziału administracyjnego kraju w 2015 roku, poprzednio był on podzielony między regiony Al-Ujun-Budżdur-Sakija al-Hamra i Kulmim-Asmara.
Region dzieli się na cztery prowincje:

</doc>
<doc id="4002484" url="https://pl.wikipedia.org/wiki?curid=4002484" title="Hamidiye (1903)">
Hamidiye (1903)

Hamidiye – turecki krążownik pancernopokładowy z początku XX wieku, wodowany w 1903 roku, zbudowany w brytyjskiej stoczni Armstronga. Służył w marynarce Imperium Osmańskiego podczas wojen bałkańskich i I wojny światowej, a następnie w marynarce Republiki Turcji do 1947 roku. Wraz z półbliźniaczym „Mecidiye” były jedynymi pełnowartościowymi krążownikami tureckimi przed I wojną światową. Uważany był za najaktywniejszy okręt floty osmańskiej. Zasłynął kilkumiesięcznym rajdem na Morzu Śródziemnym w 1913 roku podczas I wojny bałkańskiej, oprócz tego w czasie tej wojny i I wojny światowej działał głównie na Morzu Czarnym. Wycofany z czynnej służby w 1947 roku, został złomowany w latach 60.
Wyporność normalna okrętu wynosiła 3904 tony, a długość sięgała 112 metrów. Napęd stanowiły maszyny parowe o mocy 12 000 KM, pozwalające na osiąganie maksymalnej prędkości 22 węzły. Artyleria główna składała się z dwóch pojedynczych dział kalibru 152 mm i ośmiu dział kalibru 120 mm.
Budowa.
Okręt został zamówiony w ramach programu modernizacji floty osmańskiej, opracowanego przez specjalnie powołaną komisję i zatwierdzonego 4 grudnia 1897 roku przez sułtana. Przyczyną jego opracowania była uwidoczniona słabość działań floty w wojnie grecko-tureckiej. Program zakładał modernizację starszych okrętów i budowę nowych, w tym dwóch pancerników, dwóch krążowników pancernych, dwóch krążowników pancernopokładowych o wyporności 5000 ton i dwóch małych krążowników o wyporności 2500 ton. Program ten jednak był nierealistyczny i z przyczyn finansowych zrealizowano go jedynie w minimalnym zakresie, podejmując decyzję o zamówieniu tylko jednego nowego krążownika pancernopokładowego pośredniej wielkości. Wstępne plany krążownika, zaproponowanego przez angielską firmę W.G. Armstrong, Whitworth &amp; Co w Newcastle, zostały zaakceptowane jeszcze w 1897 roku, ale ulegały następnie zmianom. Stocznia oferowała początkowo swój typowy wyrób eksportowy, należący do rodziny popularnych na świecie tak zwanych „elswickich krążowników”, lecz w celu obniżenia kosztów strona osmańska zdecydowała się na mniejszy okręt i ostateczny projekt był od nich odmienny. Jego proces projektowy nie jest jednak dobrze ustalony w źródłach i publikacjach. Z informacji z epoki wynika, że pierwotnie zamówienie dotyczyło budowy krążownika o wyporności 3250 ton, a ostatecznie zbudowany okręt miał nieco powiększone wymiary i jego wyporność sięgnęła około 3800 ton. Zdaniem niektórych autorów, ostatecznie zbudowany okręt został „powiększony w skali”.
Negocjacje z Armstrongiem były prowadzone latem 1898 roku, lecz do zamówienia okrętu doszło dopiero wiosną 1900 roku. Cena kontraktowa wynosiła 456 tysięcy lir w złocie. Położenie stępki miało miejsce w stoczni Armstronga w Elswick (część Newcastle) w kwietniu 1902 roku; budowę prowadzono pod numerem stoczniowym 732. Okręt wodowano 25 września 1903 roku, a 17 grudnia tego roku rozpoczęto próby morskie. Był to pierwszy okręt turecki zamówiony w Wielkiej Brytanii od 25 lat.
Pierwotnie okręt otrzymał nazwę „Abdülhamid”, będącą imieniem dwóch sułtanów (Abdülhamida I i Abdülhamida II). W źródłach europejskich nazwa była zapisywana powszechnie jako „Abdul Hamid”. Według większości źródeł, nazwę zmieniono na „Hamidiye” dopiero po rewolucji młodotureckiej w 1908 lub detronizacji sułtana Abdülhamida II w 1909 roku – przy czym, nazwa „Hamidiye” nadal wywodziła się od imienia sułtana Abdülhamida. Należy zaznaczyć, że w latach 1902-1911 służył także torpedowiec „Hamidiye”, zatopiony podczas wojny z Włochami.
Początkowo zakładano, że zostanie zbudowany jeden okręt tego typu, lecz z powodu nacisków amerykańskich Imperium Osmańskie zdecydowało zamówić drugi okręt według planów brytyjskich w USA. W tym samym 1900 roku złożono zamówienie na krążownik „Mecidiye”, który w publikacjach bywa traktowany jako okręt bliźniaczy, lecz pomimo podobnych charakterystyk, sylwetki i uzbrojenia, był on nieco mniejszy (o prawie dziesięć metrów krótszy i ponad półtora metra węższy). Był też mniej udany – borykający się głównie z problemami ze statecznością. Trzecim okrętem zbudowanym dla Turcji według tych planów miał być zamówiony we włoskiej firmie Ansaldo w 1907 roku „Drama”, lecz został on ostatecznie zatrzymany i wcielony do służby w marynarce włoskiej jako „Libia”.
Opis.
Opis ogólny i konstrukcja.
Okręt przedstawiał typowy krążownik średniej wielkości przełomu wieków. Kadłub był gładkopokładowy, z dziobnicą taranową. Zastosowanie konstrukcji gładkopokładowej zamiast stosowanego często w krążownikach tego okresu obniżenia pokładu na śródokręciu wpłynęło na lepszą dzielność morską. Na pokładzie dziobowym i rufowym ustawione były pojedyncze działa głównego kalibru, a pozostała artyleria rozmieszczona była na burtach na śródokręciu, osłoniętym podwyższonym nadburciem. Stewa rufowa miała formę nachyloną do przodu, symetryczną do dziobnicy. Krótka nadbudówka dziobowa była stosunkowo rozbudowana, z szerokimi skrzydłami mostka i przeszkloną kabiną nawigacyjną na najwyższej kondygnacji. Sylwetkę uzupełniały dwa maszty palowe, w tym dziobowy tuż za nadbudówką, i trzy cienkie kominy w równomiernych małych odstępach na śródokręciu. Kadłub był stalowy, nitowany, podzielony grodziami poprzecznymi na 12 przedziałów wodoszczelnych, a na ok. 75 m długości rozciągało się dno podwójne. Szczegółowy opis konstrukcji okrętu nie jest jednak podawany w sposób pewny w publikacjach z uwagi na brak zachowanych planów, i częściowo jest rekonstruowany na podstawie rozwiązań „Mecidiye”. Najbardziej zauważalną różnicę w wyglądzie w stosunku do „Mecidiye” stanowiły mniejsze nawiewniki między kominami. Zdjęcia wskazują, że „Mecidiye” miał też mostek z czterema oknami z przodu, a „Hamidiye” – z trzema (z czterema dopiero od lat 20.).
Wyporność normalna wynosiła 3904 tony. Przy tym, według publikacji z epoki, zaokrąglona wyporność po zbudowaniu wynosiła 3800 ton. Długość całkowita wynosiła 112 m, a długość między pionami 103,6 m. Szerokość kadłuba wynosiła 14,5 m, a zanurzenie 4,8 m.
Załoga początkowo liczyła 302 osoby. W toku I wojny światowej w 1915 roku załoga liczyła 355 osób. W okresie międzywojennym na okręcie można było zaokrętować 88 kadetów.
Uzbrojenie.
Uzbrojenie główne było mieszane, złożone z dwóch armat kalibru 152 mm ustawionych na pokładzie dziobowym i rufowym w osi podłużnej okrętu i ośmiu armat kalibru 120 mm ustawionych na burtach. Wszystkie działa były produkcji Armstronga, tzw. szybkostrzelne ("QF" – strzelające amunicją łuskową), w maskach ochronnych. Rdzeń uzbrojenia stanowiły dwie pojedyncze armaty kalibru 152 mm o długości lufy L/45 (45 kalibrów), prawdopodobnie wzoru BB. Uzupełniało je osiem pojedynczych armat kalibru 120 mm L/45 wzoru Y ustawionych po cztery na burtę. Pary armat najbliżej dziobu i rufy mogły strzelać w pewnym zakresie w kierunku dziobu albo rufy. Działa kalibru 152 mm strzelały pociskami o masie 45,4 kg (100 funtów), a działa 120 mm pociskami o masie 20,4 kg (45 funtów). Zapas amunicji wynosił ogółem 200 pocisków 152 mm i 816 kalibru 120 mm. Salwę burtową tworzyły dwie armaty 152 mm i cztery 120 mm.
Prawdopodobnie w 1915 roku wymieniono brytyjskie działa kalibru 152 mm na niemieckie Kruppa kalibru 150 mm L/45, a zapas amunicji zwiększono do 220. Należy zaznaczyć, że rzeczywisty kaliber typowych niemieckich dział 15-centymetrowych wynosił 149,1 mm, a strzelały one pociskami o masie 45,3 kg. Maksymalna donośność nowych dział wynosiła 17 450 m. W tym samym czasie również wymieniono działa kalibru 120 mm na kalibru 75 mm L/45 Kruppa z zapasem 800 nabojów. Według niektórych informacji, opisywana zmiana artylerii nastąpiła jednak już po wojnie.
Uzbrojenie pomocnicze stanowiło 6 dział kalibru 47 mm L/50 i 6 działek kalibru 37 mm, z zapasem amunicji odpowiednio 1500 i 2000. Były one prawdopodobnie rozmieszczone analogicznie jak w „Mecidiye”: dwie armaty 47 mm na skrzydłach rufowego mostka, dwie armaty 37 mm na skrzydłach dziobowego mostka i po jednej armacie 37 mm na marsach masztów, a pozostałe na śródokręciu. W 1915 roku zredukowano ich liczbę do dwóch działek każdego z kalibrów.
Uzbrojenie uzupełniały dwie wyrzutnie torpedowe kalibru 457 mm, z zapasem sześciu torped. Były to nadwodne wyrzutnie ruchome, zamontowane w burtach pod nadbudówką dziobową i dysponujące pewnym kątem obrotu. W przypadku „Mecidiye”, stosowano torpedy Schwarzkopffa C45/91S o długości 5,1 m, masie 550 kg, w tym 98 kg materiału wybuchowego, o zasięgu 1200 m przy prędkości 27 węzłów. W latach 20. przystosowano okręt do stawiania 70 min (prawdopodobnie w toku remontu w latach 1923-24).
Opancerzenie.
Opancerzenie stanowił typowy dla krążowników pancernopokładowych wewnętrzny pokład pancerny w formie skorupy, chroniący magazyny amunicji, maszyny i kotły, umieszczony nieco ponad linią wodną i schodzący pod nią na dziobie i rufie. Większość źródeł wskazuje grubość 38 mm (1½″) w płaskiej części środkowej i 102 mm (4″) na bocznych skosach. Ponadto działa kalibru 152 mm miały maski ochronne o grubości 15 mm. Na zdjęciach widoczna jest także opancerzona wieża dowodzenia u podstawy nadbudówki dziobowej – w przypadku „Mecidiye” grubość jej ścian wynosiła 114 mm, a dachu 51 mm.
Napęd.
Napęd stanowiły dwie pionowe czterocylindrowe maszyny parowe potrójnego rozprężania, wyprodukowane przez firmę Hawthorn, Leslie &amp; Co, napędzające dwie trójłopatowe śruby. Maszynownia osiągała łączną moc indykowaną 12 000 KM. Parę dostarczało 16 kotłów wodnorurkowych typu Niclausse′a, umieszczonych w dwóch kotłowniach. Podczas prób okręt rozwinął prędkość 22,25 węzła z ciągiem wymuszonym w kotłowni i 21,1 węzła z ciągiem naturalnym. W 1914 roku był zdolny do rozwijania 16 węzłów, a według innych źródeł, 20,5 węzła. Zapas paliwa wynosił 600 ton węgla (według innych wersji, 732 lub 750 ton). Zasięg podawany jest na 5550 mil morskich przy prędkości 10 węzłów.
Wyposażenie.
Krążownik posiadał w maszynowni dwie prądnice o mocy po 100 kW. Wyposażony był też w odsalacz wody morskiej. Okręt miał dwie kotwice dziobowe (lewa o masie 3,5 t, prawa – 3 t).
Pierwotnie „Hamidiye” wyposażony był w cztery reflektory do walki nocnej, o średnicy 60 cm, umieszczone po jednym na masztach i na skrzydłach mostka. Podczas remontu w latach 1923-24 usunięto pojedyncze reflektory z masztów, na maszcie dziobowym zainstalowano dwa reflektory z mostka, a po obu stronach przedniego komina dobudowano platformy z reflektorami o średnicy 90 cm. Prawdopodobnie po wejściu do służby okręt został wyposażony w dalmierze („Mecidiye” otrzymał dalmierz Barr &amp; Stroud o bazie 76 cm na marsie masztu dziobowego, a w 1914 dalmierz o bazie 137 cm na mostku).
Służba.
Początek służby i wojna turecko-włoska.
Okręt wszedł do służby w marynarce osmańskiej 15 marca 1904 roku. W maju 1908 roku działał z krążownikiem torpedowym „Peyk-i Şevket” i innymi okrętami na wodach wyspy Samos, wspierając 17 maja desant wysadzony na odsiecz oddziałowi żandarmerii oblężonemu przez greckich rebeliantów. W maju 1909 roku „Hamidiye” wziął udział w pierwszych od ponad dwudziestu lat manewrach floty na Morzu Marmara, zorganizowanych dzięki pomocy oficerów brytyjskiej misji morskiej, wprowadzających reformy we flocie tureckiej. W 1910 roku krążownik wziął udział w manewrach brytyjskiej Floty Śródziemnomorskiej między Kretą a Karpatos. Następnie w tym samym roku „Hamidiye” wziął udział w tłumieniu powstania w Albanii. W lipcu 1911 roku krążownik złożył wizytę w Wielkiej Brytanii, reprezentując banderę osmańską na rewii morskiej z okazji koronacji Jerzego V. Podczas pobytu w Wielkiej Brytanii zainstalowano na okręcie radiostację firmy Marconi, jako na pierwszym okręcie tureckim. W drodze powrotnej w sierpniu okręt odwiedził Trypolis w ramach demonstracji obecności osmańskiej. Podczas wojny włosko-tureckiej od września 1911 roku okręt, podobnie jak główne siły floty osmańskiej, nie był używany do aktywnych działań wojennych, dozorując w Dardanelach w celu zapobieżenia ewentualnemu wtargnięciu floty włoskiej na wody tureckie. Dowódcą krążownika został wówczas Hüseyin Rauf Orbay.
I wojna bałkańska – początkowe działania.
Po wybuchu I wojny bałkańskiej, w październiku 1912 roku „Hamidiye” w składzie eskadry tureckiej wpłynął na Morze Czarne. 20 października 1912 roku pancerniki „Barbaros Hayreddin” i „Turgut Reis” ostrzelały mało skutecznie port w Warnie, a „Hamidiye” zdobył w tym rejonie bułgarski żaglowiec „Car Ferdinand”. Krążownik w kolejnych dniach uczestniczył w blokadzie i patrolowaniu wybrzeża bułgarskiego. 21 października rano ostrzelał amunicją ćwiczebną brzeg w rejonie Kawarny w celu rozpoznania sił bułgarskich, oraz wysłał emisariuszy na szalupie, co po dołączeniu krążownika „Mecidiye” i niszczyciela „Yadigar-i Millet” zostało mylnie zinterpretowane przez lokalny urząd pocztowy jako desant i spowodowało zamieszanie w sztabie bułgarskim. Po południu tego dnia „Hamidiye” i „Mecidiye” ostrzeliwały przez godzinę Warnę, próbując wykryć baterie nadbrzeżne, lecz nie odniosło to skutku wobec ich milczenia. Naprzeciw tureckim okrętom wyszły z portu dwa bułgarskie torpedowce, które jednak zawróciły pod ogniem krążowników i niszczyciela. W następującym potem sztormie, „Hamidiye” złamał maszt dziobowy. W kolejnych dniach, 24-29 października działał pod Burgas, Bałczikiem i Warną w związku z planami wysadzenia pozorowanego desantu dla odciągnięcia bułgarskich sił (z przerwą 25-26 października na uzupełnienie węgla w Stambule). „Hamidiye” dwukrotnie przekazał na brzeg tureckie ultimatum dotyczące wydania wszystkich zatrzymanych w portach statków tureckich, 24 października w Burgasie i 28 października w Bałcziku, ale pomimo jego niespełnienia, strona osmańska zrezygnowała z pozorowanego desantu i do ostrzału brzegów już nie doszło. Krążowniki patrolowały w międzyczasie wybrzeże i kontrolowały napotykane statki, po czym 30 października „Hamidiye” odszedł do Stambułu w celu uzupełnienia węgla. Według innych źródeł, „Hamidiye” 31 października ostrzelał jednak Burgas, a 1 listopada zniszczył latarnię morską na przylądku Emine.
W związku z bułgarską ofensywą lądową, 7 listopada okręt został wysłany na Morze Marmara, zwalczając w ciągu kolejnego tygodnia bułgarskie oddziały na jego północnym brzegu i wspierając wojska tureckie. Po powstrzymaniu bułgarskiego natarcia, „Hamidiye” ponownie przeszedł na Morze Czarne, dozorując pod Warną, z niszczycielem „Yarhisar” i torpedowcem „Berk-i Efşan”. Po północy 21 listopada okręty te zostały zaatakowane przez cztery bułgarskie torpedowce, z których „Dryzki” trafił „Hamidiye” torpedą w część dziobową, uszkadzając go. Torpeda uderzyła w prawą burtę, między dziobową komorą amunicyjną i przednią kotłownią, które uległy zalaniu, lecz na skutek sprawnej akcji przeciwawaryjnej okręt został uratowany, mimo że jego dziób zanurzył się pod wodę. Według niepotwierdzonych informacji zginęło ośmiu marynarzy, natomiast według tureckich źródeł, nie było ofiar. Przez pewien czas po storpedowaniu krążownik prowadził intensywny ogień do manewrujących torpedowców, uniemożliwiając dalsze ataki, wystrzeliwując 91 pocisków artylerii głównej i 70 kalibru 47 mm. W dzień uszkodzony krążownik dotarł o własnych siłach do Bosforu. Uszkodzenie „Hamidiye” stało się największym sukcesem w dziejach bułgarskiej marynarki, a torpedowiec „Dryzki” został później zachowany jako eksponat w Warnie.
Remont krążownika ukończono przed styczniem 1913 roku, kiedy dołączył on do głównych sił floty działających z Dardaneli na Morzu Egejskim przeciw Grecji. 4 stycznia „Hamidiye”, „Mecidiye” i krążownik torpedowy „Berk-i Satvet” stoczyły dwie potyczki z greckimi niszczycielami w okolicy wyspy Bozca, w związku z planowanym, lecz ostatecznie odwołanym desantem na tej wyspie. 10 stycznia krążowniki zostały wysłane w bezskuteczny pościg za niszczycielem „Doxa”. Ponownie krążowniki stoczyły nierozstrzygniętą potyczkę z greckimi niszczycielami podczas akcji głównych sił floty 11 stycznia.
Rajd na Morze Śródziemne.
W celu odciągnięcia od Dardaneli najgroźniejszego greckiego krążownika pancernego „Georgios Averof” i uzyskania większej swobody operacyjnej tureckiej floty przeciw wyspom Morza Egejskiego, dowódca „Hamidiye” Hüseyin Rauf Orbay zaproponował 13 stycznia 1913 roku użycie krążownika do działań rajderskich przeciwko żegludze greckiej. Krążownik dalej miał ostrzelać instalacje na wyspie Siros i powrócić do Izmiru, wspierając później planowany desant na Lesbos. Plan ten został zaaprobowany i 14 stycznia o godz. 18 „Hamidiye” wypłynął z Dardaneli, płynąc niewykryty na północ wzdłuż zachodniego brzegu półwyspu Galipoli, a następnie po okrążeniu Samotraki i Lemnos popłynął na południe. 15 stycznia dotarł pod port na Siros, gdzie ostrzelał fabrykę prochu i uszkodził elektrownię (według strony tureckiej, ostrzał tej ostatniej był przypadkowy) oraz zniszczył znajdujący się w porcie grecki krążownik pomocniczy „Makedonia”, wypalony przez pożar, lecz nie zatopiony. Akcja turecka nie spowodowała jednak odciągnięcia „Georgiosa Averofa”. Dowódca „Hamidiye” zdecydował następnie kontynuować działania na otwartych wodach, zamiast wracać do Izmiru. Nie napotkał greckich statków ani okrętów, po czym 18 stycznia zawinął do osmańskiego Bejrutu, skąd jednak zaraz wypłynął w pościg za zauważonym krążownikiem (pościg był bezskuteczny, a okrętem był w rzeczywistości niemiecki „Breslau”). Usiłując uzupełnić zapasy węgla, „Hamidiye” zawinął 19 stycznia do Port Saidu. Władze Egiptu, formalnie pozostającego częścią Imperium Osmańskiego, lecz faktycznie będącego brytyjskim protektoratem, ogłosiły jednak neutralność w wojnie i nie udzieliły wystarczającej pomocy. Wobec tego, krążownik przepłynął 20 stycznia przez Kanał Sueski do Suezu, w którym pozostał pięć dni celem naprawy turbin, uzupełniając ostatecznie węgiel 3 lutego w Dżuddzie na Morzu Czerwonym, skąd też nawiązał łączność z dowództwem. Powrócił następnie na Morze Śródziemne, zamierzając działać u wybrzeży Albanii i osiągając 14 lutego Maltę. Cały czas uwagę dowódcy zajmowało organizowanie uzupełniania węgla, którego na ogół nie udawało się pobrać pełnego zapasu, co ograniczało swobodę działań. Z Malty, znowu nie napotykając greckich statków ani okrętów, przepłynął w pobliżu greckich wybrzeży na wschodnie Morze Śródziemne, docierając 23 lutego do osmańskiej Hajfy. Tam udało się pobrać 350 ton węgla, dostarczonych przez Kolej Hidżaską.
27 lutego w Antalyi „Hamidiye” otrzymał rozkaz dostarczenia zaopatrzenia i 10 tysięcy lir w złocie tureckiej armii walczącej w Albanii, mimo greckiej blokady morskiej. Skompletowanie ładunku, podobnie jak zaopatrywanie w węgiel, było jednak problematyczne z powodu niewydolności administracji i systemu transportowego w azjatyckiej części Imperium Osmańskiego. 2 (lub 6) marca krążownik pobrał 50 ton amunicji z wysepki Avrat koło Trypolisu, lecz bez zapalników, które musiał pobrać 7 marca z İskenderun, po czym 8 marca ruszył w kierunku wybrzeży albańskich. 11 marca przeszedł Cieśninę Otranto, wchodząc na Morze Adriatyckie. Przechwycił następnie pusty grecki frachtowiec „Leros” i po zdjęciu załogi, zatopił go, taranując. Następnie wyładował część zaopatrzenia w umówionym miejscu u ujściu rzeki Seman na północ od Vlory, został jednak zauważony przez niszczyciel „Lonchi”, który zawiadomił główne siły, przebywające w rejonie Korfu. Mając świadomość możliwego wykrycia, dowódca „Hamidiye” zdecydował się zaatakować statki wyładowujące uzbrojenie, greckie siły i broń w Shëngjin, o czym dowiedział się od kapitana „Leros”. Po drodze, 12 marca, ostrzelał grecki obóz wojskowy pod Durrës. W Shëngjin krążownik zastał siedem greckich statków, z czego cztery nadal załadowane, a dwa wyładowujące się po pospiesznym osadzeniu na płyciźnie. Na skutek podjętego ostrzału zniszczone lub ciężko uszkodzone zostały statki „Harisonalis Sifneos” (bez ładunku), „Trifilya”, „Elpis”, „N. Verveniotis” i „Zeva”. Po tym, krążownik zdołał ponownie przedrzeć się przez cieśninę Otranto na Morze Śródziemne, unikając przechwycenia przez zmierzający tam grecki zespół z pancernikiem „Psara”. Według niektórych źródeł, napotkał tam natomiast 15 marca cztery greckie kanonierki, uszkadzając jedną z nich – „Acheloos”. 16 marca krążownik dopłynął do Aleksandrii w Egipcie, gdzie częściowo tylko uzupełnił węgiel. Później ponownie zawinął do Hajfy, Bejrutu i Antalyi, uzupełniając zapasy.
Na skutek odniesionego sukcesu, „Hamidiye” otrzymał ponownie rozkaz podjęcia działań na Adriatyku. 30 marca „Hamidiye” między Kretą z Cyprem zatrzymał żaglowiec „Ispandis” – prawdopodobnie osmański, lecz z grecką załogą, który potraktowano jako pryz i odholowano do brzegu koło Silifke, pozostawiając go pod ochroną ośmioosobowego oddziału z załogi krążownika z dwoma działkami kalibru 37 mm (Grecy pod koniec kwietnia podjęli próbę przejęcia żaglowca za pomocą krążownika pomocniczego „Mykali”, który został odpędzony ogniem z działek, ostatecznie żaglowiec został spalony). Stan techniczny kotłów i turbin okrętu po kilkumiesięcznym pływaniu wymagał jednak remontu, wobec czego dowódca zrezygnował z płynięcia w kierunku Krety – gdzie oczekiwała grecka flota, lecz zawinął do Gazy, a następnie Port Saidu i ponownie 9 kwietnia do Dżuddy, która formalnie była portem neutralnym, mimo wchodzenia w skład Imperium Osmańskiego. W tym czasie grecka eskadra z pancernikiem „Idra” oczekiwała przez półtora miesiąca na powrót krążownika pod Port Saidem. 14 kwietnia rozpoczęto remont krążownika na wyspie Kamaran, przekazując go pod komendę gubernatorowi Jemenu. Pozostawał on na tym obszarze przez kolejne dwa miesiące, a 19 czerwca przeszedł do Suezu, gdzie kontynuowano prowizoryczne naprawy, korzystając z przychylności kedywa Egiptu wobec podjęcia rozmów pokojowych. 21 sierpnia okręt otrzymał rozkaz powrotu do kraju, i zabierając po drodze z Gazy żołnierzy osmańskich, dotarł 26 sierpnia do Izmiru. Po dalszych naprawach, okręt dotarł 7 września do Stambułu, gdzie został uroczyście powitany, po czym 8 września skierowany do remontu stoczniowego. Rajd „Hamidiye”, mimo braku wpływu na tok wojny, stał się znanym wydarzeniem w świecie, dezorganizując greckie poczynania i transporty, a zarazem był jednym z nielicznych pomyślnych dla Turcji i wykorzystanych propagandowo wydarzeń wojny bałkańskiej. Po zakończeniu wojny bałkańskiej, dowództwo krążownika objął kmdr ppor. Vasıf Muhittin (do 1924 roku).
I wojna światowa.
Po wybuchu I wojny światowej i powierzeniu dowództwa nad osmańską flotą niemieckiemu kontradmirałowi Souchonowi, który przedarł się do Turcji z dwoma okrętami, „Hamidiye” został wcielony do zespołu marynarki osmańskiej grupującego okręty o największej wartości bojowe, przewidzianego do działań na Morzu Czarnym. W jego skład wszedł także „Mecidiye”, niemiecki krążownik liniowy „Yavuz Sultan Selim” i niemiecki krążownik „Midilli”, oraz mniejsze jednostki. Dla sprawnego działania, tureckie okręty otrzymały niemieckich zastępców dowódców (na „Hamidiye” do października 1915 roku był nim kmdr por. Egon Freiherr von Kottwitz), sygnalistów i sterników. 27 października okręty zespołu wyruszyły w morze, po czym 29 października rano ostrzelały porty rosyjskie, rozpoczynając udział Imperium Osmańskiego w wojnie. „Hamidiye” ostrzelał o godzinie 9 instalacje portowe w Teodozji, wystrzeliwując 150 pocisków i nie napotykając na przeciwdziałanie – przy czym dwie godziny wcześniej poinformowano o ostrzale władze miasta w celu ewakuacji ludności. W drodze powrotnej przechwycił i zatopił rosyjski żaglowiec „Swiatoj Nikołaj” o pojemności 300 BRT i pusty parowiec „Szura” (1223 BRT), zabierając ich załogi. 5 i 9 listopada krążownik razem z „Mecidiye” osłaniał konwoje statków z wojskiem do Trabzonu (Trapezuntu) na front kaukaski. 20 listopada „Hamidiye” ostrzelał port w Tuapse, niszcząc radiostację i puste zbiorniki na ropę, po czym od 21 listopada do 3 grudnia ponownie osłaniał konwoje z wojskiem do Trapezuntu. W nocy 24/25 grudnia natomiast „Hamidiye” krótko ostrzelał port w Batumi. 2 stycznia 1915 roku „Hamidiye”, „Midilli” i krążownik torpedowy „Berk-i Satvet” wyszły z Bosforu w celu eskortowania statku „Yeşilirmak” do Zonguldaku i przechwycenia rosyjskiego zespołu, ale znalazły się na zagrodzie minowej, na której uszkodzony został „Berk-i Satvet”. W toku dalszych samotnych działań „Hamidiye” napotkał na zachód od Synopy na rosyjskie siły główne wracające z ostrzeliwania wybrzeża i wdał się w potyczkę z krążownikiem „Pamiat′ Mierkurija”, który trafił go jednym pociskiem kalibru 152 mm w rufę. Sam z kolei uszkodził jednym trafieniem niszczyciel „Dierzkij”. Kontynuując rejs, jeszcze 6 stycznia wieczorem został wraz z „Midilli” ostrzelany w ciemności przez główne siły rosyjskie koło Jałty, odnosząc niewielkie uszkodzenia (w starciu trafiono również rosyjski pancernik „Jewstafij”). Po powrocie do Stambułu, był remontowany do 21 stycznia, przy tym dokonano wzmocnienia pokładu pancernego, poprawy stateczności, powiększenia pojemności zasobni węglowych, zmiany położenia reflektorów i modyfikacji nadbudówek. Zmienił się wygląd krążownika, gdyż zdemontowano górny mostek (z trzema przednimi oknami) ze skrzydłami z dachu wieży dowodzenia. Podczas kolejnej akcji floty osmańskiej na Morzu Czarnym, 27 stycznia „Hamidiye” był w okolicy Synopy ścigany przez ponad sześć godzin przez dwa rosyjskie krążowniki („Pamiat′ Mierkurija” i „Kaguł”), które w końcu zaniechały pościgu.
Dowództwo floty osmańskiej zaplanowało następnie operację zaczepną połączoną z demonstracją siły, polegająca na zbombardowaniu przez krążowniki „Mecidiye” i „Hamidiye” w eskorcie czterech niszczycieli portu w Odessie. Podczas tej operacji, 3 kwietnia 1915 roku rano „Mecidiye” wszedł pod Odessą na minę i zatonął na płyciźnie, po czym operację przerwano. „Hamidiye” jeszcze 6-8 maja uczestniczył w rejsie krążowniczym z „Midilli” i „Yavuzem” u wybrzeży rosyjskich, bez spotkań z przeciwnikiem, po czym nastąpiła dłuższa przerwa w jego wykorzystaniu bojowym, spowodowana rozwijaną prędkością, która uważana była już za zbyt niską. Dopiero 4 sierpnia został użyty do eskortowania statków płynących do zagłębia węglowego w Zonguldaku, w związku z uszkodzeniem na minie krążownika „Midilli”. Według części źródeł, 10 sierpnia był nieskutecznie atakowany przez rosyjski okręt podwodny „Morż”. 5 września 1915 roku „Hamidiye” z dwoma starymi niszczycielami „Numûne-i Hamiyet” i „Muâvenet-i Milliye” został skierowany do eskorty trzech statków z węglem płynących z Zonguldaku do Stambułu („Eresos”, „Illiria”, „Seyhun”). Konwój został zaatakowany po drodze przez rosyjskie nowoczesne niszczyciele „Bystryj” i „Pronzitielnyj”, z którymi krążownik podjął walkę, lecz jego działa 152 mm uległy następnie awarii, ponadto zauważono rosyjski okręt podwodny „Nierpa”, wobec czego „Hamidiye” wyszedł z walki. W konsekwencji wszystkie trzy statki z ładunkiem 10 780 ton węgla uległy zniszczeniu, uciekając przed ostrzałem na brzeg, zanim przybył wezwany krążownik liniowy „Yavuz”.
Po tym wydarzeniu intensywność wykorzystywania „Hamidiye” jeszcze zmalała. Dowódca floty proponował wycofanie krążownika ze służby z uwagi na małą wartość bojową, lecz sprzeciwiło się temu Ministerstwo Floty. Przed końcem roku jego stare brytyjskie działa kalibru 152 mm wymieniono na niemieckie działa Kruppa kalibru 150 mm. Następnie zdemontowano armaty kalibru 120 mm dla użycia w fortyfikacjach lądowych i zamontowano działa kalibru 75 mm. W 1917 roku okręt nie był używany bojowo. Dopiero od marca 1918 roku, w zmienionej sytuacji militarnej w związku z wojną domową w Rosji, był używany do eskortowania statków i patrolowania rosyjskiego wybrzeża. 20 maja 1918 roku zatopił rosyjską barkę przewożącą działo, po czym został ostrzelany przez artylerię polową w Cieśninie Kerczeńskiej. Następnie działał na Morzu Azwoskim. 11 czerwca „Hamidiye” zatopił pięć statków rosyjskich w porcie w rejonie Jejska, po czym podążył na odsiecz atakowanemu niszczycielowi „Muâvenet-i Milliye”. 13 lipca przyholował z Sewastopola do Stambułu rosyjski krążownik „Prut” (dawny „Mecidiye”). Po tym, w tym samym miesiącu „Hamidiye” został przeklasyfikowany na okręt szkolny. Po podpisaniu rozejmu z państwami ententy, okręty osmańskie zostały do 3 listopada 1918 roku zgromadzone w Złotym Rogu, gdzie je rozbrojono i internowano. Na „Hamidiye” mimo to jako jedynym kontynuowano służbę szkoleniową i podnoszono banderę.
Okres międzywojenny.
Po rozpadzie Imperium Osmańskiego i obaleniu sułtanatu w listopadzie 1922 roku, państwa ententy przekazały okręty nowo powstałej Turcji, która pod koniec listopada rozpoczęła ich remonty. W 1923 roku zawarto traktat pokojowy w Lozannie i proklamowano Republikę Turcji. Podczas remontu „Hamidiye” otrzymał między innymi mostek ze starego pancernika kazamatowego „Muin-i Zafer” (był większy i różnił się od poprzedniego czterema oknami z przodu). 8 lutego 1924 roku ukończono remont „Hamidiye”, który stał się pierwszym okrętem osmańskim kontynuującym służbę w tureckiej marynarce wojennej. W tym samym roku okręt odwiedził porty tureckie na wybrzeżu egejskim, po czym w czerwcu odbył rejs szkolny po Morzu Czarnym. We wrześniu 1924 roku pełnił funkcję okrętu reprezentacyjnego prezydenta Turcji Mustafy Kemala podczas jego wizyt w miastach nadmorskich. W listopadzie 1925 roku okręt przetransportował oddział wojska tłumiący antyrepublikański bunt w Rize. Pod koniec 1926 roku natomiast na jego pokładzie minister spraw zagranicznych Tevfik Rüştü Aras odbył wizytę państwową w Odessie w ZSRR. W kolejnych latach krążownik służył między innymi do celów reprezentacyjnych oraz ćwiczeń. 1 stycznia 1932 roku został przesunięty do floty rezerwowej, po czym służył głównie jako okręt szkolny.
W dniach 2-18 czerwca 1937 roku odbył rejs szkolny na Morzu Śródziemnym, odwiedzając m.in. Pireus w Grecji i Split w Jugosławii. Podczas rejsu szkolnego w czerwcu 1938 roku na wschodnim Morzu Śródziemnym odwiedził m.in. Famagustę na Cyprze, a następnie Zatokę İskenderun w spornej prowincji Hatay, demonstrując tam obecność turecką. Po wybuchu II wojny światowej, w której Turcja pozostała neutralna, okręt poddano niewielkiej modernizacji. Zdemontowano na nim maszt rufowy i wzmocniono uzbrojenie przeciwlotnicze. Krążownik otrzymał też podczas wojny kontrastowy kamuflaż geometryczny.
„Hamidiye”, razem z półbliźniaczym „Mecidiye”, wycofano ze służby rozkazem z 29 kwietnia 1947 roku. Służył po tym nadal jako hulk koszarowy i sztabowy w Derince. W 1957 roku został okrętem-muzeum w bazie Gölcük, ale już 27 maja 1960 roku, z uwagi na duże koszty utrzymania, został sprzedany na złom. Według innych źródeł, rolę muzeum pełnił w Kabataş w Stambule w latach 1949-51, potem był odstawiony w Złotym Rogu, a ostatecznie sprzedany na złom 10 września 1964 roku. Złomowanie zakończono w Stambule w 1966 roku.

</doc>
<doc id="4002487" url="https://pl.wikipedia.org/wiki?curid=4002487" title="Wadi az-Zahab-Al-Kuwajra">
Wadi az-Zahab-Al-Kuwajra



</doc>
<doc id="4002488" url="https://pl.wikipedia.org/wiki?curid=4002488" title="La Mordidita">
La Mordidita

La Mordidita – piosenka z pogranicza salsy, cumbii i reggaetonu stworzona na dziesiąty album studyjny amerykańsko-portorykańskiego piosenkarza Ricky'ego Martina pt. "A Quien Quiera Escuchar" (2015). Powstała przy gościnnym udziale wokalisty i aktora Yotuela Romero oraz wyprodukowana przez Romero i Antonio Rayo kompozycja wydana została jako trzeci singel promujący album dnia 21 kwietnia 2015. Utwór został napisany przez Martina, Romero, Dona Omara, Pedro Capó, José Gómeza oraz Beatriz Luengo. Opowiada o silnym uczuciu pożądania drugiej osoby. Produkcja piosenki oraz jej multigatunkowość zyskały uznanie wśród krytyków muzycznych. Nagranie nominowano do wielu nagród przemysłu fonograficznego, głównie zorientowanych na muzyce latynoskiej. Na przełomie lat 2015−2016 singel wszedł na listy przebojów w ośmiu krajach świata, na Dominikanie, w Hiszpanii i Wenezueli plasując się w Top 10 oficjalnych notowań. W Hiszpanii wyróżniony został statusem podwójnej platyny przez organizację PROMUSICAE.
Singel promowany był przez wideoklip w reżyserii Simóna Branda. Klip zebrał pozytywne recenzje, a w 2016 został nagrodzony statuetką Premio Lo Nuestro w kategorii "najlepszy teledysk". "La Mordidita" wykonywany był przez Martina podczas licznych programów telewizyjnych i ceremonii muzycznych; w latach 2015−2017 był też częścią trasy koncertowej One World Tour.
Informacje o utworze.
Autorami piosenki są Ricky Martin, Pedro Capó, Don Omar, José Gómez, Yotuel Romero i Beatriz Luengo, a jej producentami − Antonio Rayo i Romero (obecny także na featuringu). Trwający trzy minuty i trzydzieści jeden sekund utwór nagrany został w 2014 roku. Dla Martina współpraca z pochodzącym z Kuby Yotuelem Romero znaczyła bardzo wiele; wokalista określił Romero jako "swojego kubańskiego brata, wielkiego producenta i autora, artystę wartego podziwu i poszanowania". Samą kompozycję uznał Martin za "kokieteryjną, imprezową, energetyczną, mającą odzwierciedlać jedność kulturową". "La Mordidita" jest taneczną piosenką z pogranicza salsy, cumbii i reggaetonu. Według współpracującego z portalem Yahoo! Allana Raible'a, "utwór napędzany jest muzyką flamenco, zawiera też wpływy współczesnego electro i EDM". Dziennikarz Marcus Floyd porównał "La Mordiditę" do wielu innych pozycji z dyskografii Martina, ze względu na osobniczny, "latynosko-imprezowy nastrój". Dzięki swemu rytmowi oraz wykorzystaniu charakterystycznych instrumentów muzycznych "La Mordidita" wpisuje się w stylistykę latin popu; czerpie też z muzyki afrykańskiej. Łącznik piosenki opiera się na skandowaniu piłkarskim. Yotuel Romero ma krótką wstawkę raperską. Tekst utworu opowiada o silnym uczuciu pożądania drugiej osoby.
Wydanie.
Premiera singla odbyła się 21 kwietnia 2015 roku w systemie digital download. Także w sprzedaży cyfrowej wydano dwa remiksy utworu. Pierwszy, autorstwa hiszpańskiego DJ-a Briana Crossa, miał premierę kilka tygodni później, 2 czerwca. Drugi ("Urban Remix", stworzony przez duet Zion &amp; Lennox) wydano 17 lipca.
Odbiór.
Krytyka.
Wśród opinii krytyków muzycznych, recenzujących nagranie, dominowały głosy pozytywne. Według dziennikarza współpracującego z witryną zumba.com, "już przy pierwszym bicie piosenki 'La Mordidita' biodra same rwą się do tańca". Jessica Lucia Roiz ("Latin Times") okrzyknęła piosenkę jako "seksowną", "zabawną" i "uzależniającą". Marcus Floyd (Renowned for Sound) określił utwór jako "intensywny" i chwalił jego podobieństwo do poprzednich hitów Martina. Allan Raible (Yahoo!) pozytywnie ocenił kumulację różnych gatunków muzycznych, na jaką zdecydowano się nagrywając piosenkę.

</doc>
<doc id="4002489" url="https://pl.wikipedia.org/wiki?curid=4002489" title="Parafia św. Piotra i Pawła w Krzykawce">
Parafia św. Piotra i Pawła w Krzykawce

Parafia św. Piotra i Pawła w Krzykawce – rzymskokatolicka parafia, położona w dekanacie sławkowskim, diecezji sosnowieckiej, metropolii częstochowskiej w Polsce.

</doc>
<doc id="4002493" url="https://pl.wikipedia.org/wiki?curid=4002493" title="Boguszówka (rejon grodzieński)">
Boguszówka (rejon grodzieński)

Boguszówka (biał. "Багушоўка") – wieś na Białorusi, położona w obwodzie grodzieńskim w rejonie grodzieńskim w sielsowiecie Hoża.
Znajduje się tu przystanek kolejowy Boguszówka na dawnej Kolei Warszawsko-Petersburskiej.
W latach 1921–1939 Boguszówka należała do gminy Hoża w ówczesnym województwie białostockim. Równolegle do nazwy Boguszówka używano nazwy Boguszowce. Wieś podlegała pod Sąd Grodzki i Okręgowy w Grodnie; właściwy urząd pocztowy mieścił się w Rybnicy.
Według Powszechnego Spisu Ludności z 1921 roku wieś zamieszkiwały 222 osoby, wszystkie były wyznania rzymskokatolickiego i zadeklarowały polską przynależność narodową. Było tu 43 budynki mieszkalne. Pobliski folwark o tej samej nazwie, leżący na wschód od wsi, zamieszkiwały 32 osoby, z których 17 było wyznania rzymskokatolickiego, 11 prawosławnego, a 4 mojżeszowego. Wszyscy deklarowali narodowość polską. Katolicy należeli do parafii świętych apostołów parafii świętych apostołów Piotra i Pawła w Hoży, a prawosławni do parafii w Grodnie.

</doc>
<doc id="4002494" url="https://pl.wikipedia.org/wiki?curid=4002494" title="Quantified Self">
Quantified Self

Quantified Self (też "lifelogging" lub "sousveillance") – ruch społeczny lub koncepcja, według których ludzie wykorzystują urządzenia monitorujące różnego rodzaju parametry, by w konsekwencji udoskonalać zachowanie człowieka, a także podnosić wydajność i kontrolować zdrowie.
W ramach społeczności członkowie podzielają zainteresowanie samopoznania poprzez samośledzenie ("self-tracking"), czyli monitorowanie i analizę swoich parametrów przy pomocy różnych urządzeń z wbudowanymi czujnikami i mikroprocesorami. Monitorowaniu mogą zostać poddawane parametry biologiczne (np. pomiar ciśnienia), fizyczne (np. masa), środowiskowe (np. temperatura powietrza), behawioralne (np. długość snu) lub parametry mieszane (np. psychofizyczne).
Najpopularniejsze aplikacje, urządzenia i technologie ubieralne dedykowane społeczności Quantified Self są gromadzone w formie przewodnika na stronie Quantified Self Labs. Największą popularnością cieszą się urządzenia czy aplikacje z funkcjami gospodarowania czasem, monitorowania zdrowia i aktywności fizycznej.
Technologia.
Kluczowy element dla rozwoju ruchu Quantified Self stanowi technologia, która wykorzystywana jest do pozyskiwania, przetwarzania, ekstrakcji i analizowania danych. Stymulatorem dla rozwoju zjawiska był wzrost rynku smartfonów i szybko rosnąca liczba ich użytkowników od 2011 roku, a także spopularyzowanie smartwatchów na rynku . Smartfony stanowią w głównej mierze monitory dla aplikacji powiązanych z technologiami ubieralnymi (ang. "wearable technologies"), które są bezpośrednio odpowiedzialne za odczytywanie parametrów. Wizualizacja parametrów poprzez wykorzystanie monitora, aplikacji i przyjazny interfejs ma na celu ułatwienie odczytu parametrów i interpretację, co do tej pory możliwe było jedynie z pomocą specjalistów (np. lekarzy) lub dzięki posiadaniu specjalistycznej wiedzy.
W koncepcji Quantified Self istotną rolę odgrywa również big data, czyli zbiory danych, które dzięki przetwarzaniu informacji w chmurze obliczeniowej umożliwia użytkownikom analizowanie swoich nawyków, zrozumienie wzorców aktywności i wpływanie na nie.
Koncepcja Quantified Self może zostać również rozszerzona i skumulowana do poziomu populacji, gdzie pomiarowi parametrycznemu poddawani są mieszkańcy i instytucje, by ostatecznie podnosić jakość życia zbiorowości wykorzystując podejście w oparciu o dane. W obliczu tak dużego strumienia prywatnych danych konieczne jest zapewnienie bezpieczeństwa i wstępne myślenie o formułowaniu praw do decydowania o wykorzystywaniu i przetwarzaniu danych osobowych czy neuronowych w określonych celach.
Historia.
W 2007 roku redaktorzy czasopisma „Wired”, Kevin Kelly i Gary Wolf, założyli bloga o nazwie Quantified Self, a także organizowali nieformalne spotkania podejmując rozmowy z entuzjastami technologii zainteresowanymi autoanalityką i podnoszeniem swojej wydajności. Pierwsze formalne spotkanie grupy Quantified Self zostało zorganizowane we wrześniu 2008 roku w San Francisco, podczas którego dyskutowano nad potencjałem kontrolowania parametrów psychofizycznych czy istotą wizualizacji danych pochodzących z autoanalityki. We wrześniu 2010 roku Wolf wygłosił mowę na temat ruchu Quantified Self podczas TED Talks, dzięki czemu idea zyskała jeszcze większy rozgłos.
Rosnące zainteresowanie wokół ruchu Quantified Self doprowadziło do stworzenia dedykowanej strony internetowej z rekomendacjami na temat organizowania spotkań społeczności w różnych lokalizacjach, co doprowadziło do rozszerzenia sieci do liczby 105 grup działających na całym świecie w 2014 roku, skupiających ponad 10 tysięcy członków. Działalność Kelly’ego i Wolfa funkcjonuje obecnie pod szyldem organizacji Quantified Self Labs. 28 września 2012 roku stworzono pierwszy i dotąd jedyny Instytut Quantified Self (The Quantified Self Institute) przy współpracy z Quantified Self Labs, który skupia się na prowadzeniu badań, edukacji oraz testowaniu technologii ubieralnych.

</doc>
<doc id="4002499" url="https://pl.wikipedia.org/wiki?curid=4002499" title="Bakuny (rejon grodzieński)">
Bakuny (rejon grodzieński)

Bakuny (biał. "Бакуны") – wieś na Białorusi, położona w obwodzie grodzieńskim w rejonie grodzieńskim w sielsowiecie odelskim.
Znajduje się tu przystanek kolejowy Bakuny na linii Grodno – Bruzgi.
W latach 1921–1939 Bakuny (Bakunowo) należały do gminy Odelsk, powiat sokólski w ówczesnym województwie białostockim.

</doc>
<doc id="4002505" url="https://pl.wikipedia.org/wiki?curid=4002505" title="Jakov Mustapić">
Jakov Mustapić

Jakov Mustapić (ur. 22 sierpnia 1994 w Zagrzebiu) – chorwacki koszykarz grający na pozycjach rozgrywającego lub rzucającego obrońcy, obecnie zawodnik OKK Sloboda Tuzla.
W sezonie 2011/2012 zadebiutował w barwach składu seniorów Cedevity, występując w dwóch spotkaniach. Zaliczył też trzy spotkania w Lidze Adriatyckiej. Jednocześnie bronił też barw II-ligowego Mladost Zagrzeb. Zespół Cedevity zdobył podczas tamtych rozgrywek wicemistrzostwo Chorwacji i Ligi Adriatyckiej oraz puchar Chorwacji.
29 maja 2017 został zawodnikiem Miasta Szkła Krosna.
21 czerwca 2019 podpisał umowę z Kingiem Szczecin.
23 sierpnia 2020 zawarł kontrakt z bośniackim OKK Sloboda Tuzla.

</doc>
<doc id="4002506" url="https://pl.wikipedia.org/wiki?curid=4002506" title="Nelly Roussel">
Nelly Roussel

Nelly Roussel (ur. 5 stycznia 1878 w Paryżu, zm. 18 grudnia 1922 tamże) – francuska wolnomyślicielka, działaczka anarchistyczna oraz feministyczna. 
Poglądy.
Opowiedziała się za wprowadzeniem kontroli narodzin. Jako propagatorka antykoncepcji domagała się, by państwo zapewniło wychowanie seksualne młodym dziewczętom. Opowiadała się za możliwością aborcji na życzenie i twierdziła, że kobieta sama powinna decydować o tym, czy chce zostać matką czy nie.

</doc>
<doc id="4002508" url="https://pl.wikipedia.org/wiki?curid=4002508" title="Tadeusz Wirth">
Tadeusz Wirth

Tadeusz Franciszek Wirth (ur. 9 marca 1897 w Przemyślu, zm. 15 grudnia 1985) – pułkownik artylerii Polskich Sił Zbrojnych.
Życiorys.
Urodził się 9 marca 1897. Po odzyskaniu przez Polskę niepodległości 1918 został przyjęty do Wojska Polskiego. W korpusie oficerów administracji dział gospodarczy został awansowany na stopień porucznika ze starszeństwem z dniem 1 października 1920, a następnie na stopień kapitana ze starszeństwem z dniem 1 lipca 1923. W 1923, 1924 był oficerem Okręgowego Zakładu Gospodarczego I. Przeniesiony do korpusu oficerów artylerii został zweryfikowany w stopniu kapitana artylerii ze starszeństwem z dniem 1 lipca 1923. Na przełomie lat 20. i 30. był oficerem 30 pułku artylerii polowej we Włodawie. W czerwcu 1933 został przeniesiony do 9 Dywizji Piechoty w Siedlcach. 27 czerwca 1935 został mianowany majorem ze starszeństwem z dniem 1 stycznia 1935 i 1. lokatą w korpusie oficerów artylerii. W sierpniu tego roku został przeniesiony do 9 pułku artylerii lekkiej w Siedlcach na stanowisko dowódcy dywizjonu. W marcu 1939 nadal pełnił służbę w 9 pal na stanowisku II zastępcy dowódcy pułku (kwatermistrza).
W obliczu zagrożenia wybuchem konfliktu zbrojnego został mianowany dowódcą III dywizjonu 61 pułku artylerii lekkiej, sformowanego dla 41 Dywizji Piechoty (rezerwowej) i następnie przydzielonego do 51 pułku artylerii lekkiej w składzie 39 Dywizji Piechoty (rezerwowej). Po wybuchu II wojny światowej brał udział w kampanii wrześniowej. Później został oficerem Polskich Sił Zbrojnych. Uczestniczył w kampanii włoskiej, w tym brał udział w bitwie pod Monte Cassino, w stopniu podpułkownika, następnie pułkownika dowodząc 5 Wileńskim pułkiem artylerii lekkiej do 1 maja 1945.
Jego żona pochodziła z ziemiaństwa, przed 1939 zamieszkiwali w jej rodzinnej posiadłości na wschód od Włodawy, mieli syna Andrzeja Wirtha (ur. 1927), teatrologa. Po zakończeniu II wojny światowej Tadeusz Wirth przebywał na emigracji w Wielkiej Brytanii, zamieszkując w Londynie.

</doc>
<doc id="4002511" url="https://pl.wikipedia.org/wiki?curid=4002511" title="Joseph Conombo">
Joseph Conombo

Issoufou Joseph Conombo (ur. 9 lutego 1917 w Kombissiri, zm. 20 grudnia 2008 w Nazougma) – burkiński lekarz i polityk, działający także we Francji, premier Górnej Wolty (dziś Burkiny Faso) w latach 1978–1980.
Urodził się jako jeden z dziewiątki dzieci w rodzinie konwertytów na islam, sam został jednak chrześcijaninem. W 1942 ukończył studia medyczne w wojskowej szkole w Dakarze, następnie służył jako lekarz po stronie francuskiej w II wojnie światowej w Maroku, na Korsyce, Prowansji, Alzacji i Niemczech. Po wojnie pracował jako lekarz w Batié. Po przyjeździe do Francji w latach 50. nostryfikował tam swój dyplom.
W 1948 został doradcą Unii Francuskiej. Od 1951 do 1959 zasiadał we francuskim Zgromadzeniu Narodowym jako reprezentant Górnej Wolty, następnie od 1959 do 1980 zasiadał w parlamencie niepodległej Górnej Wolty. Od 4 września 1954 do 20 stycznia 1954 pełnił funkcję sekretarza stanu w ministerstwie spraw wewnętrznych, a od 20 stycznia do 4 lutego sekretarza stanu w ministerstwie ekonomii ds. Górnej Wolty w rządzie Pierre’a Mendès France’a. Po uzyskaniu niepodległości przez Górną Woltę w 1960 zaangażował się w krajową politykę. W 1961 był wiceprzewodniczącym woltańskiego Zgromadzenia Narodowego, następnie od 1961 do 1965 zasiadał na stanowisku burmistrza stołecznego Wagadugu. W 1970 został wiceszefem dyplomacji, stanął zaś na jej czele w latach 1971–1974. W 1978 Sangoulé Lamizana, zasiadający dotychczas na stanowisku premiera i prezydenta, przekazał fotel szefa rządu Conombo. W listopadzie 1980 wojskowy Saye Zerbo przeprowadził wojskowy zamach stanu, który obalił zarówno Lamizanę, jak i Conombo. Po przewrocie przetrzymywano go w niewoli do roku 1985. Był inicjatorem połączenia miast Kombissiri i francuskiego Illfurth programem miast partnerskich.
Żonaty od 1948, miał trzy córki i dwóch synów. Był także autorem dwóch książek.

</doc>
<doc id="4002518" url="https://pl.wikipedia.org/wiki?curid=4002518" title="Albert Gorton Greene">
Albert Gorton Greene

Albert Gorton Greene (ur. 1802, zm. 1867) – amerykański prawnik i poeta. Urodził się 10 lutego 1802 w Providence w stanie Rhode Island. Studiował na Brown University. Dyplom uzyskał w 1820. Potem aplikował u Johna Whipple’a. W 1823 otrzymał uprawnienia do wykonywania zawodu prawnika. W 1832 został urzędnikiem w radzie miejskiej Providence. W 1857 został sędzią i piastował ten urząd do śmierci. Zmarł w Cleveland 3 stycznia 1867. Jest znany przede wszystkim jako autor wiersza "Old Grimes".

</doc>
<doc id="4002519" url="https://pl.wikipedia.org/wiki?curid=4002519" title="Henryk Dublaga">
Henryk Dublaga

Henryk Dublaga ps. „Lasota” (ur. 17 grudnia 1926, zm. 1989) – żołnierz Narodowej Organizacji Wojskowej.
Życiorys.
Syn Anieli i Stanisława. Przed wojną aktywista ZHP, od 1940 zaprzysiężony działacz NOW. W 1944 uczęszczał do leżajskiego liceum i był członkiem szkolnej drużyny Żandarmerii Wojskowej NOW ps. Lasota. 29 kwietnia 1946 został aresztowany przez Powiatowy Urząd Bezpieczeństwa Publicznego w Łańcucie, po czym wyrokiem Rejonowego Sądu Wojskowego w Rzeszowie został skazany na 8 lat więzienia. Po ogłoszeniu amnestii w 1947 powrócił do Leżajska i ukończył gimnazjum i liceum w Leżajsku. 25 maja 1949 w czasie próby nielegalnego przekroczenia granicy państwowej w rejonie Śnieżki został zatrzymany przez Straż Graniczną. Po rocznym śledztwie skazany został przez Rejonowy Sąd Wojskowy w Rzeszowie na 15 lat więzienia. Został warunkowo zwolniony z więzienia w Rawiczu 13 lipca 1954.
27 marca 2017 jedna z ulic Leżajska została nazwana jego imieniem.

</doc>
<doc id="4002524" url="https://pl.wikipedia.org/wiki?curid=4002524" title="Hansjörg Hofer">
Hansjörg Hofer

Hansjörg Hofer (ur. 14 kwietnia 1952 w Stumm im Zillertal) – austriacki duchowny rzymskokatolicki, biskup pomocniczy Salzburga od 2017.
Życiorys.
Święcenia kapłańskie otrzymał 29 czerwca 1976 i został inkardynowany do archidiecezji Salzburga. Był m.in. sekretarzem arcybiskupim, proboszczem w Mittersill, kanclerzem kurii oraz wikariuszem generalnym archidiecezji.
31 maja 2017 papież Franciszek mianował go biskupem pomocniczym archidiecezji salzburskiej, ze stolicą tytularną "Abziri". Sakryudzielił mu 9 lipca 2017 arcybiskup Franz Lackner.

</doc>
<doc id="4002529" url="https://pl.wikipedia.org/wiki?curid=4002529" title="Zofia Wierzejska">
Zofia Wierzejska



</doc>
<doc id="4002530" url="https://pl.wikipedia.org/wiki?curid=4002530" title="Franz Josef Gebert">
Franz Josef Gebert

Franz Josef Gebert (ur. 21 lutego 1949 w Schweich) – niemiecki duchowny katolicki, biskup pomocniczy Trewiru od 2017.
Życiorys.
Święcenia kapłańskie przyjął 10 października 1977 i został inkardynowany do diecezji trewirskiej. Był m.in. sekretarzem biskupim, wicerektorem seminarium, dyrektorem kurialnego wydziału duszpasterskiego, kierownikiem diecezjalnej "Caritas" oraz prowikariuszem generalnym diecezji.
31 maja 2017 papież Franciszek mianował go biskupem pomocniczym diecezji trewirskiej ze stolicą tytularną "Vegesela in Byzacena". Sakry udzielił mu 3 września 2017 biskup Stephan Ackermann.

</doc>
<doc id="4002532" url="https://pl.wikipedia.org/wiki?curid=4002532" title="The Good Fight - sprawa idealna">
The Good Fight - sprawa idealna



</doc>
<doc id="4002542" url="https://pl.wikipedia.org/wiki?curid=4002542" title="Yūhi o miteiru ka?">
Yūhi o miteiru ka?

 – szósty singel japońskiego zespołu AKB48, wydany w Japonii 31 października 2007 roku przez DefSTAR Records.
Singel został wydany w trzech edycjach: regularnej oraz dwóch limitowanych. Osiągnął 10 pozycję w rankingu Oricon i pozostał na liście przez 3 tygodnie, sprzedał się w nakładzie egzemplarzy.
Utwór tytułowy został wykorzystany w zakończeniu programu .
Skład zespołu.
„Yūhi o miteiru ka?” (Himawari 2.0 Mix)
„Yūhi o miteiru ka?” (Himawari 2.1 Mix)
Wersja JKT48.
Grupa JKT48 wydała własną wersję piosenki jako drugi singel, pt. "Yuuhi wo Miteiruka? – Apakah Kau Melihat Mentari Senja?". Ukazał się 3 lipca 2013 roku w dwóch edycjach: regularnej (CD+DVD) i „teatralnej” (CD).

</doc>
<doc id="4002545" url="https://pl.wikipedia.org/wiki?curid=4002545" title="Alexandre Awi Mello">
Alexandre Awi Mello

Alexandre Awi Mello I. Sch. (ur. 17 stycznia 1971 w Rio de Janeiro) – włoski duchowny katolicki, sekretarz dykasterii ds. Świeckich, Rodziny i Życia.
Życiorys.
7 lipca 2001 otrzymał święcenia kapłańskie w instytucie ojców szensztackich. Był m.in. duszpasterzem młodzieży szensztackiej regionu południowobrazylijskiego oraz krajowym dyrektorem Ruchu Szensztackiego.
31 maja 2017 został mianowany przez papieża Franciszka sekretarzem dykasterii ds. Świeckich, Rodziny i Życia.

</doc>
<doc id="4002550" url="https://pl.wikipedia.org/wiki?curid=4002550" title="Hannah Flagg Gould">
Hannah Flagg Gould

Hannah Flagg Gould (ur. 1789, zm. 1865) – prozaiczka i poetka amerykańska. Urodziła się 3 września 1789 w Lancaster w stanie Massachusetts. Była córką Benjamina Goulda (1751-1841), weterana wojna o niepodległość Stanów Zjednoczonych, uczestnika bitwy pod Lexington i Concord. Kiedy owdowiał, pozostała z nim na stałe. Wydała kilka tomów poezji i jeden zbiór prozy, "Gathered Leaves, or, Miscellaneous Papers" (1846). Opublikowała między innymi zbiorki "Poems" (1832), "Poems" (w trzech tomach, 1836), "The Golden Vase, a Gift for the Young" (1843) i "Hymns and Poems for Children" (1854). Zmarła w Newburyport w Massachusetts 5 września 1865.

</doc>
<doc id="4002552" url="https://pl.wikipedia.org/wiki?curid=4002552" title="Tiziano Corriga">
Tiziano Corriga

Tiziano Corriga (ur. 17 listopada 1984 roku) – włoski zapaśnik startujący w stylu klasycznym. Zajął 21 miejsce na mistrzostwach świata w 2005. Piąty na mistrzostwach Europy w 2008. Brązowy medalista igrzysk śródziemnomorskich w 2005; siódmy w 2009 i jedenasty w 2013 roku.

</doc>
<doc id="4002557" url="https://pl.wikipedia.org/wiki?curid=4002557" title="Marian Rauszer">
Marian Rauszer

Marian Rauszer (ur. 15 maja 1931 w Orzeszu) – polski funkcjonariusz partyjny i urzędnik konsularny.
Syn Edwarda i Anny. Członek PZPR od 1950, w której pełnił cały szereg funkcji m.in. instruktora KW w Katowicach (1953-1956), I sekr. KM w Tychach (1980-1982), i sekr. KW w Katowicach (1982-1988). Dwukrotnie odbył kursy w Akademii Nauk Społecznych przy KC KPZR w Moskwie (1984, 1987). Następnie został delegowany na stanowisko konsula generalnego PRL w Rostocku (1988-). 

</doc>
<doc id="4002561" url="https://pl.wikipedia.org/wiki?curid=4002561" title="Federico Manea">
Federico Manea

Federico Manea (ur. 24 sierpnia 1988 roku) – włoski zapaśnik startujący w stylu klasycznym. Zajął 31 miejsce na mistrzostwach świata w 2010. Dwunasty na mistrzostwach Europy w 2010. Brązowy medalista igrzysk śródziemnomorskich w 2013 i czwarty w 2009 roku.

</doc>
<doc id="4002565" url="https://pl.wikipedia.org/wiki?curid=4002565" title="Stefano Trapani">
Stefano Trapani

Stefano Trapani (ur. 14 stycznia 1993 roku) – włoski zapaśnik startujący w stylu wolnym. Zajął dziewiętnaste miejsce na mistrzostwach Europy w 2013. Brązowy medalista igrzysk śródziemnomorskich w 2013 roku.

</doc>
<doc id="4002566" url="https://pl.wikipedia.org/wiki?curid=4002566" title="Pasmo 500 kHz">
Pasmo 500 kHz



</doc>
<doc id="4002568" url="https://pl.wikipedia.org/wiki?curid=4002568" title="Pasmo 1.25 m">
Pasmo 1.25 m



</doc>
<doc id="4002573" url="https://pl.wikipedia.org/wiki?curid=4002573" title="Valentina Minguzzi">
Valentina Minguzzi

Valentina Minguzzi (ur. 24 marca 1986 roku) – włoska zapaśniczka startująca w stylu wolnym. Zajęła dwunaste miejsce na mistrzostwach świata w 2009. Piąta na mistrzostwach Europy w 2010. Brązowa medalistka igrzysk śródziemnomorskich w 2009 i czwarta w 2013. Trzecia na ME juniorów w 2006 roku.

</doc>
<doc id="4002575" url="https://pl.wikipedia.org/wiki?curid=4002575" title="Molly Peters">
Molly Peters

Molly Peters (ur. 15 marca 1942 w Walsham-le-Willows, zm. 30 maja 2017) – angielska aktorka i modelka. Była dziewczyną Jamesa Bonda w filmie "Operacja Piorun".
Życiorys.
Karierę zaczynała jako modelka. Jej talent odkrył Terence Young, obsadzając ją w trzecim kręconym przez siebie filmie o Jamesie Bondzie "Operacja Piorun" z 1965. Zagrała w nim rolę Patricii Fearing, pielęgniarki, która opiekowała się głównym bohaterem filmu, gdy ten przebywał na wakacjach w uzdrowisku. Peters była pierwszą aktorką, która zdjęła ubrania przed kamerą w serii filmów o Bondzie, co spotkało się z licznymi głosami krytyki. Twórcy filmu musieli zrezygnować z kilku scen Peters i Seana Connery’ego, aby produkcja mogła wejść do brytyjskich kin bez kategorii dla dorosłych. Pozowała również dla magazynu „Playboy” w wydaniu z listopada 1965. Sesja stanowiła część ilustrowanego eseju Richarda Maibauma „James Bond’s Girls”.
Występ w znanej produkcji nie przełożył się na dynamiczny rozwój kariery aktorskiej Peters. Ostatnią rolę zagrała w "Don’t Raise the Bridge, Lower the River" z 1968.

</doc>
<doc id="4002579" url="https://pl.wikipedia.org/wiki?curid=4002579" title="George Parsons Lathrop">
George Parsons Lathrop

George Parsons Lathrop (ur. 25 sierpnia 1851 w Honolulu, zm. 1898) – amerykański prozaik i poeta, brat artysty Francisa Lathropa. Edukację zdobył w Nowym Jorku i w Dreźnie w Niemczech. W 1871 ożenił się z Rose, córką pisarza Nathaniela Hawthorne’a. W 1891 razem z żoną przeszedł na katolicyzm. Zmarł 19 kwietnia 1898 w Nowym Jorku. Po jego śmierci Rose założyła zgromadzenie zakonne Sióstr Dominikanek powołane do służby osobom cierpiącym na raka (The Servants of Relief for Incurable Cancer Patients). W 1875 George został wydawcą "Atlantic Monthly". Opublikował między innymi "Rose and Rose-Tree" (1875), "A Study of Hawthorne" (1876), "Afterglow" (1876), "Spanish Vistas" (1883), "Newport" (1884), "Dreams and Days" (1892) i "A Story of Courage" (1894).

</doc>
<doc id="4002581" url="https://pl.wikipedia.org/wiki?curid=4002581" title="Adam Moszyński">
Adam Moszyński

Adam Aleksander Dawid Moszyński herbu Łodzia (ur. 30 grudnia 1898 we Lwowie, zm. 24 czerwca 1977 w Wielkiej Brytanii) – major artylerii Polskich Sił Zbrojnych.
Życiorys.
Urodził się 30 grudnia 1898. Był synem Aleksandra. W 1916 zdał egzamin dojrzałości w C. K. IV Gimnazjum we Lwowie.
W poborze majowym 1916 został powołany do służby wojskowej podczas I wojny światowej. U kresu wojny wziął udział obronie Lwowa w trakcie wojny polsko-ukraińskiej. Po odzyskaniu przez Polskę niepodległości 1918 został przyjęty do Wojska Polskiego. Został awansowany na stopień porucznika rezerwy artylerii. W latach 20. i 30. był oficerem rezerwowym 6 pułku artylerii ciężkiej we Lwowie i pozostawał wówczas w ewidencji Powiatowej Komendy Uzupełnień Lwów Miasto. Na stopień kapitana został mianowany ze starszeństwem z 1 stycznia 1935 i 4. lokatą w korpusie oficerów rezerwy artylerii.
Po wybuchu II wojny światowej był zmobilizowany. Po agresji ZSRR na Polskę z 17 września 1939 został aresztowany przez Sowietów. Był osadzony w obozie w Starobielsku, skąd od 5 kwietnia do 12 maja 1940 polscy jeńcy byli wywożeni i byli zabijani w ramach zbrodni katyńskiej. W dniu 12 maja 1940 w grupie 19 jeńców został wywieziony w transporcie kolejowym przez Charków, Babynino do obozu Pawliszczew Bor, gdzie dotarło 16 z nich. Później był osadzony w obozie jenieckim NKWD w Griazowcu od 1940 do 1941.
Pod koniec lat 40. był w stopniu majora i w tym charakterze jako oficer rezerwy pozostawał do końca życia. Był autorem publikacji zatytułowanej "Lista Katyńska", wydanej w maju 1949 w Londynie nakładem emigracyjnej oficyny polskiej Gryf (po raz pierwszy "Lista Katyńska" była ogłoszona na łamach emigracyjnego tygodnika „Orzeł Biały” począwszy od numeru pisma 41 (327) z 9 października 1948).
We wstępie do opracowania tak opisał zamiar stworzenia tego dzieła:
Po wyczerpaniu nakładu pierwszego wydania oraz po wprowadzeniu uzupełnień, sprostowań i poprawek w zawartości, zostało opublikowane drugie wydanie "Listy Katyńskiej" w grudniu 1972 w Penrhos. Czwarte wydanie publikacji (1982) ukazało się w 1989 po raz pierwszy w oficjalnym obiegu w Polsce.
Był członkiem rady Stowarzyszenia b. Sowieckich Więźniów Politycznych. Pełnił funkcję prezesa Koła Stowarzyszenia Polskich Kombatantów w Penrhos.
Zmarł na emigracji w Wielkiej Brytanii 24 czerwca 1977 w Penrhos. Został pochowany na cmentarzu w Pwllheli. Spoczęła tam także jego żona Olga (1901–1986).
25 czerwca 1977 Adam Moszyński został odznaczony pośmiertnie przez Prezydenta RP na Uchodźstwie Krzyżem Kawalerskim Orderu Odrodzenia Polski.

</doc>
<doc id="4002582" url="https://pl.wikipedia.org/wiki?curid=4002582" title="Francine De Paola">
Francine De Paola

Francine De Paola Martínez (ur. 27 lipca 1980 roku) – włoska zapaśniczka startująca w stylu wolnym. Brązowa medalistka mistrzostw świata w 2006. Zdobyła trzy medale na mistrzostwach Europy w latach 2006 - 2009. Złota medalistka igrzysk śródziemnomorskich w 2009 i brązowa w 2005. Mistrzyni Europy juniorów w 1997, a druga w 1999 roku.

</doc>
<doc id="4002584" url="https://pl.wikipedia.org/wiki?curid=4002584" title="Sabrina Esposito">
Sabrina Esposito

Sabrina Esposito (ur. 22 października 1985 w Modenie) – włoska zapaśniczka startująca w stylu wolnym. Piąta na mistrzostwach świata w 2008. Wicemistrzyni Europy w 2004. Złota medalistka igrzysk śródziemnomorskich w 2009. Mistrzyni Europy juniorów w 2002, 2004 i 2005 roku.

</doc>
<doc id="4002590" url="https://pl.wikipedia.org/wiki?curid=4002590" title="Anthony Fasugba">
Anthony Fasugba

Anthony Fasugba (ur. 5 września 1983 roku) – włoski zapaśnik startujący w stylu wolnym. Zajął trzynaste miejsce na mistrzostwach świata w 2005. Piąty na mistrzostwach Europy w 2010. Brązowy medalista igrzysk śródziemnomorskich w 2005 i piąty w 2009 roku.

</doc>
<doc id="4002593" url="https://pl.wikipedia.org/wiki?curid=4002593" title="Alfa Doradus">
Alfa Doradus

Alfa Doradus ("α Dor") – gwiazda w gwiazdozbiorze Złotej Ryby. Jest odległa od Słońca o około 169 lat świetlnych.
Charakterystyka.
Jest to gwiazda podwójna, której składnikami są olbrzym należący do typu widmowego A0 i gwiazda ciągu głównego, reprezentująca typ widmowy B9 (bywała też sklasyfikowana jako podolbrzym). Temperatury obu gwiazd to około 12 200 K, wyższe od temperatury fotosfery Słońca. Mają one jasność odpowiednio 157 i 68 jasności Słońca i promienie równe 2,8 i 1,9 promieni Słońca. Masy tych gwiazd są odpowiednio 3 i 2,7 razy większe niż masa Słońca, masywniejszy składnik zmienił się już w olbrzyma. Skład chemiczny tej gwiazdy odbiega od słonecznego, jest ona wzbogacona w krzem, co wiąże się z rozdzieleniem pierwiastków w jej atmosferze.
Składniki Alfa Doradus mają obserwowaną wielkość gwiazdową 3,62 i 4,57, dzieli je na niebie 0,3 sekundy kątowej (pomiar z 2014 r.). W przestrzeni gwiazdy te średnio są oddalone o 9,7 au, ale ze względu na ekscentryczne orbity oddalają się do 17,5 au i zbliżają na 1,9 au w okresie 12,1 roku. Optyczny towarzysz Alfa Doradus AB, składnik C, dzieli od tej pary 77,2″ (pomiar z 1999 r.), ma on wielkość 10,2 i cechuje się odmiennym ruchem własnym.

</doc>
<doc id="4002596" url="https://pl.wikipedia.org/wiki?curid=4002596" title="Italia Libera Roma">
Italia Libera Roma

Italia Libera Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub Italia Libera Roma został założony w Rzymie w 1942 roku. Najpierw występował w rozgrywkach amatorskich. W sezonie 1944/45 zajął trzecie miejsce w "Campionato romano di guerra", po Romie i S.S. Lazio. W sezonie 1945/46 startował w "Lega Nazionale Centro-Sud" Serie C, zajmując 2.miejsce w grupie C. Następnie połączył się z Italia Libera i Trastevere, w wyniku czego powstał klub US Albalatrastevere. Po fuzji klub został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Komunalnym w Rzymie, który może pomieścić 250 widzów.

</doc>
<doc id="4002601" url="https://pl.wikipedia.org/wiki?curid=4002601" title="Bakuny (rejon lidzki)">
Bakuny (rejon lidzki)

Bakuny (biał. "Бакуны") – wieś na Białorusi, położona w obwodzie grodzieńskim w rejonie lidzkim w sielsowiecie berdowskim.

</doc>
<doc id="4002612" url="https://pl.wikipedia.org/wiki?curid=4002612" title="Chinotto Neri Roma">
Chinotto Neri Roma

Chinotto Neri Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub Chinotto Neri został założony w Rzymie latem 1950 roku na bazie klubu "Unione Sportiva Casilina", który zajął 4 miejsce w grupie I Promozione w sezonie 1949/50. W sezonie 1950/51 zespół zwyciężył w grupie I "Promozione" i zdobył awans do Serie C. W sezonie 1951/52 startował w Serie C, zajmując 7.miejsce w grupie C. W następnym sezonie liga została zredukowana z 72 do 18 drużyn i klub został oddelegowany do IV Serie. Po zakończeniu sezonu 1956/57, w którym zajął wysokie trzecie miejsce w grupie F zdobył promocję do "Serie C". Latem 1957 po nawiązaniu współpracy pomiędzy konsorcjum agrarnym "Federconsorzi" oraz producentem napojów bezalkoholowych "Chinotto Neri" powstał klub SC FEDIT, a "Chinotto Neri Roma" został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie Motovelodromo Appio w Rzymie, który może pomieścić 10000 widzów.

</doc>
<doc id="4002613" url="https://pl.wikipedia.org/wiki?curid=4002613" title="Alfa Fornacis">
Alfa Fornacis

Alfa Fornacis ("α For", "Dalim") – najjaśniejsza gwiazda w gwiazdozbiorze Pieca. Jest odległa od Słońca o około 46 lat świetlnych.
Nazwa.
Giuseppe Piazzi przypisał tej gwieździe nazwę Dalim, wywodzącą się od arabskiego , „struś”. Pochodzi ona z katalogu gwiazd Uług Bega, gdzie jednak nazwa ta odnosiła się do gwiazdy Theta Eridani. Międzynarodowa Unia Astronomiczna w 2017 roku formalnie zatwierdziła użycie nazwy Dalim dla określenia tej gwiazdy.
Charakterystyka.
Jest to gwiazda podwójna, której składnikami są podolbrzym należący do typu widmowego F8 i gwiazda ciągu głównego, reprezentująca typ widmowy G7 (składniki dawniej były sklasyfikowane jako para gwiazd ciągu głównego). Temperatura jaśniejszej gwiazdy A to około 6240 K, a słabszego składnika to 5500 K. Mają one jasność odpowiednio 4 razy większą i o połowę mniejszą od jasności Słońca. Własności te wiążą się z masą gwiazd: składnik A jest o około 1/4 masywniejszy od Słońca, zaś masa składnika B to 3/4 masy Słońca. Różnica mas wpływa także na ich ewolucję: masywniejszy składnik zaczął już zmieniać się w olbrzyma.
Składniki Alfa Fornacis mają obserwowaną wielkość gwiazdową 3,98 i 7,19, dzieli je na niebie 5,4 sekundy kątowej (pomiar z 2013 r.). W przestrzeni gwiazdy te średnio są oddalone o 56 au, ale ze względu na ekscentryczne orbity oddalają się do 97 au i zbliżają na 15 au w okresie 269 lat. Największe zbliżenie miało miejsce w 1947 roku, gwiazdy znajdą się w największym oddaleniu w 2082 roku.

</doc>
<doc id="4002615" url="https://pl.wikipedia.org/wiki?curid=4002615" title="Teoria racjonalnego wyboru (kryminologia)">
Teoria racjonalnego wyboru (kryminologia)



</doc>
<doc id="4002617" url="https://pl.wikipedia.org/wiki?curid=4002617" title="Thomas Chalmers Harbaugh">
Thomas Chalmers Harbaugh

Thomas Chalmers Harbaugh (ur. 1849, zm. 1924) – amerykański powieściopisarz i poeta. Urodził się 13 stycznia 1849 w Middletown w stanie Maryland. Był autorem ogromnej liczby powieści sensacyjnych. Pisał też wiersze. Wydał tomik "" (1884). Jest znany jako autor utworu "Trouble in the Amen Corner". Zmarł w domu opieki 28 października 1924.

</doc>
<doc id="4002619" url="https://pl.wikipedia.org/wiki?curid=4002619" title="Sumner Lincoln Fairfield">
Sumner Lincoln Fairfield

Sumner Lincoln Fairfield (ur. 1803, zm. 1844) – poeta i prozaik amerykański. 
Urodził się w Warwick 25 czerwca 1803. Był wydawcą czasopisma "North American Magazine". Wydał "The Battle of Borodino" (1821), "The Siege of Constantinople A Poem" (1822), "Memoirs of the Life of Mrs. Lucy Fairfield" (1823), "Poems" (1823), "Lays of Melpomene" (1824), "Mina. A Dramatic Sketch, with Other Poems" (1825), "The Sisters of St. Clara" (1825), "The Passage of the Sea. A Poem: with Other Pieces" (1826), "The Heir of the World, and Lesser Poems" (1829), "Abaddon, the Spirit of Destruction; and Other Poems" (1830), "The Last Night of Pompeii. A Poem, and Lays and Legends" (1832) i "The Poems and Prose Writings of Sumner Lincoln Fairfield In Two Volumes; Vol. I." (1841). Zmarł w Nowym Orleanie 6 marca 1844.

</doc>
<doc id="4002620" url="https://pl.wikipedia.org/wiki?curid=4002620" title="Placówka Straży Granicznej I linii „Strubowiska”">
Placówka Straży Granicznej I linii „Strubowiska”



</doc>
<doc id="4002621" url="https://pl.wikipedia.org/wiki?curid=4002621" title="Schneider CPC">
Schneider CPC



</doc>
<doc id="4002625" url="https://pl.wikipedia.org/wiki?curid=4002625" title="Alfa Horologii">
Alfa Horologii

Alfa Horologii ("α Hor") – najjaśniejsza gwiazda w gwiazdozbiorze Zegara. Jest odległa od Słońca o około 115 lat świetlnych.
Charakterystyka.
Alfa Horologii to olbrzym należący do typu widmowego K. Jego temperatura to około 4650 K, niższa od temperatury fotosfery Słońca. Jest on 47 razy jaśniejszy i ma promień równy około 11 promieni Słońca. Masa tej gwiazdy to około dwóch mas Słońca. Około miliarda lat temu była to biała gwiazda ciągu głównego reprezentująca typ widmowy A, obecnie zachodzą w niej reakcje syntezy helu w węgiel. Jej stabilność pozwala traktować ją jako gwiazdę standardową.

</doc>
<doc id="4002630" url="https://pl.wikipedia.org/wiki?curid=4002630" title="Edgar Fawcett">
Edgar Fawcett

Edgar Fawcett (ur. 1847, zm. 1904) – poeta i prozaik amerykański. Urodził się 26 maja 1847 w Nowym Jorku. Jego rodzicami byli Frederick Fawcett i Sarah Lawrence Fawcett. Studiował na Columbia College. Zmarł 2 maja 1904 w Londynie, gdzie mieszkał w ostatnich latach życia. Wydał wiele powieści, jak również tom wierszy "Songs of Doubt and Dream" (1891).

</doc>
<doc id="4002636" url="https://pl.wikipedia.org/wiki?curid=4002636" title="William Clark Falkner">
William Clark Falkner

William Clark Falkner (ur. 1825 lub 1826, zm. 1889) – amerykański wojskowy, polityk, przedsiębiorca kolejowy, pisarz i poeta, pradziadek Williama Faulknera. Jako literat wydał między innymi epos o wojnie meksykańskiej "The Siege of Monterey" i romantyczną powieść "The Spanish Heroine". Po wyborze do stanowej legislatury Mississippi został zastrzelony przez byłego wspólnika R.J. Thurmonda. Rana postrzałowa nie była śmiertelna, ale Falkner zmarł w wyniku obrzęku gardła.

</doc>
<doc id="4002644" url="https://pl.wikipedia.org/wiki?curid=4002644" title="Alfa Telescopii">
Alfa Telescopii

Alfa Telescopii ("α Tel") – najjaśniejsza gwiazda w gwiazdozbiorze Lunety. Jest odległa od Słońca o około 278 lat świetlnych.
Charakterystyka.
Jest to błękitna gwiazda sklasyfikowana jako podolbrzym, choć raczej jest to gwiazda ciągu głównego należąca do typu widmowego B. Jej temperatura to około 18 400 K, znacznie wyższa niż temperatura fotosfery Słońca. Gwiazda jest 900 razy jaśniejsza od Słońca i ma sześciokrotnie większą masę. Gwiazda ta jest bogata w hel, co wiąże się z dyfuzją pierwiastków w atmosferze gwiazdy. Obecnie zapewne wciąż prowadzi syntezę wodoru w hel, ale mając tak dużą masę, już za około 7 milionów lat zakończy życie jako masywny biały karzeł.

</doc>
<doc id="4002652" url="https://pl.wikipedia.org/wiki?curid=4002652" title="Krwawe gody">
Krwawe gody

Krwawe gody – dramat autorstwa Federica Garcii Lorki napisany w 1932 roku, po raz pierwszy wystawiony na scenie 8 marca 1933 w Teatrze Beatriz w Madrycie. Jest uważany za jedno z najważniejszych dzieł teatralnych w dorobku Lorki. Według krytyków teatru wraz z dziełami "Yerma" (1934) i "Dom Bernardy Alby" (1936) tworzy andaluzyjską trylogię dramatyczną, której bohaterkami są kobiety. Utwory łączy przede wszystkim miejsce akcji, Andaluzja, rodzinna ziemia Lorki, która jest dla poety „kwintesencją hiszpańskości w całej swej złożonej urodzie wielowiekowego dziedzictwa kulturowego, z tauromachią i flamenco jako zasadniczymi dla jej duchowości zjawiskami”.
Historia.
Inspiracją dla napisania „Krwawych godów” był artykuł w jednym z hiszpańskich dzienników z 25 lipca 1928 roku. Gazeta opisywała morderstwo w miasteczku Níjar w prowincji Almería. W dniu ślubu Francisca Cañadas Morales uciekła ze swoim kuzynem. Wkrótce w odległości ośmiu kilometrów od domu panny młodej znaleziono ciało owego kuzyna z ranami postrzałowymi. W związku z morderstwem zatrzymano Casimiro Péreza Pino, pana młodego. Wkrótce okazało się, że nie on był winny zbrodni, lecz jego brat – szwagier panny młodej – José Pérez Pino. Historia ta odbiła się głośnym echem wśród mieszkańców Andaluzji i stała się inspiracją dla wielu twórców, w tym także dla Federica Garcii Lorki, który wykorzystał motyw ucieczki i morderstwa z miłości w swoim utworze.
Bohaterowie dramatu.
W dramatach Lorki większe znaczenie dla rozwoju fabuły mają postaci kobiece. Tak samo dzieje się w „Krwawych godach”. Nie tylko większość z bohaterów sztuki to kobiety, ale także są one postaciami o większym potencjale dramatycznym. Głównymi bohaterami dramatu są Matka, Narzeczona, Narzeczony i Leonardo. Spośród nich to Matka odgrywa najważniejszą rolę, jest postacią silną, nieustępliwą i cierpliwą, żyje wspominając zmarłych, czci ich honor i pamięć. Narzeczona jest ofiarą konfliktu wewnętrznego. Stara się zachować równowagę między obowiązkami i zasadami, ale jest bohaterką pełną pasji, której to serce, a nie rozum podpowiada, co ma robić. Narzeczony odzwierciedla stałość uczuć. Jest podporządkowany postaci Matki, ma spełnić jej oczekiwania i zapewnić spokój. Leonardo jest jedyną postacią, która w dramacie Lorki ma imię. Jest antagonistą dla postaci Matki, tym, który burzy jej spokój i uosabia wszystkie jej lęki.
Akcja dramatu.
Akt I.
Akcja dramatu „Krwawe gody” rozpoczyna się w domu Matki, która nieustannie opłakuje śmierć męża i syna. Jej drugi syn właśnie planuje ślub. Matka nie popiera w pełni jego wyboru, ale cieszy się perspektywą wnuków i szczęścia rodzinnego swojego ukochanego syna. Zgodnie z tradycją Matka i Narzeczony udają się do domu Narzeczonej i jej Ojca, aby wręczyć prezenty i zaplanować datę ślubu.
Matkę odwiedza Sąsiadka, która opowiada o dawnym narzeczonym jej przyszłej synowej – Leonardo. Zaręczyny zostały zerwane, a mężczyzna ożenił się z kuzynką Narzeczonej. Opowieść wyprowadza z równowagi Matkę, gdyż okazuje się, że Leonardo jest z rodziny, która przyczyniła się do śmierci jej męża i syna.
W domu Leonarda również panuje napięta atmosfera. Jego żonę, która spodziewa się drugiego dziecka, niepokoją nocne wyprawy męża. Czuje, że mężczyzna coś przed nią ukrywa i oddala się od niej.
Akt II.
Trwają ostatnie przygotowania do ślubu, ale Narzeczona wydaje się być nieobecna i nie jest zainteresowana prezentami oraz szczegółami ceremonii. W domu dziewczyny pojawiają się pierwsi goście, a wśród nich Leonardo. Młodzi zaczynają ze sobą rozmawiać i rozpamiętywać, z czyjej winy nie doszło do ich zaślubin. Panna młoda odtrąca Leonarda, każąc mu wracać do rodziny. Służąca przepędza mężczyznę i wkrótce rozpoczyna się ceremonia.
W trakcie wesela goście bawią się i cieszą szczęściem nowożeńców. Narzeczony wysłuchuje rad Matki, jak mężczyzna powinien postępować w domu i być głową rodziny. W trakcie zabawy Narzeczona, która poszła na chwilę odpocząć do swojego pokoju, znika. Zaniepokojeni goście zaczynają jej szukać, a chwilę później żona Leonarda oznajmia, że Narzeczona uciekła konno razem z jej mężem. Narzeczony rusza w pościg za uciekinierami.
Akt III.
Pojawiają się postaci symboliczne i drwale, którzy opisują ostatnie zdarzenia. Księżyc oświetla drogę, aby łatwiej było odnaleźć zakochanych, a Żebraczka przepowiada nieuchronną śmierć.
Mija noc, po okolicy rozchodzą się wieści o śmierci Narzeczonego i Leonarda. Do Matki przychodzi Narzeczona, która pragnie, by ją zabito i pochowano razem z nimi. Opowiada o tym, że Narzeczony był szansą na jej ocalenie, ale nie mogła przezwyciężyć uczuć do Leonarda. Dramat kończy się w domu Matki, gdzie wszystkie kobiety opłakują tragedię, która się wydarzyła.
Tematyka i symbole.
“Krwawe gody” to jeden z najbardziej znanych utworów hiszpańskiego poety. W dramacie Lorka przedstawia własną interpretację prawdziwego zdarzenia. Według niektórych napisanie tekstu zajęło poecie kilka dni, ale w rzeczywistości cały proces trwał o wiele dłużej. Poeta często używał następującej metody pracy: czerpał inspirację z autentycznych wydarzeń, rozmyślał i analizował je przez długi czas. Następnie potrafił usiąść i od razu napisać całe dzieło. Podobnie było z „Krwawymi godami”: pomysł został zaczerpnięty z wiadomości o zbrodni w dniu wesela zamieszczonej z hiszpańskim dzienniku ABC z dnia 25 lipca 1928 roku.
Tłem wydarzeń jest południe Hiszpanii, a w utworze możemy odnaleźć wszystkie archetypy andaluzyjskiego społeczeństwa. Jest tutaj ukazany nie tylko konflikt między Leonardem a Narzeczonym, rozterki Narzeczonej, ale też dychotomia między czystym, niewinnym uczuciem, a miłością pełną pasji i zakazaną. W świecie bohaterów widać dokładnie sprzeczności między różnymi formami postrzegania miłości i życia w wiejskiej społeczności, gdzie toczy się nieustanna walka między normami społecznymi i moralnymi, a porywami serca i przeznaczeniem.
W swoim utworze Federico García Lorca odwołuje się do innych dramaturgów hiszpańskich. „Krwawe gody” są pełne nawiązań do sztuk Lopego de Vegi i Calderóna de la Barca. Wpływ klasyków można zaobserwować między innymi w scenach, w których pojawiają się postaci tajemnicze, nadnaturalne, jak Księżyc i Śmierć. Owe elementy symboliczne i odniesienia do śmierci można również odnaleźć w innych utworach poety, m.in. „Romancero cygańskie” (1928). Lorka czerpie też z tradycji starożytnego teatru greckiego, dodając do swojej sztuki elementy charakterystyczne, takie jak chór czy temat przeznaczenia i katastrofy.
Dramat składa się z trzech aktów. W pierwszym z nich akcja rozwija się w trzech różnych miejscach, w domu Matki, w domu Narzeczonej i w domu Leonarda. W kolejnym akcie akcja toczy się w domu Narzeczonej, gdzie spotykają się wszyscy bohaterowie. Obserwujemy sytuację przed i po zaślubinach. W ostatnim akcie świat realny zanika i pojawiają się postaci nadnaturalne, symboliczny las, w którym ukazują się Księżyc i Śmierć. Pojawiają się również Drwale, którzy są chórem komentującym akcję dramatu. W finale utworu rolę komentującego chóru przejmują Dziewczęta, a akcja wraca do punktu, w którym się rozpoczęła, czyli do domu Matki.
„Krwawe gody” to historia, której głównym tematami są los i przeznaczenie oraz pełna pasji, nieszczęśliwa miłość, będąca katalizatorem wszystkich nieszczęśliwych wydarzeń. Siła uczucia, której nie można się przeciwstawić, prowadzi do tragedii, której nie można uniknąć. Tematami pobocznymi są również zemsta i honor. Śmierć naznacza wszystkich bohaterów, począwszy od Matki, która traci męża i synów, aż do młodych bohaterów, którzy poświęcają życie walcząc o miłość i odzyskanie honoru. Autor, tworząc tło dramatu, odnosi się do mitów i legend i wprowadza czytelnika w świat, gdzie pasja i uczucie wiodą do tragicznego końca, nie można uciec przed przeznaczeniem i tylko miłość może stawić czoła śmierci.
Dramat Lorki jest pełen symboli i odniesień do innych utworów poety. Najważniejsze elementy symboliczne to:
Trylogia andaluzyjska Lorki.
Na tzw. andaluzyjską trylogię dramatyczną składają się „Krwawe gody” (1932), „Yerma” (1934) i „Dom Bernardy Alba” (1936). Federico García Lorca w tych utworach nawiązuje do teatru klasycznego i dialektyki etyczno-moralnej, która charakteryzowała tragedię grecką, w której często wartości jednostki były przeciwstawiane normom społecznym. Lorka wprowadza jednak jedną fundamentalną zmianę, powstrzymuje się od analizowania sytuacji z punktu widzenia socjopolitycznego. Dla autora tym, co sprawia, że jednostka traci swoją wolność i indywidualność, są normy moralne. Bohaterowie Lorki, w szczególności postaci kobiece, są odseparowane od świata zewnętrznego i zamknięte w świecie swoich pasji i emocji. Moralność zdaje się być dla nich więzieniem, a normy ograniczają ich wolność. W dramatach Lorki to, co moralne, nie zawsze zdaje się być etyczne.
Dramaty zostały nazwane trylogią andaluzyjską z uwagi na podobieństwo zarówno formy, jak i treści. Autor przedstawia swoją rodzinną ziemię jako tło wewnętrznych rozterek bohaterek. W utworach widzimy pewną opozycję między światem zewnętrznym i światem dobrze znanym. To, co znane i bezpieczne, to w głównej mierze dom, który u Lorki może być zarówno schronieniem, ale również więzieniem. Elementy andaluzyjskiego krajobrazu – pola, rzeki czy gaje oliwne – symbolizują to, co nieznane, ale zarazem tak pociągające. Dla bohaterów Lorki jest to wolność i zakazana miłość, które mogą za sobą pociągać niebezpieczeństwo i śmierć.
Głównymi bohaterkami trylogii Lorki są Narzeczona, Adela i Yerma – trzy młode kobiety, dla których najważniejsza jest ich wolność, czyli możliwość decydowania o swoim życiu i przyszłości. Są również świadome, że śmierć to czasem jedyne wyjście, aby tę wolność uzyskać.
Interpretacje teatralne i adaptacje filmowe „Krwawych godów”.
Utwór “Krwawe gody”, którego premiera na scenie odbyła się niedługo po jego publikacji, cieszył się powodzeniem publiczności zarówno w Hiszpanii, jak i Ameryce Łacińskiej. Do sukcesu dzieła wystawianego do dziś w teatrach na całym świecie w dużej mierze przyczyniła się jego uniwersalność. W Polsce utwór doczekał się premiery w 1948 roku w Teatrze Wojska Polskiego w Łodzi.
Sztuka została przeniesione na duży ekran kilka razy. Do najsłynniejszych adaptacji filmowych należą:

</doc>
<doc id="4002656" url="https://pl.wikipedia.org/wiki?curid=4002656" title="Teatr im. C.K. Norwida w Jeleniej Górze">
Teatr im. C.K. Norwida w Jeleniej Górze



</doc>
<doc id="4002657" url="https://pl.wikipedia.org/wiki?curid=4002657" title="Alfa Microscopii">
Alfa Microscopii

Alfa Microscopii ("α Mic") – gwiazda w gwiazdozbiorze Mikroskopu. Jest odległa od Słońca o około 378 lat świetlnych.
Charakterystyka.
Jest to żółty olbrzym należący do typu widmowego G. Jego temperatura to około 4920 K, niższa niż temperatura fotosfery Słońca. Gwiazda jest 163 razy jaśniejsza od Słońca, ma 17,5 raza większy promień i trzykrotnie większą masę. Rozpoczęła życie na ciągu głównym około 420 milionów lat temu jako przedstawicielka typu widmowego B8 i w ciągu ostatnich 70 milionów lat stała się olbrzymem, w którego jądrze trwa synteza helu w węgiel i tlen.
W odległości 20,2 sekundy kątowej (pomiar z 2010 r.) od Alfa Microscopii znajduje się jej optyczny towarzysz, gwiazda o obserwowanej wielkości gwiazdowej 10,09. Jej ruch względem olbrzyma dowodzi jednak, że nie są one związane grawitacyjnie.

</doc>
<doc id="4002658" url="https://pl.wikipedia.org/wiki?curid=4002658" title="Joseph Rodman Drake">
Joseph Rodman Drake

Joseph Rodman Drake (ur. 1795, zm. 1820) – poeta amerykański. Urodził się 7 sierpnia 1795 w Nowym Jorku. Był wychowywany przez krewnych, odkąd jego ojciec zmarł, a matka powtórnie wyszła za mąż i wyjechała do Nowego Orleanu. W 1816 ukończył akademię medyczną. Był przyjacielem poety Fitz-Greene’a Hallecka. Zmarł w Nowym Jorku 21 września 1820. Wbrew jego życzeniu, żeby zniszczyć niewydane poezje, jego liryki ukazały się w 1835 pod tytułem "The Culprit Fay and Other Poems". Do najbardziej znanych utworów Drake’a należy poemat "The American Flag". Fitz-Greene Halleck uczcił przyjaciela wierszem "On the Death of Joseph Rodman Drake".

</doc>
<doc id="4002662" url="https://pl.wikipedia.org/wiki?curid=4002662" title="Liczebnik w języku angielskim">
Liczebnik w języku angielskim

Liczebnik w języku angielskim – budowa i użycie liczebnika w języku angielskim. Zasadniczo liczebnik ma dwie formy: zwykłą i porządkową. Żadna z nich nie podlega odmianie.
Liczebniki główne.
Liczebniki angielskie mogą być dwojakiego rodzaju: główne ("cardinal numbers") i porządkowe ("ordinal numbers"). Liczebniki główne między 13 a 19 zakończone są na -"teen": "fifteen, "sixteen. Liczebniki wyrażające pełne dziesiątki od 20 do 90 mają końcówkę -"ty": "twenty, "sixty. Przed rzeczownikami może wystąpić "one" lub "a/an" "She has a cat" albo "She has one cat". Przed "hundred", "thousand" występuje "a" albo "one", przy czym "one" jest bardziej formalne. Jeśli "hundred" i "thousand" są elementami liczb, stosowana jest liczba pojedyncza, jeśli są zwykłym rzeczownikiem, wtedy występują w liczbie mnogiej: "That stereo is a hundred twenty quid". "New house? But that costs thousands"!
W nieformalnym języku liczby między 1100 a 1900 często przyjmują formę setki-dziesiątki, np. 1964 to "nineteen sixty four". Powyżej miliona stosuje się albo liczebniki długiej skali, albo krótkiej skali.
Zero.
Zero może w języku angielskim przyjmować następujące formy:
Numery telefonów.
W numerach telefonów podaje się każdą cyfrę oddzielnie. Możliwe, i zalecane, jest użycie "double" dla dwóch i "triple" lub "treble" dla trzech jednakowych cyfr po sobie: "two three oh double nine one triple" ("treble") "six" (230991666). 
Liczebniki porządkowe.
Cechą liczebnika porządkowego jest końcówka -"th" z wyjątkiem "first", "second" i "third". W przypadku liczebników większych niż 20, końcówkę -"th" otrzymuje tylko ostatnia cyfra: "twenty fourth". Przeważnie przed liczebnikiem porządkowym umieszcza się przedimek określony the.
Ułamki.
1/2 to "a/one half", 1/4 to "one quarter". W przypadku ułamków zwykłych ("vulgar fractions") licznik jest liczebnikiem głównym, mianownik porządkowym. Mianownik jest w liczbie mnogiej, jeśli licznik jest większy od 1: "two thirds" → "dwie trzecie", "one fifth" → "jedna piąta", 6 3/7 → "six and three sevenths".

</doc>
<doc id="4002670" url="https://pl.wikipedia.org/wiki?curid=4002670" title="Wybory do Konstytuanty w Indonezji 1955">
Wybory do Konstytuanty w Indonezji 1955

Wybory do Konstytuanty w Indonezji odbyły się 15 grudnia 1955 roku. Tymczasowa konstytucja Republiki Indonezji z 1950 roku przewidywała utworzenie zgromadzenia ustawodawczego, którego celem miało być ustanowienie oraz zatwierdzenie nowej ustawy zasadniczej.

</doc>
<doc id="4002672" url="https://pl.wikipedia.org/wiki?curid=4002672" title="Wybory do Konsytuanty w Indonezji 1955">
Wybory do Konsytuanty w Indonezji 1955



</doc>
<doc id="4002682" url="https://pl.wikipedia.org/wiki?curid=4002682" title="Waltz for Debby (utwór)">
Waltz for Debby (utwór)

Waltz for Debby – standard jazzowy autorstwa Billa Evansa, wydany po raz pierwszy w 1956 roku na albumie "New Jazz Conceptions". Utwór znany jest także w szwedzkiej wersji językowej pod tytułem „Monicas vals” (do słów Beppe’a Wolgersa) oraz fińskiej wersji językowej jako „Ankin valssi” (do słów Jukki Kuoppamäki).
Oryginalny tekst do utworu został napisany przez Gene Leesa. Kompozycja po latach zdobyła dwie nagrody Grammy: w 1999 roku w kategorii "Best Instrumental Arrangement" nagrodę otrzymał Don Sebesky, zaś w 2008 roku w kategorii "Best Improvised Jazz Solo" nagrodę otrzymali Gary Burton oraz Chick Corea.

</doc>
<doc id="4002689" url="https://pl.wikipedia.org/wiki?curid=4002689" title="Wydział Teatru Tańca w Bytomiu Akademii Sztuk Teatralnych im. Stanisława Wyspiańskiego w Krakowie">
Wydział Teatru Tańca w Bytomiu Akademii Sztuk Teatralnych im. Stanisława Wyspiańskiego w Krakowie

Wydział Teatru Tańca w Bytomiu Akademii Sztuk Teatralnych im. Stanisława Wyspiańskiego w Krakowie (skrót: "WTT") – jeden z pięciu wydziałów Akademii Sztuk Teatralnych im. Stanisława Wyspiańskiego w Krakowie (skrót: "AST"). Jest jedynym wydziałem Filii w Bytomiu krakowskiej uczelni. Siedziba Filii i Wydziału mieści się w Bytomiu przy ul. Piłsudskiego 24a, w gmachu-oficynie przylegającym do siedziby Wydziału Zdrowia Publicznego w Bytomiu Śląskiego Uniwersytetu Medycznego.
Historia.
Inicjatorem powstania Wydziału był dr Jacek Łumiński, który w 1991 założył w Bytomiu Śląski Teatr Tańca (istniał do 2013, a w jego miejsce utworzono nową instytucję kultury – Bytomski Teatr Tańca i Ruchu Rozbark). Historia Wydziału Teatru Tańca Państwowej Wyższej Szkoły Teatralnej w Krakowie (skrót: "PWST"; dzisiejszej Akademii Sztuk Teatralnych) rozpoczęła się w 2006, gdy wspólny list intencyjnych podpisali: prof. Jerzy Stuhr (rektor krakowskiej uczelni), dr Jacek Łumiński (dyrektor Śląskiego Teatru Tańca) oraz prezydent Bytomia Krzysztof Wójcik. Studia o specjalności "aktor teatru tańca" otwarto w początkiem roku akademickiego 2007/2008 w Krakowie, w ramach Wydziału Aktorskiego PWST, a w następnym roku (2008/2009) przeniesiono do Bytomia. 
W 2018 WTT obchodził dziesięciolecie swojej działalności. 7 maja 2018 Senat AST podjął uchwałę o zawieszeniu rekrutacji na studia aktorskie na Wydziale Teatru Tańca w Bytomiu w roku akademickim 2019–2020 i na lata następne. Wydział miał zostać zlikwidowany, a w następnych latach edukacja w zakresie "aktor teatru tańca" miała być prowadzona w ramach Wydziału Aktorskiego w Krakowie. Po licznych protestach problemy z utrzymaniem w Bytomiu Wydziału zostały rozwiązane, w efekcie czego przywrócono przyjmowanie studentek i studentów (w roku akademickim 2022/2023 przyjęto ich 20). 
Od 2013 Wydział Teatru Tańca współpracuje z Bytomskim Teatrem Tańca i Ruchu Rozbark, który udostępnia swoją scenę młodym aktorom. Studenci IV roku przygotowują corocznie spektakle dyplomowe, wystawiane w rozbarskim teatrze. W 2021 był to "Mokosz" w choreografii Eryka Makohona, a w 2022 "Do jutra, do jutra!" w reżyserii Macieja Sajura. W latach 2008–2013 Wydział współpracował w podobnym zakresie ze Śląskim Teatrem Tańca. 
Władze Wydziału (2023).
Dziekan: dr hab. Monika Jakowczuk, prof. ASTProdziekan: mgr Eryk Makohon

</doc>
<doc id="4002692" url="https://pl.wikipedia.org/wiki?curid=4002692" title="Emergency Couple">
Emergency Couple



</doc>
<doc id="4002697" url="https://pl.wikipedia.org/wiki?curid=4002697" title="Meczet Uwajsa al-Karaniego">
Meczet Uwajsa al-Karaniego

Meczet Uwajsa al-Karaniego () – zniszczony meczet z miejscem pochówku dwóch towarzyszy Mahometa którymi byli Ammar ibn Jasir i Uwajs al-Karani, późniejszy święty suficki, polegli w bitwie pod Siffin walcząc po stronie Alego.
Budowa meczetu była wspólną inicjatywą prezydenta Syrii, Hafiza al-Asada i przywódcy Iranu, Ruhollaha Chomejniego. Następnie patronat nad jego ukończeniem objęli Baszszar al-Asad i Mohammad Chatami. Plany architektoniczne rozrysowano w 1988 roku, budowę ukończono w 2003. Od momentu wybuchu wojny w Syrii, kompleks sakralny znacznie ucierpiał. W 2013 roku meczet został zdewastowany i poważnie uszkodzony, a groby otwarte, przez sunnicką antyrządową milicję o nazwie "Al-Muntasirin Billah" (pl. Zwycięzcy Boga). Trzy lata później, ta sama milicja stała się oficjalnie częścią Al-Ka’idy w Syrii. W 2014 roku po zajęciu miasta przez tzw. Państwo Islamskie, ocalałe budynki kompleksu zostały wysadzone.

</doc>
<doc id="4002700" url="https://pl.wikipedia.org/wiki?curid=4002700" title="Rzeczownik odczasownikowy w języku angielskim">
Rzeczownik odczasownikowy w języku angielskim

Gerund w języku angielskim – zastosowanie czasownika z końcówką -"ing" w języku angielskim.
Funkcja formy -"ing".
Forma -"ing" może pełnić funkcję:
Formy wyrazu z -"ing".
Wyraz z -"ing" może mieć następujące formy:
Użycie formy -"ing" w czasach.
Forma -"ing" jest używana we wszystkich czasach postępujących ("Progressive" / "Continuous"): "At midday tomorrow I`ll be sunbathing in St Ives" → "Jutro w południe będę się opalać w St Ives".
Forma z -"ing" po czasowniku.
Istnieje grupa czasowników, po których występuje czasownik w formie z -"ing" zamiast bezokolicznika: "I enjoy travelling". Forma ta występuje po takich czasownikach jak m. in.
Niektóre czasowniki mogą występować zarówno z bezokolicznikiem jak i formą -"ing". Są to m. in:
Niekiedy zmiana czasownika z bezokolicznika na -"ing" może zmienić znaczenie zdania.
Konstrukcje zdaniowe formą -"ing".
Konstrukcje z formą "gerund" również mogą zastąpić zdanie podrzędne. Istnieje kilka ich typów:

</doc>
<doc id="4002715" url="https://pl.wikipedia.org/wiki?curid=4002715" title="Wydział Aktorski Akademii Sztuk Teatralnych im. Stanisława Wyspiańskiego w Krakowie">
Wydział Aktorski Akademii Sztuk Teatralnych im. Stanisława Wyspiańskiego w Krakowie

Wydział Aktorski Akademii Sztuk Teatralnych im. Stanisława Wyspiańskiego w Krakowie (dawniej: "Wydział Aktorski Państwowej Wyższej Szkoły Teatralnej im. Ludwika Solskiego w Krakowie") – jeden z pięciu wydziałów Akademii Sztuk Teatralnych im. Stanisława Wyspiańskiego w Krakowie. Jego siedziba znajduje się przy ul. Floriana Straszewskiego 22 w Krakowie.
Władze.
Dziekan: dr hab. Adam Nawojczyk, prof. AST
Prodziekan: dr hab. Grzegorz Mielczarek, prof. AST

</doc>
<doc id="4002720" url="https://pl.wikipedia.org/wiki?curid=4002720" title="Wydział Aktorski we Wrocławiu Akademii Sztuk Teatralnych im. Stanisława Wyspiańskiego w Krakowie">
Wydział Aktorski we Wrocławiu Akademii Sztuk Teatralnych im. Stanisława Wyspiańskiego w Krakowie

Wydział Aktorski we Wrocławiu Akademii Sztuk Teatralnych im. Stanisława Wyspiańskiego w Krakowie – jeden z pięciu wydziałów Akademii Sztuk Teatralnych im. Stanisława Wyspiańskiego w Krakowie. Jego siedziba znajduje się przy ul. Braniborskiej 59 we Wrocławiu.
Władze.
Dziekan: dr hab. Bożena Klimczak, prof. AST
Prodziekan: mgr Piotr Łukaszczyk

</doc>
<doc id="4002722" url="https://pl.wikipedia.org/wiki?curid=4002722" title="Śladami muzykantów z Bremy">
Śladami muzykantów z Bremy

Śladami muzykantów z Bremy (ros. по следам Бременских музыкантов) – radziecki animowany film muzyczny z 1973 roku w reżyserii Wasilija Liwanowa. Kontynuacja kreskówki "Czterej muzykanci z Bremy" (1969).
Fabuła.
Kontynuacja przygód muzykantów z Bremy. Król chce sprowadzić do pałacu z powrotem swoją córkę. W tym celu wynajmuje detektywa, któremu udaje się wykonać zadanie. Trubadur i jego towarzysze – Osioł, Pies, Kot oraz Kogut – pędzą na ratunek Księżniczce, aby uwolnić ją ze złotej klatki.
Animatorzy.
Oleg Safronow, Wioletta Kolesnikowa, Władimir Zarubin, Jurij Kuziurin, Tatijana Pomieranciewa, Wiktor Szewkow, Leonid Kajukow, Jurij Butyrin, Władimir Krumin, Nikołaj Kukolew

</doc>
<doc id="4002723" url="https://pl.wikipedia.org/wiki?curid=4002723" title="Wydział Lalkarski we Wrocławiu Akademii Sztuk Teatralnych im. Stanisława Wyspiańskiego w Krakowie">
Wydział Lalkarski we Wrocławiu Akademii Sztuk Teatralnych im. Stanisława Wyspiańskiego w Krakowie

Wydział Lalkarski we Wrocławiu Akademii Sztuk Teatralnych im. Stanisława Wyspiańskiego w Krakowie – jeden z pięciu wydziałów Akademii Sztuk Teatralnych im. Stanisława Wyspiańskiego w Krakowie. Jego siedziba znajduje się przy ul. Braniborskiej 59 we Wrocławiu.
Kierunki studiów.
Źródło: 
Władze.
Źródło: 

</doc>
<doc id="4002730" url="https://pl.wikipedia.org/wiki?curid=4002730" title="Astro (zespół muzyczny)">
Astro (zespół muzyczny)

Astro (hangul: 아스트로, zapis stylizowany: ASTRO) – południowokoreański boysband założony przez Fantagio. W skład grupy wchodzi pięciu członków: MJ, JinJin, Cha Eun-woo, Moon Bin oraz Sanha. Początkowo zespół składał się z sześciu osób, jednak Rocky opuścił grupę 28 lutego 2023 roku. Zespół zadebiutował 23 lutego 2016 roku, wydając minialbum "Spring Up", który uplasował się na 6. pozycji listy Billboard World Albums Chart oraz 4. pozycji listy Gaon Album Chart. 21 grudnia 2016 roku "Billboard" nazwał Astro jednym z najlepszych nowych K-popowych zespołów 2016 roku.
Historia.
2015: Przed debiutem.
Członkowie zaczynali jako stażyści w Fantagio iTeen, nowym programie rozwoju talentów w Fantagio, i byli znani jako iTeen Boys. 14 sierpnia 2015 roku Fantagio udostępniło informacje o nowej grupie za pośrednictwem swoich serwisów społecznościowych, publikując zdjęcia i profile każdego członka oraz ogłaszając nazwę grupy.
W celu wypromowania zespołu, w sierpniu 2015 roku, ASTRO zagrali w serialu internetowym "To Be Continued" razem z Kim Sae-ron, Seo Kang-joon (z 5URPRISE) i Hello Venus.
W styczniu 2016 roku Astro wystąpili we własnym reality show "Astro OK! Ready", który emitowany był na kanale MBC Every 1.
Przed oficjalnym debiutem zespół udał się w ogólnokrajową trasę koncertową "Meet U Project", odbyli dwadzieścia pokazów i dwa fanmeetingi.
2016: Debiut z "Spring Up", "Summer Vibes" oraz "Autumn Story".
23 lutego 2016 roku ukazał się debiutancki minialbum ASTRO, "Spring Up", z promującym go singlem „Hide &amp; Seek” (kor. 숨바꼭질 "Sumbakkokjil"); album uplasował się na 6. pozycji listy Billboard World Albums Chart oraz 4. pozycji listy Gaon Album Chart. Zespół ogłosił też oficjalną nazwę fanklubu, AROHA, która jest skrótem od ASTRO Hearts All Fans (słowo w języku maori oznacza „miłość”). 25 lutego grupa wydała teledysk do „Cat's Eye” (kor. 장화 신은 고양이 "Janghwa Sineun Goyangi"), w którym zostały zawarte ujęcia z serialu "To Be Continued". W marcu tego samego roku członkowie zespołu byli jedynymi koreańskimi artystami zaproszonymi na LeTV Entertainment Awards w Chinach.
16 czerwca 2016 roku Fantagio zapowiedziało comeback zespołu. Ich drugi minialbum, "Summer Vibes", został wydany 1 lipca wraz z promującym go singlem „Breathless” (kor. 숨가빠 "Sumgappa"). Album uplasował się na 6. pozycji listy Billboard World Albums Chart, a singel na 21. pozycji listy Billboard World Digital Songs Chart.
Astro wystąpili w Staples Center w Los Angeles 31 lipca podczas KCON 2016. Pierwszy solowy minikoncert zespołu, "ASTRO 2016 MINI LIVE – Thankx AROHA", odbył się 27 i 28 sierpnia 2016 w KEPCO Art Center w Seulu, zaledwie pół roku po ich debiucie.
Pierwsze azjatyckie tournée "ASTRO The 1st Season Showcase" zespołu rozpoczęło się 14 października 2016 roku koncertem w Tsutoya O-East w Tokio, w Japonii; zagrali dla 4000 fanów. 22 października spotkali się z fanami w Dżakarcie, a 12 lutego 2017 roku odbył się kolejny showcase w Bangkoku.
Trzeci minialbum, "Autumn Story", ukazał się 10 listopada wraz z promującym go singlem „Confession” (kor. 고백 "Gobaek").
2017: "Winter Dream", "Dream Part.01" i "Dream Part.02".
22 lutego został wydany specjalny single album "Winter Dream". Było to ostatnie wydawnictwo, które zakończyło projekt czterech pór roku. Astro nie promowali płyty w programach muzycznych, ponieważ był to specjalny album poświęcony fanom. Został wydany na dzień przed pierwszą rocznicą Astro i cztery dni przed fanmeetingiem "The 1st Astro Aroha Festival".
11 maja Fantagio zapowiedziało comeback Astro przez oficjalne konto na Twitterze. Ich czwarty minialbum, zatytułowany "Dream Part.01", z głównym singlem „Baby”, został wydany 29 maja 2017 roku. Wraz z wydaniem minialbumu, Fantagio oficjalnie poinformowało o solowym koncercie pt. "The 1st ASTROAD", który odbył się 15 i 16 lipca w Olympic Park w Seulu. Pod koniec maja Astro podpisali kontrakt z AVEX Trax, dzięki któremu zespół rozpoczął dystrybucję muzyki w całej Azji Południowo-Wschodniej, w tym m.in. na Tajwanie, w Tajlandii, Singapurze, Hongkongu i Malezji. Japońska część trasy "The 1st ASTROAD" odbyła się w dniach 24–29 sierpnia.
18 października Astro opublikowali harmonogram kolejnego comebacku oraz zdjęcia promocyjne. 1 listopada 2017 roku ukazał się piąty minialbum zespołu, "Dream Part.02". Głównym singlem z płyty jest „Crazy Sexy Cool”.
2018–2019: "Rise Up", "All Light", "Venus" oraz "Blue Flame".
10 stycznia 2018 roku zespół wydał limitowaną edycję albumu "Dream Part.02 'With"', która wyprzedała się w liczbie 10 tys. egzemplarzy tylko w przedsprzedaży. Limitowany album zawiera dodatkowo wiersz Eunwoo, ukryte „podziękowania” i polaroidowe zdjęcia członków, które wykonali sami.
Na początku lipca zespół zapowiedział wydanie specjalnego minialbumu. "Rise Up" ukazał się 24 lipca 2018 roku, wraz z teledyskiem do głównego singla „Always you” (kor. 너잖아 (Always you)). Zespół nie promował płyty w programach muzycznych, ponieważ był to specjalny album poświęcony fanom. Trasa "2018-19 ASTRO Live Tour “ASTROAD II” in Japan" rozpoczęła się 1 sierpnia koncertem w Nagoi.
31 grudnia zespół zapowiedział tytuł pierwszego albumu studyjnego "All Light", a dzień później ujawnił datę premiery płyty – 16 stycznia 2019 roku. Główna piosenka z płyty, „All Night”, przyniosła grupie pierwsze zwycięstwo w programie muzycznym "The Show".
3 kwietnia grupa wydała swój pierwszy japoński minialbum pt. "Venus". Na płycie znalazły się trzy oryginalne piosenki japońskie, a także japońskie wersje ich koreańskich singli – „Baby”, „Always You” i „All Night”. Minialbum uplasował się na 3 miejscu listy Oricon Weekly Album Chart.
12 listopada Fantagio Music poinformowało o przerwie w aktywności Moonbina, spowodowanej problemami zdrowotnymi.
12 listopada ogłoszono, że Moonbin zrobi sobie przerwę w działalności grupy ze względu na problemy zdrowotne. Mimo to wziął udział w nagraniu albumu i pojawił się w teledysku do „Blue Flame”. 20 listopada ukazał się szósty koreański minialbum, zatytułowany "Blue Flame", z głównym singlem o tym samym tytule.
2020–2021: "Gateway", "All Yours" i "Switch On".
23 lutego 2020 roku ukazał się cyfrowo specjalny single album "One &amp; Only" dedykowany fanom zespołu. Wszyscy członkowie, w tym też Moonbin, wzięli udział w nagraniu singla. Jego wersja fizyczna ukazała się 13 marca.
Siódmy koreański minialbum, pt. "Gateway", ukazał się 4 maja. Głównym singlem z płyty był utwór „Knock” (kor. Knock(널 찾아가)). 13 maja otrzymali nagrodę w programie muzycznym "Show Champion" za piosenkę „Knock”, będącą drugim zwycięstwem grupy. 28 czerwca Astro zorganizowali internetowy koncert "2020 ASTRO Live on WWW". Tego samego dnia wydali cyfrowy singel pt. „No, I Don't” (kor. 아니 그래), który wykonali po raz pierwszy podczas tego koncertu.
14 sierpnia wytwórnia zapowiedziała, że Moonbin i Sanha utworzą pierwszą podgrupę i że duet jest w przygotowaniu do pierwszego wydawnictwa, planowanego na wrzesień. 14 września ukazał się ich minialbum "In-Out", z promującym go singlem „Bad Idea”.
5 kwietnia 2021 roku ukazał się drugi album studyjny pt. "All Yours", z głównym singlem „One”. 13 kwietnia zdobyli pierwsze zwycięstwo dzięki tej piosence w programie "The Show" (czwarte łącznie). 14 kwietnia wygrali w programie "Show Champion", a 15 kwietnia w "M Countdown". "All Yours" to pierwszy album Astro, który otrzymał certyfikat od Gaon. 
2 sierpnia roku zespół wydał ósmy minialbum pt. "Switch On", z głównym singlem „After Midnight”. 10 sierpnia utwór wygrał w programie "The Show", następnego dnia – w "Show Champion", 13 sierpnia – w "Music Bank", a także 14 sierpnia – w "Show! Music Core". 7 października minialbum zdobył status platynowej płyty.
2 września Astro wydali singel promocyjny „Alive” za pośrednictwem Universe Music dla aplikacji mobilnej Universe. Utwór uplasował się na 103. pozycji na liście Gaon Download Chart.
14 października Fantagio potwierdziło, że MJ zadebiutuje jako artysta solowy z po części trotowym singlem w listopadzie. Piosenka została wydana cyfrowo, a jej producentem był muzyka trotowy Young Tak. W piosence wystąpiła gościnnie także Kim Tae-yeon — dziecięca piosenkarka, która brała udział w programie "Miss Trot 2". 29 listopada utwór „Gyeseyo” (kor. 계세요) wygrał w programie muzycznym "The Trot Show", dzięki czemu MJ został pierwszym idolem, który zdobył pierwsze miejsce w tym programie.
2022–2023: Powstanie drugiej podgrupy, zaciąg MJ i odejście Rocky'ego.
27 grudnia 2021 roku Fantagio potwierdziło, że Jinjin i Rocky utworzą drugą podgrupę – Jinjin &amp; Rocky. Swój debiutancki minialbum pt. "Restore" wydadzą 17 stycznia 2022 roku.
22 lutego 2022 roku Fantagio ogłosiło, że zorganizują spotkanie zespołu z fanami, aby uczcić szóstą rocznicę debiutu. Spotkanie z fanami "Gate 6" odbyło się zarówno online, jak i osobiście, dzięki czemu był to pierwszy występ przed publicznością na żywo od 2019 roku. Podczas spotkania MJ ogłosił, że 9 maja rozpocznie służbę wojskową, jako pierwszy z członków zespołu.
16 maja został wydany trzeci koreański album studyjny "Drive to the Starry Road" oraz główny singel „Candy Sugar Pop”.
28 maja Astro rozpoczęli trzecią solową trasę koncertową "The 3rd ASTROAD to Seoul [STARGAZER]" w hali Jamsil Indoor Stadium w Seulu.
21 lipca Astro wydali promocyjny singiel „U&amp;Iverse” dla aplikacji Universe za pośrednictwem Universe Music.
30 grudnia Fantagio wydao oficjalne oświadczenie, w którym poinformowali, że Jinjin, Cha Eun-woo, Moonbin i Sanha zdecydowali się przedłużyć swoje kontrakty, podczas gdy przedłużenie kontraktu Rockiego było wciąż przedmiotem dyskusji, a kontrakt MJ miał być omówiony po jego zwolnieniu z wojska. 28 lutego ogłoszono, że Rocky ostatecznie zdecydował się opuścić agencję i grupę.

</doc>
<doc id="4002731" url="https://pl.wikipedia.org/wiki?curid=4002731" title="Indonezyjska Partia Narodowa">
Indonezyjska Partia Narodowa

Indonezyjska Partia Narodowa () – działająca w latach 1927–1973 indonezyjska partia polityczna.
Początki ugrupowania i upadek.
Ugrupowanie założyli indonezyjscy działacze niepodległościowi z Sukarno na czele, 4 czerwca 1927 roku w ówczesnej stolicy Holenderskich Indii Wschodnich – Batavii. Organizacja sprzeciwiała się jakiejkolwiek współpracy z holenderską administracją, uznając ją za siłę okupacyjną, reprezentującą europejski imperializm. Początkowo, partia nosiła nazwę Indonezyjskie Stowarzyszenie Narodowe, jednak w maju 1928 roku zmieniono ją na Indonezyjską Partię Narodową. Wzrost popularności ugrupowania pośród miejscowej ludności, był jednym z powodów represji jakie spotykały jej członków ze strony Holendrów. W 1929 roku Sukrano oraz siedmiu innych członków PNI zostało aresztowanych przez władze kolonialne i skazanych na 3 lata więzienia. Fakt ten w dużym stopniu przyczynił się do faktycznego rozpadu organizacji.
Odrodzenie PNI.
PNI odrodziła się jako partia po uzyskaniu niepodległości przez państwo indonezyjskie. Pomimo iż, PNI nie posiadała już ścisłych związków z Sukarno, który jako prezydent republiki był apolityczny, partia uzyskiwała duże poparcie społeczne ze względu na historyczne związki indonezyjskiego bohatera narodowego z ugrupowaniem. W pierwszych wyborach parlamentarnych zorganizowanych we wrześniu 1955 roku, PNI zdobyła najwięcej głosów ze wszystkich ugrupowań (22,3%), uzyskując 57 mandatów w indonezyjskim parlamencie. Podobne poparcie PNI uzyskała w wyborach do Konstytuanty, które odbyły się 3 miesiące później (23,97%).
Zakończenie działalności.
Po sfingowanym zamachu stanu w 1965 roku (którego według oficjalnej linii propagandowej mieli dokonać członkowie Komunistycznej Partii Indonezji), dyktatorską władzę w kraju przejął gen. Suharto. Część członków PNI została oskarżona o współpracę z PKI i skazana na wieloletnie więzienie. 
W latach siedemdziesiątych administracja Suharto w celu ułatwienia kontroli nad wszelkimi partiami opozycyjnymi, wprowadziła dla nich obowiązek zrzeszenia się w ramach jednej z dwóch koalicji politycznych (o profilu religijnym oraz sekularnym). W marcu 1970 roku Indonezyjska Partia Narodowa wraz z Partią Murba, Ligą Zwolenników Niepodległości Indonezji, Partią Katolicką oraz Indonezyjską Partią Chrześcijańską weszły w skład Demokratycznej Grupy Rozwoju ("Kelompok Persatuan Pembangunan"). W wyborach w 1971 roku, PNI zdobyła niecałe 7% głosów.
W 1973 roku, ugrupowania koalicyjne zostały przekształcone w partie polityczne. 10 stycznia 1973 roku, członkowie Demokratycznej Grupy Rozwoju utworzyli Indonezyjską Partię Demokratyczną, będącą obok Zjednoczonej Partii na rzecz Rozwoju jednym z dwóch ugrupowań satelickich w stosunku do Golkar.

</doc>
<doc id="4002732" url="https://pl.wikipedia.org/wiki?curid=4002732" title="Papiernia (obwód miński)">
Papiernia (obwód miński)

Papiernia (biał. "Паперня", ros. "Паперня") – wieś na Białorusi, w obwodzie mińskim, w rejonie mińskim, w sielsowiecie Papiernia (którego jednak nie jest siedzibą).
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4002735" url="https://pl.wikipedia.org/wiki?curid=4002735" title="Wydział Reżyserii Dramatu Akademii Sztuk Teatralnych im. Stanisława Wyspiańskiego w Krakowie">
Wydział Reżyserii Dramatu Akademii Sztuk Teatralnych im. Stanisława Wyspiańskiego w Krakowie

Wydział Reżyserii Dramatu Akademii Sztuk Teatralnych im. Stanisława Wyspiańskiego – jeden z pięciu wydziałów Akademii Sztuk Teatralnych im. Stanisława Wyspiańskiego w Krakowie. Jego siedziba znajduje się przy ul. Straszewskiego 22 w Krakowie.
Władze.
Dziekan: dr hab. Olga Katafiasz, prof. AST

</doc>
<doc id="4002740" url="https://pl.wikipedia.org/wiki?curid=4002740" title="Parafia św. Joachima w Mnichu">
Parafia św. Joachima w Mnichu

Parafia św. Joachima w Mnichu – rzymskokatolicka parafia należąca do dekanatu Kutno – św. Wawrzyńca w diecezji łowickiej. Erygowana w 1399 r.
Na obszarze parafii leżą miejscowości: Dębina, Grotowice, Janiszew, Kolonia Mnich, Marianów, Mnich-Ośrodek, Mnich-Południe, Mnich-Probostwo, Muchnów, Raj, Skórzewa i Stanisławów.
Zespół architektoniczny.
W 1399 r. dzięki zabiegom Stefana z Ciechomic, właściciela Mnicha, starosty płockiego, podkomorzego gostynińskiego i rawskiego, biskup płocki Jakub z Kurdwanowa erygował w Mnichu parafię p.w. św. Joachima. Wybudowana wówczas świątynia była drewniana i wielokrotnie niszczona w wyniku konfliktów zbrojnych. W 1536 r. Stefan Kucieński ufundował nowy kościół – murowany, w stylu renesansowym, który powierzono Wniebowzięciu Najświętszej Maryi Panny.
Obecny, murowany kościół został wybudowany w latach 1860-1862 dzięki fundacji Władysława Grotowskiego, ówczesnego właściciela majątku w Mnichu. Jest to świątynia orientowana, jednonawowa, na planie prostokąta. Jej fasadę oflankowano dwiema wieżami z metalowymi hełmami. Od wschodu do nawy przylega prezbiterium zamknięte półkolistą absydą, zakrystia znajduje się od strony północnej. W prezbiterium ulokowano klasycystyczny ołtarz główny ze sztukatorską kompozycją „Adoracja Baranka” w retabulum oraz obrazem św. Mikołaja w zwieńczeniu. Jego wystrój dopełniają dwa obrazy – Miłosierdzia Bożego i Wniebowzięcia Najświętszej Maryi Panny, płaskorzeźba Stefana Kucińskiego z XVI w. na ścianie ołtarzowej, figury – św. Apostołów Piotra i Pawła przy ścianach bocznych oraz polichromia przedstawiająca Wniebowzięcie Najświętszej Maryi Panny na stropie. W ołtarzu poświęconym Św. Rodzinie umieszczono obraz św. Annę, św. Joachima i małą Maryję, z kolei w ołtarzu poświęconym Maryi – obraz Matki Bożej Częstochowskiej. Fundatora obecnego kościoła, Władysława Grotowskiego, upamiętnia okazały nagrobek.

</doc>
<doc id="4002742" url="https://pl.wikipedia.org/wiki?curid=4002742" title="Puchar Świata w biegach narciarskich 2017/2018">
Puchar Świata w biegach narciarskich 2017/2018

Sezon 2017/2018 Pucharu Świata w biegach narciarskich rozpoczął się 24 listopada w fińskim ośrodku narciarskim Ruka nieopodal miejscowości Kuusamo, a zakończył się 18 marca w szwedzkim Falun podczas cyklu Finał Pucharu Świata.
Obrończynią Pucharu Świata wśród kobiet była Norweżka Heidi Weng (ponownie zdobyła puchar), a wśród mężczyzn, jej rodak Martin Johnsrud Sundby (zajął 3. miejsce w klasyfikacji generalnej).
Najważniejszą imprezą sezonu były odbywające się w lutym 2018 roku Zimowe Igrzyska Olimpijskie 2018 w południowokoreańskim ośrodku narciarskim Alpensia Resort w powiecie Pjongczang.
Kalendarz Pucharu Świata w biegach narciarskich 2017/2018 został zatwierdzony w październiku 2017 roku podczas kongresu FIS w Zurychu.

</doc>
<doc id="4002743" url="https://pl.wikipedia.org/wiki?curid=4002743" title="Wiszniówka (sielsowiet Papiernia)">
Wiszniówka (sielsowiet Papiernia)

Wiszniówka (biał. "Вішнёўка", ros. "Вишнёвка") – agromiasteczko na Białorusi, w obwodzie mińskim, w rejonie mińskim, w sielsowiecie Papiernia.
Dawniej folwark. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4002744" url="https://pl.wikipedia.org/wiki?curid=4002744" title="George Kelly (dramaturg)">
George Kelly (dramaturg)

George Kelly (ur. 1887 w Filadelfii, zm. 1974) – dramaturg amerykański, laureat Nagrody Pulitzera za rok 1926. Wyróżnienie otrzymał za sztukę Craig’s Wife (1925). Wydał też "The Torch-Bearers" (1923), "The Show-off" (1924), "Daisy Mayme" (1926), "Behold, the Bridegroom" (1927), "The Flattering Word" (1929), "Maggie the Magnificent" (1929), "Philip Goes Forth" (1931), "Reflected Glory" (1936), "The Deep Mrs. Sykes" (1945) i "The Fatal Weakness" (1947).

</doc>
<doc id="4002746" url="https://pl.wikipedia.org/wiki?curid=4002746" title="Uwe Hünemeier">
Uwe Hünemeier

Uwe Hünemeier (ur. 9 stycznia 1986 w Gütersloh) – niemiecki piłkarz występujący na pozycji obrońcy w Brighton &amp; Hove Albion.

</doc>
<doc id="4002747" url="https://pl.wikipedia.org/wiki?curid=4002747" title="Tomasz Kruszewski (prawnik)">
Tomasz Kruszewski (prawnik)

Tomasz Kruszewski (ur. 1964) – polski prawnik, profesor nauk prawnych, profesor nadzwyczajny Uniwersytetu Wrocławskiego, specjalista w zakresie historii administracji i historii prawa.
Życiorys.
W 1988 ukończył studia prawnicze na Wydziale Prawa, Administracji i Ekonomii Uniwersytetu Wrocławskiego. Tam też w 1993 na podstawie rozprawy pt. "Partia narodowosocjalistyczna na Śląsku w latach 1933–1945 (organizacja i działalność)" napisanej pod kierunkiem Alfreda Koniecznego otrzymał stopień naukowy doktora nauk prawnych, zaś w 2000 na podstawie dorobku naukowego oraz rozprawy pt. "Sejm prowincjonalny na Śląsku (1824–1933)" uzyskał stopień doktora habilitowanego nauk prawnych. W 2011 prezydent RP nadał mu tytuł naukowy profesora nauk prawnych. Został profesorem nadzwyczajnym Uniwersytetu Wrocławskiego.

</doc>
<doc id="4002751" url="https://pl.wikipedia.org/wiki?curid=4002751" title="Elmer Rice">
Elmer Rice

Elmer Rice (właśc. Elmer Leopold Reizenstein, ur. 1892, zm. 1967) – amerykański dramaturg, laureat Nagrody Pulitzera. W 1912 ukończył New York Law School. Debiutował dramatem On Trial (1914). W 1929 wydał swoje najważniejsze dzieło, sztukę "Street Scene" (1929). Za ten właśnie utwór został wyróżniony Nagrodą Pulitzera w dziedzinie dramatu. Napisał też sztuki "We, the People" (1933) i "Judgment Day" (1934). W swojej twórczości odnosił się do aktualnych problemów społecznych i politycznych, w tym do rasizmu, nazizmu i wielkiego kryzysu gospodarczego.

</doc>
<doc id="4002752" url="https://pl.wikipedia.org/wiki?curid=4002752" title="Elmer L. Rice">
Elmer L. Rice



</doc>
<doc id="4002753" url="https://pl.wikipedia.org/wiki?curid=4002753" title="Alder Hey Children’s Hospital">
Alder Hey Children’s Hospital

Alder Hey Children’s Hospital – brytyjski szpital dziecięcy znajdujący się w Liverpoolu.
Szpital został utworzony w 1914 roku. W 1944 roku stał się pierwszym szpitalem w Wielkiej Brytanii, w którym przeprowadzono testy penicyliny. Każdego roku pod opieką szpitala znajduje się ponad 270 000 dzieci, młodych ludzi i ich rodzin. Szpital prowadzi badania nad lekami dla dzieci, infekcją, zapaleniem i onkologią. W 2015 roku liczba lekarzy wzrosła o 75 względem do 2010 roku.

</doc>
<doc id="4002754" url="https://pl.wikipedia.org/wiki?curid=4002754" title="Kościół Podwyższenia Krzyża Świętego w Cekcynie">
Kościół Podwyższenia Krzyża Świętego w Cekcynie

Kościół Podwyższenia Krzyża Świętego – rzymskokatolicki kościół parafialny należący do dekanatu Tuchola diecezji pelplińskiej.
Świątynia została wzniesiona w 1869 roku w stylu neogotyckim. Jest to budowla murowana wybudowana z palonej cegły i nieotynkowana. Posiada wieżę o wysokości 50 metrów, murowaną zbudowaną z cegły, aż do samego szczytu. Na wieży znajdują się dzwony. Świątynia jest jednonawowa, nie posiada kaplic, dobudowane są do niej dwie kruchty i zakrystia. W tylnej części świątyni jest umieszczony chór muzyczny powstały w 1870 roku, wzniesiony w stylu neoromańskim z organami o 15 głosach.

</doc>
<doc id="4002755" url="https://pl.wikipedia.org/wiki?curid=4002755" title="Gródek Siemkowski">
Gródek Siemkowski

Gródek Siemkowski (biał. "Сёмкаў Гарадок", ros. "Сёмков Городок") – wieś na Białorusi, w obwodzie mińskim, w rejonie mińskim, w sielsowiecie Papiernia.
Wspominany już w 1161. Dawniej własność Sołomereckich. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich, gdzie był siedzibą gminy Gródek Siemkowski.

</doc>
<doc id="4002757" url="https://pl.wikipedia.org/wiki?curid=4002757" title="Holbæk B&amp;I w europejskich pucharach">
Holbæk B&amp;I w europejskich pucharach



</doc>
<doc id="4002758" url="https://pl.wikipedia.org/wiki?curid=4002758" title="10 złotych wzór 1959 Tadeusz Kościuszko">
10 złotych wzór 1959 Tadeusz Kościuszko

10 złotych wzór 1959 Tadeusz Kościuszko – moneta dziesięciozłotowa, wprowadzona do obiegu 1 lipca 1959 r. zarządzeniem z 5 czerwca 1959 r. (), wycofana 1 stycznia 1978 r. zarządzeniem Ministra Finansów z dnia 21 maja 1977 r. ().
Monetę bito z datą 1959, 1960 oraz 1966. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, pod spodem rok bicia, dookoła napis „POLSKA RZECZPOSPOLITA LUDOWA”, a na monecie z 1966 roku, pod łapą orła dodano znak mennicy w Warszawie.
Rewers.
Na tej stronie monety znajduje się lewy profil Tadeusza Kościuszki oraz napis „ZŁ 10 ZŁ”.
Nakład.
Monetę bito w Mennicy Państwowej w miedzioniklu MN19, na krążku o średnicy 31 mm, masie 12,9 grama, z rantem ząbkowanym, według projektu Kazimierza Zielińskiego. Nakłady monety w poszczególnych latach przedstawiały się następująco:
Opis.
Dziesięciozłotówkę wprowadzono do obiegu razem z "10 złotych" "wzór 1959 Mikołaj Kopernik", w celu wycofania banknotu o tym samym nominale, będącym w obiegu od dnia reformy walutowej z 1950 r. Moneta została zastąpiona "dziesięciozłotówką" "wzór 1969 Tadeusz Kościuszko", różniącą się jedynie zmniejszoną do 28 mm średnicą.
Do wprowadzenia w 1975 roku dziesięciozłotówek o średnicy 25 mm, moneta krążyła w obiegu razem
Po wprowadzeniu w 1975 roku dziesięciozłotówek z Bolesławem Prusem i Adamem Mickiewiczem o średnicy 25 mm, wszystkie te monety krążyły razem w obiegu, aż do 1 stycznia 1978 roku, kiedy to dziesięciozłotówki o średnicach 31 i 28 mm zostały wycofane.
Wersje próbne.
Istnieje wersja tej monety należąca do serii próbnej w niklu (rok 1960) z wypukłym napisem „PRÓBA”, wybita w nakładzie 500 sztuk. Katalogi informują również o istnieniu wersji próbnej technologicznej w aluminium z 1960 roku, bez napisu „PRÓBA”, w nakładzie 10 sztuk.
W serii monet próbnych w niklu wybito, z datą 1960, konkurencyjny projekt dziesięciozłotówki obiegowej z Tadeuszem Kościuszką, ze zmniejszonym wizerunkiem i napisem „10 ZŁOTYCH” na rewersie, oraz konkurencyjny projekt dziesięciozłotówki obiegowej z roku 1960, z kołem zębatym i napisem „10 zł” na rewersie.

</doc>
<doc id="4002760" url="https://pl.wikipedia.org/wiki?curid=4002760" title="Samorząd terytorialny w Republice Włoch">
Samorząd terytorialny w Republice Włoch



</doc>
<doc id="4002763" url="https://pl.wikipedia.org/wiki?curid=4002763" title="VxFS">
VxFS



</doc>
<doc id="4002765" url="https://pl.wikipedia.org/wiki?curid=4002765" title="Oszmiańce (obwód miński)">
Oszmiańce (obwód miński)

Oszmiańce (biał. "Ашмянцы", ros. "Ошмянцы") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4002767" url="https://pl.wikipedia.org/wiki?curid=4002767" title="Borowce (rejon miński)">
Borowce (rejon miński)

Borowce (biał. "Бараўцы", ros. "Боровцы") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.
Dawniej dwie wsie: Borowce Wielkie i Borowce Małe.

</doc>
<doc id="4002768" url="https://pl.wikipedia.org/wiki?curid=4002768" title="Lustgarten">
Lustgarten

Lustgarten – plac, znajdujący się w Berlinie, w dzielnicy Mitte, na Wyspie Muzeów. Od strony zachodniej przylega do brzegu kanału Kupfergraben, po jego północnej stronie leży Stare Muzeum, po wschodniej katedra berlińska, zaś po południowej jedna z fasad odbudowywanego zamku berlińskiego. Na miejscu placu pierwotnie znajdował się ogród przyzamkowy, w późniejszych latach obszar ten był poddawany różnym przekształceniom i przeobrażeniom. Swoją obecną formę Lustgarten uzyskał w latach 1997–1999.
Historia.
Czasy monarchii.
Pierwotnie na obszarze, na którym położony jest dzisiejszy Lustgarten mieścił się ogród przyzamkowy, założony po ukończeniu budowy zamku berlińskiego w 1443 roku. W 1573 roku z inicjatywy elektora Jana Jerzego ogród ten przekształcono w ogród kuchenny z drzewami owocowymi i ziołami, ponadto utworzono w nim staw i kwietniki, a także wzniesiono różne małe budynki.
Podczas wojny trzydziestoletniej ogród, wraz z okoliczną zabudową, został zniszczony. Około 1645 roku Wielki Elektor Fryderyk Wilhelm I zlecił zaprojektowanie nowego założenia architektowi Johannowi Gregorowi Memhardtowi. Władca zażyczył sobie, aby ogród oparty był na holenderskich wzorach, które poznał gdy przebywał na tamtejszym dworze. Memhardt stworzył więc przestrzeń z dużą ilością kanałów, stawów i fontann, licznymi rzeźbami oraz letnim domem dla władcy, nazywanym "Lusthaus". Ponadto w ogrodzie, którego położona najbliżej zamku część dalej mieściła zioła i służyła do celów kuchennych, zasadzone zostały liczne, pochodzące z zagranicy rośliny m.in. ponad dwieście drzew pomarańczowych sprowadzonych z Włoch i sto tulipanów z Holandii. W 1652 roku w ogrodowej szklarni posadzono pierwsze w Brandenburgii ziemniaki. Trzydzieści trzy lata później wybudowana została z kolei barokowa oranżeria, według projektu architekta Johanna Arnolda Neringa, w której przez cały rok rosło ponad tysiąc gatunków roślin. Ogród, będący pierwszym tego typu miejscem w Berlinie był dostępny dla wszystkich i w niedługim czasie stał się ulubionym miejscem spacerów oraz wypoczynku mieszkańców miasta. Wtedy też zyskał nazwę "Lustgarten" (dosłownie, w j. pol. „ogród przyjemności”).
Za panowania Fryderyka III, syna Wielkiego Elektora, w części ogrodu utworzono sad, w którym do 1700 roku zasadzono ponad dwa tysiące importowanych drzew. Kolejny władca, Fryderyk Wilhelm I z powodu oszczędności oraz braku zainteresowania egzotycznymi roślinami i ozdobnymi akwenami postanowił przekształcić Lustgarten w plac do odbywania parad oraz pokazów musztry. Utworzenie placu w 1713 roku wiązało się z wycięciem większości roślin oraz przeniesieniem stojących w ogrodzie rzeźb do okolicznych pałaców – m.in. do Pałacu Charlottenburg. W "Lusthaus" natomiast ulokowano w 1738 roku siedzibę gildii kupieckich oraz giełdy. Niedługo później, po wschodniej stronie placu rozpoczęto budowę katedry, której działalność zainaugurowano 16 września 1750 roku. W 1798 roku "Lusthaus" został rozebrany, a w jego miejscu wybudowany został nowy budynek giełdy, który otwarto 5 sierpnia 1805 roku. W czasie gdy Lustgarten służył za plac parad odbywały się na nim również dworskie uroczystości. Jedną z takich uroczystości był turniej rycerski zorganizowany z okazji wizyty margrabiego Fryderyka i jego żony Wilheminy, dla którego Lustgarten został przekształcony w duży, zawierający trybuny dla ludzi z wszystkich stanów, amfiteatr, oświetlony 30 tysiącami lamp. Na terenie Lustgarten odbyła się również parada wojsk Napoleona Bonapartego, niedługo po ich wkroczeniu do Berlina 27 października 1806 roku.
Następca Fryderyka Wilhelma I, Fryderyk II Wielki, po wybudowaniu pałacu Sanssouci w Poczdamie, który był jego głównym miejscem zamieszkania, rzadko bywał na zamku w Berlinie i nie interesował się jego otoczeniem. Jego bratanek i następca, Fryderyk Wilhelm II doprowadził do odtworzenia ogrodu, w którym lubił czasem przebywać. Ogród ten pozostawał jednak zamknięty dla mieszkańców miasta. Zmieniło się to podczas panowania Fryderyka Wilhelma III, który postanowił stworzyć w tym miejscu przestrzeń otwartą. W tym celu powierzył architektowi Karlowi Friedrichowi Schinklowi opracowanie przebudowy Lustgarten oraz zaprojektowanie budynku muzeum, mającego znajdować się w pobliżu. Podczas zrealizowanej w latach 1820–1822 przebudowy, której projekt Schinkel stworzył z udziałem Petera Josepha Lennégo, plac został odgrodzony od północnej fasady zamku pustą przestrzenią do organizacji marszów i defilad, zaś na środku placu zbudowano dużą fontannę, wokół której utworzono sześć trawników, oddzielonych od siebie chodnikami. Od strony katedry posadzone zostały drzewa. W 1830 roku ukończono natomiast budowę położonego po północnej stronie placu Starego Muzeum. Rok później umieszczono przed muzeum wielką, mającą 7 m średnicy granitową misę (niem. "Grantischale"), którą okrzyknięto cudem okresu Biedermeier. Zamysłem Schinkla było stworzenie największej na świecie misy z miejscowego kamienia. Jej wykonaniem zajął się kamieniarz Christian Gottlieb Cantian, który wykorzystał granitowy głaz, znaleziony w lesie w pobliżu Fürstenwalde.
W okresie panowania Fryderyka Wilhelma IV, w 1853 roku nastąpiło kolejne przeobrażenie Lustgarten. Pod kierownictwem architekta Johanna Heinricha Stracka zmieniony został kształt trawników oraz układ ścieżek pomiędzy nimi. Z kolei za panowania Wilhelma I, niedługo po utworzeniu Cesarstwa Niemieckiego na miejscu znajdującej się na środku Lustgarten fontanny, wybudowano zaprojektowany przez architekta Alberta Wolffa pomnik konny Fryderyka Wilhelma III, którego odsłonięcie odbyło się 16 czerwca 1871 roku. Dwa lata później w Lustgarten odbył się pierwszy w tym miejscu berliński jarmark bożonarodzeniowy (niem. "Weihnachtsmarkt"). Jarmarki odbywały się w Lustgarten regularnie do 1891 roku. Pod panowaniem Wilhelma II utworzono szeroką ulicę Kaiser-Wilhelm-Straße (obecnie Karl-Liebknecht-Straße), która spowodowała ponowne ograniczenie obszaru Lustgarten, z kolei na miejscu istniejącej dotychczas katedry wybudowano w latach 1894–1905 nową świątynię zaprojektowaną przez Juliusa Carla Raschdorffa. Doprowadziło to do radykalnej zmiany wyglądu obszaru Lustgarten, a przy tym do ostatecznego jego ukształtowania. 1 sierpnia 1914 roku, kiedy Wilhelm II z balkonu zamku ogłosił deklarację przystąpienia państwa do I wojny światowej, w Lustgarten odbył się masowy wiec poparcia, który był pierwszym tego typu wydarzeniem w historii tego miejsca.
W Republice Weimarskiej i III Rzeszy.
Po utworzeniu Republiki Weimarskiej w Lustgarten odbywały się liczne demonstracje polityczne, a także protesty robotników. Swoje wiece organizowały tam partie KPD, SPD i NSDAP. Jedną z największych demonstracji była ta zorganizowana w 1922 roku po zabójstwie ministra spraw zagranicznych, Walthera Rathenaua. Natomiast niedługo po mianowaniu Adolfa Hitlera kanclerzem, 7 lutego 1933 roku, odbyła się tam demonstracja przeciwników władzy Hitlera, zorganizowana przez partię socjaldemokratyczną. Wzięło w niej udział blisko 200 tysięcy ludzi. Z kolei 19 lutego 1933 roku odbył się wielki marsz zakończony wiecem w Lustgarten, będący ostatnim wyrazem zbiorowego sprzeciwu wobec rządu nazistowskiego.
W roli miejsca zgromadzeń o charakterze politycznym Lustgarten był wykorzystywany także przez nazistów, jak choćby 1 kwietnia 1933 roku, kiedy minister propagandy, Joseph Goebbels wygłosił tam przemówienie, w którym wskazywał na potrzebę bojkotu Żydów. W następnym roku z polecenia władz Lustgarten został przekształcony w miejsce do odbywania parad i marszów. W tym celu zlikwidowano trawniki i wyłożono całą jego powierzchnię kamiennymi płytami, zaś pomnik konny Fryderyka Wilhelma III oraz granitową misę przeniesiono w inne miejsce. 1 sierpnia 1936 roku w Lustgarten odbyła się uroczysta defilada młodzieżowych organizacji nazistowskich z okazji rozpoczęcia Letnich Igrzysk Olimpijskich. W defiladzie tej wzięło udział po 8800 członków Hitlerjugend i Deutsches Jungvolk, a także 3000 dziewcząt z Bund Deutscher Mädel. 18 maja 1942 roku kilkuosobowa grupa żydowskich działaczy komunistycznych, dowodzona przez Herberta Bauma, dokonała podpalenia znajdującej się na obszarze Lustgarten od dziesięciu dni propagandowej, antysowieckiej wystawy "Das Sowjetparadies" (pol. „Sowiecki raj”). Kilka dni później zarówno Baum, jak i pozostali uczestnicy akcji oraz wszyscy, którzy mieli jakiekolwiek powiązania z nim zostali aresztowani. Trzydzieści dwie z aresztowanych osób zostało później skazanych na śmierć, sam Baum zaś zmarł po trzech tygodniach przebywania w areszcie na skutek tortur.
W 1944 roku pomnik konny Fryderyka Wilhelma III został przetopiony w celu pozyskania metalu na potrzeby wojenne. W następnym roku, pod koniec II wojny światowej stojące przy Lustgarten katedra, zamek oraz Stare Muzeum zostały zniszczone.
W Niemieckiej Republice Demokratycznej.
W 1950 roku z polecenia Komitetu Centralnego partii SED, rządzącej NRD wyburzono ruiny zamku, zaś na terenie po tej budowli urządzono Marx-Engels-Platz (obecnie Schlossplatz), w skład którego został włączony także obszar Lustgarten, na którym pozostawiono nawierzchnię z kamiennych płyt, zachowując kształt, jaki został mu nadany przez władze nazistowskie. Stare Muzeum oraz katedra zostały natomiast odbudowane – muzeum otwarto w 1966 roku, zaś katedrę w 1975 roku.
Do 1974 roku na obszarze Lustgarten odbywały się jarmarki bożonarodzeniowe – kolejne organizowano w innej części Marx-Engels-Platz. W latach 1973–1976 po wschodniej stronie Marx-Engels-Platz wybudowano Pałac Republiki (w latach 2006–2008 został rozebrany, od 2013 roku na jego miejscu odbudowywany jest zamek berliński), będący siedzibą parlamentu NRD, przez co obszar Lustgarten stał się tłem do wielu wydarzeń politycznych. W 1980 roku umieszczono na pierwotnym miejscu przed Starym Muzeum granitową misę, zaś rok później w bocznej części obszaru Lustgarten postawiono pomnik upamiętniający Herberta Bauma i pozostałych uczestników wydarzeń z 18 maja 1942 roku.
W zjednoczonych Niemczech.
Po zjednoczeniu Niemiec rozpoczęła się publiczna debata dotycząca przywrócenia obszaru Lustgarten do pierwotnej, wypoczynkowej funkcji. W listopadzie 1997 roku Senat Berlina oficjalnie zaakceptował projekt przebudowy terenu opracowany przez architekta Hansa Loidla na podstawie planów Karla Friedricha Schinkla. Na jego realizację zarówno władze Berlina, jak i fundacja "Allianz Umweltstiftung", przeznaczyły po 3,5 miliona marek dotacji. Prace budowlane rozpoczęły się na początku 1998 roku. 7 kwietnia 1998 roku odkryto fundamenty historycznej fontanny, która niegdyś stała na środku Lustgarten. 24 września 1999 roku przebudowany Lustgarten, składający się z siedmiu oddzielonych od siebie chodnikami trawników i stanowiący reinterpretację projektu Schinkla w nowoczesnych formach, został otwarty. 

</doc>
<doc id="4002770" url="https://pl.wikipedia.org/wiki?curid=4002770" title="Osowo (rejon miński)">
Osowo (rejon miński)

Osowo (biał. "Восава", ros. "Осово") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4002772" url="https://pl.wikipedia.org/wiki?curid=4002772" title="Ośrodek Pomocy Społecznej">
Ośrodek Pomocy Społecznej



</doc>
<doc id="4002774" url="https://pl.wikipedia.org/wiki?curid=4002774" title="67. Międzynarodowy Festiwal Filmowy w Berlinie">
67. Międzynarodowy Festiwal Filmowy w Berlinie

67. Międzynarodowy Festiwal Filmowy w Berlinie odbył się w dniach 9-18 lutego 2017 roku. Imprezę otworzył pokaz francuskiego filmu muzycznego "Django" w reżyserii Étienne’a Comar. W konkursie głównym zaprezentowano 18 filmów pochodzących z 16 różnych krajów.
Jury pod przewodnictwem holenderskiego reżysera Paula Verhoevena przyznało nagrodę główną festiwalu, Złotego Niedźwiedzia, węgierskiemu filmowi "Dusza i ciało" w reżyserii Ildikó Enyedi. Drugą nagrodę w konkursie głównym, Srebrnego Niedźwiedzia − Grand Prix Jury, przyznano senegalskiemu obrazowi "Félicité" w reżyserii Alaina Gomisa.
Honorowego Złotego Niedźwiedzia za całokształt twórczości odebrała włoska projektantka kostiumów filmowych Milena Canonero.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="4002775" url="https://pl.wikipedia.org/wiki?curid=4002775" title="Berlińska Nagroda Literacka">
Berlińska Nagroda Literacka



</doc>
<doc id="4002776" url="https://pl.wikipedia.org/wiki?curid=4002776" title="Deforencja">
Deforencja

Deforencja (biał. "Дафарэнцыя", ros. "Дофаренция") – wieś na Białorusi, w obwodzie mińskim, w rejonie mińskim, w sielsowiecie Papiernia.

</doc>
<doc id="4002777" url="https://pl.wikipedia.org/wiki?curid=4002777" title="Placówka Straży Celnej II linii „Węgłowce”">
Placówka Straży Celnej II linii „Węgłowce”



</doc>
<doc id="4002781" url="https://pl.wikipedia.org/wiki?curid=4002781" title="Bernie Madoff">
Bernie Madoff



</doc>
<doc id="4002782" url="https://pl.wikipedia.org/wiki?curid=4002782" title="Dubowlany">
Dubowlany

Dubowlany (biał. "Дубаўляны", ros. "Дубовляны") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919–1920 w okręgu mińskim Zarządu Cywilnego Ziem Wschodnich.

</doc>
<doc id="4002785" url="https://pl.wikipedia.org/wiki?curid=4002785" title="Brickleberry">
Brickleberry

Brickleberry – amerykański serial animowany dla dorosłych stworzony przez Roger Blacka i Waco O’Guina, a wyprodukowany przez Damn! Show Productions, Black Heart Productions i Fox 21.
Premiera serialu odbyła się w Stanach Zjednoczonych 25 września 2012 na amerykańskim Comedy Central. W Polsce serial zadebiutował od 3 marca 2017 do 15 kwietnia 2018 na antenie Comedy Central w wersji z polskim dubbingiem.
7 stycznia 2015 roku stacja Comedy Central ogłosiła, że serial został zakończony po trzech sezonach. Ostatni odcinek serialu został wyemitowany 14 kwietnia 2015.
W 2018 w serwisie Netflix został wydany serial Paradise PD twórców Brickleberry, który mocno nawiązuje do poprzednika.
Opis fabuły.
Serial opowiada o przygodach grupy strażników fikcyjnego Parku Narodowego Brickleberry, leżącego w pobliżu miasteczka Hazelhurst. Serial cechuje się żartami nawiązującymi do rasizmu, mizoginii, seksu etc.
Obsada.
Waco O’Guin – Robert „Bobby” Śledziopos
Komiks.
W 2016 r. Ukazał się 4-częściowy komiks, wydany przez Dynamite Entertainment, napisany przez współtwórców, Waco O'Guin i Roger’a Black i ilustrowany przez Timothy’ego Hopkinsa. Fabuła komiksu „ArMOOgeddon” ma miejsce w przyszłości, po wydarzeniach przedstawionych w ostatnim odcinku („Globalne Ocieplenie”.) Steve jest jedynym ocalałym strażnikiem parku po inwazji obcych krów. Z pomocą dr Kuźniaka podróżuje w czasie do 2015 roku, aby zabić Woody’ego, którego działania doprowadziły do inwazji i zniszczenia całej ludzkości. Z kolei Władca Krów wysyła Bobby’ego w czasie, aby pokrzyżować plany Steve’a z przyszłości, ale Malloy dołącza do Steve’a, aby pomóc mu wykonać misję. Kiedy jego plan się nie powiedzie, Steve wraca do przyszłości, aby zebrać pozostałych strażników w parku i obalić Władcę Krów.

</doc>
<doc id="4002788" url="https://pl.wikipedia.org/wiki?curid=4002788" title="Brunatka kropkowata">
Brunatka kropkowata



</doc>
<doc id="4002789" url="https://pl.wikipedia.org/wiki?curid=4002789" title="Dlaczego mi nie powiedziałeś?">
Dlaczego mi nie powiedziałeś?

Dlaczego mi nie powiedziałeś? (tytuł oryg. "Me Him Her") – amerykański film fabularny z 2015 roku, którego reżyserem i scenarzystą jest Max Landis. Pełnometrażowy debiut Landisa, komedia o tematyce LGBT. W rolach głównych wystąpili w filmie Luke Bracey, Dustin Milligan i Emily Meade. Główny bohater filmu, Cory, odwiedza swojego przyjaciela, który dokonał przed nim coming outu podczas rozmowy telefonicznej. Na miejscu zakochuje się w lesbijce. W rolach drugoplanowych pojawiają się w komedii Geena Davis, Scott Bakula i Angela Sarafyan. Projekt miał swoją premierę 5 czerwca 2015 w trakcie Międzynarodowego Festiwalu Filmowego w Seattle. W Polsce wydany został w systemach VOD w styczniu 2016. Za realizację tego filmu Max Landis został nominowany do nagrody New American Cinema.
Opis fabuły.
W trakcie rozmowy telefonicznej Brendan zwierza się swojemu przyjacielowi, że jest homoseksualistą. Cory nie jest zaskoczony − wiedział o tym od dawna. Postanawia jednak odwiedzić kolegę, dla którego coming out jest trudnym doświadczeniem. Brendan mieszka w Los Angeles i jest gwiazdorem telewizyjnym. Ma wielu fanów, a jego menedżerowie wolą, by ukrywał swoją orientację. Cory towarzyszy Brendanowi podczas wyjścia do gejowskiego klubu. Tam poznaje Gabbi, interesującą młodą dziewczynę, która właśnie została porzucona przez ukochaną. Spędzają ze sobą wieczór, a nawet uprawiają seks. Gabbi boi się, że Cory może zainteresować ją jako potencjalny partner. Cory zakochuje się w Gabbi.
Produkcja.
W listopadzie 2012 roku do informacji publicznej podano, że Max Landis, dotychczas znany jako scenarzysta widowiska science-fiction "Kronika", zadebiutuje w roli reżysera, kręcąc film przy współudziale niezależnej wytwórni Big Beach. Jak ogłoszono na łamach magazynu "Variety", początek produkcji datowano na wiosnę lub lato przyszłego roku. Jako producentów podano Petera Sarafa i Marka Turtletauba ("Mała miss"). W połowie lipca 2013 zapowiedziano, że film będzie przejawiał surrealistyczną naturę, a także ujawniono nazwiska trojga głównych aktorów: byli nimi Luke Bracey, Dustin Milligan i Emily Meade. W sierpniu 2013 ogłoszono, że obsadę projektu zasilili Angela Sarafyan (mająca zagrać antagonistkę, Heather Frost) oraz wrestler Dolph Ziggler, debiutujący jako aktor. Dwa miesiące później obwieszczono, że w "Dlaczego mi nie powiedziałeś?" grają także Haley Joel Osment, Geena Davis, Alia Shawkat oraz Scott Bakula. Osment wcielił się w fikcyjną wersję samego siebie, a jego występ był rolą cameo. Zdjęcia realizowano w Los Angeles, począwszy od drugiej połowy sierpnia 2013. Szacowany budżet produkcyjny wynosił pięć milionów dolarów.
Wypowiadając się na temat filmowego scenariusza, Landis powiedział: "Ten skrypt jest zupełnie inny niż wszystko, co dotąd napisałem. Zazwyczaj piszę scenariusze, na podstawie których realizowane jest później inteligentne, wakacyjne kino akcji, albo kino gatunkowe. Ten projekt będzie głęboko intymny, będzie opowiadał o związkach i tożsamości." Zapowiadając obraz, producenci Peter Saraf i Marc Turtletaub dodali: "Nieokiełznana wyobraźnia Maksa wyśniła fantastyczny świat, w którym bardzo prawdziwi ludzie borykają się z bardzo realnymi dylematami emocjonalnymi. Film jest histerycznie śmieszny, jesteśmy podekscytowani, że zostanie pokazany światu."
Wydanie filmu.
Światowa premiera filmu odbyła się 5 czerwca 2015 w trakcie Międzynarodowego Festiwalu Filmowego w Seattle. 8 stycznia 2016 obraz wydano w Polsce w serwisach typu "wideo na życzenie". OutFilm.pl dystrybuował komedię pod tytułem "Dlaczego mi nie powiedziałeś?", zapowiadając ją jako nakręconą "na wesoło", z "zakręconą fabułą". Także w styczniu prawa do dystrybucji projektu nabyła firma FilmBuff. 11 marca 2016 film miał swoją komercyjną premierę na terenie Stanów Zjednoczonych.
Odbiór.
Amy Nicholson, współpracująca z witryną MTV.com, okrzyknęła Landisa jako "Woody'ego Allena pokolenia Y". Ponadto pisała: "Umysł Landisa to klatka pełna zapalonych, wściekłych idei. Prędzej niż je okiełznać, reżyser woli otworzyć klatkę i wypuścić potwory na wolność." Armond White ("Out Magazine") chwalił decyzje reżyserskie Landisa, zwłaszcza fakt, że nie uczynił on swojej komedii romantycznej "heteronormatywną" oraz postanowił "celebrować wszystkie tożsamości seksualne". Maysa Hattab (PopMatters.com) uznała "Dlaczego mi nie powiedziałeś?" za "poczciwą", "uroczą" komedię. W recenzji pisanej na stronę wyvernqueen.com stwierdzono, że film przejawia "świetny humor", jednak pozostaje produkcją "wadliwą". Według Lary Zarum ("The Village Voice"), film jest "pełen życia", ale nosi "mętne przesłanie".

</doc>
<doc id="4002793" url="https://pl.wikipedia.org/wiki?curid=4002793" title="Sharone Vernon-Evans">
Sharone Vernon-Evans

Sharone Vernon-Evans (ur. 28 sierpnia 1998 w Scarborough) – kanadyjski siatkarz, grający na pozycji atakującego, reprezentant Kanady.
Sukcesy klubowe.
Mistrzostwo Polski: 
Superpuchar Włoch:
Mistrzostwo Włoch:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorów:
Puchar Panamerykański Juniorów:
Liga Światowa:
Mistrzostwa Ameryki Północnej, Środkowej i Karaibów:
Przypisy.
 

</doc>
<doc id="4002799" url="https://pl.wikipedia.org/wiki?curid=4002799" title="Gérard Kango Ouédraogo">
Gérard Kango Ouédraogo

Gérard Kango Ouédraogo (ur. 19 września 1925 w Ouahigouya, zm. 1 lipca 2014 w Wagadugu) – burkiński dyplomata i polityk, działający także we Francji, premier Górnej Wolty (dziś Burkiny Faso) od 13 lutego 1971 do 8 lutego 1974.
Życiorys.
W czasach kolonialnych był założycielem partii Ruch Zjednoczenia Wolty. Od 1956 do 1959 zasiadał we francuskim Zgromadzeniu Narodowym jako reprezentant Górnej Wolty, następnie od 1960 do 1966 pełnił funkcję ambasadora nowo powstałego państwa Górna Wolta w Wielkiej Brytanii. Zasiadał następnie w parlamencie z ramienia Demokratycznej Unii Wolty-Ruchu na rzecz Demokratycznej Afryki, przewodził tej partii od 1970 do 1974. W 1971 rządzący prezydent Sangoulé Lamizana reaktywował stanowisko premiera, na które powołał Ouédraogo. W 1974 Lamizana ponownie skupił w swoim ręku pełnię władzy. Od 1978 do 1980 przewodniczył Zgromadzeniu Narodowemu, po czym od tej funkcji odsunął go zamach stanu Saye Zerbo. Za rządów trzech kolejnych dyktatorów Saye Zerbo, Thomasa Sankary i Blaise'a Compaoré kilkukrotnie wtrącany do więzienia. W latach 90. dwukrotnie wybierany do parlamentu, zrezygnował z mandatu 27 maja 1998. W tym samym roku został dożywotnim honorowym prezesem Aliansu dla Demokracji i Federacji – Afrykańskiego Wiecu Demokratycznego, któremu przewodzi jego syn Gilbert Noël Ouédraogo.

</doc>
<doc id="4002801" url="https://pl.wikipedia.org/wiki?curid=4002801" title="Gérard Kango Ouedraogo">
Gérard Kango Ouedraogo



</doc>
<doc id="4002803" url="https://pl.wikipedia.org/wiki?curid=4002803" title="Dżunkali">
Dżunkali



</doc>
<doc id="4002814" url="https://pl.wikipedia.org/wiki?curid=4002814" title="Maciej Kaliński">
Maciej Kaliński

Maciej Jacek Kaliński (ur. 9 maja 1974 w Warszawie) – polski prawnik, doktor habilitowany nauk prawnych, profesor uczelni Uniwersytetu Warszawskiego, specjalista w zakresie prawa cywilnego.
Życiorys.
Absolwent VI LO im. T. Reytana w Warszawie (1993). W 1997 ukończył z wyróżnieniem studia prawnicze na Wydziale Prawa i Administracji Uniwersytetu Warszawskiego. Tam też po odbyciu studiów doktoranckich w 2000 otrzymał stopień naukowy doktora nauk prawnych, zaś w 2009 na podstawie dorobku naukowego oraz rozprawy pt. "Szkoda na mieniu i jej naprawienie" uzyskał stopień doktora habilitowanego nauk prawnych w zakresie prawa, specjalność: prawo cywilne. W 2011 został profesorem nadzwyczajnym Uniwersytetu Warszawskiego oraz kierownikiem Katedry Prawa Cywilnego Wydziału Prawa i Administracji tego uniwersytetu. W latach 2010–2018 był członkiem Rady Legislacyjnej, z czego od 2011 jako jej wiceprzewodniczący.
W październiku 2018 mimowolnie stał się bohaterem mediów jako „król reprywatyzacji”, kiedy Miasto Jest Nasze ujawniło, że w ramach warszawskiej reprywatyzacji jako pełnomocnik uzyskał najwyższą kwotę odszkodowań, tj. 236 mln zł.

</doc>
<doc id="4002816" url="https://pl.wikipedia.org/wiki?curid=4002816" title="Pozostałości zespołu kościelnego w Gołczy">
Pozostałości zespołu kościelnego w Gołczy

Pozostałości zespołu kościelnego w Gołczy – dzwonnica oraz cmentarz znajdujący się w Gołczy, w gminie Gołcza, w powiecie miechowskim, w województwie małopolskim.
Dzwonnica z XVII wieku wraz z cmentarzem jako pozostałość po zespole kościelnym wpisana została do rejestru zabytków nieruchomych województwa małopolskiego.
Historia.
Dzwonnica z XVII wieku wzniesiona przy kościele, który w 1970 roku przeniesiony został do Przesławic.
Architektura.
Dzwonnica drewniana, konstrukcji słupowej nakryta dachem namiotowym.

</doc>
<doc id="4002821" url="https://pl.wikipedia.org/wiki?curid=4002821" title="Huta Szkła Gospodarczego Irena">
Huta Szkła Gospodarczego Irena



</doc>
<doc id="4002822" url="https://pl.wikipedia.org/wiki?curid=4002822" title="Huta Szkła Gospodarczego &quot;Irena&quot;">
Huta Szkła Gospodarczego &quot;Irena&quot;



</doc>
<doc id="4002824" url="https://pl.wikipedia.org/wiki?curid=4002824" title="Palenica (Ustroń)">
Palenica (Ustroń)

Palenica (672 m n.p.m.) – niewysoka góra w Paśmie Równicy w Beskidzie Śląskim.
Położenie, ukształtowanie, charakterystyka.
Wznosi się w trzeciorzędnym, krótkim grzbiecie, odchodzącym w kierunku zachodnim od masywu Orłowej w środkowej części pasma Równicy. Kształtny, kopulasty wierzchołek góry znajduje się w początkowej części grzbietu, który opadając ku południowemu zachodowi kulminuje jeszcze w niewybitnym, zachodnim szczyciku Palenicy (608 m n.p.m.). W siodle między obydwoma wierzchołkami kilka zabudowań przysiółka Palenica.
W niższym szczycie Palenicy grzbiet rozdziela się na kilka krótkich ramion, opadających ku dolinie Wisły i wypełniających obszar między dolinami potoków: Jaszowca na północy oraz Suchej Dobki i Dobki na południu. Stoki kopuły szczytowej są strome (zwłaszcza północne), słabo rozczłonkowane.
Palenica znajduje się w całości w granicach Ustronia, dominując od południowego wschodu nad ustrońskim Jaszowcem. Górne partie – poza terenami narciarskimi – w większości zalesione. Przeważają lasy bukowe i mieszane, lokalnie ze znaczniejszym udziałem świerka lub brzozy, rozdzielane niewielkimi polanami. W niższych partiach, na ramionach opadających ku zachodowi, dominują łąki i pastwiska, pocięte miedzami lub pasami drzew i krzaczastych zarośli.
Turystyka.
Południowym ramieniem masywu Palenicy, a następnie południowymi stokami jej kopuły szczytowej biegną znaki zielone szlaku turystycznego z Wisły Obłaźca na Orłową. Poza tym góra jest dostępna szeregiem ścieżek, zwłaszcza od strony Jaszowca. Z polany pokrywającej siodło między obydwoma wierzchołkami Palenicy interesujące widoki.
W kierunku północno-zachodnim widoczna jest dolina Jaszowca i rozłożone ponad nią na południowych stokach ramienia Równicy domy wypoczynkowe Jaszowca. Na południu widzimy dolinę Wisły powyżej Ustronia, aż po kulminacje Kiczor i Stożka.
Zimą wierzchołek Palenicy udostępnia krzesełkowa kolej linowa z Jaszowca, poprowadzona północno-zachodnim stokiem góry, a narciarzom służą usytuowane w jej pobliżu dwie umiarkowanie trudne trasy zjazdowe, każda o długości nieco ponad 1 km, reklamowane jako „White Park Palenica”.

</doc>
<doc id="4002827" url="https://pl.wikipedia.org/wiki?curid=4002827" title="Ahmed Abdallah Mohamed Sambi">
Ahmed Abdallah Mohamed Sambi



</doc>
<doc id="4002828" url="https://pl.wikipedia.org/wiki?curid=4002828" title="Tadjidine Ben Said Massounde">
Tadjidine Ben Said Massounde



</doc>
<doc id="4002832" url="https://pl.wikipedia.org/wiki?curid=4002832" title="Graniczna Placówka Kontrolna Straży Granicznej w Koniecznej">
Graniczna Placówka Kontrolna Straży Granicznej w Koniecznej

Graniczna Placówka Kontrolna Straży Granicznej w Koniecznej – nieistniejąca obecnie graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w drogowym przejściu granicznym na granicy z Republiką Słowacką.
Formowanie i zmiany organizacyjne.
Graniczna Placówka Kontrolna Straży Granicznej w Koniecznej (GPK SG w Koniecznej) w miejscowości Konieczna, została utworzona w 1995 roku i weszła w podporządkowanie Karpackiego Oddziału Straży Granicznej w Nowym Sączu, której funkcjonariusze wykonywali kontrolę graniczną w drogowym przejściu granicznym Konieczna-Becherov. 
2 stycznia 2003 roku GPK SG w Koniecznej przejęła wraz z obsadą etatową pod ochronę odcinek graniczny po rozformowanej Strażnicy SG w Gładyszowie (SSG w Gładyszowie).
W 2005 roku GPK SG w Koniecznej przejęła odcinek granicy wraz z częścią obsady etatowej po rozformowanej Strażnicy SG w Wysowej-Zdroju. Celem takich działań było dostosowanie funkcjonowania straży granicznej do wymogów unijnych.
Jako Graniczna Placówka Kontrolna Straży Granicznej w Koniecznej funkcjonowała do 23 sierpnia 2005 roku i 24 sierpnia 2005 roku została przekształcona na Placówkę Straży Granicznej w Koniecznej (PSG w Koniecznej).

</doc>
<doc id="4002839" url="https://pl.wikipedia.org/wiki?curid=4002839" title="Droga A310 (Rosja)">
Droga A310 (Rosja)

Droga federalna A310 (ros. "Федера́льная автомоби́льная доро́га А310") – droga federalna znajdująca się na terenie Rosji. Łączy Czelabińsk z granicą z Kazachstanem. Na początkowym odcinku o około 45 km długości jest drogą bezkolizyjną.
W czasach Związku Radzieckiego przebiegała także w Kazachskiej SRR przez Celinograd (obecnie Astana) do Ałmaty.
Aż do lat 90. w ciągu trasy znajdował się odcinek Jekaterynburg – Czelabińsk o długości 232 km łączący się z drogą, którą później uznano za odgałęzienie arterii M5 «Ural».
W 2010 roku nadano drodze numer A310. Poprzednie oznaczenie, M36, było wykorzystywane równolegle do końca 2017 roku.
Trasy międzynarodowe.
Droga na całej długości jest częścią trasy europejskiej E123 oraz trasy azjatyckiej AH7.
Przebieg drogi.
Dawny przebieg do 1991 roku.
"kilometraż od Jekaterynburga"

</doc>
<doc id="4002842" url="https://pl.wikipedia.org/wiki?curid=4002842" title="Egidius Schiffer">
Egidius Schiffer

Egidius Schiffer (ur. w 1956 w Baesweiler, zm. 22 lipca 2018) – niemiecki seryjny morderca nazywany Dusicielem z Akwizgranu. W latach 1983–1990, zgwałcił i zamordował w Akwizgranie pięć kobiet. Ofiary były w wieku 15–31 lat. 
Egidius Schiffer pochodził z zamożnej rodziny. Jego rodzina posiadała kolekcję samochodów i motocykli. Sam Schiffer miał prywatnego trenera tenisa. Swe ofiary poszukiwał nocami. Wypatrywał kobiet, które wracały z dyskotek i były pod wpływem alkoholu. Gdy je zauważał, oferował im podwiezienie do domu. Ofiary wywoził w odludne miejsce, tam je gwałcił, a ostatecznie dusił za pomocą sznura. Ich nagie ciała porzucał w pobliżu autostrad prowadzących do Akwizgranu. Z bliżej nieznanych powodów, Schiffer przestał mordować po 1990 roku. Sprawa 5 morderstw pozostawała niewyjaśniona przez kolejnych 17 lat i była drugą co do wielkości niewyjaśnioną serią morderstw w historii niemieckiej kryminalistyki – ustępowała tylko "Kanałowemu mordercy". Ze względu na miejsce porzucenia zwłok ofiar, jego zbrodnie były nazywane "Autostradowymi morderstwami" lub, ze względu na fakt, że wszystkie ofiary zginęły podczas powrotu z imprez – "Dyskotekowymi morderstwami". Jednak najpopularniejszym określeniem stosowanym wobec mordercy był "Dusiciel z Akwizgranu". 
Po 1990 roku Schiffer zatrudnił się jako sprzedawca ubezpieczeń. Trzy razy się żenił – dwa razy małżeństwo zakończyło się rozwodem, z trzecią żoną miał syna. W marcu 2007 roku Schiffer został przyłapany na kradzieży złomu. Ówczesne prawo landu Nadrenia Północna-Westfalia, nakazywało pobierać od każdego aresztanta próbkę DNA. Gdy od Schiffera pobrano próbkę śliny i poddano ją rutynowej kontroli, okazało się, że jego DNA znaleziono na zwłokach ofiar "Dusiciela z Akwizgranu". Podczas wstępnego przesłuchania, Schiffer przyznał się do wszystkich zbrodni, jednak podczas rozprawy odwołał wszystkie zeznania. W sierpniu 2008 roku Schiffer został skazany na dożywocie. 
Zmarł 22 lipca 2018 w więzieniu w Bochum.

</doc>
<doc id="4002845" url="https://pl.wikipedia.org/wiki?curid=4002845" title="Solar Probe Plus">
Solar Probe Plus



</doc>
<doc id="4002848" url="https://pl.wikipedia.org/wiki?curid=4002848" title="William Franklin (duchowny)">
William Franklin (duchowny)



</doc>
<doc id="4002849" url="https://pl.wikipedia.org/wiki?curid=4002849" title="Eintracht Brunszwik w europejskich pucharach">
Eintracht Brunszwik w europejskich pucharach



</doc>
<doc id="4002855" url="https://pl.wikipedia.org/wiki?curid=4002855" title="Marek Szala">
Marek Szala

Marek Szala (ur. 19 sierpnia 1958 roku w Lubsku) – polski artysta, plastyk, rzeźbiarz, autor kilkuset dzieł w Polsce, Europie, Ameryce Południowej, Ameryce Północnej i Afryce. Absolwent wydziału rzeźby Państwowego Liceum Sztuk Plastycznych im. A. Kenara w Zakopanem w 1978 roku, w której później został nauczycielem i wychowawcą. W 1986 roku ukończył studia w krakowskiej Akademii Sztuk Pięknych na wydziale grafiki – dyplom w pracowni miedziorytu. Syn polskiej rodziny wypędzonej z ,ziem utraconych” na ,ziemie odzyskane”. W 2008 nagrodzony przez Ministra Kultury i Dziedzictwa Narodowego nagrodą specjalną za zasługi dla kultury polskiej. W 2015 roku uhonorowany specjalnymi podziękowaniami za zasługi dla gminy Szaflary jako jej mieszkaniec. Od roku 2016 członek Rady Programowej Zakopiańskiego Centrum Kultury. W 2017 roku otrzymał nagrodę specjalną burmistrza miasta Zakopane. Decyzją Wiceprezesa Rady Ministrów Ministra Kultury i Dziedzictwa Narodowego prof. Piotra Glińskiego z dnia 28 czerwca 2017 roku, odznaczony został Brązowym Medalem "Zasłużony Kulturze Gloria Artis".
Życiorys.
W wieku 15 lat wyjechał z domu rodzinnego w Lubsku do Zakopanego, gdzie następnie spędził lata nauki w Szkole Kenara.
W latach 1979–1981 odbył służbę wojskową w 29 pułku czołgów w Żaganiu.
W latach 1986–1998 wychowawca i nauczyciel przedmiotów artystycznych i zawodowych w Państwowym Liceum Sztuk Plastycznych im. A. Kenara w Zakopanem. Po realizacji ołtarza papieskiego w 1997 całkowicie poświęcił się samodzielnej pracy artystycznej w zakresie rzeźby, grafiki, projektowania i scenografii, ze szczególną estymą dla sztuki sakralnej.
Twórczość.
Od 1986 brał udział w ponad 30 zbiorowych wystawach krajowych i międzynarodowych m.in.w Zakopanem, Krakowie, Gorlicach, Nowym Targu, Wrocławiu, Lubinie, San Sebastian, Siegen, Oslo, Savonlinie, Turku, Maastricht. Najistotniejsze punkty w dorobku:
Różne.
W latach 1986-2017 autor ponad 100 realizacji plastycznych (od relikwiarzy po ołtarze) dla kościołów i zgromadzeń zakonnych w kraju i za granicą, od Abidjanu na Wybrzeżu Kości Słoniowej, poprzez Kurytybę w Brazylii ,aż po Chicago w USA. M.in. 
a także liczne tabernakula, chrzcielnice i kapliczki.
W 2015 całość plastycznej dokumentacji projektowej ołtarza papieskiego z Wielkiej Krokwi ofiarował jako depozyt wieczysty Muzeum JP Ii i Kard. S. Wyszyńskiego w Świątyni Opatrzności Bożej w Warszawie jako część stałej ekspozycji.

</doc>
<doc id="4002858" url="https://pl.wikipedia.org/wiki?curid=4002858" title="Żaba lamparcia">
Żaba lamparcia

Żaba lamparcia, żaba leopardowa ("Lithobates pipiens") – gatunek płaza bezogonowego z rodziny żabowatych (Ranidae) występujący w Kanadzie i USA.
Opis.
Żaba lamparcia to zielona bądź brązowa żaba o długości ciała od około 5 do 11 cm. Na plecach występują ciemne, okrągłe plamki z bladymi brzegami. Jej spodnia część jest biała lub kremowa. U młodych osobników liczba plamek może być zmniejszona lub mogą nie występować w ogóle. U tego gatunku dobrze widoczna jest para grzbietowo-bocznych fałdów, które mają swój początek w rogu oka i biegną równolegle przez grzbiet. Te skręcone fałdy są często jaśniejszego koloru niż reszta ciała, a czasami nawet różowawe. Na górnej szczęce występuje biały pasek. "Rana pipiens" ma tęczówkę koloru złotego.
Kijanki są koloru ciemnobrązowego lub oliwnego, często ze złotymi plamkami. Ich spodnia część jest kremowo-biaława. Wystarczające naświetlanie powoduje, że można zobaczyć wypełniające je wnętrzności.
Gatunek charakterystycznie rechocze. Rechot przeplatany jest chrząkaniem i chichotem. Trwa od 1 do 5 sekund.
Rozród.
Okres rozmnażania żaba lamparciej trwa od połowy marca do początku czerwca.
Skrzek jest najczęściej kulistego kształtu, a jego średnica wynosi 5–12 cm. Jest on zazwyczaj związany z roślinnością występującą w spokojnej wodzie jezior, stawów, kanałów i strumieni, na ogół w strefach dobrze naświetlonych przez promienie słoneczne, tuż pod powierzchnią wody. Skrzek może zawierać około 6500 jaj.
Zakres występowania.
Gatunek ten bytuje na terenach Wielkiego Jeziora Niewolniczego i Zatoki Hudsona w Kanadzie oraz na południe od Kentucky i w Nowym Meksyku w USA. Znany jest również z Panamy, gdzie występuje endemicznie w centralnej Cordillera i nizinach Zachodniego Pacyfiku.
Żaba lamparcia można spotkać z dala od wody w wilgotnych łąkach. Spłoszona na lądzie, wykonuje zygzakowaty skok do wody. Osobniki najłatwiej zauważyć w nocy, dzięki ich „świecącym” oczom.
Żaba lamparcia występuje w rozmaitych siedliskach: łąkach i lasach. Gatunek ten jest najbardziej dostosowany do niskich temperatur ze wszystkich żab należących do rodziny "Ranidae". Można go spotkać na wysokości do około 3300 m n.p.m.
Występuje również na terenach rolniczych i w obszarach rozwiniętych, takich jak pola golfowe. Preferuje siedliska, na obszarze których znajdują się wody stojące lub wolno płynące.
Główne zagrożenia.
Stopień zagrożenia gatunku różni się znacznie w zależności od zasięgu jego występowania. Zagrożenia obejmują przede wszystkim: niszczenie siedlisk, nadmierną eksploatację przemysłową, a w niektórych obszarach nadmierną konkurencję i drapieżnictwo wprowadzonych innych gatunków.
Jednym z najbardziej szkodliwym zanieczyszczeniem jest atrazyna. Herbicyd, najczęściej stosowany środek chwastobójczy w Stanach Zjednoczonych, jeden z najbardziej powszechnie używanych na całym świecie. Sezon rozrodczy "R. pipiens" pokrywa się z okresem szczytu skażenia atrazyną zbiorników wodnych. W badaniach laboratoryjnych badających działanie wody, w której znajdowała się atrazyna, u "R. pipiens" stwierdzono, że u 10–92% narażonych samców występują zaburzenia w funkcjonowaniu gonad, takie jak opóźniony rozwój i zjawisko hermafrodytyzmu. Uważa się, że atrazyna indukuje produkcję enzymu, który przekształca androgeny do estrogenów.
Na spadek populacji "L. pipiens" mają wpływ także choroby zakaźne, których występowanie zaostrzone jest przez zmiany czynników środowiska takich jak zakwaszenie wód. Jest ono problemem, ponieważ podczas sezonu rozrodczego żaby spędzają większość czasu w jeziorach i stawach, a wtedy poziom kwasowości wód w Stanach Zjednoczonych jest na najwyższym poziomie. Problemem jest także okres hibernacji, podczas którego układ odpornościowy żaby leopardowej jest osłabiony. Badania laboratoryjne prowadzone przez Brodkina i współpracowników wykazały korelacje między prawidłowym działaniem układu odpornościowego żaby, a stopniem zakwaszenia oraz zimnem. U "Rana pipiens" poddanym działaniom kwasów oraz zimna występował wyższy poziom kolonizacji bakteryjnej śledziony, a co za tym idzie wyższy poziom śmiertelności. Naukowcy stwierdzili, że kwasowe warunki (pH 5,5 i poniżej) przyczyniają się do: uszkodzenia nabłonka jelit oraz zmniejszenie liczby i żywotności białych krwinek.
U wielu gatunków żab, zamieszkujących nawet środowiska najmniej poddane działalności człowieka występuje deformacja kończyn. "L. pipiens" jest jednym z gatunków, u którego najczęściej występuje nieprawidłowa budowa kończyn. Pojawiło się wiele hipotez, które usiłowały wyjaśnić to zjawisko.
Jedna z hipotez sugeruje, że zwiększona ekspozycja na promieniowanie ultrafioletowe może być przyczyną deformacji kończyn, ponieważ może ono powodować uszkodzenie w DNA komórkowym.
Inna koncepcja sugeruje, że stresy środowiskowe zwiększyły wrażliwość płazów na pasożyty, takie jak przywry. W badaniach laboratoryjnych interakcja pomiędzy kijankami "R. pipiens" i larwami z gatunku przywry "Ribeiroia ondatrae" wykazała, że u zakażonej przez "R. ondatrae" kijanki dochodziło do wielu różnych wad rozwojowych. W zależności od etapu rozwoju, w którym kijanki zostały zakażone i intensywności zakażenia u rozwijającej się "L. pipiens" mogą wystąpić dodatkowe kończyn lub liczba paliczków; kończyna może być mniejsza niż normalna; kości mogą być zniekształcone. Moment zakażenia wydaje się mieć zasadnicze znaczenie, ponieważ "L. pipiens" wykazuje różne poziomy genu luki podczas rozwoju. Oprócz śmiertelności z powodu wad kończyn, zainfekowane kijanki giną również w wyniku samych infekcji. Nie wiadomo jeszcze, jakie czynniki środowiskowe przyczyniają się do infekcji, wpływają na długość okresów rozwoju larw płazów i podatności kijanki na zakażenie.
Istnieje także możliwość, że liczebność gatunku "L. pipiens" spada ze względu na infekcje grzybicze.
James P. Gibbs poinformował, że pod koniec 1980 roku 48 stanów straciły 53% terenów podmokłych, które istniały jeszcze w 1780. Ma to niekorzystny wpływ na gatunki wodne, do których zaliczany jest "R. pipiens".
Badania naukowe.
Medycyna.
Żaba lamparcia produkuje specyficzne rybonukleazy w swoich oocytach. Enzymy te mogą być potencjalnymi lekami przeciwnowotworowymi. Jedna cząsteczka substancji, nazywana ranpirnase (onconase) jest wykorzystywana w badaniach klinicznych do leczenia międzybłoniaka opłucnej i nowotworów płuc. Inna substancja, amfinaza, została niedawno opisana jako potencjalny lek w walce z nowotworami mózgu.
Neurobiologia.
Żaba lamparcia jest głównym gatunkiem, dzięki któremu dokonano wielu odkryć na temat podstawowych właściwości neuronów. Połączenie nerwowo-mięśniowe nerwu kulszowego mięśnia sartoriusa tej żaby stanowi źródło wstępnych danych dotyczących układu nerwowego.
Hodowla.
Do hodowli żaby lamparciej w domowych warunkach niezbędny jest zbiornik o pojemności co najmniej 40 litrów. Tępy kawałek drewna można umieścić częściowo w wodzie i na lądzie, aby zapewnić łatwiejsze przejście z wody do lądu. Podłoże powinno być kombinacją torfu i mchu, pokryte korą orchidei i mchu szańcowego. Głębokość wody powinna wynosić co najmniej 5–8 cm, aby umożliwić zanurzenie żabie. Optymalna temperatura do życia to od 20 °C do 24 °C, chociaż spadek temperatury w nocy jest korzystny (do około 16 °C). Niezbędna jest również bezpieczna pokrywa (najlepiej pokrywa z siatką z wentylacją), zważywszy na to, że większość żab jest zdolnych do ucieczki. Diety gatunku powinna składać się ze świerszczy, mączniaków lub jedwabników.

</doc>
<doc id="4002860" url="https://pl.wikipedia.org/wiki?curid=4002860" title="Daniel Leo Ryan">
Daniel Leo Ryan



</doc>
<doc id="4002862" url="https://pl.wikipedia.org/wiki?curid=4002862" title="Said Atthoumani">
Said Atthoumani

Said Atthoumani (arab. "سعيد التوماني", także: "Attumani") – komoryjski polityk, tymczasowy prezydent Komorów jako "Przewodniczący Dyrektoriatu Polityczno-Militarnego" od 13 do 23 maja 1978.
Życiorys.
Należał do partii Front Zjednoczenia Narodowego. Po odzyskaniu niepodległości przez Komory w 1975 roku, był ministrem spraw wewnętrznych ("État Comorien"), lecz stracił urząd w styczniu 1976, gdy władzę przejął Ali Soilih. Przez kolejne dwa lata zaufanie społeczne do Soiliha i jego autorytarnych reform spadało, przez co planowany przez niego zamach stanu nie spotkał się ze zbyt wielkim oporem.
13 maja 1978 dokonał przewrotu, obalając Soiliha. Sprawował następnie władzę przez kolejne 10 dni jako "Przewodniczący Dyrektoriatu Polityczno-Militarnego", czekając na przybycie z emigracji w Paryżu dwóch osób, które sfinansowały jego akcję: obalonego w 1975 prezydenta Ahmeda Abdallaha i wiceprezydenta Mohameda Ahmeda. Z dniem 23 maja Abdallah i Ahmed przejęli wspólnie władzę i zmienili nazwę kraju z "Państwa Komory" na "Federalną Muzułmańską Republikę Komorów". Wkrótce potem Abdallah stał się jedynym dyrektorem.
Niewiele wiadomo o samej osobie Saida Atthoumaniego poza tym, że kilku członków jego rodziny zostało politykami. Jego wujem był Said Mohamed Jaffar, przewodniczący Narodowej Rady Wykonawczej Komorów (de facto prezydent) między 1975 a 1976.

</doc>
<doc id="4002872" url="https://pl.wikipedia.org/wiki?curid=4002872" title="Placówka Straży Celnej II linii „Rudniki”">
Placówka Straży Celnej II linii „Rudniki”

Placówka Straży Celnej II linii „Rudniki” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Rudniki” weszła w podporządkowanie komisariatu Straży Celnej „Jelonki” z Inspektoratu SC „Praszka”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 11 z 9 stycznia 1930 roku "reorganizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski ustalił nową organizację komisariatu SG „Jaworzno” i przeniósł jego siedzibę do Rudnik. Placówka SG II linii „Rudniki” znalazła się w nowej strukturze.
Funkcjonariusze placówki.
Obsada personalna placówki w 1926:

</doc>
<doc id="4002884" url="https://pl.wikipedia.org/wiki?curid=4002884" title="FC Prishtina w europejskich pucharach">
FC Prishtina w europejskich pucharach



</doc>
<doc id="4002885" url="https://pl.wikipedia.org/wiki?curid=4002885" title="Ben Nsibandze">
Ben Nsibandze

Ben Mshamndande Nsibandze (ur. 1931, zm. 2021) – suazyjski polityk, tymczasowy premier Suazi między 25 października a 23 listopada 1979.
W młodości pracował zagranicą. Pełnił funkcję wicepremiera. Służył jako tymczasowy premier w 1979 po śmierci Maphevu Dlaminiego. Po miesiącu jego następcą został Mabandla Dlamini. Pełnił później funkcję szefa narodowej agencji zarządzania kryzysowego.
Miał dwoje dzieci.

</doc>
<doc id="4002891" url="https://pl.wikipedia.org/wiki?curid=4002891" title="Theoharis Kalanidis">
Theoharis Kalanidis



</doc>
<doc id="4002894" url="https://pl.wikipedia.org/wiki?curid=4002894" title="Bheki Dlamini">
Bheki Dlamini

Bheki Dlamini (ur. 1952?) – polityk z Eswatini, tymczasowy premier od 18 września do 23 października 2008 roku. Należy do rodu panującego, nie jest członkiem żadnej partii politycznej. Władzę przejął przed wyborami parlamentarnymi z rąk Absaloma Themby Dlaminiego, po czym po sformowaniu nowego gabinetu przekazał ją Barnabasowi Sibusiso Dlaminiemu.

</doc>
<doc id="4002895" url="https://pl.wikipedia.org/wiki?curid=4002895" title="Zacień">
Zacień

Zacień (biał. "Зацань", ros. "Зацень") – wieś na Białorusi, w obwodzie mińskim, w rejonie mińskim, w sielsowiecie Papiernia. Od południa graniczy z Mińskiem. Część wsi weszła w skład Mińska.

</doc>
<doc id="4002900" url="https://pl.wikipedia.org/wiki?curid=4002900" title="KV Oostende w europejskich pucharach">
KV Oostende w europejskich pucharach



</doc>
<doc id="4002902" url="https://pl.wikipedia.org/wiki?curid=4002902" title="Krzysztof Bochus">
Krzysztof Bochus

Krzysztof Bochus (ur. 9 czerwca 1955 w Kwidzynie) – polski dziennikarz, publicysta i pisarz, wykładowca akademicki, z wykształcenia politolog.
Życiorys.
Absolwent Wydziału Dziennikarstwa i Nauk Politycznych Uniwersytetu Warszawskiego. Pracował m.in. w „Nowej Wsi” i koncernie prasowym „Burda”, w latach 1998–2000 redaktor naczelny miesięcznika „Sukces”. Jego teksty ukazywały się m.in. w takich tytułach jak „Przegląd Tygodniowy”, „Wprost”, „Focus”. W latach 2000–2006 dyrektor marketingu i rzecznik prasowy w spółce deweloperskiej J.W. Construction. Członek Stowarzyszenia Pisarzy Polskich.

</doc>
<doc id="4002904" url="https://pl.wikipedia.org/wiki?curid=4002904" title="Paul Shabangu">
Paul Shabangu

Paul Shabangu (ur. ok. 1943) – polityk z Eswatini, tymczasowy premier od 29 września do 26 listopada 2003 roku.
Przez 25 lat był prywatnym sekretarzem króla Mswatiego III, pracował także w policji. Władzę przejął przed wyborami parlamentarnymi z rąk Barnabasa Sibusiso Dlaminiego, po czym po sformowaniu nowego gabinetu przekazał ją Absalompwo Themby Dlaminiemu. Przez większość czasu sprawowania urzędu przebywał w pokoju hotelowym w Tokio, skąd kierował pracami rządu. Później sprawował funkcję wicepremiera. Pełnił także funkcję szefa rady rozpatrującej wnioski o obywatelstwo, która jednak pod jego rządami faktycznie się nie zbierała, w związku z czym musiała zwrócić dotacje.

</doc>
<doc id="4002907" url="https://pl.wikipedia.org/wiki?curid=4002907" title="1. Division austriacka w piłce nożnej (1992/1993)">
1. Division austriacka w piłce nożnej (1992/1993)



</doc>
<doc id="4002910" url="https://pl.wikipedia.org/wiki?curid=4002910" title="Drehbuchwerkstatt München">
Drehbuchwerkstatt München

Drehbuchwerkstatt München (z niem. Warsztat scenariuszy w Monachium) – dwunastomiesięczny, bezpłatny dla uczestników, program rozwojowy dla autorów scenariuszy finansowany przez Hochschule für Fernsehen und Film München, we współpracy z Bawarską Kancelarią Państwową i stacją Bayerischer Rundfunk. Funkcjonuje od 22 maja 1989. Następcą prowadzącego, Wolfganga Längsfelda, jest obecnie Martin Thau.
Realizacja.
Co roku na tak zwany „rok scenariusza” z ponad stu aplikantów zostaje wybranych dziesięciu autorów według poziomu ich zdolności. Uczestnicy pracują nad rozwojem umiejętności dramaturgicznych, językiem filmowym oraz uczą się produkcji filmu i zapoznają się z prawem medialnym. Opiekunowie i wszyscy uczestnicy spotykają się regularnie, aby omówić przebieg i postępy w pracy. Każdy uczestnik tworzy pod indywidualną opieką „gotowy do kręcenia” scenariusz, który zostaje zaprezentowany w ramach Międzynarodowego Festiwalu Filmowego w Monachium producentom i dziennikarzom. Uczestnicy mogą otrzymać stypendium na dofinansowanie kosztów utrzymania na czas trwania Warsztatu Scenariuszy w Monachium. Pierwsze stypendium otrzymał Peter Renz w 1989.
Na zakończenie dziesiątej edycji (1998/1999) Drehbuchwerkstatt München ufundował po raz pierwszy własne wyróżnienie – nagrodę w wysokości 3000 euro sponsorowaną przez Tankreda Dorsta. Nagroda za scenariusz Drehbuchwerkstatt München od tego momentu zostaje przyznawana absolwentom co roku. Na dwudziestolecie powstania Warsztatów, Bayerischer Rundfunk wyprodukowała DVD "Ohne Buch kein Film" (dosł. Bez książki nie ma filmu) – hasło to było motywem przewodnim dla młodych scenarzystów.
Absolwenci.
Wśród absolwentów znajdują się osiągający sukcesy filmowcy, twórcy telewizyjni czy pisarze, jak np. Friedrich Ani, Philip Gröning, Tanja Kinkel, Susanne Schneider ("Solo für Klarinette"), Bernd Lichtenberg, Daniel Speck, Karin Michalke (trylogia "Beste Zeit"/"Beste Gegend"/"Beste Chance", "Räuber Kneißl"), Sylke Rene Meyer czy Stefanie de Velasco. Do 2017 roku nakręcono 25 filmów powstałych na podstawie scenariuszy stworzonych w ramach Warsztatów Scenariuszy w Monachium. Spośród nich nagrody filmowe lub telewizyjne zdobyły obrazy:

</doc>
<doc id="4002913" url="https://pl.wikipedia.org/wiki?curid=4002913" title="The Siege of Monterey. A Poem">
The Siege of Monterey. A Poem

The Siege of Monterey. A Poem – poemat epicki dziewiętnastowiecznego amerykańskiego poety Williama Clarka Falknera, opublikowany w 1851. Utwór ukazał się własnym nakładem autora. Jest napisany strofą ośmiowersową. Opowiada o wojnie między Stanami Zjednoczonymi a Meksykiem, a konkretnie o bitwie pod Monterrey, która miała miejsce w 1846. Został oparty na wojennych doświadczeniach autora.

</doc>
<doc id="4002915" url="https://pl.wikipedia.org/wiki?curid=4002915" title="Admira Wiedeń">
Admira Wiedeń

Admira Wiedeń – austriacki klub piłkarski, mający siedzibę w kwartale Jedlesee wiedeńskiej dzielnicy Floridsdorf. Rozwiązany w 1971 roku po fuzji z Wacker Wiedeń w FC Admira/Wacker.
Historia.
Chronologia nazw:
Klub sportowy 1. Groß-Floridsdorfer Sportklub Admira został założony w miejscowości Wiedeń 1 października 1905 roku przez połączenie dwóch klubów piłkarskich "Burschenschaft Einigkeit" i "Sportklub Vindobona", z historią sięgającą 1897 roku. Klub przyjął dziedzictwo wcześniejszej "Admiry", która przed tym została rozwiązana. W 1897 w kwartale Jedlesee dzielnicy Floridsdorf, w północno-wschodniej części Wiednia, z inicjatywy Josefa Schmidta powstał "Sportklub Sturm". Kilka miesięcy później inni lokalni sportowcy dali życie innej drużynie, nazwanej "Admira" na cześć liniowca, który sprowadził niektórych z tych graczy z powrotem do Ameryki. "Admira" to po łacinie oznacza "podziwiać". Założenie tego nowego zespołu skłoniło graczy "Sturmu" do rozwiązania klubu i przyłączenia się do "Admiry".
Do 1911 roku występował w nieoficjalnych rozgrywkach "2. Klasse". W 1911 roku klub został wykluczony z Austriackiego Związku Piłki Nożnej (ÖFV) przez organizację meczu z "Preßburger Torna-Elf" z Bratysławy, który był rozegrany poza federalnymi turniejami w celu organizowania zakładów. Po nieudanej próbie założenia nowej Federacji był zmuszony wrócić do ÖFV, jednak zacząć kolejny sezon od samego dołu, w IV.lidze. W sezonie 1911/12 zespół startował w pierwszych oficjalnych rozgrywkach mistrzostw Austrii, które początkowo ograniczały się do drużyn wiedeńskich. Zwyciężył w 2.Klasse C (D4) i awansował do 2.Klasse B. W następnym sezonie został mistrzem trzeciej ligi, zdobywając awans do 2.Klasse A. W 1914 roku nazwa została uproszczona na Sportklub Admira. W następnym roku chociaż klub zajął pierwszą pozycję po zakończeniu pierwszej rundy w drugiej klasie, turniej został zawieszony z powodu pierwszej wojny światowej. W kolejnych sezonach również zostały zawieszone spadki i awanse między ligami, więc czarno-biali musieli czekać aż do 1919 roku, aby świętować awans i debiut w 1. Klasse. 
W pierwszych dwóch sezonach na najwyższym poziomie klub walczył o utrzymanie się w lidze. W 1920 roku zespół zajął ostatnie miejsce w mistrzostwach, unikając spadku tylko dzięki rozszerzeniu ligi, a w 1921 zakończył sezon na przedostatniej 12.pozycji. Jednak już kolejnych dwóch sezonach był na górze tabeli, w 1922 zdobył wicemistrzostwo, a w 1923 trzecie miejsce. Pierwszy wielki sukces klub osiągnął w 1927 roku, gdy niespodziewanie wygrał tytuł mistrzowski. Jako mistrz Austrii klub startował w Pucharze Mitropa, prekursorze rozgrywek Pucharu Europy. Jednak przegrał w dwumeczu ze Spartą Praga. W następnym sezonie 1927/28, Admira po raz pierwszy zdobyła podwójny sukces - mistrzostwo oraz Puchar Austrii po wygraniu w finale 2-1 z Wiener AC. W Pucharze Mitropa dotarł do półfinału. W 1932 i 1934 ponownie wygrał mistrzostwo oraz Puchar Austrii, a w 1936 i 1937 tylko mistrzostwo. W 1934 przegrał w finale Pucharu Mitropa z Bologna FC (3:2, 1:5).
Wskutek aneksji Austrii przez Rzeszą Niemiecką 12 marca 1938 roku rozgrywki w Austrii były organizowane jako część mistrzostw Niemiec. Austriackie kluby walczyli w Gaulidze, a zwycięzca potem uczestniczył w rozgrywkach pucharowych o tytuł mistrza Niemiec. Jako „Ostmarkmeister” sezonu 1938/39 Admira mógł uczestniczyć w meczach finałowych mistrzostw Niemiec i dotarł do finału, gdzie przegrał z FC Schalke 04 z wynikiem 0:9 (sędzia wyrzucił z boiska 3 Austriaków). Po sezonie 1942/43 klub spadł do 1. Klasse Wien. W sezonie 1943/44 zwyciężył najpierw w grupie B, a potem w meczu playoff pokonał zwycięzcę grupy A i wrócił do Gauliga Donau-Alpenland.
Następnie po zakończeniu II wojny światowej klub występował na pierwszym poziomie austriackiej piramidy piłki nożnej, ale już bez większych sukcesów. Największym sukcesem pierwszych lat powojennych było przejście do finału Pucharu Wiednia w 1948 roku. Najlepszym wynikiem ligowym w tej epoce było trzecie miejsce za Rapidem i Austrią w sezonie 1948/49. W 1951 nastąpiło połączenie z Eisenbahnersportverein (ESV) z Wiednia i od tego czasu Admira grała w pierwszej lidze pod nazwą ESV Admira Wien, jednak w następnych latach nigdy nie udało się awansować powyżej 5.miejsca w tabeli ligowej. W sezonie 1959/60 nawet zajął ostatnie 14.miejsce i spadł na rok do Regionalliga Ost. Dopiero w roku 1960 po uzyskaniu silnego finansowo sponsora "NEWAG/NIOGAS", który był gotów dużo zainwestować w wiedeński klub, zaczął osiągać kolejne sukcesy. Klub zmienił nazwę na ESV Admira-NÖ Energie Wien, jednak skrót "Admira Energie" został użyty w mediach.
W 1964 roku po 30 lat przerwy klub zwyciężył w finale Pucharu Austrii. W następnym roku zdobył wicemistrzostwo, a w 1966 został mistrzem kraju oraz zdobywcą Pucharu Austrii. Po udanym sezonie 1966 sponsor "NEWAG/NIOGAS" postanowił przenieść klub z północy miasta do Maria Enzersdorf na południowych obrzeżach Wiednia. Sam sponsor również miał swoją siedzibę w tym miejscu i zbudował nowy stadion "Südstadt" na sąsiedniej posesji. Było to oczywiście powodem do niechęci fanów. Po tym, jak sponsor nagle zmniejszył inwestycje w klub po wewnętrznych skandalach finansowych, Admira zaczęła szukać partnera do fuzji. Po nieudanych dwóch próbach połączenia się z klubem Austria Wiedeń, ostatecznie skontaktowano się z SC Wacker, z którym w 1971 roku nastąpiło połączenie w FC Admira/Wacker. Nowy klub stał się prawnym następcą Admiry i Wackera i przyjął trofea i tytuły obu klubów.
Barwy klubowe, strój.
Klub ma barwy czarno-białe. Zawodnicy swoje domowe spotkania zazwyczaj grają w pasiastych pionowo czarno-białych koszulkach, czarnych spodenkach oraz czarnych getrach.
Poszczególne sezony.
Rozgrywki międzynarodowe.
Europejskie puchary.
Uczestniczył w rozgrywkach Pucharu Mitropa, oraz jeden raz w Pucharze Europy Mistrzów Klubowych i Pucharze Zdobywców Pucharów.
Struktura klubu.
Stadion.
Klub piłkarski od 1967 roku rozgrywał swoje mecze domowe na stadionie Bundesstadion Südstadt w Maria Enzersdorf, który może pomieścić 12 000 widzów. Początkowo, w latach 1905–1909 grał na boisku "Kirchenlacke" na północy Wiednia, a potem przeniósł się do "Deublergasse" obok fabryki "Pollack &amp; Söhne", gdzie pozostał do 1933 roku. W latach 1933–1966 występował na stadionie Leopold-Stroh-Stadion an der Hopfengasse w Wiedniu o pojemności 3 000 widzów, a następnie w 1966 przeniósł się na "Stadion Mödling" w Mödling.
Inne sekcje.
Klub prowadził drużyny dla dzieci i młodzieży w każdym wieku.
Kibice i rywalizacja z innymi klubami.
Kibice.
Admira spotkała się z największą reakcją publiczności w Austrii podczas złotej ery w latach 30. XX wieku. W szczególności Admira - Sturm znacząco przyczyniła się do popularności klubu. W meczach o Puchar Mitropa łącznie obejrzało do 45 000 widzów, triumf w Pucharze Admiry nad Rapidem zobaczyło 32 000 widzów. W tym okresie kibice otrzymali przydomek "Die Botaniker" (Botanicy). Nazwa ta pojawiła się podczas podróży do Holandii, kiedy zespół odwiedził szklarnię i każda roślina została dla nich zaprezentowana. Po zakończeniu II wojny światowej średnia widownia spadła z powodu miernych wyników zespołu, osiągając poziom około 5000 w meczach u siebie. Podczas przeniesienia do południowej części miasta nie było możliwe zabranie „starych fanów” z północy na południe Wiednia. Było też zbyt mało „nowych fanów” w nowej lokalizacji.
Rywalizacja.
Największymi rywalami klubu są inne zespoły z miasta.

</doc>
<doc id="4002916" url="https://pl.wikipedia.org/wiki?curid=4002916" title="Wacker Wiedeń">
Wacker Wiedeń

Wacker Wiedeń – austriacki klub piłkarski, mający siedzibę w wiedeńskiej dzielnicy Meidling. Rozwiązany w 1971 roku po fuzji z Admira Wiedeń w FC Admira/Wacker.
Historia.
Chronologia nazw:
Klub sportowy Sportclub Wacker Wien został założony w miejscowości Wiedeń w 1906 roku z inicjatywy Maxa Freunda, studenta z dzielnicy Meidling, już gracza Wiener AC, zmęczonego długimi i kosztownymi podróżami z Obermeidling do Prateru na treningi. Boisko zostało wybrane obok rzeźni Meidling. W 1908 klub został oficjalnie zarejestrowany, a debiutancki mecz rozegrał z ASV Herthą Wiedeń w 1909 roku. Po przyłączeniu do Austriackiego Związku Piłki Nożnej (ÖFV) klub startował w 3 klasie, a po roku awansował do nieoficjalnych rozgrywek "2. Klasse". W sezonie 1911/12 zespół startował w pierwszych oficjalnych rozgrywkach mistrzostw Austrii, które początkowo ograniczały się do drużyn wiedeńskich. Najpierw w turnieju kwalifikacyjnym do udziału w 2.Klasse A (D2) zwyciężył po wygranej przeciwko "FC Sturm 07", "Simmering", "Wiener Sportvereinigung" i "Hernalser Sportfreunde". Potem w rozgrywkach "2.Klasse A" zdobył mistrzostwo, jednak przegrał w meczu playoff z przedstawicielem pierwszej klasy SpC Rudolfshügel 0:6. W następnym sezonie znów został mistrzem drugiej ligi, jednak ponownie przegrał w meczu playoff z ostatnim klubem pierwszej klasy ASV Hertha (0:2, 2:2). Dopiero w 1914 po zniesieniu playoff klub jako mistrz drugiej klasy bezpośrednio awansował do 1. Klasse. Pierwsza wojna światowa wkrótce przyćmiła radość z awansu na najwyższy poziom. Prawie cały zespół klubu został powołany jako żołnierze, około połowa nie wróciła z wojny. 
W pierwszym powojennym sezonie 1918/19 klub zajął ostatnią 10.pozycję w tabeli, unikając spadku tylko dzięki rozszerzeniu ligi. Wkrótce świętował swój pierwszy wielki sukces. W 1923 roku dotarł do finału Pucharu Austrii, jednak przegrał 1:3 z Wiener SC. W kolejnych sezonach występował z przemiennym sukcesem, zajmując miejsca od 10 do 4. Dopiero pod koniec lat 30. XX wieku klub przebił się do czołówki najsilniejszych klubów austriackich.
Wskutek aneksji Austrii przez Rzeszą Niemiecką 12 marca 1938 roku rozgrywki w Austrii były organizowane jako część mistrzostw Niemiec. Austriackie kluby walczyli w Gaulidze, a zwycięzca potem uczestniczył w rozgrywkach pucharowych o tytuł mistrza Niemiec. W sezonach 1938/39, 1939/40 i 1940/41 zespół trzykrotnie z rzędu wywalczył wicemistrzostwo. W 1939 również dotarł do półfinału Pucharu Niemiec. Pod koniec II wojny światowej klub bardzo ucierpiał, wielu graczy zginęło w wojnie lub zostali inwalidami, a stadion został zdemolowany.
W pierwszych powojennych mistrzostwach Austrii w sezonie 1945/46 klub zajął trzecie miejsce. W następnym sezonie 1946/47 osiągnął swój największy sukces, po raz pierwszy zdobywając tytuł mistrza Austrii. Następnie do 1958 przez kolejne 11 sezony zespół zajmował miejsca w górnej części tabeli (drugie, trzecie lub czwarte). Jako wicemistrz Austrii w 1951 roku klub startował w Pucharze Mitropa, prekursorze rozgrywek Pucharu Europy. Jednak przegrał 2:3 w finale z mistrzem kraju Rapidem. Pod koniec lat 50. XX wieku klub popadł w trudności finansowe. Kilku piłkarzy odmówili gry z powodu niewypłacenia pensji. Po sezonie 1960/61 zaczęła się "huśtawka" - klub cztery razy spadał na rok do Regionalliga Ost, a potem po zwycięstwie w niej wracał z powrotem na rok do Staatsligi, która w 1965 zmieniła nazwę na "Nationalliga". Dopiero w sezonie 1968/1969 klub utrzymał się na najwyższym poziomie, zajmując 11.miejsce. W następnym sezonie 1969/70 zespół ponownie uplasował się na 11.pozycji. Klub zaczął szukać partnera do fuzji. Po kolejnym spadku z Nationalligi w 1971 roku nastąpiło połączenie z ESV Admira w FC Admira/Wacker. Nowy klub stał się prawnym następcą Admiry i Wackera i przyjął trofea i tytuły obu klubów.
Barwy klubowe, strój.
Klub ma barwy czarno-białe. Zawodnicy swoje domowe spotkania zazwyczaj grają w pasiastych pionowo czarno-białych koszulkach, czarnych spodenkach oraz białych getrach.
Poszczególne sezony.
Rozgrywki międzynarodowe.
Europejskie puchary.
Uczestniczył w rozgrywkach Pucharu Mitropa.
Struktura klubu.
Stadion.
Klub piłkarski od 8 października 1921 roku rozgrywał swoje mecze domowe na stadionie Wackerplatz w Wiedniu, który może pomieścić 20 000 widzów. Początkowo grał na piaskowni Gastwirtsa Nitscha, a potem w latach 1909–1921 występował na boisku przy "Edelsinnstraße" w dzielnicy Meidling. Po wybudowaniu nowego stadionu w bezpośrednim sąsiedztwie pałacu Schönbrunn przeniósł się o 2 km na północ od poprzedniej lokalizacji.
Kibice i rywalizacja z innymi klubami.
Kibice.
Kibice klubu bardzo licznie podtrzymywali klub. 20-tysięczny stadion był prawie zawsze zapełniony.
Rywalizacja.
Największymi rywalami klubu są inne zespoły z miasta. W 1950 roku rozpoczęła „wieczną wrogość” z Rapidem, który skłonił na przeniesienie legendy Wackera Gerharda Hanappiego.

</doc>
<doc id="4002917" url="https://pl.wikipedia.org/wiki?curid=4002917" title="Admira/Wacker">
Admira/Wacker



</doc>
<doc id="4002920" url="https://pl.wikipedia.org/wiki?curid=4002920" title="Rodoljub Roki Vulović">
Rodoljub Roki Vulović



</doc>
<doc id="4002927" url="https://pl.wikipedia.org/wiki?curid=4002927" title="Rodzajniki w języku francuskim">
Rodzajniki w języku francuskim

Rodzajnik w języku francuskim – jeden z określników (determinantów) rzeczownika w języku francuskim. Podstawowy podział rozróżnia rodzajnik określony i nieokreślony, z kolei za podtyp nieokreślonego można uznać rodzajnik cząstkowy (partytywny). Niektóre rodzajniki w wyniku procesów językowych połączyły się z przyimkami.
Rodzajnik wskazuje na kategorię określoności lub nieokreśloności rzeczownika, ujawnia jego rodzaj, jeśli występuje w liczbie pojedynczej. Ponadto w mówionym języku francuskim często jedynie po rodzajniku można odróżnić, czy rzeczownika użyto w liczbie pojedynczej czy mnogiej.
Natura rodzajnika.
Rodzajnik ("l’article") w języku francuskim występuje w dwóch rodzajach: męskim i żeńskim, a także w liczbie pojedynczej i mnogiej. Wyróżnia się dwa typy rodzajników: określone i nieokreślone:
"L’" jest formą skróconą od "le" i "la"; używa się jej w wyrazach rozpoczynających się od samogłoski lub "h" niemego: l’habitude" → "zwyczaj", l’avion" → "samolot". Do wyjątków należy m.in.: la ouate" → "wata", le oui" → "tak" (jako rzeczownik), le un" → "jedynka", le huit" → "ósemka", le onze" → "jedenastka". Przed "h" przydechowym zachowuje się "le" i "la", np. le houblon" → "chmiel", "la hauteur" → "wysokość".
Rodzajnik nieokreślony.
Rodzajnika nieokreślonego ("l’article indéfini") używa się na ogół wówczas, gdy stojący po nim rzeczownik oznacza bliżej nieokreślone rzeczy (osoby), lub gdy o danym przedmiocie jest mowa pierwszy raz, nawet gdy jest w jakiś sposób „określony”, np. przez przymiotnik: "J’ai acheté une grande machine à laver". → "Kupiłem dużą pralkę".
Rodzajnika nieokreślonego używa się w szczególności:
Rodzajnik określony.
Rodzajnik określony ("l’article défini") używany jest na ogół wówczas, gdy stojący po nim rzeczownik oznacza rzeczy (osoby), które są znane, jednoznacznie określone lub o których była już mowa.
Rodzajnika określonego używa się w szczególności:
Rodzajnik cząstkowy.
Rodzajnik cząstkowy ("l’article partitif") jest używany przed rzeczownikami niepoliczalnymi, którymi są: ciecze, materiały sypkie, gazy, nazwy różnych substancji, nazwy rodzajów mięs tworzone od nazw zwierząt oraz pojęcia abstrakcyjne, takie jak cechy, relacje, uczucia. Rodzajnik cząstkowy oznacza, że mówiącemu chodzi o część jakiejś całości: "M. Dupin a acheté du pain et de la viande" → "Pan Dupin kupił chleb i mięso".
Rodzajnik cząstkowy powstał ze ściągnięcia "de" oraz rodzajnika określonego i ma następujące formy:
Używa się go przed:
Ponadto stosuje się go po "il y a", gdy mówi się o pogodzie: "Aujourd’hui, il y a du soleil mais il y aura de la neige demain." → "Dziś jest słonecznie, ale jutro będzie śnieg."
Rodzajnik ściągnięty.
Rodzajniki ściągnięte to połączenia rodzajników z przyimkami à i de:
Istnieją dwie zbieżności z innymi formami:
Ściągnięcie nie jest możliwe z zaimkami, które mają taką samą formę jak rodzajniki, np. "Il vient de le prouver." → "Właśnie to udowodnił."
Rodzajnik w zdaniu przeczącym.
Po czasownikach w formie przeczącej rodzajnik określony nie zmienia swojej formy: "J’aime les fleurs." → "Je n’aime pas les fleurs". "Il ne prend pas le métro." → "On nie jeździ metrem."
Rodzajnik nieokreślony i cząstkowy po przeczeniu o charakterze absolutnym (negowanie istnienia danej rzeczy) zmienia się w przyimek "de": "Pierre a une voiture". → "Piotr ma samochód." "Pierre n'a pas de voiture". → "Piotr nie ma samochodu." "Je vois un chat dans la chambre." → "Widzę kota w pokoju." "Je ne vois pas de chat dans la chambre." → "Nie widzę [żadnego] kota w pokoju". "Je bois du vin." → "Piję wino." "Je ne bois pas de vin." → "Nie piję [żadnego] wina." "Il n’y a plus de neige." → "Nie ma już śniegu." "Il est sorti sans faire de bruit." → "Wyszedł, nie robiąc hałasu." (porównaj: "Il est sorti en faisant du bruit." → "Wyszedł, robiąc hałas)." "Si rien n’a de sens et si nous ne pouvons affirmer aucune valeur, rien n’a d’importance." → "Jeśli nic nie ma sensu i nie możemy uznać żadnej wartości, nic nie ma znaczenia."
Wyjątkiem są zdania przeczące z użyciem czasownika être (być), kiedy to rodzajnik nieokreślony nie zmienia swej postaci: "C'est une chaise". → "To jest krzesło." "Ce n’est pas une chaise". → "To nie jest krzesło." "Ce ne sont pas des framboises, ce sont des mûres." → "To nie są maliny, to są jeżyny." Formą idiomatyczną jest "Je n’ai pas le temps." → "Nie mam czasu".
Rodzajniki nie zmieniają się również wtedy, kiedy przeczenie nie ma charakteru absolutnego lub odnosi się nie do ilości, a do jakości: "Elle n’a pas acheté une robe rouge mais une robe verte." → "Ona nie kupiła czerwonej sukienki, a zieloną"; "Il n’a pas bu du thé mais de la limonade." → "On nie pił herbaty, tylko lemoniadę." "Je n’ai pas amasé des millions pour vivre dans la pauvreté." → "Nie po to gromadziłem miliony, by żyć w ubóstwie." (przeczenie bez charakteru absolutnego – mam miliony). Podobnie, jeśli zdanie, mimo przeczenia, ma sens pozytywny: "N'avez-vous pas des amis pour vous aider ?" → "Nie ma pan przyjaciół, by panu pomogli?" (pana przyjaciele powinni panu pomóc). Ponadto rodzajnik nieokreślony może być zachowany, jeśli nacisk jest na ilość: "Je n’ai pas un euro sur moi." → "Nie mam ani jednego euro przy sobie." Porównaj: "Ne bois pas d’eau." → "Nie pij wody." "Ne bois pas de l’eau de cette bouteille." → "Nie pij wody z tej butelki" (nie chodzi o całkowity zakaz picia wody).
Konstrukcja "ne... que" nie jest przeczeniem: "Elle ne mange que du pain." → "Ona je tylko chleb."
W konstrukcjach z "ni" opuszcza się rodzajniki nieokreślone i cząstkowe: "En Pologne, il n’y a ni lions ni tigres, sauf au zoo." → "W Polsce nie ma ani lwów, ani tygrysów, chyba że w zoo."; "Il n’y a pas de lions ni tigres." → "Nie ma lwów ani tygrysów." W konstrukcjach takich nie opuszcza się jednak rodzajników określonych: "Je n’aime ni le lait ni le yaourt." → "Nie lubię ani mleka, ani jogurtu."
Opuszczanie lub redukcja rodzajników.
Redukcja rodzajników do "de" lub sam przyimek "de" bez rodzajników występuje:
Przed nazwami zawodów, narodowości, wyznania rodzajnika nie stosuje się: "Il est juif et sa femme est catholique → "On jest żydem, a jego żona katoliczką"; "Il est musicien." → "On jest muzykiem." (ale: "Il est un musicien talentueux." → "On jest utalentowanym muzykiem"); "Il est moniteur de tennis. → "On jest instruktorem tenisa" (ale: "Il est le directeur de l’école." → "On jest dyrektorem szkoły." (charakter unikalny, jest jedynym dyrektorem tej szkoły i jest znany). Rodzajnik opuszcza się często w tytułach, ogłoszeniach, napisach, szyldach, nazwach instytucji, w stylu telegraficznym (oszczędzając liczbę wyrazów) itp.: "Nouveau Petit Robert"; "livre de grammaire" → "książka do gramatyki"; "coiffeur pour dames" → "fryzjer damski"; "défense de fumer" → "zakaz palenia"; "maison à vendre" → "dom na sprzedaż", "Agence Nationale pour l'Emploi" → "Państwowa Agencja Pracy", "offre spéciale" → "oferta specjalna".
Poza tym rodzajnik opuszcza się:
Szczegółowe zasady używania rodzajników.
Nazwy jednostkowe.
Nazw jednostkowych oznaczających rzeczownik jedyny na świecie, o który chodzi bez wątpliwości, używa się z rodzajnikiem określonym, np. La Terre est ronde." → "Ziemia jest okrągła." W języku biblijnym czasem takie rzeczowniki występują w liczbie mnogiej, np. "Jésus est descendu aux enfers. → "Jezus zstąpił do piekieł." Czasami jednak rzeczowniki wymieniane jako nazwy jednostkowe są używane w kontekście, w którym nie są już nimi i mogą wtedy występować z rodzajnikami nieokreślonymi bądź cząstkowymi, np. "Il m’a créé un enfer. → "Urządził mi piekło." (piekło nie w znaczeniu otchłani piekielnej). Poza tym rodzajnik nie występuje, gdy przy nazwie pojawia się liczebnik "un" → "jeden". Istnieją również idiomatyczne odstępstwa od tej reguły dotyczącej nazw jednostkowych jak "Dieu" → "Bóg" (w religiach monoteistycznych), "Satan" → "Szatan", np. Dieu a créé une seule terre pour tous les hommes." → "Bóg stworzył tylko jedną ziemię dla wszystkich ludzi".
Bezkontekstowe nazwy.
Liczba pojedyncza.
Nazwy bezkontekstowe to nazwy samodzielne znaczeniowo, wyrażają swoje własne znaczenie i nic więcej. Przeciwstawne są im nazwy kontekstowe, które same wyrażają tylko część znaczenia, reszty trzeba domyślić się z kontekstu (np. "le bandit" → "bandyta" odnoszący się do występującego w tekście kilka zdań wcześniej "l'homme aux cheveux roux" → "mężczyzna o rudych włosach"). Bezkontekstowe nazwy ogólne w liczbie pojedynczej w użyciu szczegółowym (wyrażającym jednostkowy przedmiot lub stan rzeczy, ewentualnie ich zamknięty zbiór) łączą się z rodzajnikiem nieokreślonym, np. "Il a cherché un mot dans un dictionnaire." → "Szukał słowa w słowniku." "Cette fillette de six ans essaye d’arrêter un voleur." → "Ta sześcioletnia dziewczynka próbuje zatrzymać złodzieja." "Il a acheté une voiture." → "On kupił samochód." – nie ma informacji, jaki konkretnie samochód został kupiony, nie został on określony. 
Przedmiot może być świetnie znany mówcy, ale wyrażony tak, by identyfikacja nie była możliwa dla odbiorcy, np. "J’ai fait la connaissance d’un électricien." → "Poznałem elektryka." Chcąc zapytać przypadkowego przechodnia, czy widział kota należącego do mówcy, nie spyta on o "mon chat" → "mojego kota", bo przechodzień nie zna jego kota. Padnie raczej pytanie: "Avez-vous vu un chat ?" → "Czy widział pan kota?" (jakiegokolwiek, choć wiadomo, że szukany jest konkretny). 
Rodzajnik nieokreślony może być również użyty w odniesieniu do konkretnych osób, do których mówca się zwraca. Zastosowana jest wtedy nazwa świadomie uogólniona, a wypowiedź nabiera nacechowanego charakteru, np. zamiast "Tu ne voudrais pas m’aider ?" → "Nie chciałbyś mi pomóc?" można powiedzieć "Tu ne voudrais pas aider un ami ?" → "Nie chciałbyś pomóc przyjacielowi" (komuś, kto jest twoim przyjacielem)? – mając na myśli siebie. 
Istnieją jednak odstępstwa od reguły używania rodzajnika nieokreślonego w przypadku takich bezkontekstowych nazw. Dla mówcy chcącego powiedzieć, że wybiera się do kina i pojedzie tam autobusem, wydawałoby się właściwe użyć w obu przypadkach rodzajnika nieokreślonego. Jednak w tych przypadkach to, że ma tu do czynienia z konkretnymi przedmiotami danego rodzaju (jedzie konkretnym autobusem do konkretnego kina) nie ma znaczenia, chodzi o sam rodzaj przedmiotu. Stąd "Je prends le bus pour aller au cinéma." (istotne jest tu, że autobus będzie środkiem lokomocji, a do kina jedzie oglądać film). "Une voiture a été écrasée par le tram." → "Samochód został zmiażdżony przez tramwaj" (ważne jest tu, jaki rodzaj pojazdu zmiażdżył pewien samochód). 
Najczęściej w takim użyciu występują nazwy instytucjonalne typu instytucje użyteczności publicznej ("théâtre, hôpital, poste, police"), osoby pełniące funkcje publiczne ("docteur, médecin, agent de police, prêtre"), obrzędy, rytuały ("messe, baptême, sapin"), zwyczajowe czynności ("dîner, déjeuner, thé, apéritif"), nazwy urządzeń jak "télé, téléphone, radio". Porównaj: "Elle a appris à chanter dans une église. → "Ona nauczyła się śpiewać w kościele" (jako budynek lub miejsce). "Elle a appris à chanter à l’église. → "Ona nauczyła się śpiewać w kościele" (jako instytucja). "On m’a installé le téléphone." → "Zainstalowano mi telefon" (chodzi o rodzaj urządzenia, mimo że zainstalowany został jeden aparat). "Il travaille à la prison, à la poste. → "On pracuje w więzieniu, na poczcie" (chodzi o instytucję). Napis w supermarkecie: "Sonnez. Le boucher vous conseillera." → "Proszę dzwonić. Rzeźnik udzieli państwu porady." (na takim stoisku może pracować wielu rzeźników). "Vous avez passé les vacances à la mer ou à la campagne ?" → "Spędziliście wakacje nad morzem czy na wsi?" Tytuł obrazu Moneta La Japonaise" → "Japonka" odnosi się do faktu, że postać na obrazie przejawia cechy typowe dla Japonki (np. kimono), niekoniecznie, że jest to jakaś osoba narodowości japońskiej. Niekiedy takie nazwy z intencją ogólną można także interpretować jako użycie sytuacyjne, np. "Je vais chez le boulanger." → "Idę do piekarni" (piekarni w ogóle lub do tej konkretnej piekarni, do której codziennie chodzę).
Poza tym nazwy ogólne mogą być używane z rodzajnikiem określonym, kiedy nie jest istotne podkreślenie, o który przedmiot ze zbioru chodzi, zwłaszcza jeśli jest to zbiór o niewielkiej liczbie elementów. Stąd np. "lever la main" → "podnieść rękę" (w szkole), "Il s’est cassé la jambe." → "On złamał sobie nogę".
Liczba mnoga.
Nazwy ogólne w liczbie mnogiej oznaczają zbiory pojedynczych przedmiotów i kiedy zbiór wyznaczony przez kontekst szczegółowy pokrywa się ze zbiorem wyznaczonym przez nazwę tego ogólnego zbioru, jest to zbiór całkowity. W takim przypadku używa się rodzajnika określonego. Praktyczne zastosowanie tej reguły jest jednak ograniczone, musi chodzić o wszystkie przedmioty danego rodzaju, wszystkie elementy zbioru, np. mowa o wszystkich morzach, kontynentach, językach, bankach, państwach, królach. "Le destin est une puissance supérieure aux dieux." → "Przeznaczenie jest siłą wyższą niż bogowie." "Le troisième jour, Dieu créa les fleurs et les fruits. Le quatrième, les animaux." → "Trzeciego dnia Bóg stworzył kwiaty i owoce. Czwartego – zwierzęta".
W zdaniach szczegółowych, gdzie nazwy w liczbie mnogiej oznaczają zbiory niecałkowite, występuje rodzajnik nieokreślony "des" jako odpowiednik "un, une". "Un client vous attend. Des clients vous attendent." → "Klient na pana czeka. Klienci na pana czekają." "Dans la cuisine, il y a des placards." → "W kuchni są szafki." "Dans une pâtisserie, des étudiants mangeaient des gâteaux." → "W ciastkarni studenci jedli ciastka." "Elle a voulu savoir s’il y aurait des femmes. Non, nous n’avions invité que des hommes." → "Chciała wiedzieć, czy będą kobiety. Nie, zaprosiliśmy tylko mężczyzn." "Mes frères ont épousé des mégères." → "Moi bracia poślubili wiedźmy." "Maintenant, je ne travaille pas. J’écoute des disques." → "Teraz nie pracuję. Słucham płyt." "Durant la tempête, des maisons ont été inondées." → "Podczas burzy zostały podtopione domy." "Des enfants jouent dans la cour." → "Dzieci się bawią na dworze".
Istnieją jednak odstępstwa od powyższych reguł. "En 1969, les Américains ont débarqué sur la Lune." → "W 1969 Amerykanie wylądowali na Księżycu." "Les Russes ont tué mon grand-père." → "Rosjanie zabili mojego dziadka." W powyższych przykładach oczywiste jest, że nie wszyscy Amerykanie wylądowali na Księżycu ani nie wszyscy Rosjanie uczestniczyli w morderstwie. Występuje tu jednak rodzajnik określony, ponieważ rzeczowniki te zostały użyte z intencją uogólniającą. Zbiór ten jest ujęty jako jedna niepodzielna całość, czasem nawet niewielki podzbiór, gdy mówca uznaje, że wystarczająco oddaje charakterystykę całości. "Depuis un certains temps, les biologistes s’intéressent beaucoup aux mécanismes épigénétiques." → "Od pewngo czasu biolodzy bardzo interesują się mechanizmami epigenetycznymi".
Zasady te komplikuje dodatkowo fakt, że rodzajnik określony zamiast nieokreślonego stosuje się, kiedy ma za zadanie wyróżnić temat zdania, wskazać przedmiot, o którym mowa. Zwykle takie nazwy pełnią funkcję podmiotu. W tym wypadku zbiory niecałkowite wymagające normalnie rodzajnika nieokreślonego w funkcji podmiotu tematycznego wymagają rodzajnika określonego. Porównaj: "À cette époque, on ne faisait en Grèce que de statues isolées, plus tard on a composé des groupes (dopełnienie). → "W tym czasie wykonywano w Grecji tylko pojedyncze rzeźby, później tworzono grupy." "À cette époque, on ne faisait en Grèce que de statues isolées, les groupes ont été composés plus tard." (podmiot) → "W tym czasie wykonywano w Grecji tylko pojedyncze rzeźby, grupy były tworzone później." "La terre se couvre de jonquilles." (de + des, dopełnienie) → "Ziemia pokrywa się żonkilami." Les jonquilles couvrent la terre." (podmiot) → "Żonkile pokrywają ziemię." "Les fautes abondent dans votre demande." → "Błędy występują licznie w pana wniosku" (podmiot tematyczny).
Pomija się rodzajnik w związkach z liczebnikami głównymi i innymi wyrazami wyrażającymi ilość takimi jak: "quelques, plusieurs, beaucoup, moins, peu, un peu, plus que, trop, tant, pas mal, combien, assez, autant", np. "Je reçois plusieurs emails par jour." → "Otrzymuję kilka maili na dzień." Wyrazy o charakterze przysłówkowym i rzeczownikowym wymagają przyimka "de", np. "combien de, beaucoup de, un million de". Ponadto pomija się rodzajnik w związkach z zaimkiem pytającym i wykrzyknikiem "quels" oraz z zaimkami nieokreślonymi "certains, différents, divers, n’importe quels, quelques... que", np. "Dans certains pays, ce film est interdit." → "W pewnych krajach ten film jest zakazany." Rodzajnika nie pomija się jednak jeśli zaimek nieokreślony stoi po rzeczowniku: "Il a lu divers livres. Il a lu des livres divers." → "Przeczytał różne książki".
Liczbę mnogą od "un autre" stanowi "d’autres". Porównaj: "Je voudrais faire d’autres choses." → "Chciałbym robić inne rzeczy." "Mes enfants sont sages. Les enfants des autres sont insupportables." → "Moje dzieci są grzeczne. Dzieci innych są nieznośne" (de + les).
Uogólnienia.
Liczba pojedyncza.
Używając nazw ogólnych z intencją ogólną, można wziąć za punkt wyjścia konkretny jednostkowy przedmiot i przedstawić go jako reprezentanta całego rodzaju. Przykładowo w zdaniu "En 1969, l’homme a mis le pied sur la Lune." → "W 1969 człowiek postawił stopę na Księżycu." dokonuje się uogólnienia polegającego na tym, że trzech Amerykanów reprezentowało w tym przypadku człowieka w ogóle. 
Należy odróżnić zdania ogólne, których nie da się umiejscowić w konkretnym przedziale czasowym od zdań szczegółowych. Porównaj: Un chat miaule." = Un chat, ça miaule." → "Kot [generalnie] miauczy." "Un chat a miaulé." → "[Jakiś] Kot zamiauczał." "Le chien aboie." → "Pies [generalnie] szczeka." (zdanie ogólne) lub "Pies [o którym ci przed chwilą wspomniałem] szczeka" (zdanie szczegółowe).
W wielu przypadkach, posługując się zdaniami ogólnymi, można wymieniać rodzajnik nieokreślony na określony bez istotnej zmiany znaczenia. Un Français boit beaucoup de vin. Le Français boit beaucoup de vin." → "Francuz pije dużo wina." Un chien est fidèle à son maître. Le chien est fidèle à son maître." → "Pies jest wierny swojemu panu." W innych zdaniach wymiana rodzajnika powoduje istotną zmianę znaczenia lub wymienność ta jest niedopuszczalna. 
Rodzajnik nieokreślony w takich przypadkach stosowany jest wtedy, gdy właściwości przypisuje się nie tyle całemu rodzajowi, ile każdemu poszczególnemu okazowi należącemu do danego rodzaju. Zakłada się możliwość zaobserwowania przejawu danych cech u dowolnego przedmiotu danego rodzaju. Dlatego można powiedzieć Une chauve-souris vit dans une grotte." → "Nietoperz [generalnie] żyje w jaskini." ale nie: La chauve-souris vit dans une grotte." ponieważ mogłoby to znaczyć, że wszystkie obecne, przeszłe i przyszłe nietoperze żyją w jednej jaskini. Z kolei w przypadku zdania Le kangourou vit en Australie." → "Kangur żyje w Australii." niewłaściwy byłby rodzajnik nieokreślony, ponieważ w zdaniu chodzi o miejsce przebywania charakterystyczne dla całego gatunku. Można jednak powiedzieć Un chat miaule." → "Kot miauczy" (generalnie każdy kot z osobna potrafi miauczeć) oraz Le chat miaule." → "Kot miauczy" (kot jako gatunek zwierzęcia potrafi miauczeć). Mówiąc Un Tchèque boit de la bière chaque jour." → "Czech pije piwo każdego dnia." sugeruje się, że spotykając dowolnego Czecha, można się spodziewać, że będzie on pił codziennie piwo. Mówiąc "Le Tchèque boit de la bière chaque jour." sugeruje się, że jest to jedna z cech charakterystycznych całej nacji. 
Rodzajnik określony często ma wydźwięk „definicyjności”, zdanie przez to ma bardziej podniosły charakter. Zdania z nim można czasem przekształcić na zdania z segmentacją wymagające użycia rodzajnika nieokreślonego, jednak zdania takie są nacechowane stylistycznie, np. Le dauphin est intelligent. Un dauphin, c’est intelligent." → "Delfin jest inteligentny." Zamiast rodzajnika określonego w zdaniach ogólnych może występować zaimek uogólniający "tout" → "wszelki, każdy" bez rodzajnika dla podkreślenia braku wyjątków odnośnie do występowania cechy. Porównaj: L’homme est faillible." → "Człowiek jest omylny" (generalnie omylny, ale być może jest wśród ludzi ktoś nieomylny). "Tout homme est faillible." → "Wszyscy ludzie są omylni" (nie ma nieomylnych).
Zakładając możliwość wystąpienia zdarzenia ujawniającego daną cechę, używa się w takich zdaniach rodzajnika nieokreślonego. Podobnie w zdaniach wyrażającymi warunek, pod którym dana cecha może się ujawnić oraz z przysłówkami typu "toujours, parfois, souvent, rarement, jamais". Une femme âgée peut parfois attirer le regard des jeunes hommes." → "Starsza kobieta może czasem przyciągać spojrzenia młodych mężczyzn." Un enfant ne pleure pas quand il ne lui manque rien." → "Dziecko nie płacze, kiedy niczego mu nie brakuje".
W zdaniach opisowych, gdzie przymiotnik pełni funkcję orzecznika, określając cechę przysługującą danemu rodzajowi przedmiotów, stosuje się rodzajnik określony. Można więc stwierdzić La femme est belle." → "Kobieta jest piękna." mając na myśli kobietę jako rodzaj a nie każdą z osobna. Z tego względu można również powiedzieć La femme est belle mais ma belle-mère ne l’est absolument pas." → "Kobieta jest piękna, ale moja teściowa absolutnie nie jest." Jeśli jednak do wyrażeń ogólnych typu Le crocodile est dangereux." → "Krokodyl jest niebezpieczny." dodaje się wyrażenie sugerujące epizodyczność, możliwość zmiany danej cechy, pojawia się wtedy rodzajnik nieokreślony: Un crocodile est dangereux quand il est irrité." → "Krokodyl jest niebezpieczny, jeśli jest rozdrażniony." "En Chine, un Américain est grand." → "W Chinach Amerykanin jest [odbierany jako] wysoki" (tj. jeśli jakiś Amerykanin znajdzie się w Chinach). 
W zdaniach wyrażających jakąś normę, którą osoba powinna przestrzegać, używa się rodzajnika nieokreślonego. Porównaj: Un détective est discret." → "Detektyw jest dyskretny" (zwraca się uwagę, że powinien być, niekoniecznie rzeczywiście jest). Le détective est discret." → "Detektyw jest dyskretny" (generalnie detektyw to osoba dyskretna). Niektóre przymiotniki nie nadają się do użycia w takich konstrukcjach, ponieważ nie można upominać kogoś w związku z cechami niezależnymi od naszej woli, np. "intelligent, malheureux". Można jednak stosować czasowniki, np. "Un homme ne pleure pas." → "Mężczyzna nie płacze".
Rodzajnik nieokreślony jest używany w zdaniach tautologicznych typu "Il ne fait aucune distinction : pour lui, un chien est un chien." → "On nie robi żadnego rozróżnienia – dla niego pies to pies." Stosować go można w porównaniach ze stopniem wyższym przymiotnika, jeśli występuje w obu porównywanych rzeczownikach, np. Un avion est plus rapide qu’une voiture." → "Samolot jest szybszy od samochodu." Występuje także wtedy, kiedy mówi się nie o rodzaju, ale o jednym z podrodzajów, np. Un avion, l’Airbus, est rapide." → "Samolot [jeden z rodzajów] Airbus jest szybki." ale: "L’avion est rapide." → "Samolot jest szybki" (rodzaj). 
Rzeczowniki w orzeczniku mogą być używane zarówno z rodzajnikiem nieokreślonym, jak i określonym (w tym przypadku podmiot również musi być z rodzajnikiem określonym), np. Le carré est le rectangle équilatéral." (nie: "un carré") → "Kwadrat jest prostokątem równobocznym." Le sanglier est devenu une espèce invasive en Flandre." → "Dzik stał się gatunkiem inwazyjnym we Flandrii".
Liczba mnoga.
Z nazwami ogólnymi w liczbie mnogiej w funkcji podmiotu używa się tylko rodzajnika określonego, zarówno zastępując "un/une", jak i "le/la": Un livre doit être lu avec beaucoup d’attention." → "Książka powinna być czytana z dużą uwagą." Les livres doivent être lus avec beaucoup d’attention." → "Książki powinny być czytane z dużą uwagą." Le Français aime le fromage et le vin." → "Francuz lubi ser i wino." Les Français aiment le fromage et le vin." → "Francuzi lubią ser i wino." Liczba mnoga w zdaniach ogólnych występuje, gdy cechy przypisuje się poszczególnym przedmiotom należącym do rodzaju (jak w przypadku nieokreślonego w liczbie pojedynczej), ale niekoniecznie wszystkim (jak w przypadku określonego w liczbie pojedynczej). Dla podkreślenia, że chodzi o wszystkie przedmioty danego rodzaju, należy dodać zaimek uogólniający "tous", np. Toutes les jeunes filles doivent se faire vacciner contre la rubéole." → "Wszystkie młode dziewczyny muszą się zaszczepić przeciwko różyczce." Poza tym w niektórych przypadkach użycie rzeczownika w liczbie mnogiej jest bardziej naturalne ze względu na sens, np. Les fruits sont riches en vitamines." → "Owoce są bogate w witaminy".
Rodzajniki nieokreślone w zdaniach ogólnych przy rzeczownikach liczby mnogiej występują w ramach wyjątku w zdaniach normatywnych: Un détective est discret." → Des détectives sont discrets." → "Detektywi są dyskretni" (tj. powinni być). Dla porównania zdanie z rodzajnikiem określonym Les détectives sont discrets" stwierdza istniejący stan rzeczy. Drugim wyjątkiem są zdania oznaczające egzystencję, gdzie podmiot został przesunięty za czasownik, ale tylko takie, gdzie rzeczowniki mają przyłączenia ograniczające zakres ich znaczenia. Porównaj: Les fantômes existent." → "Duchy istnieją". "Il existe des fantômes bienveillants." → "Istnieją życzliwe duchy".
Nazwy ogólne w funkcjach innych niż podmiot.
W roli innej niż podmiot nazwom ogólnym użytym w liczbie pojedynczej z rodzajnikiem nieokreślonym często odpowiadają w liczbie mnogiej nazwy ogólnie również z takim rodzajnikiem, przede wszystkim, jeśli nadal oznaczają otwarty zbiór możliwych czynności i zdarzeń, np. "Ne me dérange pas quand je reçois un client." → "Nie przeszkadzaj mi, kiedy przyjmuję klienta." "Ne me dérange pas quand je reçois des clients." → "Nie przeszkadzaj mi, kiedy przyjmuję klientów." Jeśli jednak wyrażane są cechy stałe, postawy psychiczne, reguły postępowania, to używa się rodzajnika określonego w liczbie mnogiej, np. "On ne peut pas punir un enfant de cet âge." → "Nie można karać dziecka w tym wieku." "On ne peut pas punir les enfants de cet âge." → "Nie można karać dzieci w tym wieku." Tworząc zdania oznaczające otwarte serie czynności, stosuje się rodzajnik nieokreślony, a w przypadku oznaczania umiejętności, specjalnych dyspozycji do wykonania danych czynności, stosuje się rodzajnik określony. Porównaj: "Il soigne des malades." → "On leczy chorych." "Ce cap franchi, Lucas commence à soigner les malades." → "Ukończywszy kurs, Lukas zaczyna leczyć chorych" (zdobycie umiejętności leczenia). "Elle conduit des voitures de course." → "Ona prowadzi samochody wyścigowe." "Elle conduit bien les voitures de course." → "Ona potrafi dobrze prowadzić samochody wyścigowe". 
Rodzajnik określony stosuje się, kiedy zaznacza się fakt, że ktoś jest przeznaczony do pewnych działań, funkcji, np. "Les députés font les lois." → "Posłowie tworzą ustawy" (zamiast "des lois", bo podkreśla się, że do tego celu zostali wybrani). "Ce produit tue les insectes." → "Ten produkt zabija owady" (bo to substancja owadobójcza). "Cet automate poinçonne les tickets de métro." → "Ten automat kasuje bilety na autobus" (bo to kasownik). Analogicznie, jeśli mówi się o ogólnych prawidłowościach wynikających z pewnych stałych cech, np. "Une publicité efficace attire les clients." → "Efektywna reklama przyciąga klientów.". Jeśli jednak chodzi o możliwość zaistnienia zdarzeń, zdarzenia niedokonane wielokrotne (podobne do polskich czasowników typu "czytywać, jadać"), stosuje się rodzajnik nieokreślony, np. "La neige provoque des accidents de la route." → "Śnieg powoduje [nieraz] wypadki drogowe".
Policzalnych nazw nieprzedmiotowych z intencją ogólną używa się z rodzajnikiem określonym dla oznaczania rodzajów zdarzeń, zwłaszcza mówiąc o dyspozycjach, skłonnościach, przeznaczeniu. Nieokreślony rodzajnik występuje natomiast przy opisie zdarzeń lub związków między nimi, które mogą się w pewnych sytuacjach zaktualizować. Zdanie "Julien fausse des dates, dénature ou suppose des faits." rejestruje postępki Juliena, wylicza, że fałszuje daty, wypacza lub domniemywa fakty. Zdanie "Julien fausse les dates, dénature ou suppose les faits." sugeruje dodatkowo, że te czyny ujawniają jego naturalne skłonności, że postępki te wynikają z jego charakteru, postawy. Porównaj: "Parfois, elle doit supporter des plaisanteries et des humiliations." → "Czasami musi znosić dowcipy i upokorzenia." "Elle supporte mal les plaisanteries." → "Ona źle znosi dowcipy." "Elle supporte les grossièretés avec humilité." → "Ona z pokorą znosi akty grubiaństwa."
Rodzajnik z nazwami pełniącymi funkcje orzeczeniowe.
Nazwy mogą pełnić funkcję orzecznika w związku z czasownikami posiłkowymi takimi jak "être, devenir, sembler, rester, paraître, apparaître, avoir l’air, s’avérer, se montrer", również w stronie biernej, np. "être nommé, être élu, être considéré". Mogą również pełnić funkcję dopełnienia orzekającego przy odpowiednikach czynnych powyższych form biernych, np. "nommer, élir, considérer". W języku polskim orzecznik jest wyrażany narzędnikiem, dlatego łatwo go odnaleźć w zdaniach typu: "Prezydentem Rzeczypospolitej Polskiej był elektryk." oraz "Prezydent Rzeczypospolitej Polskiej był elektrykiem." W języku francuskim jedyna różnica polega na tym, że nazwa w funkcji podmiotu przestawnego wymaga zawsze rodzajnika nieokreślonego. W związku z tym pierwsze zdanie przetłumaczone zostałoby jako "Le président de la République de Pologne était un électricien." a drugie "Le président de la République de Pologne était électricien".
Do nazw, których w orzeczniku na ogół używa się bez rodzajnika, należą cechy stałe jak zawód, narodowość, wyznanie, przekonania, status społeczny. Brak rodzajnika w tym wypadku powoduje, że zdanie niesie neutralną informację, czym się dana osoba zajmuje, jakiej jest narodowości, o jakich przekonaniach itd., np. "Mon père était devenu charpentier." → "Mój ojciec został cieślą." "Je n’ai jamais été communiste." → "Nigdy nie byłem komunistą." "Il est Belge mais sa mère est née en Macédoine." → "On jest Belgiem, ale jego matka urodziła się w Macedonii." Nazwy, które oznaczają cechę niestałą, sporadyczną są używane z rodzajnikiem nieokreślonym. Jeśli więc przykładowo ktoś popełnia morderstwa (stale, aspekt niedokonany), nie używa się rodzajnika, ale jeśli komuś zdarzyło się popełnić morderstwo (jednostkowy fakt lub niewystarczająca podstawa do dokonywania uogólnień, aspekt dokonany), to używa się rodzajnika nieokreślonego. Porównaj: "Il se sentait coupable de sa mort, il avait l’impression d’être un meurtrier." → "Czuł się winnym jego śmierci, miał wrażenie, że jest mordercą." "Il est assassin et voleur mais il veut changer sa vie." → "On jest zabójcą i złodziejem, ale chce zmienić swoje życie." "En cette occasion, il n’a pas été un acteur, mais un spectateur." → "Nie był tym razem aktorem, ale widzem." "Il n’est pas acteur, il est un spectateur." → "On nie jest aktorem, on jest widzem." Rodzajnik nieokreślony w takich przypadkach odgrywa rolę indywidualizującą, wyróżnia w pewien sposób daną osobę. "Qui est-il? Il est un voyageur ? Non, il est notre capitaine. Il s’appelle Christophe Colomb. Il est voyageur et découvreur." → "Kim on jest? On jest pasażerem? Nie, on jest naszym kapitanem. Nazywa się Krzysztof Kolumb. Jest podróżnikiem i odkrywcą." "Gérard et moi étions copains autrefois." → "Gerard i ja byliśmy kiedyś kolegami" (cecha stała). "Ces créatures étaient des hommes comme nous." → "Te stworzenia były ludźmi jak my" (ogólne nazwy osobowe użyte do identyfikacji). Porównaj: "Ce médecin est assassin." → "Ten lekarz jest mordercą" (jest lekarzem oraz mordercą). "Ce médecin est un assassin, il fait mourir ses patients par ignorance." → "Ten lekarz jest mordercą, przez swoją niewiedzę sprawia, że jego pacjenci umierają."
Również możliwe jest użycie rodzajnika nieokreślonego, jeśli wyróżnia się osobę przez dodatkową treść wartościującą. Taki wartościujący charakter może być wzmacniany przez odpowiednią intonację. "Tu es un écrivain ! Tes textes sont magnifiques." → "Ty to jesteś pisarzem! Twoje teksty są wspaniałe." "J’ai une faim !" → "Ależ jestem głodny!" "N’étant pas peintre, il était un peintre." → "Nie będąc malarzem [zawodowo], był malarzem [w mojej ocenie]." "Tu es un père." → "Ty to jesteś [prawdziwym] ojcem".
Po czasowniku posiłkowym "être" połączenie przyimka "de" z nazwą niepoliczalną poprzedzoną rodzajnikiem nieokreślonym lub nawet przymiotnikiem (użytym jak rzeczownik z rodzajnikiem) nadaje silny ładunek ekspresji, podkreślenie, np. "C’est d’un sale !" → "To jest dopiero syf!" "Ce type est d’une impudence !" → "Ten typ jest strasznie bezczelny!"
Rodzajnik jest pomijany, gdy nazw typu "homme, femme, enfant" używa się dla określenia wieku lub właściwego dla danych osób sposobu bycia, np. "Je suis homme et rien de ce qui est humain ne m’est étranger." → "Człowiekiem jestem i nic, co ludzkie, nie jest mi obce." "lorsque j’étais petit garçon" → "kiedy byłem małym chłopcem".
Przwyczajenia, choć są stałymi cechami, zwykle wymagają użycia rodzajnika nieokreślonego, np. "Il est un fumeur." → "On jest palaczem." Jeśli jednak cecha ta jest istotna w jakiejś nieprywatnej sytuacji, to nie ma rodzajnika, np. w pytanie w restauracji "Vous êtes fumeur ou non-fumeur ?" → "Jest pan osobą palącą czy niepalącą?" 
Istnieją ponadto pewne konstrukcje składniowe, gdzie obecność lub brak rodzajnika nie jest związana z charakterem nazwy. Zwroty takie jak "c’est..., ce sont... avoir l’air de..." zawsze wymagają użycia rodzajnika nieokreślonego, np. "Dit-moi, ai-je l’air d’un vagabond ?" → "Powiedz mi, wyglądam jak włóczęga?" "C’est un poète." → "To jest poeta".
Do nazw ogólnych osobowych, które w funkcji orzecznika wymagają zawsze rodzajnika nieokreślonego, należą nazwy ekspresywne i wyrażające ocenę, także w użyciu metaforycznym, np. "charlatan" → "szarlatan", "diable" → "diabeł", "flatteur" → "pochlebca", "macho", "héros" → "bohater", np. "Ma petite amie est un ange." → "Moja dziewczyna jest aniołem." "J’étais un cobaye." → "Byłem królikiem doświadczalnym." (dosł. "świnką morską"). Rodzajnik nieokreślony pojawia się przed nazwami rzeczownikowymi o postaci przymiotników (świadczy, że przymiotnik ten odgrywa rolę rzeczownika). Porównaj: "Il est un avare." → "On jest skąpcem." "Il est avare." → "On jest skąpy". 
Porównaj również następujące zdania, w których można użyć rodzajnika określonego lub go pominąć: "Leur intelligence était la ruse. Leur intelligence était ruse." W pierwszy zdaniu stwierdza się, że jedyną lub dominującą cechą ich inteligencji była przebiegłość. Drugie zdanie stwierdza, że ich inteligencja to tak naprawdę wcale nie inteligencja a przebiegłość, pokrywa się z nią i wyczerpuje w niej. W innym przykładzie "Sa langue est la musique." → "Jego językiem jest muzyka" (muzyka służy mu do przekazywania myśli, komunikacji, używa jej zamiast języka). "Sa langue est musique." → "Jego językiem jest muzyka" (język, w którym mówi, jest muzyką, jest piękny jak muzyka lub tak brzmi). W większości jednak zdań taka wymienność jest niemożliwa, np. "Le travail est pour elle le plaisir." → "Praca jest dla niej przyjemnością." W tym przypadku nie można pominąć rodzajnika, bo choć przyjemność może być jedynym, wyłącznym odczuciem wywołanym przez pracę, to jednak praca nie może przestać być pracą i w zamian stać się przyjemnością. 
Nazwy ogólne w roli orzecznika w zdaniach ogólnych występują z rodzajnikiem nieokreślonym, np. "La tortue est un reptile." → "Żółw jest gadem." "L'or est un métal." → "Złoto jest metalem." Podobnie w przypadku nazw przedmiotowych (nieosobowych) w użyciu szczegółowym, które pełnią funkcję orzecznika, np. "Cette machine est un lave-vaisselle." → "Ta maszyna to zmywarka". W podniosłym stylu literackim możliwe jest użycie orzecznika bez rodzajnika, np. "La vie est combat." → "Życie to walka".
Zdania zawierające orzecznik z rodzajnikiem określonym zwykle mają znaczenie identyfikacyjne. Porównaj: "Vous êtes des plombiers ? Oui, nous le sommes." → "Są panowie hydraulikami? Tak, jesteśmy." "Vous êtes les plombiers ? Oui, c’est nous." → "Są panowie tymi hydraulikami [po których dzwoniłem]? Tak, to my".
Z rodzajnikami określonymi używane są liczebniki porządkowe, jeśli oznaczają element zbioru uporządkowanego. W przeciwnym razie łączą się z rodzajnikiem nieokreślonym. Porównaj: "Après avoir lu le troisième chapitre je me suis endormi." → "Po przeczytaniu trzeciego rozdziału zasnąłem" (trzeci w kolejności). "Emmanuel Kant est le premier qui a abordé la notion d’objectivation." → "Immanuel Kant jest pierwszym, który poruszył pojęcie obiektywizacji" (spośród ludzi, filozofów). "J’ai trois assistants et maintenant je cherche un quatrième." → "Mam trzech asystentów i teraz szukam czwartego" (nie ma tu szeregu uporządkowanego). "J'ai plusieurs questions. Une première, c’est la question du sens." → "Mam kilka pytań. Pierwsze to pytanie o sens" (pytania nie są uporządkowane numerycznie).
Rodzajnik cząstkowy i odstępstwa od jego użycia.
Rodzajnik nieokreślony łączy się na ogół z nazwami policzalnymi; z niepoliczalnymi łączy się rodzajnik cząstkowy. Niektóre rzeczowniki jak "vin, pain, fromage" będące normalnie nazwami niepoliczalnymi mogą stać się nazwami policzalnymi, kiedy oznaczają pojedyncze, wyodrębnione porcje tych substancji, np. "une tasse de thé" (filiżanka kawy) → "un thé"; "une statue de marbre" (posąg z marmuru) → "un marbre". Można użyć również takich nazw w liczbie mnogiej, np. "Il a bu des bières." → "Wypił [kilka] piw". Czasami takie policzalne nazwy powstają w wyniku redukcji nazw złożonych z nazwy substancji i jej odmiany, np. "un vin" może oznaczać jakieś nieokreślone wino z kategorii "le vin blanc" (wino białe), "le vin mousseux" (wino musujące) itp., np. "Je leur versais le whisky, un whisky produit à partir d’orge malté." → "Lałem im whisky, whisky wytworzone ze słodu jęczmiennego." W powyższym przykładzie przy słowie "whisky" za pierwszym razem użyto rodzajnika określonego, ponieważ nie chodzi tu o konkretną porcję a o zwrócenie uwagi o rodzaj substancji; podobnie w przypadku: "Elle a plogné les doigts dans l’huile." → "Zanurzyła palce w oleju".
Z pewnymi rzeczownikami policzalnymi można stosować rodzajnik cząstkowy, jeśli chodzi o niezidentyfikowaną bliżej ilość. Porównaj: "Elle mange du gâteau, du poisson." → "On je ciasto" (kawałek), "rybę" (niekoniecznie jedną). "Elle mange des gâteaux, des poissons." → "Ona je ciasta, ryby." Niektóre rzeczowniki trudno jest policzyć, stąd stosuje się rodzajnik cząstkowy, np. "du riz" → "ryż" ("des grains de riz" → "ziarenka ryżu"), "du raisin" → "winogrona" ("des grains/baies de raisin" → "jagody winogron"), ale: "des lentilles" → "soczewica", "des groseilles" → "porzeczki". Niektóre rzeczowniki tworzące pewną całość stosuje się często z rodzajnikiem cząstkowym, np. "de la salade" → "sałata", "du céleri" → "seler"; inne z rodzajnikiem w liczbie mnogiej, np. "des épinards" → "szpinak".
Rodzajnik cząstkowy występuje w zwrotach porównawczych przy rzeczownikach niepoliczalnych tam, gdzie przy policzalnych stałby rodzajnik nieokreślony, np. "Ça entre comme dans du beurre." → "Wchodzi jak w masło".
Po przyimku "par" w dopełnieniu zdań w stronie biernej wymagany jest z rzeczownikami niepoliczalnymi rodzajnik określony zamiast cząstkowego, na zasadzie: "Le feu a détruit l’édifice." → "Ogień zniszczył budynek." "L’édifice a été détruit par le feu." → "Budynek został zniszczony przez ogień".
Rodzajnik cząstkowy jest pomijany w związkach z wyrazami wymagającymi użycia przyimka "de", np. "la vallée baignée de soleil" → "dolina skąpana w słońcu".
Metaforycznie można użyć rodzajnika cząstkowego po zwrocie "il y a", mówiąc o posiadaniu pewnych cech kojarzonych z jakąś postacią, podobieństw. Mogą również występować w takich konstrukcjach nazwy własne, np. "Il y a en lui du Machiavel." → "Jest w nim coś makiawelicznego." "Il y avait du temple dans cet arbre géant." → "W tym potężnym drzewie było coś na podobieństwo świątyni".
Nazwy nieprzedmiotowe, niepoliczalne, odsyłające do czystej jakości (cechy, stanu, procesu itp.) występują z rodzajnikiem określonym, np. "Il craint la ridicule." → "On boi się śmieszności" (ale: "Il craint de paraître ridicule." → "On boi się wyjść na śmiesznego"). La jalousie me tue de l'intérieur." → "Zazdrość zabija mnie od środka." "Je te conseille la prudence / de la prudence." → "Zalecam ci ostrożność / zachowanie [pewnej] ostrożności." Poza tym zamiast rodzajnika określonego w La terreur l’envahit." → "Ogarnęła ją zgroza." można użyć rodzajnika nieokreślonego właśnie dla podkreślenia pewnej nieokreśloności – "Une terreur l’envahit." → "Ogarnęła ją nieopisana [jakaś] zgroza".
Jako dopełnienie bliższe standardowo wymagany jest rodzajnik cząstkowy, jeśli mówi się o posiadaniu danej cechy ("avoir") lub powodowaniu posiadania ("faire avoir"), np. "trouver" (twierdzić, że ktoś ma cechę), "exiger" (wymagać, by ktoś miał cechę), "provoquer, éveiller, déclencher" (powodować, by ktoś miał cechę), np. "Le changement exige de la détermination." → "Zmiana wymaga determinacji." "J’y vois du travail, mais je ne trouve pas de talent." → "Widzę tutaj [włożoną] pracę, ale nie znajduję talentu." "Autrefois, cet homme m'inspirait du dégoût." → "Kiedyś ten człowiek wywoływał u mnie wstręt".
Rzeczowniki niepoliczalne z rodzajnikiem cząstkowym oznaczają niepełny zakres pojęcia, ograniczony jej stopień, dlatego zdanie "Elle a de l’élégance." mniej zaznacza cechę elegancji w porównaniu z użyciem przymiotnika "Elle est élégante".
Jeśli przed rzeczownikiem znajduje się przymiotnik, poprawne jest użycie de przed nimi, np. "J’ai mangé de bonne viande." → "Zjadłem dobre mięso", choć w języku codziennym jest to raczej niepowszechna reguła i mówi się "J’ai mangé de la bonne viande." Czasami można jednak dokonać pewnego rozróżnienia: "Versez-moi de meilleur vin." → "Niech mi pan naleje lepszego wina" (niż to, które już piłem). "Versez-moi du meilleur vin." → "Niech mi pan naleje [jakiegoś] lepszego wina" (z tych lepszych, które pan ma). 
Nazwy własne, zawołania.
Z reguły nazw osobowych, nazw miejscowości używa się bez rodzajnika, np. "un œuvre de Jean-Paul Sartre" → "dzieło Jeana-Paula Sartre’a." "Stockholm est la capitale de la Suède." → "Sztokholm jest stolicą Szwecji." Nazwa "Christ" → "Chrystus" może być używana zarówno bez rodzajnika, jak i z rodzajnikiem określonym. Rodzajnika nie używa się też w przypadku apostrof, zawołań, np. "Aux armes, citoyens !" → "Do broni, obywatele!". W języku polskim rzeczownikom takim odpowiada wołacz, np. "Bonjour, voisine !" → "Dzień dobry, sąsiadko!" Garçon, l’addition, s’il vous plaît !" → "Kelner, rachunek proszę." Użycie rodzajnika określonego jest nacechowane stylistycznie, nadaje poufały charakter, np. "Raconte-moi un conte, l’oncle Melchior." → "Opowiedz mi bajkę, wujaszku Melchiorze." Użycie rodzajnika określonego konieczne jest po słowach "Monsieur, Madame, Mademoiselle", np. "Madame la présidente" → "pani prezydent"; Monsieur le chat, dit la petite souris, laissez-moi m’en aller." → "Panie kocie, mówi myszka, proszę pozwolić mi odejść".
W niektórych nazwiskach występuje nierozerwalnie rodzajnik określony pisany dużą literą (np. "La Rochefoucauld, La Fontaine"), który nie zachowuje się jak typowy rodzajnik, ponieważ w związkach z przyimkami "de, à" nie następuje ściągnięcie, np. "une exposition consacrée à Le Corbusier" → "wystawa poświęcona Le Corbusierowi". Podobnie niektóre miasta mają stały rodzjanik pisany dużą literą, np. "La Nouvelle-Orléans" → "Nowy Orlean", "La Mecque" → "Mekka", "Le Pirée" → "Pireus", "La Havane" → "Hawana". 
Nazwy osobowe również są w pewnych przypadkach używane z rodzajnikami. Imitując język włoski, rodzajnika określonego używa się z nazwiskami znanych malarzy, pisarzy, artystów włoskich, czasem również francuskich związanych z Włochami, np. "le Caravage" → "Caravaggio", "l’Arioste" → "Ludovico Ariosto", "le Tasse" → "Torquato Tasso", "le Pérugin" → "Pietro Perugino". Na zasadzie imitacji rodzajnik pojawiał się również przed nazwiskami słynnych śpiewaczek i artystek, głównie włoskich nazwisk, np. "la Callas" → "Maria Callas", "la Malibran" → "Maria Malibran". Nazwy osób można poprzedzać rodzajnikiem dla wyrażenia pogardy, lekceważenia, np. "la Montespan" zamiast "Madame de Montespan", "la Pompadour". W ludowym języku poufałym rodzajnik może być użyty z imionami (rzadziej z nazwiskami), aby podkreślić, że dana osoba jest jedyną w danej wsi, np. "Il n’y a pas parmi vous la Julie ?" → "Nie ma wśród was [naszej] Julii?". Można w taki sposób również tworzyć nazwy od imienia męża, np. "la Martine" → "Marcinowa". 
Nazwy własne mogą ponadto zostać użyte bezkontekstowo, z podkreśleniem wartości ogólnej i wtedy łączą się z rodzajnikiem nieokreślonym, np. "Un Dupont est mort avant-hier soir." → "Jakiś Dupont umarł przedwczoraj wieczorem." Gdyby użyto zdania bez rodzajnika "Dupont est mort avant-hier soir", oznaczałoby to, że dla obu rozmówców ta osoba jest znana (analogicznie, gdyby nazwisko to zastąpić np. rzeczownikiem odpowiednio "un policier" i "le policier"). Przed imionami lub nazwiskami z rodzajnikiem nieokreślonym może występować zaimek "certain" lub imiesłówy "nommé, dénommé", np. Une certaine Pauline a été victime d’un vol." → "Pewna Paulina padła ofiarą kradzieży." "un nommé Pierre" → "ktoś o imieniu Pierre". Ponadto w użyciu ogólnym w liczbie mnogiej można stosować rodzajnik określony, np. Les Adam ont leur fête le 24 décembre." → "Adamowie obchodzą swoje święto 24 grudnia."
Nazwy własne mogą być użyte z rodzajnikiem nieokreślonym w celu świadomego uogólnienia, opierając się na jakichś ich charakterystycznych cechach znanych rozmówcom, np. "Pourquoi un Le Pen est-il capable de séduire les électeurs ?" → "Dlaczego ktoś taki jak Le Pen jest zdolny uwieść wyborców?"
Czasami nazw własnych używa się w znaczeniu metaforycznym dla oznaczenia cech osobowościowych lub roli, dorobku danej osoby, np. "Lui, c’est Socrate en personne." → "On to jest Sokratesem we własnej osobie." Dodanie rodzajnika przy nazwach własnych użytych w sensie metaforycznym powoduje, że mają funkcję czysto charakteryzującą, zbliża je to do nazw pospolitych. Porównaj: "Il n'est pas Casanova." → "On nie jest Casanovą" (Włochem żyjącym w XVIII w.). "Il n'est pas un Casanova." → "On nie jest casanovą" (uwodzicielem). "Ainsi réagirait un Tartuffe" → "Tak zareagowałby Świętoszek".
Nazwy własne mogą również być zastosowane metonimicznie, kiedy nie oznaczają jakiejś osoby, ale coś innego pozostającego z nią w jakimś stosunku, np. "un La Fontaine" → "bajka La Fontaine’a". Porównaj: Renault a voulu acheter Citroën." → "Renault chciało kupić Citroëna" (producenci samochodów). "Jean veut acheter une Mercedes (une voiture Mercedes). → "Jean chce kupić mercedesa" (samochód osobowy). "Jean veut acheter un Mercedes" (un camion Mercedes). → "Jean chce kupić mercedesa" (ciężarówkę).
Takie nazwy metonimiczne mogą być też używane bez rodzajnika dla oznaczenia dzieła jakiegoś twórcy w abstrakcji od składających się na to dzieło pojedynczych utworów, np. "J’avais lu Flaubert, mais je n’ai jamais apprécié cet écrivan." → "Czytałem Flauberta, ale nigdy nie ceniłem tego pisarza". W celu oznaczenia pewnej liczby utworów stanowiących nieokreśloną część dzieła twórcy stosuje się rodzajnik cząstkowy. W takim przypadku zawsze używa się rodzajnika "du", nawet gdy nazwy należą do rodzaju żeńskiego lub zaczynają się na samogłoskę. Porównaj: "Il m’a présenté Colette." → "Pokazał mi twórczość Colette." "Il ma présenté du Colette." → "Pokazał mi pewne utwory Colette." "Il m’a présenté une Colette." → "Pokazał mi jakiś jeden utwór Colette".
W przypadku tytułów, w których znajduje się jeden główny rzeczownik z rodzajnikiem, zwykle tworzy się od niego formy ściągnięte, jeśli konstrukcja zdania tego wymaga, np. "l’article consacré aux « Fleurs du mal »" → "artykuł poświęcony „Kwiatom zła”." Jeśli występują w tytule dwa rodzajniki lub tytuł jest zdaniem, możliwe jest tworzenie formy ściągniętej dla pierwszego, np. "le héros du « Rouge et le Noir »" → "bohater [powieści] „Czerwone i czarne”"; można także uniknąć formy ściągniętej – "le héros de « Le Rouge et le Noir »".
Toponimy.
Nazwy miejscowe (toponimy), poza nazwami miejscowości, na ogół wymagają rodzajnika określonego. Dotyczy to nazw kontynentów ("l’Europe, l’Afrique"), krajów, prowincji i regionów ("la Bourgogne, l’Alsace"), departamentów ("la Loire"), łańcuchów górskich ("les Tatras, les Andes, les Alpes"), mórz i oceanów ("la Méditerranée", "le Pacifique"), rzek ("la Seine" → "Sekwana", "la Vistule" → "Wisła", "le Rhône" → "Rodan").
W przypadku wysp:
Przed nazwami krajów występuje rodzajnik określony, najczęściej żeński: la Pologne", la France". Rodzaju męskiego są m.in. "le Canada, le Japon, le Maroc, le Portugal, le Danemark, le Brésil, le Luxembourg, le Mexique, le Venezuela, le Pérou, le Soudan, le Kenya, le Congo".
Gdy nazwa kraju występuje jako okolicznik miejsca, inaczej zachowują się rzeczowniki rodzaju żeńskiego, inaczej męskiego. Rodzajnik pomija się, gdy nazwy odgrywają rolę okoliczników miejsca w połączeniu z przyimkiem "en" – dotyczy to nazw rodzaju żeńskiego oraz męskiego zaczynających się na samogłoskę oznaczających kontynenty ("en Europe" → "w Europie"), kraje ("en Hongrie" → "na Węgrzech", "en Espagne" → "w Hiszpanii"), niektóre wyspy ("en Corse, en Sicile, en Sardaigne, en Nouvelle-Guinée"). 
Porównaj:
Rodzajnik jest pomijany w związkach nazw z przyimkiem "de". Często tworzą je czasowniki takie jak "revenir de" → "powracać z", "retourner de" → "wracać z", "arriver de" → "przyjeżdżać z". Stąd "Je reviens de France" (nie: "&lt;del&gt;Je reviens de la France&lt;/del&gt;") → "Wracam z Francji". "Il revient d’Italie, d’Irak, d’Haïti, d’Israël". → "On wraca z Włoch, Iraku, Haiti, Izraela." Często również pomija się rodzajnik, gdy nazwy te pełnią funkcję przydawki, zwłaszcza w połączeniu z rzeczownikami odpowiadającymi powyższym czasownikom, również z nazwami kontynentów, np. "le retour d’Afrique, de France, de Pologne, d’Égipte" → "powrót z Afryki, Francji, Polski, Egiptu."
W przypadku departamentów zwykle używa się przyimka "dans", np. "dans les Ardennes" → "w Ardenach", "dans le Gers" itd. Niektóre nazwy łączą się z przyimkiem "en", np. "en Ardèche, en Isère, en Savoie, en Haute-Saône, en Corse, en Bourgogne, en Bretagne, en Aquitaine".
Rodzajnik pomija się w połączeniu z przyimkiem "de" w złożonych nazwach departamentów francuskich rodzaju żeńskiego zaczynających się na spółgłoskę i fakultatywnie na samogłoskę, np. "les habitants de Saône-et-Loire" → "mieszkańcy [departamentu] Saona i Loara". Dotyczy to także prowincji francuskich – pomija się rodzajniki fakultatywnie, ale dość często, np. "revenir de Bretagne (de la Bretagne), d’Alsace (de l’Alsace)" → "wracać z Bretanii, Alzacji".
Rodzajniki pomija się także w historycznie utrwalonych nazwach godności, tytułach królewskich i książęcych, gdzie składnikiem jest nazwa państwa, królestwa lub księstwa w rodzaju żeńskim oraz męskim, gdy zaczyna się na samogłoskę, np. "le roi de France" → "król Francji", "la reine d’Angleterre" → "królowa Anglii", "le tsar de Russie" → "car Rosji", "le duc de Bourgogne" → "książę Burgundii", "l’ambassadeur de Lituanie" → "ambasador Litwy"; ale: "l’empereur du Japon" → "cesarz Japonii", "l’ambassadeur du Portugal" → "ambasador Portugalii".
Poza tym rodzajniki często pomija się przed krajami i regionami rodzaju żeńskiego, mówiąc o pochodzeniu, lokalizacji, np. "les vins d’Italie" → "wina Włoch", "les villes de Croatie" → "miasta Chorwacji", "l’équipe de France" → "drużyna Francji" (ale z rodzajem męskim – "l’équipe du Danemark" → "drużyna Danii"). Szczególnym przypadkiem jest wyraz "historia". Historię własnego państwa postrzega się jako pewną „całość”, monument, dlatego mówi się "l’histoire de France" → "historia Francji", ale "l’histoire de l’Italie" → "historia Włoch".
Rodzajnik występuje, jednak jeśli przyimek "de" wyraża przynależność, nawet jeśli rzeczownik oznaczający kraj da się zastąpić przymiotnikiem, np. "la capitale de la Grèce" → "stolica Grecji", "l’économie de l’Allemagne" → "gospodarka Niemiec", "les conquêtes de l’Angleterre" → "podboje Anglii". 
Nazwy złożone.
W przypadku dwuczłonowych nazw nieprzedmiotowych wymagany jest rodzajnik określony, jeśli występuje duży stopień pewności realizacji czynności lub zdarzeń oraz nieokreślony, jeśli ten stopień pewności jest niski. Porównaj: Une levée des sanctions/ La levée des sanctions contre la Russie est inscrite dans l’ordre du jour." → "Zniesienie sankcji przeciwko Rosji jest wpisane w harmonogram." Czasami użycie rodzajnika nieokreślonego, jeśli jest możliwe w danym przypadku również użycie rodzajnika określonego, może sugerować, że czynność jest realizowana tylko w ograniczonym zakresie. Porównaj: La décision d’un engagement de troupes a été prise après une discussion orageuse." → "Decyzja o zaangażowaniu [w pewnym stopniu] wojsk została podjęta po burzliwej dyskusji." "La décision de l’engagement de troupes a été prise après une discussion orageuse." → "Decyzja o zaangażowaniu wojsk została podjęta po burzliwej dyskusji."
W trójczłonowych nazwach zawierających "de" pomija się rodzajnik, jeśli człon pierwszy i trzeci mogą utworzyć ze sobą sensowne wyrażenie, a drugi oznacza cechę stałą, niejednostkową i niepojedyncze zdarzenie. Porównaj: "l’inefficacité de l’effort du vendeur" → "nieskuteczność wysiłku sprzedawcy" (zamiast: l’inefficacité d’effort du vendeur), ale np. "la profondeur de pensée du philosphe" → "głębokość myśli filozofa".
Porównaj wyrażenia "une/la tentative" de l’"assassinat de Bernard" oraz "une/la tentative d’assassinat de Bernard". Można je przetłumaczyć jako "próba zabójstwa Bernarda", ale tylko pierwsze jednoznacznie wskazuje, że to Bernard był ofiarą i taka wersja jest wybierana intuicyjnie. Drugie zdanie może oznaczać, że Bernard był ofiarą albo zabójcą – jest dwuznaczne. Takie zdania nie mają w drugim członie rodzajnika. Inny przykład: "la crainte de l’incompréhension du présentateur" → "lęk przed niezrozumieniem prezentera", "la crainte d’incompréhension du présentateur" → "lęk przed nierozumieniem prezentera" lub "lęk prezentera przed niezrozumieniem".
Nazwy złożone z rodzajnikiem nieokreślonym przy nazwie pobocznej mogą mieć charakter szczegółowy, mają odniesienie do ewentualnych lub zaistniałych pojedynczych zdarzeń. Porównaj: "l’accusation d’un vol" → "oskarżenie o kradzież" [konkretnego przedmiotu] i "une accusation de vol" → "oskarżenie o [dokonanie czynu kwalifikowanego jako] kradzież". Podobnie "une idée de mariage" → "myśl o małżeństwie [w ogóle]" i "l’idée d’un mariage" → "myśl o małżeństwie [z jakąś konkretną osobą]". Nazwy użyte z intencją ogólną z rodzajnikiem określonym i bez rodzajnika często konkurują ze sobą bez wyczuwalnej różnicy znaczeń, choć czasem mogą występować pewne preferencje trudne do systematyzacji, np. "À la pensée du danger / À la pensée de danger, elle avait des frissons." → "Na myśl o niebezpieczeństwie miała dreszcze".
Powtarzanie rodzajnika.
W zasadzie rodzajnik powtarza się przed każdym rzeczownikiem, np. "J'aime le jambon et le saucisson." → "Lubię szynkę i kiełbasę." Nie powtarza się jednak rodzajnika, jeśli rzeczowniki są postrzegane jako pewna całość, np. "les frères et sœurs" → "rodzeństwo", "les us et coutumes" → "zwyczaje i obyczaje", "les officiers, sous-officiers et soldats" → "oficerowie, podoficerowie i żołnierze", "les pertes et profits" → "straty i zyski". W takich zestawieniach, jeśli używa się rzeczowników w liczbie pojedynczej, muszą być tego samego rodzaju. Kiedy drugi rzeczownik stanowi uzupełnienie pierwszego, bo chodzi o jedną osobę lub przedmiot, wtedy rodzajnika nie powtarza się, np. "Je vous présente un ami et collaborateur de notre professeur." → "Przedstawiam państwu przyjaciela i współpracownika [w jednej osobie] naszego profesora".
Jeśli przymiotniki stoją przy rzeczowniku, lepiej jest powtarzać rodzajnik z rzeczownikiem, jeśli nie tworzą żadnej „całości”, np. la vaisselle propre et la vaisselle sale" → "naczynia czyste i brudne", la langue latine et la langue grecque" → "język łaciński i język grecki". Częściej jednak wykorzystuje się inną konstrukcję – les langues latine et grecque". Porównaj: les XVIIe et XVIIIe siècles, le XVIIe et le XVIIIe siècle, XVIIe–XVIIe siècle"; "En vente les mardis et vendredis." → "W sprzedaży we wtorki i piątki." "En vente les mardi et vendredi de chaque semaine." "W sprzedaży we wtorek i piątek każdego tygodnia". Rodzajnik można pominąć w wyliczeniach, kiedy nazwy występują w jednorodnych szeregach, np. "Les cambrioleurs ont tout volé : documents, meubles, ordinateurs." → "Włamywacze wszystko ukradli: dokumenty, meble, komputery." "Le musée conserve de nombreuses oeuvres d'artistes éminents : peintures, sculptures, collages." → "Muzeum przechowuje liczne dzieła wybitnych artystów: obrazy, rzeźby, kolaże".
Nazwy z dopowiedzeniem.
Pewne nazwy z dopowiedzeniem wypowiada się w jednym takcie intonacyjnym (bez pauz). Należą do nich nazwy rozwinięte z nazwą własną osobową i przydomkiem. Przydomek może być wyrażony pojedynczym rzeczownikiem lub przymiotnikiem – wtedy poprzedza go rodzajnik określony, albo nazwą złożoną – w tym wypadku można pominąć rodzajnik. Przykłady: "Matthieu l'Évangéliste" → "Mateusz Ewangelista", "Jacques le Fataliste" → "Kubuś Fatalista", "Jack l'Éventreur" → "Kuba Rozpruwacz", "Philippe le Bel" → "Filip Piękny", ale: "Richard Cœur de Lion" → "Ryszard Lwie Serce", "Jean sans Terre" → "Jan bez Ziemi". 
Można również wyróżnić nazwy rozwinięte, gdzie nazwa przyłączona poprzedza główną. Zwykle są traktowane jako nazwy jednostkowe i wymagają rodzajnika określonego, nawet jeśli sama nazwa własna wystarcza do identyfikacji, np. "l’empéreur Frédéric" → "cesarz Fryderyk", "le cardinal Richelieu" → "kardynał Richelieu", "l’historien britannique Norman Davies" → "historyk brytyjski Norman Davies". Wyjątek stanowią słowa "saint" → "święty" i "frère" → "brat zakonny", np. "saint François d’Assise" → "św. Franciszek z Asyżu". 
Inną funkcję pełnią nazwy pospolite bez rodzajnika, które wyznaczają odmienną rolę danej osoby, tak jakby były zupełnie innymi osobami, np. "Sartre écrivain est plus connu que Sartre philosophe dont les œuvres sont difficiles." → "Sartre jako pisarz jest bardziej znany niż Sartre filozof, którego dzieła są trudne." Nazwy własne osobowe mogą także poprzedzać nazwy pospolite nieosobowe, np. nazwy ulic, kościołów, imprez, np. "le plan Marshall" → "plan Marshalla", "l’année Chopin" → "rok Chopina", "la place Lénine" → "plac Lenina", "la Tour Eiffel" → "wieża Eiffla". Jeśli jednak nazwa własna jest poprzedzona nazwą pospolitą (np. tytułem), wymagany jest przyimek "de", np. "la place du Général−Catroux" (de + le) → "Plac Generała Catroux".
Poza tym dopowiedzenie może być oddzielone od nazwy pauzą. Przedmiot lub osoba określona jest przez nazwę główną, a dołączone dopowiedzenie stanowi komentarz podkreślający pewne własności. Przyłączenia takie mogą mieć rolę bliską okolicznikom i informować o przyczynach, motywach działania, czasie. W takich przypadkach nie używa się rodzajnika. Przykłady: "Paul, policier, aurait le droit d’intervenir. Simple étudiant, il ne le peut pas." → "Paul jako policjant / gdyby był policjantem, miałby prawo zainterweniować. Jako zwykły student / Ponieważ jest zwykłym studentem, nie może tego zrobić." "Vienne, capitale de l'Autriche, attire beaucoup de touristes." → "Wiedeń, stolica Austrii, przyciąga wielu turystów." Enfant, il jouait à la balle." → "Jako dziecko grał w piłkę." Brak rodzajnika nie dotyczy nazw wtrąconych, oddzielonych w zdaniu z obu stron, np. Le premier roi de Pologne, Boleslas, mourut 60 jours après son couronnement." → "Pierwszy król Polski, Bolesław, umarł 60 dni po swojej koronacji." Nazwa przyłączona z rodzajnikiem określonym może być używana dla podkreślenia szczególnej cechy przez osobę wyznaczoną nazwą główną, często stosuje się przy niej wyrazy wartościujące, np. Jeanne d’Arc, l’héroïne célèbre, sauva la France. → "Joanna d’Arc, sławna bohaterka, uratowała Francję". Porównaj: "Pasteur, chimiste français, naquit en 1822." → "Pasteur, chemik francuski, urodził się w 1822." "Pasteur, le chimiste français, naquit en 1822." → "Pasteur, ten słynny, wielki francuski chemik, urodził się w 1822." "Pasteur, un chimiste français, naquit en 1822." → "Pasteur, jeden z chemików francuskich, urodził się w 1822." "Son frère, médecin, peut le guérir." → "Jego brat, lekarz, może go wyleczyć" (ma jednego brata). "Son frère, le médecin, peut le guérir." → "Jego brat, ten, który jest lekarzem, może go wyleczyć" (ma kilku braci).
Wymowa.
Szczególnie kłopotliwe może być prawidłowe wypowiadanie wyrazów "les", "des" oraz "le" i "de". W rodzajnikach "les" i "des" występuje głoska [e] lub [ɛ], podczas gdy w "le" i "de" w zależności od poprzedzających głosek występuje szwa [ə] lub nie występuje żadna samogłoska (tzw. "chute du ə"). Szwa w "le" i "de" wymawia się, jeśli wyrazy te występują na początku zdania. W środku zdania szwa wymawia się, jeśli głoskę tę poprzedzają co najmniej dwie wypowiadane spółgłoski: "sur le lit" /syʁ lə li/; "avec le président" /a.vɛk lə pʁe.zi.dɑ̃/. 
Szwa nie wymawia się, jeśli poprzedza je w wymowie tylko jedna spółgłoska: "sous le lit" /su l‿li/, "chez le président" /ʃe l‿pʁe.zi.dɑ̃/.
Odróżnianie wymowy "le" i "les", "de" i "des" jest szczególnie istotne ze względu na fakt, że w mówionym języku francuskim często tylko po rodzajnikach można poznać, czy dany rzeczownik użyto w liczbie pojedynczej, czy mnogiej. Porównaj: "Le chat miaule." /lə ʃa mjol/ → "Kot miauczy." "Les chats miaulent" /le ʃa mjol/ → "Koty miauczą."
Elizja jest obowiązkowa dla rodzajnika określonego poza "h" przydechowym: l’aéroport" /l‿a.e.ʁo.pɔʁ/, l’école" /l‿e.kɔl/ ale: "le hazard" /lə a.zaʁ/.
Łączenie międzywyrazowe jest obowiązkowe poza "h" przydechowym: "un enfant" /œ̃.n‿ɑ̃.fɑ̃/, "les hommes" /le.z‿ɔm/ ale: "un hamster" /œ̃ am.stɛʁ/.
Historia rodzajnika w języku francuskim.
W łacinie rodzajniki nie występowały wcale, ale wszystkie języki, które rozwinęły się z łaciny mają system rodzajników. Spośród nich w języku francuskim rozwinął się on w największym stopniu. Rodzajnik określony w językach romańskich jest obecny praktycznie w ich najstarszych zabytkach piśmiennictwa. Co prawda w przysiędze strasburskiej z 842 r. nie odnotowano ani jednego jego użycia, co związane jest z tym, że albo jego stosowanie nie było wtedy jeszcze konieczne, albo oficjalny język prawnego dokumentu rozmyślnie ciążył ku łacinie i nie oddawał żywego języka epoki. Jednak już 40 lat później w "Sekwencji o świętej Eulalii" rodzajnik występuje i pełni rozmaite funkcje. Rodzajnik nieokreślony i cząstkowy wykształcił się później w stosunku do określonego, choć na wczesnym etapie rozwoju były one już obecne w języku starofrancuskim.
Rodzajnik określony.
W łacinie zaimek wskazujący "ille" oznaczał "tamten" i stał w opozycji do zaimka "hic" → "ten". Ewolucja "ille" przebiegała dwiema ścieżkami. Z jednej strony zaimek "ille" z czasem stawał się coraz częściej używany przed rzeczownikami, tracił swoją funkcję wskazującą i ostatecznie w większości języków romańskich przekształcił się w rodzajnik określony. Zaczął być używany do przywoływania jakichś konkretnych przedmiotów, które rozmówcy mieli w pamięci, wyrażając je na zasadzie anafory. Z drugiej strony ze zwrotu "ecce ille" powstał w starofrancuskim zaimek wskazujący "cil" (obok "cist" powstałego ze zwrotu "ecce iste") i podobnie w innych językach romańskich tego typu zaimki funkcjonowały do bezpośredniego przywoływania przedmiotów obecnych w rzeczywistości.
Użycie rodzajników określonych stawało się coraz częstsze w łacinie ludowej, zwłaszcza kiedy ok. V w. zredukowała się liczba przypadków gramatycznych z sześciu do dwóch. Pierwszy przypadek związany był z użyciem rzeczownika jako podmiot ("cas sujet", CS), drugi – jako dopełnienie ("cas régime", CR). Porównaj następujące zdania między łaciną a starofrancuskim: 
Elizji do "l’" ulegały regularnie przed samogłoską rodzajniki w CS rodzaju żeńskiego. W przypadku "li" jako CS rodzaju męskiego w liczbie pojedynczej elizję spotyka się nieregularnie, w wierszu można było odpowiednio dopasować formę pod względem rytmicznym. Natomiast "li" jako CS rodzaju męskiego w liczbie mnogiej nigdy nie ulegało elizji.
W języku starofrancuskim było więcej form ściągniętych rodzajników niż we współczesnym francuskim. W liczbie pojedynczej funkcjonowały: "del, du, dou" (współcześnie "du = de le"), "al, au" (współcześnie "au = à le"), "enl, el, eu, ou, u" (odpowiednik "en + le"). W liczbie mnogiej funkcjonowało: "dels" (współcześnie "des = de les"), "as, aus, aux" (współcześnie "aux = à + les"), "es" (odpowiednik "en + les").
Dziś spotyka się jeszcze "es" jako "ès" w przestarzałych zwrotach, w połączeniach z rzeczownikami w liczbie mnogiej, np. "docteur ès sciences", "licencié ès lettres". Natomiast po przyimku "en" obecnie w języku francuskim występuje niemal zawsze rzeczownik bez rodzajnika (np. "en ville" → "do miasta, w mieście", "en croix" → "na krzyż, na krzyżu", "en classe" → "do klasy, w klasie"). Z tych powodów występują pewne różnice w zwrotach typu "croire en Dieu" → "wierzyć w Boga" ("Dieu" bez rodzajnika) i "croire au diable" → "wierzyć w diabła" ("diable" z rodzajnikiem). Istnieją jednak nieliczne zwroty, gdzie po "en" używa się rodzajnika, np. "en l’occurence" → "w tym przypadku", "en la matière" → "w tej materii", "en l’honneur de" → "na cześć".
W języku starofrancuskim nie używano rodzajników określonych z nazwami abstrakcyjnymi oraz z nazwami w znaczeniu ogólnym w powiedzeniach, przysłowiach itp. W XIV w. zanikł "cas sujet", co było równoznaczne z zanikiem deklinacji. Pozostały jedynie formy "cas régime": w liczbie pojedynczej rodzaju męskiego "le" (od "illum"), rodzaju żeńskiego "la" (od "illam"), a w liczbie mnogiej "les" (od "illos" i "illas"). 
Rodzajnik nieokreślony.
Rodzajniki nieokreślone "un, une" wyewoluowały z łacińskich liczebników "unus, una" → "jeden, jedna", których znaczenie liczebnikowe się osłabiało.
Rodzajnik nieokreślony był obecny już w języku starofrancuskim, ale znajdował się wówczas na wczesnym etapie rozwoju i miał przede wszystkim wartość liczebnikową. Jako rodzajnik nieokreślony najczęściej niósł znaczenie „pewien”, jednak mógł też czasami oznaczać „dowolny”. Przykład użycia: "A la mort vai cum uns anels" → "Na śmierć idzie jak baranek" (Passion de Clermont, X–XI w.; współcześnie: "Il va à la mort comme un agneau"). Z czasem był stosowany coraz częściej i zakres jego zastosowania rozszerzał się. Od końca XIV w. rodzajnik nieokreślony zaczął być także stosowany w uogólnieniach.
W liczbie mnogiej w miejscach gdzie współcześnie użyto by rodzajnika nieokreślonego "des", najczęściej występował rodzajnik zerowy (brak rodzajnika). Rodzajnik nieokreślony w liczbie mnogiej stosowano w przypadku rzeczowników zbiorowych. Przykładowo "un degré" (tj. forma CS w liczbie mnogiej) oznaczało dosłownie "stopnie schodów", a jako całość – "schody". Na późniejszym etapie rozwoju języka francuskiego formy rodzajników nieokreślonych w liczbie mnogiej pochodzące od łacińskiego "unus" zostały wyparte przez "des". Słowo to powstało w wyniku ściągnięcia przyimka "de" oraz rodzajnika określonego "les" i miało początkowo znaczenie podobne jak rodzajnik cząstkowy.
Rodzajnik cząstkowy.
W łacinie do określania jakiejś części z określonej lub nieokreślonej całości stosowano dopełniacz lub frazy z przyimkami "ex" bądź "de". Dopełniacz partytywny można zaobserwować np. w dziele "De agri cultura" Katona Starszego w przepisie na chleb: "Farinam in mortarium indito; aquae paulatim addito." → "Wsyp mąkę do moździerza; stopniowo dodaj wody." Przykład "de" w tej roli w Wulgacie: "de pane illo edat" → "niech je tego chleba" (1 Kor 11, 28). W językach romańskich rodzajnik cząstkowy powstał właśnie z połączenia przyimka "de" oraz rodzajnika określonego. 
Czasami w łacinie odróżniano wyraz w rodzaju męskim lub żeńskim oznaczający jakiś jednostkowy przedmiot od pochodnej w rodzaju nijakim oznaczającej masę, materię. Przykładowo "caseus" (rodzaj męski) oznaczał jakąś pojedynczą sztukę sera, co po francusku można oddać poprzez rodzajnik nieokreślony – "un fromage". Natomiast "caseum" (rodzaj nijaki) mógł oznaczać ser jako niepoliczalną substancję, materię, co po francusku oddaje rodzajnik cząstkowy – "du fromage". 
W łacinie wyrażenie "pić [pewną ilość] wody" ("[na]pić [się] wody") brzmiało "bibere aquam". W języku prowansalskim (wariancie językowym obszaru południa Francji) to samo wyrażenie początkowo brzmiało "beure aiga", a w starofrancuskim – "boire eau". Zwroty te składały się zatem z czasownika i rzeczownika, bez udziału rodzajnika czy przyimka. Jednak już w łacinie ludowej zaczęto mawiać "bibere de aqua". Z czasem ten wzorzec rozprzestrzenił się i np. w prowansalskim wyrażenie to przybrało postać "beure d’aigo", na czym skończył się rozwój rodzajnika cząstkowego w tym języku. We francuskim natomiast poszedł dalej. Na potrzeby bardziej precyzyjnego języka dodano rodzajnik do tego wzorca, który najpierw był stosowany do wyrażania jakiejś części pewnej określonej całości (np. "Del vin volentiers bevaient" → "[Pewną ilość] wina tego chętnie piją"), a od XIII w. także do wyrażania nieokreślonych ilości bez odnoszenia się do konkretnych desygnatów. W XV w. oba zastosowania odnotowywano z podobną częstotliwością w tekstach pisarzy, ale już w XVI w. to pierwsze uchodziło za archaiczne i zanikło; drugie natomiast pozostało.
Ponieważ rodzajnik cząstkowy powstał z połączenia przyimka "de" i rodzajnika określonego, obowiązywały formy ściągnięte: "del, deu, dou, du, des" oraz forma nieściągnięta "de la". Wyrażenie "jeść chleba" początkowo w starofrancuskim nie zawierało przyimka ani rodzajnika – "mangier pain", następnie stosowano przyimek – "manger de pain", potem ściągniętą formę wynikającą z połączenia przyimka z rodzajnikiem – "mangier del pain" aż od XIII w. zaczęła się pojawiać forma "mangier du pain". Natomiast łacińskie "bibere aquam" ostatecznie przekształciło się we francuskim w "boire de l’eau".
W języku starofrancuskim rodzajnik cząstkowy pojawiał się z bardzo ograniczoną liczbą czasowników, głównie "boire" (pić) i "manger" (jeść). Użycie rodzajnika cząstkowego we współczesnym języku francuskim niekoniecznie wiąże się z ideą nieokreślonej ilości materii, stosuje się go także z rzeczownikami abstrakcyjnymi. W rozwoju tego języka obserwuje się tendencję do redukcji użycia rodzajnika zerowego, m.in. na rzecz rodzajnika cząstkowego.
Forma bez rodzajnika w epoce języka średniofrancuskiego zachowała się w konstrukcjach przeczących ("je n’ai point d’argent") i przed rzeczownikiem poprzedzonym przymiotnikiem (w liczbie pojedynczej np. "de bon vin"; w mnogiej, utożsamianej z rodzajnikiem nieokreślonym: "de grosses larmes"). Jednak wielu pisarzy tego okresu nie stosowało się do tych zasad. 
W dzisiejszym języku francuskim stosowanie rodzajnika "des" przed przymiotnikiem w pozycji przed rzeczownikiem w liczbie mnogiej (np. "des grosses larmes") nie należy do norm standardowego języka, jednak występuje przed rzeczownikami złożonymi o takiej konstrukcji (np. "des jeunes gens"). W liczbie pojedynczej oprócz klasycznej konstrukcji typu "de bon vin" powszechna jest taka typu "du bon vin". Konstrukcje przeczące wykorzystujące rodzajnik typu "je ne bois pas de l’eau" nie należą do standardowego języka i są bardzo potoczne. 
Porównanie systemu rodzajników.
Szerokie użycie rodzajnika cząstkowego jest charakterystyczną cechą języka francuskiego. Porównując trzy współczesne języki romańskie – francuski, włoski i hiszpański pod względem użycia rodzajnika cząstkowego, można stwierdzić między nimi duże różnice:
Mimo że w języku polskim nie ma systemu rodzajników, to jednak czasami określoność rzeczownika jest wyrażana za pomocą szyku wyrazów. Porównaj: "Na kanapie siedzi kot (jakiś nieokreślony kot). Kot siedzi na kanapie" (konkretny kot). W językach romańskich im bardziej swobodny jest szyk wyrazów, tym mniejsza jest potrzeba, aby określoność rzeczownika była wyrażana wyłącznie przez rodzajniki. W języku francuskim szyk wyrazów w zdaniu jest sztywny, więc silnie rozwinięty system rodzajników (włącznie z rodzajnikiem cząstkowym) przyczynia się do precyzyjniejszego wskazywania statusu frazy rzeczownikowej w wypowiedzi. W języku hiszpańskim szyk jest praktycznie swobodny, mniejsza jest więc potrzeba istnienia rozrośniętego systemu rodzajników i użycie rodzajnika zerowego jest stosunkowo częste, natomiast rodzajnika cząstkowego nie ma wcale. Język włoski ma cechy pośrednie między tymi językami.
Poza tym w mówionym języku francuskim żeńskie odpowiedniki niektórych słów brzmią tak samo jak wersja męska (np. "ami" i "amie"). Bardzo często w wymowie nie ma różnicy między formą rzeczownika w liczbie pojedynczej a mnogiej, dlatego zachodzi szczególna potrzeba użycia rodzajników, które umożliwiają to rozróżnienie. Natomiast w języku hiszpańskim wymawiana końcówka "–s" jednoznacznie wskazuje na liczbę mnogą, więc nie ma potrzeby doprecyzowywania tej informacji w dodatkowy sposób. Z kolei w języku włoskim nie ma aż takiej jednoznaczności – końcówki wskazujące na liczbę mnogą mogą jednocześnie w innych słowach wskazywać na liczbę pojedynczą, np. "legge (poj.) i "donne (l. mn.), "ragazza (l. poj.) i "labra (l. mn.). Poza tym forma mnoga niektórych rzeczowników jest taka sama jak forma w liczbie pojedynczej, i to rodzajnik może je różnicować, np. "il film" (film) – "i film" (filmy), "il re" (król) – "i re" (królowie).

</doc>
<doc id="4002928" url="https://pl.wikipedia.org/wiki?curid=4002928" title="EuronewsNBC">
EuronewsNBC



</doc>
<doc id="4002929" url="https://pl.wikipedia.org/wiki?curid=4002929" title="Gniazdo (film)">
Gniazdo (film)



</doc>
<doc id="4002931" url="https://pl.wikipedia.org/wiki?curid=4002931" title="Yaşar Əliyev">
Yaşar Əliyev

Yaşar Əliyev (ur. 31 sierpnia 1989 roku) – azerski zapaśnik walczący w stylu wolnym. Zajął 25 miejsce na mistrzostwach świata w 2013. Brązowy medalista mistrzostw Europy w 2013. Piąty na igrzyskach europejskich w 2015. Trzynasty na Uniwersjadzie w 2013. Trzeci w Pucharze Świata w 2015 i szósty w 2010. Trzeci na MŚ juniorów w 2009 i Europy w 2008 roku.

</doc>
<doc id="4002933" url="https://pl.wikipedia.org/wiki?curid=4002933" title="Świętopełk z Irządz i Zawady">
Świętopełk z Irządz i Zawady

Świętopełk z Irządz i Zawady herbu Lis – podczaszy krakowski w latach 1438-1447.
Był członkiem konfederacji Spytka z Melsztyna w 1439 roku.

</doc>
<doc id="4002940" url="https://pl.wikipedia.org/wiki?curid=4002940" title="Dziersław z Włostowic">
Dziersław z Włostowic



</doc>
<doc id="4002943" url="https://pl.wikipedia.org/wiki?curid=4002943" title="Mikołaj Kloch">
Mikołaj Kloch

Mikołaj Kloch herbu Kornic – dworzanin Władysława II Jagiełły.
W 1431 roku król zapisał mu 100 grzywien na mieście Jałtuszkowie i wsi Letniowce na Podolu. Posiadał jeszcze Putiatyńce, koło Rohatyna w ziemi halickiej. W ziemi sanockiej posiadał Strachocinę.

</doc>
<doc id="4002945" url="https://pl.wikipedia.org/wiki?curid=4002945" title="10 złotych wzór 1967 Mikołaj Kopernik">
10 złotych wzór 1967 Mikołaj Kopernik

10 złotych wzór 1967 Mikołaj Kopernik – moneta dziesięciozłotowa, wprowadzona do obiegu 1 kwietnia 1967 r. zarządzeniem z 17 marca 1967 r. (), wycofana 1 stycznia 1978 r. zarządzeniem Ministra Finansów z dnia 21 maja 1977 r. ().
Na mocy rozporządzenia z 17 marca 1967 r. moneta miała być bita jedynie z datą 1967. Emisja była jednak kontynuowana w latach następnych, z bieżącym rokiem umieszczanym na monecie.
Monetę bito w latach 1967–1969. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, po obu stronach orła rok bicia, dookoła napis „POLSKA RZECZPOSPOLITA LUDOWA”, na dole napis „ZŁ 10 ZŁ”, a pod łapą orła dodano znak mennicy w Warszawie.
Rewers.
Na tej stronie monety znajduje się wizerunek Mikołaja Kopernika i napis „MIKOŁAJ KOPERNIK”, a z prawej strony na dole monogram JG, od pierwszych liter imienia i nazwiska projektanta.
Nakład.
Monetę bito w Mennicy Państwowej w miedzioniklu MN19, na krążku o średnicy 28 mm, wadze 9,5 grama, z rantem ząbkowanym, według projektu Józefa Gosławskiego. Nakłady monety w poszczególnych latach przedstawiały się następująco:
Opis.
Dziesięciozłotówka była zmniejszoną wersją monety "10 złotych wzór 1959 Mikołaj Kopernik".
Do wprowadzenia w 1975 roku dziesięciozłotówek o średnicy 25 mm, moneta krążyła w obiegu razem
Po wprowadzeniu w 1975 roku dziesięciozłotówek z Bolesławem Prusem i Adamem Mickiewiczem o średnicy 25 mm, wszystkie te monety krążyły razem w obiegu, aż do 1 stycznia 1978 roku, kiedy to dziesięciozłotówki o średnicach 31 i 28 mm zostały wycofane.
Wersje próbne.
Istnieje wersja tej monety należąca do serii próbnej w niklu (rok 1967) z wypukłym napisem „PRÓBA”, wybita w nakładzie 500 sztuk. Katalogi informują również o istnieniu wersji próbnych technologicznych w miedzioniklu (1967, 1 sztuka), w aluminium (1967, 17 sztuk), w aluminium (1967, bez napisu „PRÓBA”, 10 sztuk), w aluminium (1970, 5 sztuk).
W roku 1973 wybito również próbę niklową dziesięciozłotówki o niezmienionym rysunku, a średnicy zmniejszonej do nowego standardu, tj. 25 mm.

</doc>
<doc id="4002947" url="https://pl.wikipedia.org/wiki?curid=4002947" title="Jan Chruśliński">
Jan Chruśliński

Jan Chruśliński (ur. 11 marca 1937 r. w Busku-Zdroju) – polski pisarz, publicysta, historyk, emerytowany pułkownik Wojska Polskiego. Laureat wielu nagród literackich, m.in. nagrody literackiej im. Stefana Żeromskiego 2014 oraz nagrody literackiej Festiwalu „Orzeł” 2016. Otrzymał Odznakę Honorową "Zasłużony dla Kultury Polskiej". Jest członkiem Związku Literatów Polskich oraz Warszawskiego Klubu Przyjaciół Ziemi Kieleckiej w Warszawie. Był kolarzem w kadrze LZS. Publikuje w pismach: Tygodnik Artystyczno-Literacki, Świętokrzyski Kwartalnik Literacki oraz Buski Kwartalnik Edukacyjny. Na kanwie jego życia i twórczości powstało studium monograficzne Krystyny Cel pt. "Z twórczą pasją przez życie. Portret literacki Jana Chruślińskiego", Kielce 2018, .

</doc>
<doc id="4002948" url="https://pl.wikipedia.org/wiki?curid=4002948" title="Okręgowe rozgrywki w piłce nożnej woj. białostockiego, łomżyńskiego, suwalskiego (1981/1982)">
Okręgowe rozgrywki w piłce nożnej woj. białostockiego, łomżyńskiego, suwalskiego (1981/1982)

48. Edycja okręgowych rozgrywek w piłce nożnej województwa białostockiego
6. Edycja okręgowych rozgrywek w piłce nożnej województwa łomżyńskiego i suwalskiego
Okręgowe rozgrywki w piłce nożnej województwa białostockiego, łomżyńskiego, suwalskiego prowadzone są przez okręgowe związki piłki nożnej: białostocki, łomżyński i suwalski.
Mistrzostwo okręgu :
- białostockiego zdobył Sokół Sokółka.
- łomżyńskiego, ostrołęckiego i ciechanowskiego zdobyła Olimpia Zambrów.
- suwalskiego zdobyła Rominta Gołdap.
Puchar Polski okręgu:
- białostockiego zdobyła Gwardia Białystok
- łomżyńskiego zdobyła Olimpia Zambrów
- suwalskiego zdobyły Wigry Suwałki.
Drużyny z województwa białostockiego, łomżyńskiego i suwalskiego występujące w centralnych i makroregionalnych poziomach rozgrywkowych:
Klasa Okręgowa - IV poziom rozgrywkowy.
Grupa białostocka
Grupa łomżyńsko-ostrołęcko-ciechanowska
Grupa suwalska
Klasa A - V poziom rozgrywkowy.
Grupa białostocka
Grupa łomżyńska
Grupa suwalska 
Klasa B - VI poziom rozgrywkowy.
Białostocka - gr.I
Białostocka - gr.II

</doc>
<doc id="4002950" url="https://pl.wikipedia.org/wiki?curid=4002950" title="Jerzy Kaliszuk">
Jerzy Kaliszuk

Jerzy Kaliszuk (ur. 14 grudnia 1973 w Łasku) – polski historyk mediewista, dr hab. nauk historycznych, prof. IHN PAN.
Życiorys.
W 1997 r. ukończył studia historyczne na Uniwersytecie Warszawskim. Rozprawę doktorską, zatytułowaną "„Historia Trium Regum” Jana z Hildesheimu a kult Trzech Króli w Polsce późnego średniowiecza i u progu czasów nowożytnych", obronił w 2003 roku na Wydziale Historycznym Uniwersytetu Warszawskiego. W latach 2003-2016 zatrudniony w Instytucie Informacji Naukowej i Studiów Bibliologicznych, a w latach 2004-2011 w zakładzie rękopisów Biblioteki Narodowej. Zastępca redaktora naczelnego czasopisma "Z Badań nad Książką i Księgozbiorami Historycznymi" w latach 2006-2016. W 2018 habilitacja z zakresu historii, na podstawie rozprawy: "'Codices deperditi'. Średniowieczne rękopisy łacińskie Biblioteki Narodowej utracone w czasie II wojny światowej" (Dziedzictwo Kulturowe po Skasowanych Klasztorach, 8/1–3), t. 1–3, Wrocław 2016.(nagroda im. J. Lelewela I Wydziału PAN w 2018 r., nagroda im. S.K. Kuczyńskiego "Studiów Źródłoznawczych" w 2018 r.,  nagroda Prezesa Rady Ministrów w 2019 r.). Obecnie zatrudniony w Zakładzie Rękopisów w Instytucie Historii Nauki Polskiej Akademii Nauk. Członek zespołu Redaktor czasopisma "Analecta. Studia i Materiały z Dziejów Nauki"

</doc>
<doc id="4002952" url="https://pl.wikipedia.org/wiki?curid=4002952" title="10 złotych wzór 1969 Tadeusz Kościuszko">
10 złotych wzór 1969 Tadeusz Kościuszko

10 złotych wzór 1969 Tadeusz Kościuszko – moneta dziesięciozłotowa, wprowadzona do obiegu 1 grudnia 1969 r. zarządzeniem z 18 listopada 1969 r. (), wycofana 1 stycznia 1978 r. zarządzeniem Ministra Finansów z dnia 21 maja 1977 r. ().
Wg rozporządzenia z 18 listopada 1969 r. moneta miała być bita jedynie z datą 1969. Emisja była jednak kontynuowana w latach następnych, z bieżącym rokiem umieszczanym na monecie.
Monetę bito w latach 1969–1973. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, pod spodem rok bicia, dookoła napis „POLSKA RZECZPOSPOLITA LUDOWA”, a na monecie z 1966 roku, pod łapą orła dodano znak mennicy w Warszawie.
Rewers.
Na tej stronie monety znajduje się lewy profil Tadeusza Kościuszki oraz napis „ZŁ 10 ZŁ”.
Nakład.
Monetę bito w Mennicy Państwowej w miedzioniklu MN19, na krążku o średnicy 28 mm, wadze 9,5 grama, z rantem ząbkowanym, według projektu Kazimierza Zielińskiego. Nakłady monety w poszczególnych latach przedstawiały się następująco:
Opis.
Dziesięciozłotówka była zmniejszoną wersją monety "10 złotych wzór 1959 Tadeusz Kościuszko".
Do wprowadzenia w 1975 roku dziesięciozłotówek o średnicy 25 mm, moneta krążyła w obiegu razem
Po wprowadzeniu w 1975 roku dziesięciozłotówek z Bolesławem Prusem i Adamem Mickiewiczem o średnicy 25 mm, wszystkie te monety krążyły razem w obiegu, aż do 1 stycznia 1978 roku, kiedy to dziesięciozłotówki o średnicach 31 i 28 mm zostały wycofane.
Wersje próbne.
Istnieje wersja tej monety należąca do serii próbnej w niklu (rok 1966) z wypukłym napisem „PRÓBA”, wybita w nakładzie 500 sztuk. Katalogi informują również o istnieniu wersji próbnych technologicznych w miedzioniklu (1966, 25 sztuk), w złocie (1969, 20 sztuk), w srebrze (1970, 300 sztuk), w miedzioniklu (1971, nieznana liczba sztuk).

</doc>
<doc id="4002955" url="https://pl.wikipedia.org/wiki?curid=4002955" title="10 złotych wzór 1975 Adam Mickiewicz">
10 złotych wzór 1975 Adam Mickiewicz

10 złotych wzór 1975 Adam Mickiewicz – moneta dziesięciozłotowa, wprowadzona do obiegu 24 stycznia 1975 r. zarządzeniem z 7 stycznia 1975 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 ().
Monetę bito w latach 1975–1976. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, dookoła napis „POLSKA RZECZPOSPOLITA LUDOWA”, po bokach orła rok bicia, na dole napis „ZŁ 10 ZŁ”, a pod łapą orła znajduje się znak mennicy w Warszawie.
Rewers.
Na tej stronie monety znajduje się lewy profil Adama Mickiewicza, napis dookoła „ADAM MICKIEWICZ”, a z prawej strony na dole monogram AJ, od pierwszych liter imienia i nazwiska projektantki.
Nakład.
Monetę bito w Mennicy Państwowej w miedzioniklu MN25, na krążku o średnicy 25 mm, masie 7,7 grama, z rantem ząbkowanym, według projektu Anny Jarnuszkiewicz. Nakłady monety w poszczególnych latach przedstawiały się następująco;
Opis.
Moneta, razem z 10 złotych 1975 Bolesław Prus, była pierwszą dziesięciozłotówką o średnicy zmniejszonej do 25 mm. Monety dziesięciozłotowe o średnicy 25 mm były bite, z różnymi rewersami, aż do 1988 roku.
Po wprowadzeniu tej monety w 1975 roku, jednocześnie z 10 złotych z Bolesławem Prusem, monety krążyły w obiegu razem z dziesięciozłotówkami
aż do 1 stycznia 1978 roku, kiedy to wszystkie dziesięciozłotówki o średnicach 31 i 28 mm zostały wycofane.
W początkowym okresie w literaturze przedmiotu nie pisano o monecie 10 złotych 1977 Adam Mickiewicz. Jeszcze w latach dziewięćdziesiątych XX w. została ona jednak włączona do zestawień publikowanych w katalogach, bez podawania wielkości nakładu. Na 19. Aukcji Warszawskiego Centrum Numizmatycznego, pod pozycją 583, pojawił się jeden egzemplarz, który znalazł swojego nabywcę. Drugi egzemplarz, z aukcji 26/730, został wycofany. Nie ma jednak żadnych oficjalnych informacji ani z Narodowego Banku Polskiego, ani jakiejkolwiek mennicy, potwierdzających wybicie takiej monety. Na rynku kolekcjonerskim spotyka się czasami egzemplarze 10 złotych 1977 Adam Mickiewicz, które są najczęściej przeróbką wcześniejszych roczników poprzez wklejenie cyfry 7, wyciętej z innych obiegowych dziesięciozłotówek z Adamem Mickiewiczem.
Wersje próbne.
Istnieje wersja tej monety należąca do serii próbnej w niklu (rok 1974) z wypukłym napisem „PRÓBA”, wybita w nakładzie 500 sztuk. Katalogi informują również o istnieniu wersji próbnej technologicznej w miedzioniklu z roku 1974, w nakładzie 40 sztuk.

</doc>
<doc id="4002958" url="https://pl.wikipedia.org/wiki?curid=4002958" title="Mistrzostwa Europy w Lekkoatletyce 1946 – bieg na 3000 m z przeszkodami mężczyzn">
Mistrzostwa Europy w Lekkoatletyce 1946 – bieg na 3000 m z przeszkodami mężczyzn

Bieg na dystansie 3000 metrów z przeszkodami mężczyzn był jedną z konkurencji rozgrywanych podczas III mistrzostw Europy w Oslo. Bieg został rozegrany w niedzielę, 25 sierpnia 1946 roku. Zwycięzcą tej konkurencji został Francuz Raphaël Pujazon. W rywalizacji wzięło udział jedenastu zawodników z ośmiu reprezentacji.

</doc>
<doc id="4002965" url="https://pl.wikipedia.org/wiki?curid=4002965" title="Zespół Szkół Licealnych im. Bolesława Chrobrego w Leżajsku">
Zespół Szkół Licealnych im. Bolesława Chrobrego w Leżajsku

Zespół Szkół Licealnych im. Bolesława Chrobrego w Leżajsku – najstarsza szkoła ponadpodstawowa w Leżajsku.
Historia.
W 1912 powstało Miejskie Gimnazjum Realne w Leżajsku, założone przez Radę Miejską w Leżajsku, a jego siedzibą był Dwór Starościński. Z początku działały dwie klasy, później wprowadzano kolejne. W 1922 przekształcone w Państwowe Gimnazjum. W 1926 utworzono Państwowe Gimnazjum im. Bolesława Chrobrego. Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 zostało przekształcone w „Państwowe Liceum i Gimnazjum im. Króla Bolesława Chrobrego” (państwową szkołę średnią ogólnokształcącą, złożoną z czteroletniego gimnazjum i dwuletniego liceum). Po wejściu w życie tzw. reformy jędrzejewiczowskiej szkoła miała charakter koedukacyjny, a wydział liceum ogólnokształcącego był prowadzony w typie przyrodniczym.
W 1959 uruchomiono Liceum Ogólnokształcące im. Bolesława Chrobrego. W 1983 powstał Zespół Szkół im. Bolesława Chrobrego. W wyniku reformy szkolnictwa w 2002 powołano Zespół Szkół Licealnych im. Bolesława Chrobrego.
Od 1974 szkoła mieści się w obecnym budynku przy ulicy Marii Curie-Skłodowskiej 6.

</doc>
<doc id="4002970" url="https://pl.wikipedia.org/wiki?curid=4002970" title="Przeor Kordecki - Obrońca Częstochowy">
Przeor Kordecki - Obrońca Częstochowy



</doc>
<doc id="4002973" url="https://pl.wikipedia.org/wiki?curid=4002973" title="10 złotych wzór 1975 Bolesław Prus">
10 złotych wzór 1975 Bolesław Prus

10 złotych wzór 1975 Bolesław Prus – moneta dziesięciozłotowa, wprowadzona do obiegu 24 stycznia 1975 r. zarządzeniem z 7 stycznia 1975 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 r. ().
Monetę bito w latach 1975–1984. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, dookoła napis „POLSKA RZECZPOSPOLITA LUDOWA”, po bokach orła rok bicia, na dole napis „ZŁ 10 ZŁ”, a pod łapą orła znajduje się znak mennicy w Warszawie.
Rewers.
Na tej stronie monety znajduje się lewy profil Bolesława Prusa i napis dookoła „BOLESŁAW PRUS 1847 – 1912”.
Nakład.
Monetę bito w Mennicy Państwowej w miedzioniklu MN25, na krążku o średnicy 25 mm, masie 7,7 grama, z rantem ząbkowanym, według projektu Anny Jarnuszkiewicz. W pracy z 2018 r. poświęconej okresowi PRL zamieszczono informację o kwerendzie przeprowadzonej w Narodowym Banku Polskim, w wyniku której stwierdzono, że projektantem tej monety był Jerzy Jarnuszkiewicz.
Nakłady monety w poszczególnych latach przedstawiały się następująco:
Opis.
Moneta razem z 10 złotych 1975 Adam Mickiewicz, były pierwszymi dziesięciozłotówkami o średnicy zmniejszonej do 25 mm. Monety dziesięciozłotowe o średnicy 25 mm były bite, z różnymi rewersami, aż do 1988 roku.
Po wprowadzeniu tej monety w 1975 roku, jednocześnie z 10 złotych z Adamem Mickiewiczem, monety krążyły w obiegu razem z dziesięciozłotówkami
aż do 1 stycznia 1978 roku, kiedy to wszystkie dziesięciozłotówki o średnicach 31 i 28 mm zostały wycofane.
W 1984 roku moneta była bita jednocześnie z dziesięciozłotówką wzór 1984. Obie monety miały tę samą średnicę.
Wersje próbne.
Istnieje wersja tej monety należąca do serii próbnej w niklu (rok 1975), z wypukłym napisem „PRÓBA”, wybita w nakładzie 500 sztuk. Katalogi informują również o istnieniu wersji próbnych technologicznych:
W serii monet próbnych w niklu wybito, z datą 1974, konkurencyjny projekt Stanisławy Wątróbskiej dziesięciozłotówki z Henrykiem Sienkiewiczem i napisem „ZŁ 10 ZŁ” na rewersie. Projekt ten był również wybity jako próba technologiczna w miedzioniklu, w nakładzie 40 sztuk.

</doc>
<doc id="4002975" url="https://pl.wikipedia.org/wiki?curid=4002975" title="Burnin'">
Burnin'



</doc>
<doc id="4002976" url="https://pl.wikipedia.org/wiki?curid=4002976" title="Dzianis Maksimau">
Dzianis Maksimau

Dzianis Leanidawicz Maksimau (błr. Дзяніс Леанідавіч Максімаў; ur. 29 września 1996) – białoruski zapaśnik startujący w stylu wolnym. Zajął jedenaste miejsce na igrzyskach europejskich w 2015. Piąty w Pucharze Świata z 2015 roku.

</doc>
<doc id="4002977" url="https://pl.wikipedia.org/wiki?curid=4002977" title="Andreas Fakudze">
Andreas Fakudze

Andreas Fakudze (zm. przed 2013) – suazyjski polityk i wojskowy, tymczasowy premier Suazi między 25 października a 4 listopada 1993.
Był generałem sił obrony. W 1993 król Mswati III wyznaczył go na tymczasowego premiera od momentu rezygnacji Obeda Dlaminiego po wyborach parlamentarnych, a przed zaprzysiężeniem nowego gabinetu Jamesona Mbiliniego Dlaminiego. Utrzymał wówczas władzę nad wszystkimi 16 ministerstwami. W 2010 roku ukończył studia teologiczne. Był wykładowcą na instytucie Cornerstone.

</doc>
<doc id="4002980" url="https://pl.wikipedia.org/wiki?curid=4002980" title="Żan Safian">
Żan Safian

Żan Aszotowicz Safian (ros. Жан Ашотович Сафян ; ur. 27 grudnia 1985) – białoruski zapaśnik startujący w stylu wolnym. Zajął dwunaste miejsce na igrzyskach europejskich w 2015. Piąty w Pucharze Świata z 2015 roku.

</doc>
<doc id="4002981" url="https://pl.wikipedia.org/wiki?curid=4002981" title="Zhan Safyan">
Zhan Safyan



</doc>
<doc id="4002982" url="https://pl.wikipedia.org/wiki?curid=4002982" title="10 złotych wzór 1984">
10 złotych wzór 1984

10 złotych wzór 1984 – moneta dziesięciozłotowa, wprowadzona do obiegu 6 grudnia 1984 r. zarządzeniem Ministra Finansów z 15 listopada 1984 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 ().
Monetę bito w latach 1984–1988.
Awers.
W centralnym punkcie umieszczono godło – orła bez korony, poniżej rok bicia, pod łapą orła znak mennicy w Warszawie, dookoła napis „POLSKA RZECZPOSPOLITA LUDOWA”.
Rewers.
Na tej stronie monety znajduje się napis „10 ZŁOTYCH”.
Nakład.
Mennica Państwowa biła monetę w miedzioniklu MN25 na krążku o średnicy 25 mm, masie 7,7 grama, z rantem ząbkowanym. Projektantami byli:
Nakłady monety w poszczególnych latach przedstawiały się następująco:
Opis.
Średnica i masa monety są takie same jak dla dziesięciozłotówek wzoru 1975 z Adamem Mickiewiczem i Bolesławem Prusem.
Dziesięciozłotówka została zastąpiona monetą 10 złotych wzór 1989, której awers i rewers pozostały bez zmian, natomiast zmieniono materiał oraz zredukowano średnicę i masę.
Rewers monety w swojej stylizacji nawiązuje do dwudziestozłotówek wzór 1984 i 1989, jak również do pięćdziesięciozłotówki 1990 i stuzłotówki 1990.
Wersje próbne.
Istnieje wersja tej monety należąca do serii próbnej w niklu (1984), z wypukłym napisem „PRÓBA”, wybita w nakładzie 500 sztuk oraz wersja próbna technologiczna w aluminium (1988), bez napisu „PRÓBA”.

</doc>
<doc id="4002985" url="https://pl.wikipedia.org/wiki?curid=4002985" title="Janiłówka">
Janiłówka

Janiłówka (817 m) – najdalej na zachód wysunięty szczyt w Beskidzie Orawsko-Podhalańskim. Wznosi się pomiędzy miejscowościami Pyzówka i Sieniawa, po północno-zachodniej stronie Przełęczy Sieniawskiej (711 m) oddzielającej to pasmo górskie od Gorców. Z północno-wschodnich i południowo-wschodnich zboczy Janiłówki spływają źródłowe cieki Raby. Stoki południowe łagodnie opadają na równiny Kotliny Nowotarskiej.
Grzbiet w którym wznosi się Janiłówka oddziela Orawę (po południowej stronie) i Podhale (po północnej stronie), biegnie nim także dział wodny między zlewniami Raby i Dunajca.
Janiłówkę tylko częściowo porasta las. Dużą część jej zboczy i płaskiego grzbietu zajmują pola uprawne wsi Pyzówka i Sieniawa. Przez Janiłówkę prowadzi szlak turystyczny. Z jej bezleśnej kopuły szczytowej roztacza się bardzo szeroka panorama widokowa. W kierunku południowym widoczny jest cały łańcuch Tatr, Góry Choczańskie na Słowacji, Nowy Targ i Kotlinę Nowotarską.

</doc>
<doc id="4002986" url="https://pl.wikipedia.org/wiki?curid=4002986" title="Maphevu Dlamini">
Maphevu Dlamini

Maphevu Dlamini (ur. 1922, zm. 25 października 1979) – książę, premier Suazi od 17 marca 1976 do śmierci.
Pochodził z królewskiego rodu Dlamini. Służył w armii, gdzie awansował do stopnia pułkownika. W 1976 powołany na drugiego w historii premiera Suazi. W 1977 król Sobhuza II zrezygnował z systemu parlamentarnego, co poparł Maphevu Dlamini. Sprawował funkcję aż do śmierci w 1979, kiedy to jego tymczasowym następcą został Ben Nsibandze.

</doc>
<doc id="4002988" url="https://pl.wikipedia.org/wiki?curid=4002988" title="Łukasz Rogulski">
Łukasz Rogulski

Łukasz Rogulski (ur. 10 czerwca 1993) – polski piłkarz ręczny, obrotowy, od 2018 zawodnik Azotów-Puławy.
Kariera sportowa.
Wychowanek Szczypiorniaka Olsztyn, następnie uczeń i zawodnik SMS-u Gdańsk. W sezonie 2011/2012 zdobył w jego barwach 120 bramek w I lidze.
W 2012 trafił do pierwszoligowego Wybrzeża Gdańsk, z którym w sezonie 2013/2014 wywalczył awans do Superligi (rzucił 117 bramek). W sezonie 2014/2015 był najlepszym strzelcem Wybrzeża Gdańsk w najwyższej klasie rozgrywkowej – w 28 meczach zdobył 141 goli. W sezonie 2016/2017, w którym rozegrał w Superlidze 30 spotkań i rzucił 123 bramki, otrzymał nominację do tytułu najlepszego obrotowego rozgrywek. W sezonie 2017/2018, w którym rozegrał 33 mecze i zdobył 150 goli, zajął 8. miejsce w klasyfikacji najlepszych strzelców ligi. Ponadto po raz drugi z rzędu otrzymał nominację do nagrody dla najlepszego obrotowego Superligi.
W 2018 przeszedł do Azotów-Puławy, z którymi podpisał trzyletni kontrakt. W sezonie 2018/2019 rozegrał w Superlidze 25 meczów i zdobył 65 goli, a w Pucharze EHF wystąpił w ośmiu spotkaniach, w których rzucił 25 bramek.
W 2010 wraz z reprezentacją Polski juniorów uczestniczył w mistrzostwach Europy U-18 w Czarnogórze, podczas których zdobył 17 bramek w siedmiu meczach. W 2011 wziął udział w otwartych mistrzostwach Europy juniorów w Szwecji (6. miejsce). W 2012 wystąpił z kadrą młodzieżową w mistrzostwach Europy U-20 w Turcji – rzucił w nich 26 goli.
Od 2013 regularnie występował w reprezentacji B. Zagrał m.in. w turnieju w Wągrowcu (listopad 2015), w którym zdobył pięć bramek, natomiast w listopadzie 2016 uczestniczył w międzynarodowym turnieju towarzyskim w Płocku, podczas którego rzucił 14 goli w trzech meczach. W maju 2017 został po raz pierwszy powołany do reprezentacji A. Zadebiutował w niej 8 czerwca 2017 w przegranym spotkaniu ze Szwecją (27:33), w którym zdobył jedną bramkę.

</doc>
<doc id="4002989" url="https://pl.wikipedia.org/wiki?curid=4002989" title="Mabandla Dlamini">
Mabandla Dlamini

Mabandla Fred Dlamini (ur. 1 listopada 1930) – książę, premier Suazi od 23 listopada 1979 do 25 marca 1983.
Pochodził z królewskiego rodu Dlamini. Przed objęciem funkcji premiera pracował jako dyrektor w plantacji cukru. Po śmierci Maphevu Dlaminiego objął funkcję premiera, wskazany przez króla Sobhuzę II. W 1980 wypuścił z więzień część więźniów politycznych, opowiadał się też za progresywnymi zmianami w życiu społecznym i walką z korupcją. Za jego kadencji nastąpiło ochłodzenie stosunków z Republiką Południowej Afryki. W sierpniu 1982 po śmierci monarchy regencję przejęła Dzeliwe, z którą popadł w konflikt. Funkcję premiera utracił w 1983 po popadnięciu w konflikt graniczny z RPA. Zmuszono go później do emigracji do tego ostatniego kraju.

</doc>
<doc id="4002990" url="https://pl.wikipedia.org/wiki?curid=4002990" title="Kryscina Fiedaraszka">
Kryscina Fiedaraszka

Kryscina Wiktarauna Fiedaraszka (błr. Крысціна Віктараўна Федарашка; ur. 16 kwietnia 1994) – białoruska zapaśniczka walcząca w stylu wolnym. Zajęła osiemnaste miejsce na mistrzostwach świata w 2018. Brązowa medalistka mistrzostw Europy w 2018. Dziewiąta na igrzyskach europejskich w 2015. Piąta w Pucharze Świata w 2018 i siódma w 2013 roku.

</doc>
<doc id="4002991" url="https://pl.wikipedia.org/wiki?curid=4002991" title="Krystina Fedorashko">
Krystina Fedorashko



</doc>
<doc id="4002993" url="https://pl.wikipedia.org/wiki?curid=4002993" title="Konrad Namieśniowski">
Konrad Namieśniowski

Konrad Franciszek Namieśniowski, właśc. Piekarz, ang. Conrad Francis Namiesniowski (ur. 13 lutego 1901 w Sanoku, zm. 24 lipca 1979 w Ottawie) – komandor podporucznik Marynarki Wojennej II RP, komandor Polskiej Marynarki Wojennej, "Captain" (komandor) w Royal Canadian Navy.
Życiorys.
Urodził się 13 lutego 1901 w Sanoku jako Konrad Franciszek Piekarz. Był synem Wojciecha Piekarza (listonosz, woźny sądowy w Sanoku, zm. tamże w 1915, w wieku 54 lat) i Ludwiki z Namieśniowskich. Uczył się w C. K. Gimnazjum w Sanoku, gdzie w roku szkolnym 1916/1917 ukończył IV klasę, a w roku szkolnym 1917/1918 ukończył V klasę. W 1925 dokonano urzędowej zmiany jego nazwiska z Piekarz na Namieśniowski. Uchwałą Rady Miejskiej w Sanoku z 1925 został uznany przynależnym do gminy Sanok.
Po odzyskaniu przez Polskę niepodległości został przyjęty do Wojska Polskiego. Służył w piechocie, brał udział w wojnie w latach 1918–1920 i po jej zakończeniu pozostał w czynnej służbie. 3 maja 1922 został zweryfikowany w stopniu podporucznika ze starszeństwem z 1 lutego 1921 w korpusie oficerów taborowych, a jego oddziałem macierzystym był 4 Dywizjon Taborów w Łodzi. 18 maja 1923 został mianowany z dniem 1 kwietnia 1923 na stopień porucznika ze starszeństwem z 1 lutego 1923 i 2. lokatą w korpusie oficerów taborowych. Z dniem 1 października 1925, w związku z reorganizacją wojsk taborowych, został czasowo przydzielony ewidencyjnie do kadry oficerów taborowych, do czasu przeniesienia do innego korpusu osobowego. Był wówczas w Szkole Specjalistów Morskich.
W czerwcu 1926 został przeniesiony z korpusu oficerów taborowych do korpusu morskiego oficerów Marynarki Wojennej, w stopniu porucznika ze starszeństwem z 1 lutego 1923 i 1. lokatą. W 1928 był oficerem w dowództwie Floty Pińskiej. W lipcu 1928 został wyznaczony na stanowisko pełniącego obowiązki kierownika Samodzielnego Referatu Informacyjnego Dowództwa Floty w Gdyni. Od 1929 do 1931 był dowódcą ORP Czajka. Służył także na ORP Wicher; opisał trwający od 1931 rejs tego okrętu, stanowiący pierwszy oceaniczny okrętu bojowego w historii PMW (jednostka przywiozła z kuracji na Maderze marszałka Józefa Piłsudskiego). W sierpniu 1931 został zwolniony ze stanowiska pełniącego obowiązki kierownika SRI Dowództwa Floty z równoczesnym przeniesieniem na okręty Floty. W 1932 był w Dowództwie Floty w Gdyni. W kadrze ośrodka szkolącego oficerów Marynarki Wojennej był oficerem kursowym przy roczniku szóstym od 1932 do 1933. 12 marca 1933 został mianowany kapitanem marynarki ze starszeństwem z dniem 1 stycznia 1933 i 3. lokatą w korpusie oficerów Marynarki Wojennej (korpus morski). Od czerwca do września 1933 był dowódcą ORP Generał Haller. Od czerwca do października 1935 był dowódcą ORP Komendant Piłsudski. W 1936 był dowódcą ORP Podhalanin. Od 12 lutego 1936 do 1937 był komendantem grupy wyszkolenia sygnałowego. Został awansowany na stopień komandora podporucznika ze starszeństwem z dniem 19 marca 1937. W marcu 1939 był szefem Biura Sygnałowego w sztabie Kierownictwa Marynarki Wojennej. Publikował w czasopismach „Przegląd Morski” (1929), „Polska Zbrojna” (1930), był autorem publikacji pt. "Na pancernym pokładzie", wydanej w 1939. Na przełomie lipca i sierpnia był członkiem komisji zakupów uzbrojenia we Francji. Na dzień 31 sierpnia 1939 pełnił stanowisko dyrektora Departamentu Generalnego w Kierownictwie Marynarki Wojennej.
Po wybuchu II wojny światowej w trakcie kampanii wrześniowej 1939 służył w KMW i w Pińsku, wszedł w skład zespołu operacyjno-łącznościowego. Przedostał się przez Węgry i 18 września 1939 przez Rumunię na Zachód. Od 15 października do 3 grudnia 1939 był komendantem SS Pułaski, na którym transportowani byli polscy żołnierze z internowania drogą morską do Francji celem wstąpienia do formowanej tam armii polskiej. Pod koniec 1939 przybył do Wielkiej Brytanii zostając oficerem Korpusu Morskiego Polskiej Marynarki Wojennej. Od 30 listopada 1939 do 14 lutego 1940 był komendantem Szkoły Specjalistów Morskich (SSM) na ORP Gdynia. Od 14 lutego do 4 maja 1940 zastępcą dowódcy niszczyciela ORP Grom, zatopionego przez Niemców pod Narwikiem. Od 7 października 1940 do 20 stycznia 1942 sprawował stanowisko dowódcy kontrtorpedowca ORP Garland. W międzyczasie 20 maja 1941 został awansowany na stopień komandora porucznika ze starszeństwem z 3 maja 1941. Od 13 stycznia 1942 do 23 maja 1943 był dowódcą 2 Dywizjonu Kontrtorpedowców z miejscem postoju dowództwa w Plymouth, a równolegle od 9 marca 1942 pełnił tam stanowisko komendanta Komendy Morskiej „Południe”. Od 24 czerwca 1943 do 4 stycznia 1945 był dowódcą ORP Błyskawica, w tym podczas inwazji w Normandii od 6 czerwca 1944. W celu osłony planowanych działań desantowych w Normandii (operacja „Neptune”), dowodził 20. dywizjonem, który tworzyły OORP „Piorun” i „Błyskawica” (wraz z niszczycielami HMS „Eskimo” i HMS „Javelin”). Później został kierownikiem utworzonego 20 grudnia 1944 Biura Sygnałowego KMW. Od 15 sierpnia 1945 do marca 1947 był kierownikiem Referatu ds. Prac Wychowawczo-Oświatowych (Referat Wychowania i Oświaty) KMW. Został awansowany na stopień komandora ze starszeństwem z 1 września 1946.
Pod koniec lat 40. był prezesem i kierownikiem Stowarzyszenia Polskiej Marynarki Wojennej w Londynie (Polish Naval Association. 30 listopada 1948 został naturalizowany jako obywatel Wielkiej Brytanii (pod tożsamością Conrad Francis Namiesniowski; naturalizowany został wówczas jego syn Conrad Andrew Namiesniowski). W 1949 wyjechał do Kanady, gdzie pozostał na emigracji i zamieszkał w Ottawie. W pierwszych latach zarabiał na życie pracą fizyczną. Od 1954 do 1961 był oficerem w stopniu komandora ("captain") w Royal Canadian Navy. Od 1953 należał do Koła nr 8 Stowarzyszenia Polskich Kombatantów (SPK) w Ottawie. W latach 70. był prezesem okręgu Kongresu Polonii Kanadyjskiej (KPK) w Ottawie.
Zmarł 24 lipca 1979 w Kanadzie. Jego żoną była Karolina (1902–1970). Jego syn Conrad A. Namiesniowski (1929-2022) został oficerem armii kanadyjskiej, w stopniu pułkownika, był dowódcą 2 Pułku Królewskiej Kanadyjskiej Artylerii Konnej (Second Regiment Royal Canadian Horse Artillery, 2 RCHA), a jego żoną była pielęgniarka, porucznik Królewskiego Kanadyjskiego Korpusu Medycznego (RCAMC) Marjorie Joan Namiesniowski z domu Giffin (1931-2017). Oficerem został Conrad R. Namiesniowski, który na różnych stanowiskach służył w Royal Canadian Air Force przez 42 lata, karierę zakończył w stopniu pułkownika i przeszedł na emeryturę w 2019. 

</doc>
<doc id="4002994" url="https://pl.wikipedia.org/wiki?curid=4002994" title="10 złotych wzór 1989">
10 złotych wzór 1989

10 złotych wzór 1989 – moneta dziesięciozłotowa, wprowadzona do obiegu 28 grudnia 1988 zarządzeniem prezesa Narodowego Banku Polskiego z 10 grudnia 1988 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 ().
Monetę bito w latach 1989 i 1990.
Awers.
W centralnym punkcie umieszczono godło – orła bez korony, poniżej rok bicia, pod łapą orła znak mennicy w Warszawie, dookoła napis „POLSKA RZECZPOSPOLITA LUDOWA”.
Rewers.
Na tej stronie monety znajduje się napis „10 ZŁOTYCH”.
Nakład.
Mennica Państwowa biła monetę w mosiądzu manganowym MM-59 na krążku o średnicy 22 mm, masie 4,27 grama, z rantem ząbkowanym. Projektantami byli:
Nakłady monety w poszczególnych latach przedstawiały się następująco:
Opis.
W stosunku do dziesięciozłotówki wzór 1984 zmianie uległ materiał, natomiast redukcji średnica i masa monety.
Rewers monety w swojej stylizacji nawiązuje do dwudziestozłotówek wzór 1984 i 1989, jak również do pięćdziesięciozłotówki 1990 i stuzłotówki 1990.
Moneta z roku 1990, mimo zmiany z dniem 1 stycznia 1990 r. nazwy państwa na Rzeczpospolita Polska i godła na orła w koronie, miała stary awers, a więc z napisem „POLSKA RZECZPOSPOLITA LUDOWA” oraz orła bez korony.
Wersje próbne.
Istnieje wersja tej monety należąca do serii próbnej w niklu (1989) z wypukłym napisem „PRÓBA”, wybita w nakładzie 500 sztuk, oraz wersja próbna technologiczna w mosiądzu, z napisem „PRÓBA”, wybita w nieznanym nakładzie.

</doc>
<doc id="4002996" url="https://pl.wikipedia.org/wiki?curid=4002996" title="Obed Dlamini">
Obed Dlamini

Obed Dlamini (ur. 4 lipca 1937 w Mhlosheni, zm. 18 stycznia 2017 w Johannesburgu) – suazyjski polityk, w latach 1989–1993 premier Suazi.
Wywodził się z rodziny królewskiej Dlamini. Uczył się w Suazi, po czym do 1964 roku pracował jako nauczyciel. Później przeszedł do pracy w przedsiębiorstwach prywatnych i został sekretarzem Federacji Unii Handlowych Suazi. W 1989 został premierem, funkcję utracił cztery lata później po wyborach parlamentarnych. Został później członkiem Liqoqo, organu doradczego monarchy. Należał następnie do partii Narodowy Kongres Wyzwolenia Ngwane, z ramienia której reprezentował w parlamencie dystrykt Manzini.
Zmarł w 2017 w szpitalu w Johannesburgu wskutek powikłań po przebytym trzy lata wcześniej udarze i komplikacji związanych z cukrzycą.

</doc>
<doc id="4002997" url="https://pl.wikipedia.org/wiki?curid=4002997" title="AEROS">
AEROS



</doc>
<doc id="4002998" url="https://pl.wikipedia.org/wiki?curid=4002998" title="Kierówka">
Kierówka

Kierówka (749 m) – szczyt w Beskidzie Orawsko-Podhalańskim. Stoki wschodnie dość stromo opadają do doliny potoku Bielanka w miejscowości Bielanka, południowe bardzo łagodnie do Przełęczy Pieniążkowickiej. Kierówka ma dwa wierzchołki. Niższy zachodni porasta las, wyższy wschodni jest bezleśny, zajęty przez pola uprawne wsi Bielanka.
Zboczami Kierówki omijając jej wierzchołki prowadzi szlak turystyczny. Z otwartych pól widok na Bielankę i wzniesienia Beskidu Makowskiego i Beskidu Wyspowego. Widoczne są: Pasmo Koskowej Góry, Kotoń, Stołowa Góra i Zębalowa. Dobrym punktem widokowym jest również przełęcz między Kierówką a Żeleźnicą. Widoczne są z niej m.in. Tatry.

</doc>
<doc id="4003000" url="https://pl.wikipedia.org/wiki?curid=4003000" title="Epsilon Aquilae">
Epsilon Aquilae

Epsilon Aquilae ("ε Aql") – gwiazda w gwiazdozbiorze Orła, znajdująca się w odległości około 155 lat świetlnych od Słońca.
Nazwa.
Gwiazda ta, wraz z sąsiednią Zeta Aquilae, nosi tradycyjną nazwę Deneb al Okab, wywodzącą się z arabskiego , co oznacza „ogon orła”. Dla odróżnienia tych dwóch gwiazd do nazwy bywa dodawany łaciński epitet , czyli „północna”.
Charakterystyka.
Jest to olbrzym reprezentujący typ widmowy K1. Wypromieniowuje 66 razy więcej światła niż Słońce, ma 10 razy większy promień i dwuipółkrotnie większą masę. Widmo Epsilon Aquilae jest wzbogacone w cyjanogen oraz w bar. Gwiazdy barowe są wzbogacane w ten pierwiastek przez transfer masy z drugiego składnika układu; Epsilon Aquilae okazuje się być gwiazdą spektroskopowo podwójną, której towarzysz okrąża olbrzyma w czasie 1270 dni, co odpowiada odległości około 3,5 au.
Gwiazda ma także dwóch innych towarzyszy, o których nie wiadomo czy są fizycznie związani z układem. Składnik B ma obserwowaną wielkość gwiazdową 10,56 i znajduje się w odległości 123,4 sekund kątowych. Składnik C o wielkości 11,25m jest odległy o 145″ od olbrzyma. Jeżeli jest związany z Epsilon Aquilae, to dzieli go od niej co najmniej 3700 au, a jeden obieg zajmuje ponad 110 tysięcy lat; byłby to wówczas pomarańczowy karzeł typu K.

</doc>
<doc id="4003002" url="https://pl.wikipedia.org/wiki?curid=4003002" title="Sishayi Nxumalo">
Sishayi Nxumalo

Sishayi Simon Nxumalo (ur. 1936, zm. 26 lutego 2000) – suazyjski polityk, tymczasowy premier Suazi między 8 maja a 26 lipca 1996.
W 1962 był założycielem Partii Demokratycznej, której przewodził do 1964, kiedy to przegrał w wyborach. Przeszedł następnie do monarchistycznego Ruchu Narodowego Imbokodvo i rozpoczął pełnienie stanowisk w rządzie. W 1983 został ministrem finansów, jednak 8 czerwca 1984 stracił stanowisko wskutek oskarżeń o korupcję i planowanie zamachu stanu. Trafił do więzienia, jednak wyszedł z niego dzięki amnestii 31 grudnia 1985. Pełnił następnie funkcję wicepremiera. Po tym jak w kraju wybuchły liczne strajki, król Mswati III odwołał dotychczasowego premiera Jameson Mbilini Dlaminiego, a Nxumalo tymczasowo przejął jego obowiązki na 3 miesiące, opowiadając się przeciwko strajkom i istnieniu partii politycznych. W 1998 został szefem instytucji nadzorującej rynek inwestycyjny. Zmarł w wypadku samochodowym w roku 2000.

</doc>
<doc id="4003003" url="https://pl.wikipedia.org/wiki?curid=4003003" title="Balicze (rejon grodzieński)">
Balicze (rejon grodzieński)

Balicze (biał. "Балічы") – wieś na Białorusi, położona w obwodzie grodzieńskim w rejonie grodzieńskim w sielsowiecie indurskim.
W czasach I Rzeczypospolitej wieś należała do wójtostwa grajeńskiego, we włości dworu kwasowskiego.
W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 leżała w Polsce, w województwie białostockim, w powiecie grodzieńskim, w gminie Łasza.
Według Powszechnego Spisu Ludności z 1921 roku zamieszkiwało tu 125 osób, wszystkie były wyznania prawosławnego. Jednocześnie 120 mieszkańców zadeklarowało polską przynależność narodową a 5 białoruską. Były tu 24 budynki mieszkalne.
Miejscowość należała do parafii prawosławnej w Skidlu i rzymskokatolickiej w Ejsymontach Wielkiech. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Indurze.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4003005" url="https://pl.wikipedia.org/wiki?curid=4003005" title="William Shakespeare Hays">
William Shakespeare Hays

William Shakespeare Hays (ur. 19 lipca 1837 w Louisville, zm. 23 lipca 1907 tamże) – amerykański poeta, autor tekstów około 350 piosenek. Był jedną z osób przypisujących sobie autorstwo słów do piosenki "Dixie".
Życiorys.
Urodził się 19 lipca 1837 w Louisville, w stanie Kentucky. Jego rodzicami byli Hugh Hays i Martha Richardson. Chodził do szkoły w miejscowości Hanover w stanie Indiana. Został reporterem "Lousiville Democrat", zaś później dziennikarzem "Lousiville Courier-Journal". W czasie wojny secesyjnej był więziony w Nowym Orleanie za pisanie piosenek wspierających Konfederację. Przez pewien czas był kapitanem parowca rzecznego na Missisipi i Ohio. Zmarł 23 lipca 1907 w rodzinnym Louisville. Został pochowany na tamtejszym Cave Hill Cemetery.
Życie prywatne.
Żonaty z Belle McCullough z Louisville, którą poślubił w 1865. Miał dwoje dzieci, Samuela Browna (1878–1933) i Mattie Belle (1868–1947).
Twórczość.
Napisał teksty około 350 piosenek. Jego debiutem było "Little Ones at Home" z 1856, zaś najbardziej znanym utworem jest "Mollie Darling" z 1871. Piosenka sprzedała się w liczbie miliona kopii, co w tamtych czasach było ogromną liczbą. Napisał też pieśń na cześć generała Roberta E. Lee.
Innym jego znanym utworem jest "McClellan Is The Man". Hays był jednym z twórców, którzy zgłaszali pretensje do autorstwa niezwykle popularnej piosenki "Dixie" ("I Wish I Was in Dixie"). Rękopisy podpisywał „Will S. Hays”. Używał też ananimu Syah.

</doc>
<doc id="4003008" url="https://pl.wikipedia.org/wiki?curid=4003008" title="Pleuran">
Pleuran

Pleuran – nierozpuszczalny w wodzie polisacharyd, 1,3-1,6-B-D-glukan wyizolowany w opatentowanym procesie z boczniaka ostrygowatego ("Pleurotus ostreatus").
Pleuran należy do grupy polimerów glukozy, powszechnie nazywanych beta-glukanami, wykazujących właściwości modyfikatorów odpowiedzi biologicznej BRM (ang. biological response modifiers). Modyfikuje reakcje biologiczne przez pobudzenie układu immunologicznego na poziomie odporności komórkowej.
Badania naukowe.
W badaniu, opublikowanym w grudniu 2010 r., pleuran w dawce 100 mg dziennie wykazał działanie chroniące osłabione przez nadmierny wysiłek fizyczny, komórki układu odpornościowego (Komórki NK).
W innym badaniu, opublikowanym w 2011 r., wykazano wpływ pleuranu na zmniejszenie częstotliwości występowania infekcji górnych dróg oddechowych oraz zwiększenie ilości krążących komórek NK (ang. Natural Killer Cells).
W 2014 r., opublikowano również wyniki badania randomizowanego, kontrolowanego placebo, z podwójnie ślepą próbą, w którym wykazano antyalergiczne działanie pleuranu u dzieci z nawracającymi zakażeniami dróg oddechowych.

</doc>
<doc id="4003009" url="https://pl.wikipedia.org/wiki?curid=4003009" title="Shulin">
Shulin

Shulin () – dzielnica () miasta wydzielonego Nowe Tajpej na Tajwanie. Znajduje się w zachodniej części miasta.
23 czerwca 2009 komitet przy Ministrze Spraw Wewnętrznych Republiki Chińskiej zarekomendował przekształcenie dotychczasowego powiatu Tajpej () w miasto wydzielone; wszystkie miasta (), jak Shulin, i gminy wchodzące w skład powiatu zostały przekształcone w dzielnice (). Ustawa weszła w życie 25 grudnia 2010 roku.
Do roku 1998 Shulin było gminą miejską (), a w latach 1999-2010 – miastem ("shì").
Populacja dzielnicy Shulin w 2016 roku liczyła 184 400 mieszkańców – 92 336 kobiet i 92 064 mężczyzn. Liczba gospodarstw domowych wynosiła 66 035, co oznacza, że w jednym gospodarstwie zamieszkiwało średnio 2,79 osób.

</doc>
<doc id="4003010" url="https://pl.wikipedia.org/wiki?curid=4003010" title="Stadion Miejski w Sanskim Moście">
Stadion Miejski w Sanskim Moście

Stadion Miejski w Sanskim Moście (boś. "Gradski stadion") – stadion sportowy w Sanskim Moście, w Bośni i Hercegowinie. Może pomieścić 1500 widzów. Swoje spotkania rozgrywa na nim drużyna NK Podgrmeč Sanski Most.

</doc>
<doc id="4003014" url="https://pl.wikipedia.org/wiki?curid=4003014" title="Huśtawka oddechu">
Huśtawka oddechu

„Huśtawka oddechu” () to powieść Herty Müller, która ukazała się w 2009 roku. W tym samym roku autorka została laureatką Literackiej Nagrody Nobla. Głównym bohaterem książki jest siedemnastolatek z Siedmiogrodu – Leopold Auberg, który opowiada o swojej deportacji do obozu pracy w Gorłówce w sowieckiej Ukrainie. W powieści, na przykładzie indywidualnej historii, zostało ukazane prześladowanie rumuńskich Niemców za czasów panowania Stalina. „Huśtawka oddechu” została opublikowana przez wydawnictwo Hanser i uplasowała się na głównej liście kandydatów do przyznania niemieckiej nagrody literackiej „Deutscher Buchpreis”. Główne motywy poruszane w tej powieści to głód oraz tęsknota za domem i ojczyzną.
Opis treści.
Siedemnastoletni Leopold Auberg jako członek grupy narodowej Siedmiogrodzkich Saksończyków zostaje deportowany do ZSRR przez nadciągających żołnierzy sowieckich. Po dotarciu do obozu przeżywa 5 lat w niedostatku i głodzie. Nieustannie jest gnębiony i poniżany przez strażników i naczelnika, Tura Prikulitscha. Dostosowuje się jednak zarówno fizycznie, jak i psychicznie do sytuacji i godzi się ostatecznie z rzeczywistością. Po wypuszczeniu z obozu Leopold wciąż jest pod wpływem przeżytych wrażeń.
Powstanie dzieła.
Materiał do powieści Herta Müller zbierała podczas rozmów z poetą Oskarem Pastiorem oraz innymi, którym udało się przeżyć w obozie. W 2004 dzięki wsparciu Fundacji im. Roberta Boscha autorka wybrała się wraz z Ernestem Wichnerem i Oskarem Pastiorem we wspólną podróż do miejsc byłych obozów pracy na Ukrainie.
Struktura powieści.
Historia Leopolda Auberga jest opowiadana w tradycyjny sposób. Akcja opisana została chronologicznie od momentu jego internowania w styczniu 1945 roku aż do jego powrotu do domu w 1950. W kilku końcowych rozdziałach opisano życie bohatera po ucieczce do Austrii oraz jego dalsze losy. Książka składa się z 46 rozdziałów, które przeważnie są bardzo krótkie. Na początku wprowadzone zostały dwa najdłuższe rozdziały, w których przedstawione zostały okoliczności internowania, transport, a także pierwsze strategie na przeżycie bohatera.
Autorka płynnie wprowadziła zabiegi, takie jak retrospekcje czy wizualizacje. W retrospekcjach dominują głównie dwa tematy: rodzina i stosunek do jej pojedynczych członków oraz stosunek Leopolda do swojego homoseksualizmu. W wizualizacjach przedstawiony został tylko jeden temat, mianowicie jaki wpływ na jego przyszłość miały wydarzenia przeżyte w obozie.
Motywy.
Głód / Anioł głodu.
Głód jest najważniejszym motywem w powieści – ma on wpływ na wszystkie działania bohaterów i został spersonifikowany w postaci „Anioła głodu” („Anioł głodu dziwił się”). „Anioła głodu” należy sobie przedstawić jako ducha, którego głodujący wyobraża sobie, aby móc z nim walczyć. Zabieg ten jest istotnym elementem strategii tego opowiadania. „Anioł głodu” występuje jako najczęściej wymieniana postać i porusza się między pozostałymi bohaterami. Można się jej przeciwstawić, można z nią walczyć albo się jej poddać.
Tęsknota za ojczyzną.
Nostalgia i tęsknota to również motywy przewodnie w „Huśtawce oddechu” Herty Muller. Tęsknota za ojczyzną, za domem rodzinnym jest przeciwieństwem tęsknoty za oddaleniem, którą Leopold akceptował podczas transportu z Hermannstadt. Podczas gdy siedemnastolatek uważa miasto za „naparstek, gdzie wszystkie kamienie mają oczy”, zmniejsza je metaforycznie i traktuje jak obciążenie, w obozie świat jego dzieciństwa i młodości staje się jego jedynym miejscem życia i tęsknoty. Jego bezsenne noce są przepełnione wspomnieniami o kraju rodzinnym. Wypełnia je trwoga o życie krewnych, trwoga o bycie przez nich zapomnianym. Głód zmusza do myślenia o domowych, jakże sycących potrawach. Każdy przedmiot wzbudza emocje i wspomnienie z dzieciństwa, jak wagi zegara z kukułką, które swoim kształtem szyszki przypominają z powrotem las, jego zapach i polowania z ojcem. Nostalgia, ale jednocześnie i zapewnienie są widoczne również w pożegnalnym zdaniu babci: „Wiem, że wrócisz!”. W nim brzmi pewność, że ktoś myśli o Leo i w myślach zalicza go jeszcze do żyjących. To zdanie staje się ochroną, obronną tarczą przeciw śmierci głodowej.
Recenzje.
Język tej powieści, który jest dość staroświecki, niekiedy prosty, klarowny i jasny, innymi razy wylewny i egzaltowany, konserwuje upadły świat językowej przestrzeni, w której kilka języków istniało obok siebie: jidysz, rosyjski, rumuński, niemiecki i węgierski, pisze Ina Hartwig. Kombinacja wyrazów i ich łączenie u Herty Müller np. „Eigenbrot” – „własny chleb”, „Herzschaufel” – „szufla serca”, a także „Atemschaukel” – „Huśtawka oddechu” przypomina Hartwig wczesną lirykę Paula Celana. Daniela Strigl podkreśla, że Herta Müller w „Huśtawce oddechu” stworzyła literackie obrazy dla sfery ponadjęzykowej, w ponadczasowym szkicu, obraz człowieka "in extremis", który jest nasycony doświadczeniami przerażającego XX wieku. Według opinii Michaela Lentza, świadczy to o niezwykle skomplikowanym stosunku między wspomnieniem a językiem.
Michael Lentz uważa, że „Huśtawka oddechu” jest niezwykle wzruszającą powieścią. Ina Hrtwig podkreśla, że czytelnik dzięki przywoływaniu przez Hertę Müller „poetyckiej mocy w nieszczęściu”, dociera do własnych granic. Ta „poetycka moc”, polega między innymi na tym, iż przez metaforę „Anioła głodu” Müller zezwala na powstanie strefy niebezpieczeństwa. Hartwig twierdzi, że: „Anioła głodu trzeba sobie wyobrazić, jako ducha, którego głodujący sobie stworzył, by móc z nim walczyć – tylko, że ocalały musi pogodzić się z faktem, że „Anioł głodu” wziął go na zawsze w posiadanie. To chwyt - dusiciel, który doprowadza do tego, że Leopold już nigdy nie będzie w stanie podarować swojego serca. Dlatego Hartwig uważa „Huśtawkę oddechu” za „wyzwanie” i za „pięknie trudny dar”.
Dzieło "Huśtawka oddechu" również w Polsce spotkało się z dużym zainteresowaniem wśród literaturoznawców. Szczególną uwagę poświęcono językowi powieści. "Piszczatowski zauważa, że w Huśtawce oddechu Müller dotarła do granic języka, a zatem konstruuje obrazy słowne, które krążą wokół tego, co niewyrażalne. Jak zauważa Piszczatowski, ani język, ani milczenie nie mogą zapewnić nikomu schronienia."

</doc>
<doc id="4003016" url="https://pl.wikipedia.org/wiki?curid=4003016" title="Balla Solna">
Balla Solna

Balla Solna (biał. "Баля Сольная") – wieś na Białorusi, położona w obwodzie grodzieńskim w rejonie grodzieńskim w sielsowiecie podłabieńskim, na lewym brzegu rzeki Niemen.
W latach 1921–1939 Balla Solna należała do gminy Balla Wielka w ówczesnym województwie białostockim.
W 1921 mieszkało tu 74 osoby. Wszystkie deklarowały narodowość polską.

</doc>
<doc id="4003019" url="https://pl.wikipedia.org/wiki?curid=4003019" title="20 złotych wzór 1973">
20 złotych wzór 1973

20 złotych wzór 1973 – moneta dwudziestozłotowa, wprowadzona do obiegu 8 grudnia 1973 r. zarządzeniem z 14 listopada 1973 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 r. ().
Monetę bito w latach 1973–1976 bez znaku mennicy.
Awers.
W centralnym punkcie umieszczono godło – orła bez korony, poniżej rok bicia, dookoła napis „POLSKA RZECZPOSPOLITA LUDOWA”.
Rewers.
Na tej stronie monety znajduje się rysunek dwóch wieżowców na tle łanów zboża oraz napis „20 ZŁ”.
Nakład.
Monetę bito w latach 1973–1974 w Kremnicy, a w roku 1976 w Warszawie, w miedzioniklu MN25, na krążku o średnicy 29 mm, masie 10,15 grama, z rantem ząbkowanym, według projektu Anny Jarnuszkiewicz. Nakłady monety w poszczególnych latach przedstawiały się następująco:
Opis.
Moneta pierwszą dwudziestozłotową monetą wprowadzoną do powszechnego obiegu.
Egzemplarze z 1976 roku są jedynymi polskimi monetami obiegowymi bitymi w Warszawie po 1965 roku, na których nie umieszczono znaku mennicy.
W drugiej połowie lat siedemdziesiątych XX w. monetę często fałszowano. Zazwyczaj były to bicia lub odlewy w miedzi, z nałożoną galwanicznie warstwą niklu, która z biegiem czasu ulegała ścieraniu. Zdarzały się również odlewy o głuchym przydźwięku – niemetalicznym.
Wersje próbne.
Istnieje wersja tej monety należąca do serii próbnej w niklu (rok 1973) z wypukłym napisem „PRÓBA”, wybita w nakładzie 500 sztuk, ze znakiem mennicy w Warszawie, inaczej niż dla monety obiegowej. Moneta posiada swoją wersję próbną kolekcjonerską wybitą w miedzioniklu, w nakładzie 13 200 sztuk, z wypukłym napisem „PRÓBA” i znakiem mennicy pod łapa orła. Katalogi informują również o istnieniu wersji próbnych technologicznych w miedzioniklu, z 1973 roku:
W serii monet próbnych w niklu oraz jako monetę próbną kolekcjonerską wybito, z datą 1973, konkurencyjny projekt Jerzego Jarnuszkiewicza z drzewem na tle promieni (nikiel, 500 sztuk; miedzionikiel, sztuk).
Mimo że moneta była pierwszą wprowadzoną do obiegu dwudziestozłotówką, to w serii monet próbnych niklowych znajdują się cztery poprzedzające ją projekty z roku 1964, o średnicy 33 mm.

</doc>
<doc id="4003022" url="https://pl.wikipedia.org/wiki?curid=4003022" title="Stadion Miejski w Živinicach">
Stadion Miejski w Živinicach

Stadion Miejski w Živinicach (boś. "Gradski stadion") – stadion sportowy w Živinicach, w Bośni i Hercegowinie. Może pomieścić 2000 widzów. Swoje spotkania rozgrywa na nim drużyna NK Slaven Živinice.

</doc>
<doc id="4003027" url="https://pl.wikipedia.org/wiki?curid=4003027" title="Paul Hamilton Hayne">
Paul Hamilton Hayne

Paul Hamilton Hayne (ur. 1830, zm. 1886) – poeta amerykański. 
Życiorys.
Urodził się 1 stycznia 1830 w Charleston w Karolinie Południowej. Jego rodzicami byli Paul Hamilton, oficer marynarki, i Emily McElhenny Hayne. W czasie wojny secesyjnej założył Charleston Literary Center of the South. Zmarł 6 lipca 1886 w Grovetown w Georgii. Został pochowany na Magnolia Cemetery w Auguście. 
Twórczość.
Hayne publikował w czasopismach "Graham’s Magazine", "Home Journal", "Southern Literary Messenger" i "Southern Literary Gazette". W 1882 ukazało się zbiorowe wydanie poezji Hayne’a ze wstępem jego przyjaciółki, uznanej poetki Margaret Junkin Preston. Do najbardziej znanych tomików poety zaliczane są "On the Ashley River", "Legends and Lyrics" i "The Mountain of the Lovers and Other Poems". Pisał między innymi sonety, wzorując się na Johnie Keatsie.

</doc>
<doc id="4003029" url="https://pl.wikipedia.org/wiki?curid=4003029" title="Bioretencja">
Bioretencja

Bioretencja – metoda zagospodarowania wód opadowych z zastosowaniem roślinności, pozwalająca także na usuwanie przez organizmy żywe lub materiał roślinny zanieczyszczeń wody. Wody opadowe z terenów nieprzepuszczalnych są kierowane do obszarów stanowiących system bioretencyjny. Obszary te, nazywane również zbiornikami bioretencyjnymi (lub ogrodami deszczowymi), są zagłębieniami terenu lub płytkimi basenami służącymi do spowalniania przepływu oraz wchłaniania części wody. Systemy bioretencji zapewniają podniesienie jakości wody na drodze jej filtracji przez złoża glebowe oraz za pomocą roślin, a następnie zebranie jej nadmiaru za pomocą podziemnego systemu drenażowego. Bardziej ogólny termin retencja oznacza magazynowanie wody opadowej przez grunty, w rzekach i jeziorach, a także w postaci śniegu oraz lodu, i jest jednym z elementów bilansu wodnego.
Elementy systemu bioretencyjnego.
Typowy system bioretencyjny jest złożony z pasa buforowego trawy, zagłębienia pozwalającego na powstanie stawu, warstwy organicznej lub ściółki, warstwy gleby i roślin, a także znajdującego się pod glebą złoża piasku. Pas trawy zmniejsza prędkość przepływu wód opadowych i pozwala na wyłapanie zawieszonych cząstek ciał stałych. Zagłębienie terenu umożliwia przechowywanie nadmiaru wody deszczowej i późniejsze odparowanie jej części, ponadto pomaga w wyłapaniu cząstek stałych, które nie zostały zatrzymane przez pas trawy. Ściółka lub inna warstwa organiczna pozwala na rozwój mikroorganizmów, które biorą udział w procesach biodegradacji zanieczyszczeń naftowych, pomaga w filtracji zanieczyszczeń i redukuje erozję gleby. Rolą gleby modyfikowanej jest podtrzymanie wzrostu i zapewnienie składników odżywczych dla roślinności oraz zapewnienie odpowiedniego nawilżenia dla ich wzrostu. Gleba taka powinna także zawierać glinę w celu adsorpcji zanieczyszczeń takich jak węglowodory, metale ciężkie i zawarte w wodzie substancje pokarmowe. Roślinność pomaga zredukować nadmiar wody zgromadzony w obniżeniu terenu wykorzystując proces ewapotranspiracji oraz usunąć nadmiar substancji pokarmowych poprzez cykl odżywczy. Złoże piasku pozwala na prawidłowe odprowadzanie wody z gleby oraz ich napowietrzenie. Dodatkową jego rolą jest udział w zmniejszeniu zawartości zanieczyszczeń, których nie udało się wyłapać pozostałym elementom systemu.
Zastosowanie, zalety, wady oraz ograniczenia.
Typowe zastosowania systemów bioretencyjnych dotyczą niewielkich obszarów oraz silnie zurbanizowanych obszarów miejskich. Zastosowanie systemu bioretencyjnego wymaga około 5% powierzchni gruntowej obszaru, z którego zbierana jest woda deszczowa, dlatego najlepszymi kandydatami do ich zastosowania są obiekty posiadające wolne powierzchnie peryferyjne, takie jak parkingi i duże budynki. Do wprowadzenia systemu bioretencyjnego szczególnie nadają się obszary, w których istniejące rozwiązania obsługujące odprowadzanie wód opadowych wymagają modernizacji. Odpowiednio zaprojektowane i konserwowane zbiorniki retencyjne mogą być bardzo estetyczne. Pośród zalet można również wymienić zmniejszenie ilości wody opuszczającej obszar odwadniany. Istotne jest również skuteczne usuwanie zanieczyszczeń: osadów, substancji pokarmowych, śladów metali ciężkich i związków organicznych występujących w wodzie opadowej. Możliwe jest także usuwanie bakterii. Metoda ta pozwala na elastyczność, dzięki czemu może być stosowana do większości krajobrazów. Pośród zalet wymienić można również relatywnie małe koszty wymaganej konserwacji. Zbiorniki bioretencyjne przeznaczone dla silnie zanieczyszczonych wód opadowych, np. w pobliżu stacji benzynowych oraz marketów, muszą mieć dno wyłożone nieprzepuszczalną wykładziną, aby zapobiec wypływaniu zanieczyszczonej wody do kanalizacji deszczowej, wód podziemnych lub cieków i zbiorników wodnych przyjmujących nadmiar wód opadowych. Wykładzinę taką powinno się stosować także na terenach krasowych. Metody bioretencyjne nie nadają się do stosowania dla dużych obszarów, na przykład w systemach regionalnej kontroli wody deszczowej, ze względu na duże koszty wymaganych gruntów. Ich zastosowanie w przypadku parkingów nie posiadających naturalnych terenów peryferyjnych może zmniejszyć liczbę dostępnych miejsc parkingowych. Innym czynnikiem ograniczającym zastosowanie systemów bioretencyjnych są wysokie, w porównaniu do innych metod zagospodarowania wód opadowych, koszty inwestycyjne. Systemy te są podatne na zaśmiecenie i zamulenie, dlatego wymagają stosowania rozwiązań ograniczających ilość gleby i innych materiałów stałych transportowanych przez wody opadowe. W zimnym klimacie dodatkowym czynnikiem podnoszącym koszty inwestycyjne jest konieczność zapewnienia rozwiązań związanych z niską wydajnością systemów bioretencyjnych w zimie.
Usuwanie metali ciężkich.
W wodach opadowych pochodzących z terenów nieprzepuszczalnych (np. drogi i chodniki) występują ślady metali ciężkich, takich jak cynk, miedź i ołów. Warstwa bioretencjonująca w systemach oczyszczania wód opadowych, takich jak ogrody i osadniki deszczowe, pozwala na zmniejszenie zawartości metali ciężkich w takich wodach, gdyż rozpuszczone związki tych metali mogą albo związać się z cząstkami osadów z jezdni, albo zostać zaadsorbowane przez cząstki stałe układów filtracyjnych w systemie bioretencyjnym. W testach laboratoryjnych, w których wykorzystano prototypowe konstrukcje doniczek wypełnionych mediami systemu bioretencyjnego w celu symulacji warunków naturalnego wzrostu roślin, badano stopień oczyszczenia wody zawierającej ślady metali ciężkich w składzie symulującym typowe poziomy zanieczyszczeń wód opadowych. Przy niskim stężeniu (0,66 ±0,11 mg/l cynku, 71 ±5 μg/l miedzi, 67 ±6,1 μg/l ołowiu oraz 21 ±2,4 μg/l kadmu) usunięte zostało odpowiednio 94 ±2, 88 ±5, 95 ±2 i &gt;95% tych metali. Przy nieco wyższym poziomie zanieczyszczeń (1,44 ±0,12 mg Zn, 170 ±12 μg/l Cu, 160 ±18 μg/l Pb oraz 48 ±7,2 Cd) efektywność obniżania stężenia tych metali była jeszcze wyższa i wynosiła odpowiednio: 97 ±1, 93 ±2, 97 ±1 i &gt;98%. W doświadczeniach przeprowadzonych w chłodnym klimacie (w Norwegii) badano wpływ pory roku na obniżenie stężenia wybranych metali ciężkich. Uzyskane stopnie obniżenia ich stężenia wynosiły w kwietniu: 90% Zn, 83% Pb i 60% Cu, natomiast w sierpniu: 90% Zn, 89% Pb i 75% Cu. Pora roku nie miała wpływu na efektywność usuwania cynku, niewielki wpływ w przypadku ołowiu i zauważalny w przypadku miedzi. Autorzy tych badań stwierdzili również, że główną rolę w usuwaniu tych metali miała ściółka i gleba, podczas gdy roślinność akumulowała jedynie 2–7%. Oznacza to, że systemy bioretencyjne mają ograniczoną żywotność – jednym ze sposobów ich oczyszczenia może być zastosowanie roślinności hiperakumulującej metale ciężkie.
Marketingowe znaczenie pojęcia.
Słowo bioretencja bywa też niepoprawnie używane w kontekście marketingowym jako synonim słowa przyswajanie w celu zaciekawienia odbiorcy reklamy i odwrócenia jego uwagi od braku porównania preparatu z konkurencyjnymi produktami w danej reklamie. Pozwala to na uniknięcie kosztownych badań porównawczych.

</doc>
<doc id="4003030" url="https://pl.wikipedia.org/wiki?curid=4003030" title="Balenięta">
Balenięta

Balenięta (biał. "Баляненты") – wieś na Białorusi, położona w obwodzie grodzieńskim w rejonie grodzieńskim w posielkowym sowiecie Sopoćkinie.
W latach 1921–1939 Balicze należało do gminy Wołłowiczowce w ówczesnym województwie białostockim.
Według Powszechnego Spisu Ludności z 1921 roku wieś zamieszkiwało 214 osób, wśród których 212 było wyznania rzymskokatolickiego a dwie prawosławnego. Jednocześnie wszyscy mieszkańcy zadeklarowali polską przynależność narodową. We wsi były 43 budynki mieszkalne.

</doc>
<doc id="4003037" url="https://pl.wikipedia.org/wiki?curid=4003037" title="Jota Ceti">
Jota Ceti

Jota Ceti ("ι Cet") – gwiazda w gwiazdozbiorze Wieloryba, odległa od Słońca o około 275 lat świetlnych.
Nazwa.
Tradycyjna nazwa gwiazdy, Deneb Kaitos Schemali, wywodzi się od arabskiego wyrażenia , co oznacza „północną (gwiazdę) ogona morskiego potwora”. Odnosi się to do jej położenia w gwiazdozbiorze Wieloryba. Południową gwiazdą ogona Wieloryba była jaśniejsza Beta Ceti, zwana też Deneb Kaitos.
Charakterystyka.
Jota Ceti to jasny olbrzym należący do typu widmowego K1. Jego obserwowana wielkość gwiazdowa to 3,55, gwiazda jest więc widoczna gołym okiem.
Jota Ceti ma dwóch słabych optycznych towarzyszy. Składnik B ma wielkość gwiazdową 12,87m i znajduje się w odległości 68,4 sekundy kątowej od olbrzyma (pomiar z 2008 r.). Składnik C jest oddalony o 106,4″ (pomiar z 2014 r.) i ma wielkość gwiazdową 10,40m; jego odmienny ruch własny ukazuje, że gwiazdy te nie są związane.

</doc>
<doc id="4003040" url="https://pl.wikipedia.org/wiki?curid=4003040" title="GS Ala Italiana">
GS Ala Italiana

Ala Littoria Roma – włoski klub piłkarski, mający swoją siedzibę w stolicy kraju - Rzymie.
Historia.
Chronologia nazw:
Piłkarski klub Ala Littoria został założony w Rzymie latem 1950 roku. Nazwa klubu to nazwa pierwszej firmy lotniczej we Włoszech. W sezonie 1936/37 zespół startował w "Seconda Divisione laziale" i otrzymał promocję do "Prima Divisione laziale". W sezonie 1940/41 najpierw zajął drugie miejsce w grupie A, a potem zwyciężył w grupie finałowej "Prima Divisione" i zdobył awans do Serie C. W sezonie 1941/42 startował w Serie C, zajmując 4.miejsce w grupie G. Po zakończeniu sezonu 1942/43, w którym zajął wysokie trzecie miejsce w grupie I, połączył się z innym regionalnym klubem, w wyniku czego powstał "Tirrenia Roma".
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywał swoje mecze domowe na stadionie komunalnym w Rzymie, który może pomieścić 250 widzów.

</doc>
<doc id="4003042" url="https://pl.wikipedia.org/wiki?curid=4003042" title="Stadion Miejski w Kawadarci">
Stadion Miejski w Kawadarci

Stadion Miejski w Kawadarci (mac. "Градски Стадион") – stadion sportowy w Kawadarci, w Macedonii Północnej. Może pomieścić 5000 widzów. Swoje spotkania rozgrywa na nim drużyna Tikwesz Kawadarci.

</doc>
<doc id="4003044" url="https://pl.wikipedia.org/wiki?curid=4003044" title="Mary Louisa Chitwood">
Mary Louisa Chitwood

Mary Louisa Chitwood (ur. 1832, zm. 1855) – poetka amerykańska. Urodziła się nieopodal Mount Carmel w stanie Indiana 29 października 1832. Zmarła w wieku zaledwie 23 lat 19 grudnia 1855. Publikowała w "Louisville Journal", "The Ladies' Repository", "The Genius of the West", "Arthur's Home Gazette" i "Odd-Fellow's Ark". W 1857 ukazały się jej "Poems" ze wstępem George D. Prentice’a.

</doc>
<doc id="4003049" url="https://pl.wikipedia.org/wiki?curid=4003049" title="Epsilon Delphini">
Epsilon Delphini

Epsilon Delphini ("Aldulfin", "ε Del") – gwiazda w gwiazdozbiorze Delfina. Jest odległa od Słońca o około 330 lat świetlnych.
Nazwa.
Gwiazda ta ma nazwę własną Aldulfin, która wywodzi się od arabskiego , oznaczającego „ogon Delfina” i nawiązuje do jej położenia w konstelacji. Jest też znana jako Deneb Dulfim. Międzynarodowa Unia Astronomiczna w 2017 roku formalnie zatwierdziła użycie nazwy Aldulfin dla określenia tej gwiazdy.
Charakterystyka.
Jest to pojedyncza błękitna gwiazda typu widmowego B, sklasyfikowana jako olbrzym, choć w rzeczywistości jest to wciąż gwiazda ciągu głównego. Jej temperatura jest znacznie wyższa niż temperatura Słońca i równa 14 400 K, a jasność, uwzględniając promieniowanie ultrafioletowe, jest 745 razy większa od jasności Słońca. Gwiazda ma promień 4,4 razy większy od Słońca i 4,8 razy większą masę. Prawdopodobnie jest dopiero w dwóch trzecich okresu syntezy wodoru w hel w jądrze, który przy takiej masie trwa około 100 milionów lat. Po tym czasie gwiazda zmieni się w prawdziwego olbrzyma, a życie zakończy odrzucając 80% swojej masy i stając się węglowo–tlenowym białym karłem.

</doc>
<doc id="4003050" url="https://pl.wikipedia.org/wiki?curid=4003050" title="20 złotych wzór 1974 Marceli Nowotko">
20 złotych wzór 1974 Marceli Nowotko

20 złotych wzór 1974 Marceli Nowotko – moneta dwudziestozłotowa, wprowadzona do obiegu 29 marca 1974 r. zarządzeniem z 22 marca 1974 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 ().
Była emitowana w latach 1974–1983. Była bita w ramach serii tematycznej "Wielcy Polacy".
Awers.
W centralnym punkcie umieszczono godło – orła bez korony, poniżej rok bicia, dookoła napis „POLSKA RZECZPOSPOLITA LUDOWA” oraz na dole napis „ZŁ 20 ZŁ”. Na monetach bitych w Warszawie pod łapą orła dodatkowo znajduje się znak mennicy.
Rewers.
Na tej stronie monety znajduje się popiersie Marcelego Nowotki, dookoła napis „MARCELI NOWOTKO 1893 – 1942”.
Nakład.
Monetę bito w mennicach w Warszawie i Kremnicy, w miedzioniklu MN25, na krążku o średnicy 29 mm, masie 10,15 grama, z rantem ząbkowanym, według projektu Stanisławy Wątróbskiej. Nakłady monety w poszczególnych latach przedstawiały się następująco:
Opis.
Według nieoficjalnych informacji cały nakład rocznika 1983 został rozprowadzony między członków Polskiego Towarzystwa Archeologicznego i Numizmatycznego.
W drugiej połowie lat siedemdziesiątych XX w. monetę często fałszowano. Zazwyczaj były to bicia bądź odlewy w miedzi, z nałożoną galwanicznie warstwą niklu, która z biegiem czasu ulegała ścieraniu.
Wersje próbne.
Istnieje wersja tej monety należąca do serii próbnej w niklu (rok 1974) z wypukłym napisem „PRÓBA”, wybita w nakładzie 500 sztuk, oraz wersja próbna technologiczna w miedzioniklu z 1974 roku, w nakładzie 20 sztuk. Obserwacja rynku kolekcjonerskiego może jednak sugerować, że w przypadku monety próbnej w miedzioniklu nakład podawany w katalogach jest stanowczo zaniżony.

</doc>
<doc id="4003052" url="https://pl.wikipedia.org/wiki?curid=4003052" title="Thomas Holley Chivers">
Thomas Holley Chivers

Thomas Holley Chivers (ur. 1809, zm. 1858) – poeta amerykański, przyjaciel Edgara Allana Poego.
Życiorys.
Urodził się 18 października 1809 w miejscowości Washington w stanie Georgia. Jego ojcem był pułkownik Robert Chivers. W 1830 uzyskał dyplom lekarski na Transylvania University w Lexington w stanie Kentucky, jednak praktykował niewiele. W 1837 poślubił Harriette Hunt. Z siódemki ich dzieci, czworo wcześnie zmarło. Zmarł 18 grudnia 1858 w Decatur w Georgii. Na jego nagrobku widnieje tekst: "Here Lie The Remains Of Thomas H. Chivers, M.D./Of His Excellence As A Lyric Poet/His Works Will Remain A Monument For Ages/After This Temporary Tribute Of Love/Is In Dust Forgotten/This Soul Winged Its Flight Heavenward/December 19th, 1858/Aged 52 Years".
Twórczość.
Chivers wydał między innymi tragedię "Conrad and Eudora, or, The Death of Alonzo" (1834) i poemat "Atlanta, or, the True Blessed Island of Poesy" (1853). Jego wiersze charakteryzują się muzycznością. Poeta uczcił Edgara Allana Poego wierszem "The Fall of Usher". Zaczął jednak oskarżać go o plagiat. Współcześnie uważa się, że obaj twórcy wzajemnie się inspirowali.

</doc>
<doc id="4003054" url="https://pl.wikipedia.org/wiki?curid=4003054" title="Centrum Szkolenia Policji w Legionowie">
Centrum Szkolenia Policji w Legionowie

Centrum Szkolenia Policji w Legionowie – jednostka organizacyjna Policji.
Centrum zostało utworzone 27 sierpnia 1990 na bazie czterech likwidowanych szkół: Wydziału Bezpieczeństwa Państwa ASW, Szkoły Ruchu Drogowego w Piasecznie, Ośrodka Doskonalenia Kadr Kierowniczych w Łodzi oraz Szkoły Chorążych Biura „B” MSW w Warszawie. Wydział Bezpieczeństwa Państwa ASW funkcjonował wcześniej jako Wyższa Szkoła Oficerska im. Feliksa Dzierżyńskiego w Legionowie (1972–1989). Pod koniec 1992 włączono w jego skład Szkołę Policyjną Przewodników i Tresury Psów w Sułkowicach.

</doc>
<doc id="4003056" url="https://pl.wikipedia.org/wiki?curid=4003056" title="José Melo">
José Melo

José Carlos Melo CM (ur. 4 czerwca 1930 w Codó, zm. 30 maja 2017 w Maceió) – brazylijski duchowny katolicki, biskup pomocniczy São Salvador da Bahia w latach 1991-2000 i arcybiskup Maceió w latach 2002-2006.
Życiorys.
Święcenia kapłańskie otrzymał 31 lipca 1955 w zgromadzeniu Misjonarzy św. Wincentego á Paulo. Był m.in. ojcem duchownym i profesorem zakonnego seminarium w São Paulo, a także dyrektorem prowincjalnym szarytek.
Episkopat.
10 lipca 1991 papież Jan Paweł II mianował go biskupem pomocniczym São Salvador da Bahia, ze stolicą tytularną "Ceramus". 28 września 1991 kardynał Lucas Moreira Neves udzielił mu sakry biskupiej. 2 czerwca 1999 zyskał godność arcybiskupią "ad personam", zachowując "pro hac vice" biskupstwo tytularne. 31 maja 2000 objął obowiązki arcybiskupa koadiutora, a 3 lipca 2002 arcybiskupa Maceió. 22 listopada 2006 ze względu na wiek na ręce papieża Benedykta XVI złożył rezygnację z zajmowanej funkcji.
Zmarł 30 maja 2017.

</doc>
<doc id="4003057" url="https://pl.wikipedia.org/wiki?curid=4003057" title="Wydawnictwo Jedność">
Wydawnictwo Jedność

Wydawnictwo Jedność – polskie wydawnictwo katolickie powstałe z założonej w 1918 roku Drukarni Diecezjalnej „Jedność”. Publikuje książki z zakresu teologii, biblistyki, duchowości, filozofii, historii, bioetyki i hagiografii. Wydawnictwo zajmuje się także wydawaniem podręczników szkolnych, przewodników metodycznych i pomocy dydaktycznych (także dla dzieci o specjalnych potrzebach edukacyjnych). W 2003 roku wydawnictwo podpisało umowę i stało się partnerem niemieckiego Wydawnictwa HERDER.
Przy wydawnictwie istnieje Drukarnia im. Adama Półtawskiego.

</doc>
<doc id="4003058" url="https://pl.wikipedia.org/wiki?curid=4003058" title="Sukarni">
Sukarni

Sukarni (ur. 14 czerwca 1916 w Blitar, zm. 7 maja 1971 w Dżakarcie) – indonezyjski socjalistyczny polityk i działacz niepodległościowy. Wieloletni przewodniczący partii Murba.
Odznaczony, pośmiertnie w 2014 roku, najwyższym odznaczeniem Republiki Indonezji – "Orderem Bohatera Narodowego Indonezji".

</doc>
<doc id="4003060" url="https://pl.wikipedia.org/wiki?curid=4003060" title="Kościół św. Wojciecha w Glinianach">
Kościół św. Wojciecha w Glinianach

Kościół świętego Wojciecha – rzymskokatolicki kościół parafialny należący do dekanatu Ożarów diecezji sandomierskiej.
Jest to świątynia wybudowana pod koniec XVII wieku. W końcu XVI i XVII wieku była zamieniona na zbór. Na przełomie XVIII i XIX wieku została przebudowana. W 1843 roku była restaurowana. W 1903 roku została rozbudowana o kruchtę z przodu nawy. W 1980 roku była remontowana.
Budowla jest drewniana i posiada konstrukcję zrębową. Kościół jest orientowany, do jego budowy użyto drewna sosnowego. Posiada prezbiterium mniejsze od nawy, zamknięte trójbocznie, z boku znajduje się zakrystia. Z przodu nawy znajduje się kruchta. Świątynia nakryta jest dachem jednokalenicowym, złożonym z gontów, na dachu jest umieszczona wieżyczka na sygnaturkę. Jest ona zwieńczona blaszanym hełmem z latarnią. Wnętrze nakrywa pozorne sklepienie kolebkowe. Chór muzyczny jest podparty czterema słupami z prostą linią parapetu. Ołtarz główny został zbudowany w stylu renesansowym, a dwa ołtarze boczne zostały zbudowane w stylu barokowym w połowie XVIII wieku. Ambona reprezentuje styl barokowy i pochodzi z 1 połowy XVIII wieku. Chrzcielnica jest zbudowana z drewna i nosi cechy stylu barokowego. Trzy konfesjonały pochodzą z XVIII wieku.

</doc>
<doc id="4003061" url="https://pl.wikipedia.org/wiki?curid=4003061" title="Grigorij Stary">
Grigorij Stary

Grigorij Iwanowicz Stary, wł. Grigorij Iwanowicz Borisow (ur. w Bozieni, zm. 11 października 1937) – rosyjski robotnik i działacz socjalistyczny. Przewodniczący Rady Komisarzy Ludowych Mołdawskiej Autonomicznej Republiki Radzieckiej w latach 1926–1928 i ponownie w 1932. Aresztowany i rozstrzelany w czasie wielkiej czystki.
Biografia.
Był synem robotnika kolejowego. Sam zaczął pracować w wieku siedmiu lat. Ukończył szkołę rzemieślniczą w Lăpușnej, uzyskując zawód stolarza. Od 1895 pracował w warsztatach kolejowych w Kijowie. W wieku dwudziestu lat związał się z ruchem socjaldemokratycznym. Podczas rewolucji 1905 działał w Kijowie, Rostowie, Mikołajowie, Krzemieńczuku, Mariupolu, Połtawie i w różnych miejscowościach Donbasu, był wielokrotnie zatrzymywany przez policję. W grudniu tego roku brał udział w zbrojnym powstaniu w Gorłówce. Uznany za szczególnie niebezpiecznego przestępcę, został skazany w 1908 i dwa lata był więziony w Bachmucie w jednoosobowej celi. Po zwolnieniu otrzymał nakaz osiedlenia się w Benderach pod nadzorem policyjnym. W kontakcie z organizacją bolszewików w Odessie rozpowszechniał idee socjaldemokratyczne wśród robotników miejscowego węzła kolejowego. W 1912 kierował strajkiem w miejscowych magazynach kolejowych, ogłoszonym na znak solidarności z krwawym stłumieniem protestu robotników nad Leną.
Na początku I wojny światowej zmobilizowany do armii rosyjskiej. Po rewolucji lutowej był członkiem komitetu żołnierskiego 11. armii. Wstąpił do partii bolszewickiej w 1918. Działał w Besarabii; między styczniem a lutym 1918 dowodził siłami bolszewickimi w przegranej bitwie o Bendery, broniąc miasta przed wkraczającymi do Besarabii wojskami rumuńskimi. W latach 1918–1921 stał na czele nielegalnego, podziemnego komitetu partii bolszewickiej w Benderach, kierował bolszewickimi oddziałami partyzanckimi w Besarabii, dążącymi do wyparcia Rumunów z regionu i przyłączenia go do bolszewickiej Rosji. W maju 1919 dowodził nieudanym powstaniem w Benderach, za co został w Rumunii zaocznie skazany na śmierć. Od 1919 do 1921 był członkiem besarabskiego komitetu obwodowego Komunistycznej Partii (bolszewików) Ukrainy, a równocześnie w latach 1920–1921 przewodniczącym powiatowego komitetu partyjnego w Tyraspolu.
Od 1921 działał w strukturach partyjnych na Ukrainie. W latach 1922–1924 był słuchaczem Uniwersytetu Komunistycznego im. Swierdłowa. Po utworzeniu Mołdawskiej Autonomicznej Socjalistycznej Republiki Radzieckiej został przewodniczącym mołdawskiego komitetu rewolucyjnego (rewkomu), po roku przeszedł na stanowisko przewodniczącego Centralnego Komitetu Wykonawczego Mołdawskiej ASRR. Od 1926 do 1928 i ponownie w 1932 kierował Radą Komisarzy Ludowych Mołdawskiej ASRR, następnie do 1937 był szefem Centralnego Komitetu Wykonawczego. Był redaktorem wydawanego w republice w języku mołdawskim pisma „Czerwony oracz” („Plugarul roșu”).
W 1935 jako pierwszy przedstawiciel Mołdawskiej ASRR otrzymał Order Lenina „za wyróżniające się sukcesy w obszarze gospodarstwa wiejskiego”.
Podczas wielkiej czystki 22 czerwca 1937 został aresztowany, w październiku tego samego roku skazany na śmierć i rozstrzelany. W 1955 został oficjalnie zrehabilitowany.
Upamiętnienie.
Grigorij Stary jest od 1967 patronem ulicy w Benderach oraz miejscowego magazynu kolejowego. W mieście tym znajdowało się również muzeum poświęcone pamięci jego oraz innego bolszewickiego działacza z Besarabii, Pawła Tkaczenki.
W 1964 imieniem Starego nazwano ulicę w Kiszyniowie w dzielnicy Botanica, następnie zmienioną na ul. Sarmizedzetusa.

</doc>
<doc id="4003064" url="https://pl.wikipedia.org/wiki?curid=4003064" title="Anton Gaddefors">
Anton Gaddefors

Anton Gaddefors (ur. 4 listopada 1989 w Brommie) – szwedzki koszykarz występujący na pozycjach rzucającego obrońcy oraz niskiego skrzydłowego, reprezentant Szwecji.
1 czerwca 2017 został zawodnikiem Miasta Szkła Krosno. 7 maja 2018 podpisał umowę z włoskim Betaland Capo d'Orlando. 2 listopada dołączył do TBV Startu Lublin. 
Jego młodszy brat Viktor Gaddefors jest także koszykarzem.

</doc>
<doc id="4003065" url="https://pl.wikipedia.org/wiki?curid=4003065" title="Katarzyna Kobylarz">
Katarzyna Kobylarz

Katarzyna Kobylarz (ur. 1982 Nisko) – polska artystka malarka, scenografka, graficzka, mgr sztuki.
Absolwentka dwóch wydziałów Akademii Sztuk Pięknych im. Jana Matejki w Krakowie: Wydziału Grafiki oraz Wydziału Malarstwa (Katedra Scenografii). Dyplom ze Scenografii wykonała pod kierunkiem prof. Małgorzaty Komorowskiej i otrzymała tytuł magistra sztuki ASP w Krakowie w 2007. Dyplom z Grafiki wykonała w pracowni drzeworytu u profesora Bogdana Migi w 2007. Ukończyła Państwowe Liceum Sztuk Plastycznych w Jarosławiu w roku 2002. Na dyplom wykonała plakaty do „Sklepów Cynamonowych” Brunona Schulza oraz serię obrazów i grafik. Otrzymała wyróżnienie za dyplom.
Jest przewodniczącą Klubu Malarzy im. Artysty Stanisława Hrabiego Szembeka oraz członkiem zarządu przy Towarzystwie Historycznym im. Szembeków dyrektorem Artystycznym Festiwalu Fredrowskiego „Mocium Panie”, właścicielką Galerii Sztuki i Agencji Artystycznej „Kate Gallery”.
Jako artystka wszechstronna realizuje swoje pasje w różnych projektach artystycznych i konceptualnych. Jej prace znajdują się w zbiorach polskich i zagranicznych kolekcjonerów sztuki, m.in. w Polsce, Niemczech, Anglii, Szwajcarii, Portugalii, we Włoszech i w Czechach.
Malarstwo sztalugowe.
Jest artystką wszechstronną. Posiada inspirujący i bogaty w kolory i siłę styl współczesny, który łączy się z nurtami abstrakcji, hiperrealizmu, realizmu, koloryzmu czy przełamanego realizmu.
Namalowała ponad 200 obrazów, które wystawiała na kilkudziesięciu wystawach w różnych miejscach w Polsce i na świecie.
Na co dzień zajmuje się głównie malarstwem sztalugowym oraz malarstwem ściennym. Jej obrazy cechują się szczerością i ciągłym poszukiwaniem wyrazu swoich myśli. Cechuje je burza pomysłów, jaka nakierowuje realizacje na różne drogi realizacji obrazu. Odpowiada na codzienność dużym formatem i malowaniem światła jakie rodzi się z każdy dniem na nowo.
Katarzyna Kobylarz dla PAP: – Maluję, bo to kocham. Uwielbiam jak pomysł się zbliża, a ja nie nadążam go schwytać. Inspirują mnie życie, myśli, książki i cele! Twórczość to droga nieskończona, ciągły rozwój. Ludzie, obrazy, pejzaże, nowe miejsca, nowe olśnienia, które moje oko zauważa. Dlatego moje obrazy to najszczerszy i najwierniejszy dla serca sposób komunikacji z widzem”.
Jest laureatką licznych nagród międzynarodowych oraz uczestniczką plenerów, wystaw zbiorowych i indywidualnych. Wygrała m.in. III miejsce w Międzynarodowym Konkursie „Siłą czy dialogiem, współcześni Europejczycy wobec konfliktów” w 2001 r, I i III miejsca w Międzynarodowym Konkursie Graficznym „Artform”. oraz III Miejsce w Międzynarodowym Konkursie „Siłą czy dialogiem, współcześni europejczycy wobec konfliktów”. W 2013 roku pokazywała swoje prace podczas konkursu włoskiego Premio Arte Laguna. Dodatkowo za granicą wystawiała swoje obrazy m.in. na wyspie Jersey w Wielkiej Brytanii, we Włoszech, Portugalii oraz Niemczech (Gerlitz) podczas indywidualnego wernisażu na festiwalu filmowym Focus Festiwal w 2007 r.
W Polsce jej prace można było oglądać m.in. w Sobczyk Gallery, Czarnym Motylu w Warszawie, w Pałacu Sztuki w Krakowie (była pomysłodawczynią oraz kuratorem międzynarodowej wystawy pt. „Malarstwo młodych” w 2008 r.), w 2015 w Mazowieckim Urzędzie Wojewódzkim przy placu Bankowym w Warszawie – wspólna wystawa wraz z Małgorzatą Omelańczuk-Pawluk (2015), indywidualna wystawa w Urzędzie Wojewódzkim przy Placu Bankowym w Warszawie (2016) zbiorowa wystawa w Galerii Kadr z okazji 100-lecia Dzielnicy Mokotów w Warszawie (2015), indywidualna wystawa w Galerii Krzywe Koło w Warszawie (2016), indywidualny pokaz obrazu 3D happening w Galerii Officyna Art&amp;Design, podczas Nocy Muzeów 2017 w Warszawie, Starej Drukarni przy ul. Mińskiej 66, Praga-Południe w Warszawie w (2015 oraz 2016), w Muzeum Mitologii Słowiańskiej (scenografia, malarstwo 3D, 2017).
Malarstwo 3D.
Jest pionierką malarstwa w technologii 3d Chromadepth w Polsce, którą jako jedna z pierwszych zastosowała w 2011 roku w Płocku w sali kina 5D extreme.
Również w 2011 Katarzyna Kobylarz wykonała pierwszy w Polsce labirynt w specjalnej, trójwymiarowej technologii Chromadepth. Bajlandia 3D w Poznaniu to ręcznie malowany labirynt będący niezwykłą, przestrzenną aranżacją najbardziej znanych i lubianych bajek – Calineczki, Jasia i Małgosi, Czerwonego Kapturka, Królowej śniegu, O rybaku i Złotej Rybce czy Dziewczynki z zapałkami. To nie tylko efekt wizualny w zachwycającej technologii trójwymiarowej, ale także baśniowa opowieść przenosząca uczestnika zabawy prosto do świata fantazji. Głębię wrażeń podkreślają zastosowane efekty 5D, jak: zapach, wiatr, chłód, a nawet powiew morskiej bryzy.
W 2013 roku dla Muzeum Historycznego w Warszawie wykonała projekty przestrzennych widoków Warszawy w wariantach: Nowy Świat, Stare Miasto, Praga makiety z pocztówkami 3D. Dwie z kolekcji stały się stałą ekspozycją Muzeum. Ekspozycje aranżacyjnych pocztówek 3D w fazie modelu w 3d, czyli makiety w skali 1:1.
W 2015 uczestniczyła w międzynarodowym projekcie Fotoplastikon 3D, gdzie wykonała 25 trójwymiarowych ilustracji, których obraz animowany widziany był w tradycyjnej XIX-wiecznej technologii we współczesnym wydaniu.
Dwa lata z rzędu w 2015 i 2016 została zaproszona przez Polską Agencję Prasową do ekspozycji swojego malarstwa 3D podczas „Nocy Muzeów” w Starej Drukarni w Warszawie. Projekt nosił tytuł „Nowoczesne Technologie”. Wystawy cieszyły się ogromnym zainteresowaniem.
Scenografia.
Jako scenografka współpracowała m.in. z Andrzejem Wajdą, przy projekcie „Otello” – wystawa w PWST w Krakowie 2006 oraz na planie filmu „Katyń” oraz współpracowała z prof. Krystyną Zachwatowicz-Wajdą, reżyserem Andrzejem Kreutz-Majewskim oraz scenografem Krystianem Lupą. Odbyła staż w zakresie scenograficznym w Starym Teatrze w Krakowie przy współpracy z reżyserem Janem Klatą oraz we współpracy z reż. Mikołajem Grabowskim.
W 2006 r. tworzyła makiety postaci i projektów wraz z wizualizacją przestrzenną sceny do sztuki „Ptaki” Arystofanesa. Projekt zrealizowany przy współpracy ze scenografem Mariuszem Palą. Wystawa i ekspozycja trafiła na nośniki TV oraz platformę reklamową podczas Quadriennale Praga.
W 2008 na otwarcie Opery Krakowskiej wykonała scenografię oraz aranżację wnętrza Opery. Współpracowała z nią do 2011 roku, gdzie wykonała m.in. identyfikację wizualną, wystawę pt. „Don Giovanni” (zakres projektowy, aranżacyjny i wykonawczy w zakresie oświetlenia mobilnego) Mariusza Kwietnia, solisty światowej sławy, wystawę kostiumów scenograficznych, wystawy świąteczne oraz projekt „Spojrzenia”, czyli projekty plakatów do inscenizacji teatralnych.
W latach 2008–2009 r. tworzyła wystawę kostiumów oraz zdjęć ze sztuk z okazji 75-lecia Krzysztofa Pendereckiego w Operze Krakowskiej.
W 2014 wykonała scenografię do filmu „Kemping” w reż. Krzysztofa Jankowskiego.
Główną rolę zagrali: Krzysztof Globisz oraz Agnieszka Wosińska Olga Sarzyńska Mateusz Ławrynowicz, Arkadiusz Smoleński, Lude Réno.
W marcu 2017 roku rozpoczęła prace malarskie i scenograficzne dla Muzeum Mitologii Słowiańskiej w Owidzu. Wykonała 50 metrów Kwadratowych malarstwa ściennego 3D w technologii Chromadepth oraz sześć boksów scenograficznych. Muzeum otwarto 24 czerwca 2017.

</doc>
<doc id="4003068" url="https://pl.wikipedia.org/wiki?curid=4003068" title="Elektrownia Ramagundam">
Elektrownia Ramagundam

Elektrownia Ramagundam – elektrownia cieplna w Ramagundem w dystrykcie Karimnagar w stanie Telangana w Indiach.

</doc>
<doc id="4003072" url="https://pl.wikipedia.org/wiki?curid=4003072" title="Ulica Hipoteczna w Łodzi">
Ulica Hipoteczna w Łodzi

Ulica Hipoteczna w Łodzi – łódzka ulica znajdująca się w dawnej dzielnicy Bałuty. Rozpoczyna się na skrzyżowaniu z ul. Limanowskiego (jako kontynuacja ul. Klonowej) i dociera do ul. Pojezierskiej (jej przedłużeniem jest ul. Kalinowa). Dawniej z ul. Hipoteczną łączyły się jeszcze ulice Błękitna (dzisiejsza Radłowa, która fizycznie rozpoczyna się przy ul. Prożka, jednakże nadal możliwy jest przejazd od / do Hipotecznej przez rozjeżdżony trawnik), Aleksandra Fredry (obecnie rozpoczyna się przy ul. Grunwaldzkiej) oraz Ułańska (bezimienna dziś aleja parkowa). Około 150 m od skrzyżowania Hipoteczna / Limanowskiego / Klonowa, ulicę pod ziemią przecina schowana do kanału rzeka Bałutka. W przeszłości umiejscowione tu były cegielnie. Parzyste numery adresowe występują po zachodniej stronie ulicy.
Otoczenie.
Przy ulicy Hipotecznej 3/5 mieści się Poradnia Psychologiczno-Pedagogiczna nr 1. Pod adresem Hipoteczna 5A znajduje się Stacja elektroenergetyczna 110/15/6 kV „Żubardź”, a naprzeciwko jej (posesja nr 6) zlokalizowany jest Instytut Technologii Eksploatacji, Państwowy Instytut Badawczy: Zakład Technik Włókienniczych. Na terenie ok. 2 ha (pod numerem 7/9) wznosiła się fabryka łódzkiego przedsiębiorcy – Karola Teodora Buhle (1868–1937). Zakład zatrudniał ok. 2000 robotników i 100 urzędników. Po II wojnie światowej kompleks włókienniczy upaństwowiono i utworzono w tym miejscu Zakłady Przemysłu Jedwabniczego im. generała Walerego Wróblewskiego, a w ostatnich latach jej istnienia, znajdowała się tam pracownia spółki Ortal Textil. Fabrykę zburzono na przełomie 2009 i 2010 r. (ocalał jedynie okazały budynek dawnej kotłowni) i mimo ambitnych planów inwestycyjnych jak nowe osiedle mieszkaniowe czy kompleksy biurowe, ogrodzony poprzemysłowy teren stał się zarastającym nieużytkiem. Przy ul. Srebrnej 32 (w bezpośrednim sąsiedztwie z terenem fabryki) zlokalizowana jest zabytkowa willa Karola Teodora Buhle. Fabrykancki pałac wybudowany w 1905 r. udało się utrzymać dzięki wpisowi do łódzkiej ewidencji zabytków. Rezydencję gruntownie odrestaurowano. Przez kilka lat mieściła się tam placówka ING Banku Śląskiego. Po wyburzeniu Ortalu pałac stał się dobrze widocznym z ulicy obiektem. Pomiędzy ulicami Hipoteczną i Wojciecha Kilara znajduje się Zespół Szkół Samochodowych w Łodzi; szkoła, która była scenerią dla takich filmów jak "Daleko od szosy" czy "Profesor na drodze". Po wschodniej stronie ulicy, między Srebrną i Pojezierską rozciąga się blokowisko ulokowane na osiedlu Pojezierskiej. Po zachodniej stronie ulicy, między Olsztyńską i Pojezierską znajduje się bezimienny zieleniec miejski.
Komunikacja miejska.
W okolicy kursują następujące linie łódzkiego lokalnego transportu zbiorowego:

</doc>
<doc id="4003075" url="https://pl.wikipedia.org/wiki?curid=4003075" title="Roland Schimmelpfennig">
Roland Schimmelpfennig

Roland Schimmelpfennig (ur. 19 września 1967 w Getyndze) – niemiecki pisarz i dramaturg.
Schimmelpfennig jest obecnie najsłynniejszym dramaturgiem niemieckim. Jego sztuki są wystawiane w ponad 40 krajach. Działając jako reżyser, Schimmelpfennig nie jest przedstawicielem teatru postdramatycznego, lecz nawiązuje do tradycyjnej literackiej dramaturgii. Punkt wyjścia oraz centralny punkt odniesienia inscenizacji jego sztuk stanowi dla niego tekst literacki. Pod względem dramaturgii sztuki Schimmelpfenniga należą do współczesności, rezygnują ze stałego przydziału ról oraz aktorów, przeważnie są one ustrukturyzowane w sposób kolażowy, zawierając przy tym regularne surrealistyczne lub fantastyczne momenty. Schimmelpfennig rozwinął własną formę teatru narracyjnego, w którym postaci stale wykraczają poza swoje role, aby zwracając się do publiczności opisać siebie samego lub przedstawić własny punkt widzenia. Oglądający zawsze odbiera sztukę z nowym dystansem, dzięki czemu Schimmelpfennig daje mu możliwość do emocjonalnego uczestnictwa w przedstawieniu. Schimmelpfennig uważa, że teatr jest dialogiem, aktem komunikacji z widzem. Poprzez ten dialog jest dokonywana szczegółowa analiza kondycji człowieka, społeczeństwa i świata. W dramatach Schimmelpfenniga widz nie odnajdzie idei, nadrzędnej całości. Dramaturg nie tworzy światów, które są przedstawione pod dyktando idei, jego rolą jest zarejestrowanie tego, co się dzieje wokół.
Życie.
Roland Schimmelpfennig urodził się w Getyndze. Po maturze pracował jako dziennikarz w Stambule, w 1990 roku rozpoczął edukację w szkole Otto-Falckenberg-Schule w Monachium na kierunku reżyseria. Po ukończeniu szkoły został asystentem reżysera, a następnie współpracownikiem zarządu artystycznego na Münchner Kammerspielen. Pracował również w Berliner Schaubühne, wiedeńskim Burgtheater i Deutsches Theater Berlin. W semestrze zimowym 2012/2013 Schimmelpfennig przejął drugą Saarbrücker Poetikdozentur für Dramatik na Universität des Saarlandes, w ramach której wyjaśnił pojęcie teatru w trzech publicznych wykładach w styczniu 2013 roku.
W 2000, 2001, 2002, 2003, 2005 oraz 2009 roku jego nowa sztuka została zaproszona na Mülheimer Theatertagen.
Jest on członkiem PEN-Zentrum Deutschland.
Recepcja w Polsce.
Roland Schimmelpfennig jest zaliczany do autorów niemieckiego kręgu kulturowego, którego utwory cieszą się w Polsce dużą popularnością. Jego dzieła były dobrze przyjmowane zarówno przez widzów, jak również krytyków. Do sztuk goszczących na polskich scenach zalicza się sztukę "Przedtem/Potem" ("Vorher/Nachher"), która została wyreżyserowana przez Pawła Miśkiewicza i wystawiona w Starym Teatrze w Krakowie. Sztuka "Złoty Smok" ("Der Goldene Drache)", uznana przez Theater heute za najlepszą sztukę niemieckojęzyczną, została wyreżyserowana i wystawiona w olsztyńskim Teatrze im. Jaracza w 2015 roku. W 2008 roku Tomasz Konina wyreżyserował sztukę Schimmelpfenniga pod tytułem "O lepszy świat" ("Für eine bessere Welt)", która ukazała się w Teatrze im. Kochanowskiego w Opolu. Do dzieł dramaturga, które pojawiły się na polskiej scenie teatralnej, zaliczyć można "Arabską noc" ("Die arabische Nacht)", która ukazała się w inscenizacji Andrzeja Majczaka w Studiu Teatralnym Koło w Warszawie (2006), Thomasa Svobody w Teatrze Ludowym w Krakowie (2007) oraz Katarzyny Raduszyńskiej w Teatrze Montownia w Warszawie (2007). W Polsce została wystawiona trzykrotnie "Kobieta z przeszłości" ("Die Frau von früher)", między innymi przez Ewelinę Marciniak w Bałtyckim Teatrze Dramatycznym w Koszalinie (2012) oraz przez Dariusza Gajewskiego, który zrealizował przedstawienie na potrzeby Teatru Telewizji w 2007 roku. Sztuka "Push up 1-3" została wystawiona w Polsce dwukrotnie w 2005 roku w Teatrze Śląskim w Katowicach w reżyserii Grzegorza Kempinsky’ego oraz w Teatrze Bagatela w Krakowie w reżyserii Andrzeja Majczaka.
Dzieła.
Theaterstücke
Słuchowiska
Libretto Operowe
Esej
Wykłady
Reżyseria
Powieści

</doc>
<doc id="4003077" url="https://pl.wikipedia.org/wiki?curid=4003077" title="Tomasz Porzeziński">
Tomasz Porzeziński

Tomasz Porzeziński (ur. 9 sierpnia 1961 w Warszawie) – polski trener piłki ręcznej, przez większość swojej kariery związany z klubem KS Warszawianka, którego jest wychowankiem.
Życiorys.
Karierę sportową rozpoczął w Warszawiance już w 1976 r. W 1979 r. jako junior zdobył III Brązowy Medal Mistrzostw Polski, występując na pozycji środkowego rozgrywającego. W 1982 r. podjął studia na Akademii Wychowania Fizycznego w Warszawie, uzyskując w 1986 r. tytuł magistra i uprawnienia trenerskie.
Trener.
W 1999 roku powrócił do Warszawianki już jako trener, szkoląc grupy młodzieżowe. W 2001 roku wraz z drużyną młodzików zdobył Złoty Medal Mistrzostw Polski, zaś w następnych latach kolejno Srebro (2003) i dwukrotnie Brąz (2004, 2005). Tę samą grupę młodzieży poprowadził w międzynarodowych turniejach w Klagenfurcie, Karvinie oraz Bratysławie, zajmując wszędzie III miejsce. W 2006 roku ekipa Tomasza Porzezińskiego awansowała z II do I ligi. W sezonie 2008/2009 zespół zajął III miejsce w tabeli I ligi, ulegając jedynie Nielbie Wągrowiec i Śląskowi Wrocław. Warszawiance nie dane było zawalczyć o awans do ekstraklasy, gdyż z powodów finansowych klubu sekcja została rozwiązana.
Po rozwiązaniu drużyny zaangażował się w budowanie nowego klubu piłki ręcznej, KPR Legionowo, którego został pierwszym trenerem. Po poprowadzeniu zespołu w III lidze w sezonie 2009/2010, wywalczył awans do II ligi. W grudniu 2011 zakończył współpracę z legionowskim klubem.
We wrześniu 2012 r. podjął się reaktywacji zespołu seniorów w Warszawiance. W pierwszym sezonie (2012/2013) doprowadził zespół na drugie miejsce w rozgrywkach II ligi, ocierając się o awans i zajmując ostatecznie II miejsce w tabeli. W sezonie 2013/2014 drużyna Porzezińskiego zajęła II miejsce w 3 grupie II ligi po rundzie zasadniczej. W barażach zawodnicy pokonali zespoły MKS Grudziądz oraz AZS UW Handball Team i awansowali do I ligi. Po udanym sezonie na zapleczu Superligi i zajęciu piątego miejsca, w sierpniu 2015 zespół seniorów prowadzony przez Tomasza Porzezińskiego występujący w I lidzie został wycofany z rozgrywek przez Zarząd Warszawianki. Powodem był ponownie brak funduszy na kontynuowanie działalności.
W 2016 r. skompletował i poprowadził kadrę Mazowsza w czasie XXIII Ogólnopolskiej Olimpiady Młodzieży w Sportach Letnich odbywającej się we Wrocławiu. Ekipa prowadzona przez niego zdobyła I miejsce, pokonując w ostatnim meczu kadrę Dolnego Śląska 41-33(20-18).
We wrześniu 2016 r. Tomasz Porzeziński zdecydował się na poprowadzenie ekipy seniorów Warszawianki po raz trzeci, tym razem zaczynając od III ligi. Po udanym sezonie 2016/2017 ponownie doprowadził do awansu swojego zespołu, który nie poniósł żadnej porażki w rozgrywkach. Sezon 2020/2021 zespół KS Warszawianka ponownie awansował do I ligi.
W latach 2018-2020 trener asystent w kadrze narodowej juniorów starszych.

</doc>
<doc id="4003082" url="https://pl.wikipedia.org/wiki?curid=4003082" title="Jermaine Francis">
Jermaine Francis

Jermaine Francis (ur. 9 marca 1998) – lekkoatleta z Saint Kitts i Nevis specjalizujący się w skoku wzwyż.
Na niedającym awansu do finału 15. miejscu w eliminacjach zakończył start zarówno na mistrzostwach świata juniorów młodszych (2015), jak i na światowym czempionacie U20 (2016). Piąty skoczek wzwyż igrzysk Wspólnoty Narodów młodzieży (2015).
Trzykrotnie stawał na podium CARIFTA Games – w 2016 i 2017 zdobywał złoto, a w 2015 srebro w rywalizacji zawodników do lat 17.
Złoty medalista mistrzostw Saint Kitts i Nevis.
Rekord życiowy: 2,28 (30 lipca 2018, Barranquilla) – rekord Saint Kitts i Nevis.
Bibliografia.
 

</doc>
<doc id="4003084" url="https://pl.wikipedia.org/wiki?curid=4003084" title="Wacław Cypryszewski">
Wacław Cypryszewski

Wacław Łukasz Cypryszewski (ur. 18 października 1892 w Hrubieszowie, zm. 25 grudnia 1980 w Londynie) – podpułkownik artylerii Wojska Polskiego II RP i Polskich Sił Zbrojnych.
Życiorys.
Urodził się 18 października 1892 w Hrubieszowie. Był synem Karola, właściciela księgarni, i Heleny z Ambroziewiczów. Został absolwentem Gimnazjum Filologicznego w Riazaniu oraz Warszawskiego Konserwatorium Muzycznego.
Po wybuchu I wojny światowej 1914 został żołnierzem Legionów Polskich od grudnia 1916. Służył w szeregach 3 pułku piechoty w składzie II Brygady. W 1917 odbył kurs oficerski przy ww. pułku. Na początku 1918 odbył misję wywiadowczą w szeregach wojsk bolszewickich. 1 marca 1918 mianowany chorążym. Brał udział w bitwie pod Kaniowem po której został wzięty przez Niemców do niewoli i zbiegł z niej 25 maja 1918. Następnie był żołnierzem polskich wojsk na obszarze rosyjskim.
Po odzyskaniu przez Polskę niepodległości powrócił do ojczyzny w sierpniu 1919 został przyjęty do Wojska Polskiego. Był żołnierzem 2 pułku artylerii polowej. Brał udział w wojnie polsko-bolszewickiej. Został awansowany na stopień porucznika artylerii ze starszeństwem z dniem 1 czerwca 1919. W latach 20. był oficerem 3 dywizjonu artylerii konnej w Wilnie, pełniąc stanowisko dowódcy baterii. Został awansowany na stopień kapitana artylerii ze starszeństwem z dniem 1 lipca 1925. Od lutego 1928 służył w Generalnym Inspektoracie Sił Zbrojnych na stanowisku adiutanta gen. dyw. Juliusza Rómmla (oficer ordynansowy). W latach 30. był oficerem 6 dywizjonu artylerii konnej w Stanisławowie, sprawując w jednostce stanowiska zastępcy dowódcy od 1937 do sierpnia 1939 oraz także p.o. dowódcy od listopada 1938 do 26 sierpnia 1939. Został awansowany na stopień majora artylerii w marcu 1936.
Po wybuchu II wojny światowej podczas kampanii wrześniowej 1939 objął dowództwo nad sformowanym z nadwyżek 2 pułku artylerii lekkiej Legionów II dywizjonem (armat) 55 pułku artylerii lekkiej w ramach taktycznej Grupy „Sandomierz” w składzie Armii „Karpaty”. Został wzięty przez Niemców do niewoli 20 września 1939 i był osadzony w Oflagu VII A Murnau. Po oswobodzeniu był oficerem 2 Korpusu Polskiego w ramach Polskich Sił Zbrojnych. Służbę zakończył w stopniu podpułkownika artylerii konnej
Po demobilizacji z 1947 pozostał na emigracji w Wielkiej Brytanii zamieszkując w Londynie. Zmarł 25 grudnia 1980 w Londynie. Został pochowany na cmentarzu South Ealing w Londynie.
Od 1934 był mężem Antoniny z Chodzyńskich (zm. 1940), z którą miał córki – Marię i Helenę. Po wojnie, w Londynie zawarł po raz drugi związek małżeński.

</doc>
<doc id="4003085" url="https://pl.wikipedia.org/wiki?curid=4003085" title="Kazimierz Madej (generał)">
Kazimierz Madej (generał)

Kazimierz Madej (ur. 1941 w Przychojcu) – generał brygady Wojska Polskiego.
Syn Kazimierza. W 1959 ukończył liceum ogólnokształcące w Leżajsku. W 1980 autor książki "Polskie symbole wojskowe 1943-1978". W latach 80. sekretarz generalny Polskiego Towarzystwa Archeologicznego i Numizmatycznego. Autor publikacji w Biuletynie Numizmatycznym. W latach 90. dyrektor Departamentu Stosunków Społecznych MON. W 1996 wyróżniony "Pierścieniem oficerskim". W 1999 zakończył służbę wojskową i został uhonorowany listem gratulacyjnym przez prezydenta RP.

</doc>
<doc id="4003087" url="https://pl.wikipedia.org/wiki?curid=4003087" title="Internapoli FC">
Internapoli FC

Internapoli FC – włoski klub piłkarski, mający swoją siedzibę w mieście Neapol, na południu kraju.
Historia.
Chronologia nazw:
Piłkarski klub Internapoli FC został założony w Neapolu 30 czerwca 1964 roku przez Giovanni Proto i Carlo Del Gaudio, którzy wzięli nazwę od nieistniejącego klubu: Internazionale Napoli. Nowy klub przejął miejsce ligowe od rozwiązanego klubu CRAL Cirio oraz innego miejskiego klubu "Flegrea". Siedziba została przeniesiona do dzielnicy Vomero i zajęli stadion Arturo Collana. Wielu piłkarzy "CRAL Cirio" oraz "Flegrea" zasiliło nowy klub. W sezonie 1964/65 startował w Serie D, zajmując 5.miejsce w grupie F. W sezonie 1966/67 zwyciężył w grupie F i awansował do Serie C. W sezonie 1970/71 po zajęciu 20.miejsca w grupie C, spadł do "Serie D".
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywa swoje mecze domowe na stadionie Complesso Sportivo Kennedy w Neapolu, który może pomieścić 200 widzów. Wcześniej występował na stadio Arturo Collana.

</doc>
<doc id="4003088" url="https://pl.wikipedia.org/wiki?curid=4003088" title="20 złotych wzór 1984">
20 złotych wzór 1984

20 złotych wzór 1984 – moneta dwudziestozłotowa, wprowadzona do obiegu 6 grudnia 1984 r. zarządzeniem Ministra Finansów z 15 listopada 1984 r. (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 r. ().
Monetę bito w latach 1984–1988.
Awers.
W centralnym punkcie umieszczono godło – orła bez korony, poniżej rok bicia, pod łapą orła znak mennicy w Warszawie, dookoła napis „POLSKA RZECZPOSPOLITA LUDOWA”.
Rewers.
Na tej stronie monety znajduje się napis „20 ZŁOTYCH”.
Nakład.
Mennica Państwowa biła monetę w miedzioniklu MN25 na krążku o średnicy 26,5 mm, masie 8,7 grama, z rantem ząbkowanym, według projektów:
Nakłady monety w poszczególnych latach przedstawiały się następująco:
Opis.
W stosunku do dwudziestozłotówek wzorów 1973 i 1974, średnica i masa uległy redukcji. Moneta została zastąpiona dwudziestozłotówką wzór 1989, której awers i rewers pozostały bez zmian, natomiast zredukowano średnicę i masę.
Rewers monety w swojej stylizacji nawiązuje do dziesięciozłotówek wzór 1984 i 1989, jak również do pięćdziesięciozłotówki 1990 i stuzłotówki 1990.
Na rynku pojawiają się również monety bite stemplem odwróconym (1984).
Wersje próbne.
Istnieje wersja tej monety należąca do serii próbnej w niklu (1984) z wypukłym napisem „PRÓBA”, wybita w nakładzie 500 sztuk.

</doc>
<doc id="4003092" url="https://pl.wikipedia.org/wiki?curid=4003092" title="20 złotych wzór 1989">
20 złotych wzór 1989

20 złotych wzór 1989 – moneta dwudziestozłotowa, wprowadzona do obiegu 28 grudnia 1988 zarządzeniem prezesa Narodowego Banku Polskiego z 10 grudnia 1988 roku (), wycofana z dniem denominacji z 1 stycznia 1995 roku, rozporządzeniem prezesa Narodowego Banku Polskiego z dnia 18 listopada 1994 r. ().
Monetę bito w latach 1989 i 1990.
Awers.
W centralnym punkcie umieszczono godło – orła bez korony, poniżej rok bicia, pod łapą orła znak mennicy w Warszawie, dookoła napis „POLSKA RZECZPOSPOLITA LUDOWA”.
Rewers.
Na tej stronie monety znajduje się napis „20 ZŁOTYCH”.
Nakład.
Mennica Państwowa biła monetę w miedzioniklu MN25 na krążku o średnicy 24 mm, masie 5,65 grama, według projektów:
Nakłady monety w poszczególnych latach przedstawiały się następująco:
Opis.
Moneta zastąpiła dwudziestozłotówkę wzór 1984. Redukcji uległy średnica i masa monety. Rewers w swojej stylizacji nawiązuje do dziesięciozłotówek wzór 1984 i 1989, jak również do pięćdziesięciozłotówki 1990 i stuzłotówki 1990.
Moneta z roku 1990, mimo zmiany z dniem 1 stycznia 1990 r. nazwy państwa na Rzeczpospolita Polska i godła na orła w koronie, miała stary awers, a więc z napisem „POLSKA RZECZPOSPOLITA LUDOWA” oraz orła bez korony.
Wersje próbne.
Istnieje wersja tej monety należąca do serii próbnej w niklu (1989) z wypukłym napisem „PRÓBA”, wybita w nakładzie 500 sztuk. Na rynku można spotkać monety próbne niklowe z różnym kierunkiem napisu „PRÓBA”, z lewej strony do góry lub z góry do lewej strony.
W katalogach podana jest również informacja o istnieniu wersji próbnych technologicznych w miedzioniklu z napisem „PRÓBA” oraz mosiądzu bez napisu „PRÓBA”, obydwie w nieznanych nakładach. Napis „PRÓBA” na monetach miedzioniklowych może mieć różną wysokość liter jak również i kierunek, podobnie jak w przypadku wersji niklowej.

</doc>
<doc id="4003097" url="https://pl.wikipedia.org/wiki?curid=4003097" title="Story Makers">
Story Makers

Story Makers – piąty album grupy muzycznej CF98, polskich przedstawicieli nurtu muzycznego pop punk. Wydawnictwo ukazało się w 2017 roku nakładem wytwórni Antena Krzyku. Jego premiera miała miejsce w Międzynarodowy Dzień Dziecka. Jest to trzeci z kolei anglojęzyczny album tego zespołu. Płytę promują utwory: "Small Town Heroes" i "Bigger Business". Na albumie znalazł się także cover amerykańskiej kapeli Ignite zatytułowany "Bleeding". Album został zarejestrowany w studiu "Mustache Ministry" w Warszawie na przełomie marca i kwietnia 2017 roku. W drugiej połowie 2017 roku za pośrednictwem wydawnictwa Sorry Hombre Records album ukazał się również na kasecie magnetofonowej w limitowanej edycji 50 sztuk w wersji z czarną i białą kasetą.

</doc>
<doc id="4003107" url="https://pl.wikipedia.org/wiki?curid=4003107" title="50 złotych 1990">
50 złotych 1990

50 złotych 1990 – moneta pięćdziesięciozłotowa, wprowadzona do obiegu 2 listopada 1990 r. zarządzeniem z 16 października 1990 r. (), wycofana z obiegu z dniem denominacji z 1 stycznia 1995 r., rozporządzeniem prezesa Narodowego Banku Polskiego z dnia 18 listopada 1994 ().
Awers.
W centralnym punkcie umieszczono godło – orła w koronie, poniżej rok „1990", dookoła napis „RZECZPOSPOLITA POLSKA”, a pod łapą orła znak mennicy w Warszawie.
Rewers.
Na tej stronie monety znajduje się napis „50 ZŁOTYCH”.
Nakład.
Moneta została wybita w mennicy w Warszawie, w miedzioniklu, na krążkach o średnicy 26 mm, o masie 6,8 grama, z rantem gładkim, w nakładzie sztuk. Projektantami byli:
Opis.
Jest pierwszą pięćdziesięciozłotową monetą obiegową nie będącą jednocześnie monetą okolicznościową.
Rewers nawiązuje do monet 10 i 20 złotych wzorów 1984 i 1989.
W okresie przeddenominacyjnym III Rzeczypospolitej (1990–1994) pięćdziesięciozłotówka z 1990 roku, obok stuzłotówki z 1990 roku, były jedynymi monetami powszechnego obiegu z poprawną nazwą i godłem państwa.
Wersje próbne.
Istnieje wersja tej monety należąca do serii próbnej w niklu z wypukłym napisem „PRÓBA”, wybita w nakładzie 500 sztuk.

</doc>
<doc id="4003116" url="https://pl.wikipedia.org/wiki?curid=4003116" title="Crasnîi Vinogradari">
Crasnîi Vinogradari

Crasnîi Vinogradari (ros. Красный Виноградарь, ukr. Красний Виноградар) – wieś w Mołdawii, faktycznie na terenie nieuznawanego międzynarodowo Naddniestrza, w rejonie Dubosary. Siedziba rady wiejskiej.
Położenie.
Miejscowość znajduje się na lewym brzegu Dniestru, w centralnej części rejonu Dubosary, pod faktyczną administracją Naddniestrza. Od Dubosar oddalone jest o 15 km na północny wschód, według innego źródła – o 18 km.
Historia.
Wieś została założona w 1927 r. przez kolonistów niemieckich, którzy założyli w jej okolicach pierwsze winnice. W 1933 r. w miejscu tym powstał sowchoz, wtedy też miejscowość otrzymała aktualną nazwę. Większość pracowników sowchozu żyła w ziemiankach, zabudowa miejscowości składała się tylko z kilku budynków. W tym samym roku utworzono w niej czteroklasową szkołę z ukraińskim językiem nauczania. W 1974 r., rok po klęsce mrozu, wskutek której zniszczeniu uległa większa część winnic w miejscowości, miejscowe kolektywne gospodarstwo zmieniło profil działalności i od tej pory funkcjonowało pod nazwą kompleksu rolno-przemysłowego „Rasswiet” (z ros. Brzask).
Infrastruktura i demografia.
W miejscowości znajduje się szkoła podstawowa, z budynkiem otwartym w 1987, z nauczaniem w językach rosyjskim i mołdawskim, przedszkole, placówka pocztowa, dom kultury. W miejscowości zarejestrowana jest parafia prawosławna św. Dymitra Sołuńskiego (który jest również patronem miejscowości), podlegająca dekanatowi dubosarskiemu eparchii tyraspolskiej i dubosarskiej, nieposiadająca własnej cerkwi.
Według danych spisu powszechnego w Naddniestrzu w 2004 r. wieś liczyła 577 mieszkańców, z czego:
W 2011 r. Crasnîi Vinogradari liczył 618 mieszkańców.
W 2015 we wsi urządzono Aleję Zwycięstwa, w której posadzono 104 brzozy na cześć żołnierzy Armii Czerwonej wyzwalających wieś w 1944 r., poległych w miejscowości podczas walk oraz weteranów, którzy żyli i pracowali tutaj po wojnie. Wzniesiono również pomnik ku czci poległych.

</doc>
<doc id="4003120" url="https://pl.wikipedia.org/wiki?curid=4003120" title="Mateusz Ziółko">
Mateusz Ziółko

Mateusz Ziółko (ur. 20 czerwca 1986 w Zubrzycy Dolnej) – polski piosenkarz popowy, pianista i autor piosenek.
Brał udział w koncertowych projektach muzycznych, takich jak np. "Michael Jackson Symfonicznie", "Freddie Mercury Symfonicznie" czy "Queen Story". Występował jako support podczas organizowanych w Polsce koncertów zagranicznych wykonawców, takich jak m.in. Amy Macdonald, Coolio czy John Miles.
Życiorys.
Jego rodzice pochodzą z Orawy. Mateusz ma starszego o 8 i pół roku brata Roberta. Ich matka śpiewała w zespole regionalnym. W dzieciństwie uczył się gry na pianinie. Uczęszczał na zajęcia fortepianu do profesora związanego z Papieską Akademią Teologiczną. Zmienił kilka liceów w Krakowie.
W wieku 15 lat założył swój pierwszy zespół muzyczny De Vils, w którym m.in. grał na fortepianie i śpiewał. Początkowo tworzyli muzykę do tekstów autorstwa jego matki. W 2008 wziął udział w przesłuchaniach do pierwszej edycji programu TVN "Mam talent!". Przeszedł etap przed jurorami i zakwalifikował się do listy półfinalistów. Dotarł do finału, w którym zajął czwarte miejsce. Następnie zaczął gościnnie występować w charakterze solisty w programie TVP1 "Jaka to melodia?". W 2012 uczestniczyli w przesłuchaniach do czwartej edycji programu telewizji Polsat "Must Be the Music. Tylko muzyka" i dotarł do etapu półfinałowego.
W styczniu 2013 wydał debiutancki singiel, „Tak wiele”. Jesienią wystąpił w eliminacjach do trzeciej edycji programu TVP2 "The Voice of Poland". Na etapie tzw. „przesłuchań w ciemno” wykonał utwór Percy’ego Sledge „When a Man Loves a Woman” i trafił do drużyny Marka Piekarczyka. Podczas „bitew” dołączył do składu Marii Sadowskiej i został przez nią wybrany do występów w odcinkach na żywo. 30 listopada, decyzją telewidzów, zwyciężył w finale konkursu, a w nagrodę podpisał kontrakt z wytwórnią muzyczną. W czerwcu 2014 za interpretację piosenki Czesława Niemena „Wspomnienie” zdobył pierwsze miejsce w konkursie „SuperDebiuty” w ramach 51. Krajowego Festiwalu Piosenki Polskiej w Opolu. 19 czerwca 2015 wystąpił u boku Andrei Bocellego na jego koncercie w ramach Europejskiej Stolicy Kultury we Wrocławiu. W październiku wydał singiel „7 rzeczy”, który nagrał wspólnie z raperem Liberem.
26 maja 2017 wydał debiutancki album studyjny pt. "Na nowo", który w dniu premiery uzyskał status złotej płyty. Płytę promował singlami: „W płomieniach”, „Szkło” i „Bezdroża”, który nagrał w duecie z Sylwią Grzeszczak.
W 2018 zwyciężył w finale dziesiątej edycji programu rozrywkowego Polsatu "Twoja twarz brzmi znajomo", a główną wygraną – czek o wartości 100 tys. zł – przekazał Towarzystwu Przyjaciół Chorych Sądeckie Hospicjum. Ponadto wygrał czwarty, szósty i siódmy odcinek programu, za co uzyskał łącznie 30 tys. zł, również przekazane na cele dobroczynne. Jego występ w roli Zbigniewa Wodeckiego został obejrzany ponad 10 mln razy w serwisie YouTube.
Życie prywatne.
Ze związku z pierwszą żoną Jadwigą Bukowską ma dwóch synów: Maksymiliana (ur. w 2005) i Franciszka (ur. w 2011). 10 czerwca 2017 roku ożenił się z Marianną Sokołowską, z którą ma również dwóch synów: Jana (ur. w 2013) i Jakuba (ur. w 2015).

</doc>
<doc id="4003121" url="https://pl.wikipedia.org/wiki?curid=4003121" title="Międzynarodówka Chłopska">
Międzynarodówka Chłopska

Międzynarodówka Chłopska, potocznie Krestintern ( Крестьянский интернационал) – komunistyczna organizacja międzynarodowa zrzeszająca partie chłopskie utworzona u boku Międzynarodówki Komunistycznej (Kominternu) w Moskwie, istniejąca w latach 1923–1939.
Powstanie.
Krestintern został powołany decyzją Międzynarodówki Komunistycznej w 1923 r. Powołanie przez rosyjskich komunistów organizacji zrzeszającej partie chłopskie wynikało z różnych czynników politycznych. Okres pomiędzy 1921 a 1929 r. charakteryzował się w Rosji wyjątkową tolerancją wobec drobnych rolników i handlu w tym zakresie (NEP). Ponadto porażki ruchów rewolucyjnych w Europie Środkowej (rewolucje w Niemczech i na Węgrzech) oraz niepowodzenie w wojnie przeciwko Polsce zahamowały rozprzestrzenianie komunizmu. W tej sytuacji Moskwa poszukiwała możliwości powiększenia wpływów komunistycznych w krajach sąsiadujących z ZSRR innymi drogami, a ponieważ były to kraje słabo zindustrializowane potencjalnych stronników postanowiono znaleźć w masowych w tych krajach ruchach chłopskich. Jednym z bezpośrednich impulsów były wydarzenia w Bułgarii, gdzie w wyniku wojskowego puczu obalono chłopski rząd Aleksandyra Stambolijskiego (jego samego zamordowano), a następnie zduszono powstanie wzniecone przez partię Stambolijskiego Bułgarski Ludowy Związek Chłopski i Bułgarską Partię Komunistyczną, nakłonioną do tego przez Komintern.
Działalność.
Działalność Krestinternu była bardzo ograniczona. Odbyły się tylko dwa jej kongresy. Na pierwszym kongresie w 1923 r. powołano na pierwszego sekretarza Aleksandra Smirnowa, który piastował to stanowisko do 1928 r. (pełnił też równolegle funkcję komisarza ds. rolnictwa ZSRR) Jednym z jego zastępców był polski komunista Tomasz Dąbal. Od 1928 r. do rozwiązania organizacji na jej czele stał pochodzący z Bułgarii Wasił Kołarow.
Celem organizacji było oddziaływanie na organizacje chłopskie w celu ich zbliżenia z partiami komunistycznymi, jednak udawało się to w niewielkim stopniu. Krestintern zdobył pewien wpływ wśród organizacji robotników rolnych z krajów kolonialnych; już w pierwszym wydaniu organu prasowego Krestinternu swoje artykuły publikował m.in. Hồ Chí Minh. Jednak dość rzadkie były przypadki współpracy organizacji z niekomunistycznymi ruchami chłopskimi. Przez krótki tylko czas, w 1924 r. do Krestinternu dołączyła Chorwacka Partia Chłopska (jej przywódca, Stjepan Radić, próbował wykorzystać ten związek do nacisku na rząd jugosłowiański w celu zwiększenia chorwackiej autonomii). Przez pewien czas współpracował także z Krestinternem chiński Kuomintang (do zerwania doszło w 1927 r., po masakrze chińskich komunistów w Szanghaju dokonanej przez Kuomintang). Stopniowo zmieniało się także podejście do zagadnienia wsi w samej Moskwie – prochłopscy działacze jak Nikołaj Bucharin byli stopniowo odsuwani przez Stalina, a w 1929 r. rozpoczęto w ZSRR politykę eliminowania kułaków i kolektywizacji rolnictwa. W tym okresie działalność Krestinternu już zanikała, a organizacja rozwiązana została w 1939 r.

</doc>
<doc id="4003127" url="https://pl.wikipedia.org/wiki?curid=4003127" title="Diethelm Ferner">
Diethelm Ferner

Diethelm Ferner (ur. 13 lipca 1941 w Kragau) – niemiecki piłkarz występujący na pozycji pomocnika, a także trener.
Kariera piłkarska.
Kariera klubowa.
Ferner karierę rozpoczynał jako junior w Rhenanii Bottrop. Następnie występował w zespole VfB Bottrop z 2. Oberligi. W 1963 roku przeszedł do Werderu Brema, grającego w Bundeslidze. Zadebiutował w niej 24 sierpnia 1963 w wygranym 3:2 meczu z Borussią Dortmund, a 26 października 1963 w wygranym 3:2 pojedynku z FC Schalke 04 strzelił swojego pierwszego gola w Bundeslidze. W sezonie 1964/1965 wraz z Werderem wywalczył mistrzostwo Niemiec, a w sezonie 1967/1968 wicemistrzostwo Niemiec. Zawodnikiem Werderu był przez sześć sezonów.
W 1969 roku Ferner odszedł do Rot-Weiss Essen, także występującego w Bundeslidze. W sezonie 1970/1971 spadł z nim do Regionalligi. W 1973 roku zakończył tam karierę.
Kariera reprezentacyjna.
W reprezentacji RFN Ferner rozegrał dwa spotkania. Zadebiutował w niej 29 grudnia 1963 w wygranym 4:1 towarzyskim meczu z Marokiem, a po raz drugi wystąpił 1 stycznia 1964 w przegranym 0:2 towarzyskim pojedynku z Algierią.
Kariera trenerska.
Ferner karierę rozpoczął jako trener zespołu Rot-Weiss Essen z Bundesligi. Zadebiutował w niej 28 września 1973 w wygranym 3:1 pojedynku z Werderem Brema. Rot-Weiss Essen prowadził przez dwa sezony, a w kolejnym trenował Wuppertaler SV z 2. Bundesligi. W 1976 roku objął stanowisko szkoleniowca klubu innego zespołu tej ligi – FC St. Pauli. W sezonie 1976/1977 awansował z nim do Bundesligi. W następnym sezonie wraz z zespołem zajął ostatnie, 18. miejsce w lidze i spadł z nim do 2. Bundesligi, a następnie odszedł z klubu.
W kolejnych sezonach Ferner trenował drużyny 2. Bundesligi – Rot-Weiss Essen, Hannover 96 oraz FC Schalke 04, gdzie pracował od 1983 roku. W sezonie 1983/1984 wraz z zespołem awansował do Bundesligi i prowadził go tam przez dwa sezony. W sezonie 1986/1987 był szkoleniowcem greckiego Iraklisu Saloniki. Następnie wrócił do Niemiec, gdzie ponownie prowadził zespoły 2. Bundesligi – Alemannię Aachen oraz FC Schalke 04.
W latach 1990–1995 Ferner pracował jako trener Apollonu Limassol, z którym zdobył dwa mistrzostwa Cypru (1991, 1994) oraz Puchar Cypru (1992). W kolejnych latach prowadził AEL Limassol, egipski Zamalek, kuwejcki Al-Dżahra SC, reprezentację Libanu, Apollon Limassol, egipski Al-Ittihad Aleksandria, sudański Al-Merreikh Al-Thagher, cypryjski Olympiakos Nikozja, libijski Al-Ahly Trypolis oraz grecką Kavalę, która była jego ostatnim klubem w karierze.

</doc>
<doc id="4003129" url="https://pl.wikipedia.org/wiki?curid=4003129" title="Janusz Pieczkowski">
Janusz Pieczkowski

Janusz Pieczkowski (ur. 24 czerwca 1921 w Poturzycy, zm. 24 lutego 1997 w Nowym Sączu) – polski prawnik, przewodniczący Prezydium Miejskiej Rady Narodowej w Nowym Sączu w latach 1956–1975, a w latach 1973–1975 – naczelnik miasta.
Życiorys.
Urodził się 24 czerwca 1921 w Poturzycy. Z wykształcenia był prawnikiem, z zamiłowania i pasji – lotnikiem. Był absolwentem Szkoły pilotów i obserwatorów w Stanisławowie. Współautor „eksperymentu sądeckiego”. Od 23 listopada 1956 do 1975 roku był przewodniczącym prezydium Miejskiej Rady Narodowej w Nowym Sączu. W okresie od 1973 do 1975 był naczelnikiem miasta. Od 1975 do 1983 roku był wicewojewodą nowosądeckim. W okresie PRL należał do Stronnictwa Demokratycznego. Zmarł 24 lutego 1997 roku w Nowym Sączu. 

</doc>
<doc id="4003132" url="https://pl.wikipedia.org/wiki?curid=4003132" title="José Gautier Benítez">
José Gautier Benítez

José Gautier Benítez (José Martín Antonio Gautier Benítez, ur. 1851, zm. 1880) – poeta portorykański, najwybitniejszy przedstawiciel romantyzmu. Urodził się w miejscowości Caguas. Jego rodzicami byli Rodulfo Gautier i Alejandrina Benítez de Gautier, również poetka. Poezję uprawiała także ciotka Joségo María Bibiana Benítez. W 1865 wstąpił do szkoły kadetów w San Juan. Potem studiował w hiszpańskiej akademii wojskowej w Toledo. Współpracował z pismami "Revista Puertorriqueña" i "El Progreso". Używał pseudonimu Gustavo. Zmarł w 1880 w San Juan. Jego wiersze w formie książkowej wydał Manuel Elzaburu.

</doc>
<doc id="4003142" url="https://pl.wikipedia.org/wiki?curid=4003142" title="Reg E. Cathey">
Reg E. Cathey

Reg E. Cathey, właśc. Reginald Eurias Cathey (ur. 18 sierpnia 1958 w Huntsville, zm. 9 lutego 2018 w Nowym Jorku) – amerykański aktor filmowy i telewizyjny.
Życiorys.
Urodził się 18 sierpnia 1958 w Huntsville w stanie Alabama, jako syn Reda Catheya, pułkownika w armii amerykańskiej. Jego matka pracowała w departamencie obrony. Miał siostrę Donzę i dwóch braci przyrodnich Jerry’ego i Maurice’a. Gdy miał sześć lat, przeprowadził się z rodziną do Niemiec Zachodnich. Następnie powrócił do rodzinnego miasta, gdzie w 1976 ukończył J.O. Johnson High School. Podejmował studia teatralne na Uniwersytecie Michigan. Naukę kontynuował w Yale School of Drama na Uniwersytecie Yale.
Po kilku epizodach serialowych i telewizyjnych dostał się do obsady serialu "Square One Television", w którym występował w latach 1987–1992.
Grał w filmach "Maska" Chucka Russella (1994), "Siedem" Davida Finchera (1995), a także: "Mechanik" (2004) i "Fantastyczna Czwórka" (2015). Pojawiał się – w rolach drugoplanowych lub powracających – w serialach telewizyjnych "Oz", "Prawo ulicy" "Lights Out", ', ', "Grimm". Ponadto wystąpił w pojedynczych epizodach seriali "", "Impersonalni", "Prawo i porządek", "Żona idealna, Luke Cage" i "Czarna lista".
W 2000 debiutował na Broadwayu w sztuce Carlo Gozziego "Zielony ptak".
Za rolę Freddy’ego w amerykańskim serialu "House of Cards", u boku Kevina Spaceya, otrzymał Primetime Emmy Award za najlepszy męski gościnny występ w serialu dramatycznym na 67. ceremonii wręczenia nagród, a także trzy nominacje do Emmy i kilka do innych nagród.
Zmarł 9 lutego 2018 w swoim domu w Nowym Jorku w wieku 59 lat na raka płuc.

</doc>
<doc id="4003144" url="https://pl.wikipedia.org/wiki?curid=4003144" title="Reg Cathey">
Reg Cathey



</doc>
<doc id="4003148" url="https://pl.wikipedia.org/wiki?curid=4003148" title="Surgutnieftiegaz">
Surgutnieftiegaz

Surgutnieftiegaz (ros. Сургутнефтегаз) – rosyjskie przedsiębiorstwo działające w przemyśle gazowym i petrochemicznym, mające swą siedzibę w Surgucie. Początki jego istnienia sięgają października 1977 roku, kiedy było ważnym producentem ropy naftowej. W 1993 zostało przekształcone w spółkę akcyjną, notowaną na giełdzie papierów wartościowych. Prezesem spółki, nieprzerwanie od roku 1983, jest Władimir Bogdanow.

</doc>
<doc id="4003149" url="https://pl.wikipedia.org/wiki?curid=4003149" title="Jota Aquilae">
Jota Aquilae

Jota Aquilae ("ι Aql") – gwiazda w gwiazdozbiorze Orła, znajdująca się w odległości około 391 lat świetlnych od Słońca.
Nazwa.
Gwiazda ta dzieli z pobliską Lambda Aquilae tradycyjną nazwę Al Thalimain, która pochodzi od arabskiego , „dwa strusie”. Dla odróżnienia, do nazwy Joty Aquilae dodaje się łaciński człon , „tylna”, jako że wschodzi na niebie później od Lambdy.
Charakterystyka.
Jest to błękitna gwiazda należąca do typu widmowego B5, sklasyfikowana jako olbrzym, ale będąca raczej wciąż gwiazdą ciągu głównego. Ma temperaturę 14 020 K i emituje 445 razy więcej promieniowania niż Słońce, ma 3,6 razy większy promień i 4,3 razy większą masę. Te własności wskazują, że jest to wciąż młoda gwiazda, w której jądrze wciąż trwa synteza wodoru w hel (przy takiej masie etap ten trwa 140 milionów lat).
Gwiazda ma także optycznego towarzysza o obserwowanej wielkości gwiazdowej 13, odległego o 45,4 sekundy kątowej (pomiar z 2010 r.). Gwiazdy jednak oddalają się w dużym tempie, dowodząc, że ich sąsiedztwo na niebie jest tylko przypadkowe.

</doc>
<doc id="4003150" url="https://pl.wikipedia.org/wiki?curid=4003150" title="Mistrzostwa Europy U-18 w rugby 7 mężczyzn">
Mistrzostwa Europy U-18 w rugby 7 mężczyzn

Mistrzostwa Europy U-18 w rugby 7 mężczyzn – oficjalny międzynarodowy turniej rugby 7 o zasięgu kontynentalnym mający na celu wyłonienie najlepszej w Europie męskiej reprezentacji narodowej złożonej z zawodników do lat osiemnastu. Organizowany jest corocznie przez Rugby Europe od roku 2016.
Na kongresie Rugby Europe w lipcu 2015 roku podjęto decyzję o zastąpieniu po trzech edycjach mistrzostw Europy do lat dziewiętnastu zawodami w kategorii do lat osiemnastu.

</doc>
<doc id="4003154" url="https://pl.wikipedia.org/wiki?curid=4003154" title="Daniel Clement Colesworthy">
Daniel Clement Colesworthy

Daniel Clement Colesworthy (ur. 1810, zm. 1893) – amerykański drukarz, wydawca, księgarz i poeta. Urodził się w Portland w stanie Maine 14 lipca 1810. Jego rodzicami byli Daniel Pecker and Anna Collins Colesworthy. W wieku 14 lat rozpoczął praktykę zawodową u drukarza Arthura Shirleya z "Christian Mirror". Od 1840 wydawał "Youth's Monitor", a od 1841 "Portland Tribune". Poślubił Mary Jane Richardson (1812-1874), z którą miał ośmioro dzieci, Daniela Clementa, Mary Jane, Charlesa Jenkinsa, Ellen Marię, George’a Edwarda, Harriet Ann, Alice Elizabeth i Williama Gibsona. Wydał między innymi zbiory "The Wreath" (1843) i "A Group of Children: and Other Poems" (1865). Zmarł 1 kwietnia 1893.

</doc>
<doc id="4003155" url="https://pl.wikipedia.org/wiki?curid=4003155" title="Wilhelm Tippe">
Wilhelm Tippe

Wilhelm Kazimierz Tippe (ur. 12 września 1891 w Tarnowie, zm. wiosną 1940 w Charkowie) – major piechoty Wojska Polskiego, kawaler Orderu Virtuti Militari, doktor praw, ofiara zbrodni katyńskiej.
Życiorys.
Syn Adolfa i Marii z Nowaków. Absolwent szkoły powszechnej i uczeń c. k. III Gimnazjum w Krakowie (do klasy VI w roku szkolnym 1907/1908). Studiował na Wydziale Prawa Uniwersytetu Jagiellońskiego, który ukończył w stopniu doktora praw. Jednocześnie pracował w krakowskim magistracie. Powołany do armii austriackiej, służył w piechocie. Ukończył szkołę oficerską, mianowany chorążym w 1915, a w 1916 podporucznikiem. Od marca 1918 w niewoli rosyjskiej.
Od 11 listopada 1918 w Wojsku Polskim. Dostał przydział do Legii Oficerskiej, walczył o Przemyśl. Po rozwiązaniu Legii, przeniesiony do 8 pułku piechoty Legionów. Porucznikiem mianowany w 1919. Walczył w wojnie polsko-ukraińskiej, a następnie wojnie polsko-bolszewickiej jako adiutant V Brygady Piechoty Legionów.
W okresie międzywojennym do 1931 służył nadal w 8 pułku piechoty Legionów. Dowodził kompanią i szkołą podoficerską. Na stopień kapitana awansował w 1924. W marcu 1931 został przeniesiony do Korpusu Kadetów nr 3 w Rawiczu na stanowisko dowódcy kompanii, a później kwatermistrza. Na stopień majora awansowany ze starszeństwem z 19 marca 1937 i 20. lokatą w korpusie oficerów piechoty.
W czasie kampanii wrześniowej. po agresji ZSRR na Polskę wzięty do niewoli sowieckiej i przewieziony do obozu w Starobielsku. Zamordowany wiosną 1940 przez NKWD w Charkowie. Figuruje na liście straceń, poz. 3359. Pochowany potajemnie w zbiorowej mogile w Piatichatkach. Obecnie spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło awansował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4003157" url="https://pl.wikipedia.org/wiki?curid=4003157" title="Patricia Lalonde">
Patricia Lalonde

Patricia Lalonde (ur. 28 sierpnia 1952 w Arès) – francuska polityk, publicystka i działaczka organizacji pozarządowych, posłanka do Parlamentu Europejskiego VIII kadencji.
Życiorys.
Zawodowo związana z instytutem naukowym Institut Prospective et Sécurité en Europe. Została również sekretarzem generalnym organizacji pozarządowej MEWA, działającej na rzecz kobiet w krajach arabskich. Autorka publikacji "Paris-Kaboul, journal d’une femme révoltée" i napisanej wraz z Anne-Marie Lizin "Abdullah, Abdullah, l’afghan qui dit non aux taliban".
Działała w Pokoleniu Ekologii, które założył jej mąż Brice Lalonde. Dołączyła następnie do Partii Radykalnej. W wyborach w 2014 kandydowała do Europarlamentu z ramienia koalicji MoDem-UDI jako przedstawicielka drugiej z tych formacji. Mandat europosłanki VIII kadencji objęła w maju 2017. W PE dołączyła do frakcji liberalnej oraz Komisji Handlu Międzynarodowego.

</doc>
<doc id="4003159" url="https://pl.wikipedia.org/wiki?curid=4003159" title="Kasyń">
Kasyń

Kasyń al. Kasyn, Kasin (biał. "Касынь", ros. "Касынь") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4003160" url="https://pl.wikipedia.org/wiki?curid=4003160" title="Kahleah Copper">
Kahleah Copper

Kaleah Kahleah Copper (ur. 28 sierpnia 1994 w Filadelfii) – amerykańska koszykarka występująca na pozycjach rzucającej oraz niskiej skrzydłowej, obecnie zawodniczka Chicago Sky, w WNBA.
1 czerwca 2017 została zawodniczką Basketu 90 Gdynia.
17 lipca 2019 dołączyła do InvestInTheWest Enei AZS AJP Gorzów Wielkopolski.

</doc>
<doc id="4003161" url="https://pl.wikipedia.org/wiki?curid=4003161" title="Kasyn">
Kasyn



</doc>
<doc id="4003162" url="https://pl.wikipedia.org/wiki?curid=4003162" title="Famous In Love">
Famous In Love

Famous in Love – amerykański serial telewizyjny (dramat) wyprodukowany przez Long Lake, Carmina Productions, Farah Films oraz Warner Horizon Television, który jest luźną adaptacją powieści o tym samym tytule autorstwa Rebeccie Serle. Premiera serialu była zaplanowana na 18 kwietnia 2017 roku przez Freeform.
W Polsce serial będzie emitowany od 11 lipca 2018 roku przez HBO 3. 29 czerwca 2018 roku, stacja Freeform ogłosiła anulowanie serialu po dwóch sezonach.
Fabuła.
Serial skupia się na pracy i życiu Paige Townsen, młodej i pięknej studentki, która dostaje główną rolę w filmie "Locked". Z dnia na dzień staje się sławna, musi radzić sobie z popularnością oraz trójkątem miłosnym. Paige musi dokonać wyboru między dwoma mężczyznami. W międzyczasie na jaw wychodzą tajemnice dotyczące aktorów "Locked".
Produkcja.
21 marca 2015 roku poinformowano, że główną rolę w serialu zagra Bella Thorne. Pod koniec listopada 2015 roku do obsady dołączyli: Carter Jenkins jako Rainer Devon, Niki Koss jako Alexis Glenn, Keith Powers jako Jordan Wilder, Pepi Sonuga jako Tangey Turner, Perrey Reeves jako Nina Devon oraz Georgie Flores jako Cassandra Perkins. 8 kwietnia 2016 roku stacja zamówiła pierwszy sezon dramatu. W lipcu 2016 roku Charlie DePew otrzymał rolę Jake'a Salt'a. W sierpniu 2016 roku podano, że Tanjareen Thomas wcieli się w rolę Brandy. 4 sierpnia 2017 roku stacja Freeform ogłosiła zamówienie drugiego sezonu.

</doc>
<doc id="4003167" url="https://pl.wikipedia.org/wiki?curid=4003167" title="Nowi muzykanci z Bremy">
Nowi muzykanci z Bremy

Nowi muzykanci z Bremy (ros. Новые бременские) – rosyjski animowany film muzyczny z 2000 roku w reżyserii Aleksandra Gorlenko. Kontynuacja kreskówki "Czterej muzykanci z Bremy" (1969) i "Śladami muzykantów z Bremy" (1973).
Fabuła.
Kontynuacja przygód wesołego Trubadura, pięknej Księżniczki i ich obdarzonych muzykalnymi talentami czworonożnych przyjaciół.

</doc>
<doc id="4003174" url="https://pl.wikipedia.org/wiki?curid=4003174" title="Łoparewicze">
Łoparewicze

Łoparewicze (biał. "Лапаравічы", ros. "Лапоровичи") – wieś na Białorusi, w obwodzie mińskim, w rejonie mińskim, w sielsowiecie Papiernia, nad Zalewem Zasławskim.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. Istniał tu dwór i folwark.

</doc>
<doc id="4003180" url="https://pl.wikipedia.org/wiki?curid=4003180" title="Nielidowicze">
Nielidowicze

Nielidowicze (biał. "Нялідавічы", ros. "Нелидовичи") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4003182" url="https://pl.wikipedia.org/wiki?curid=4003182" title="Michael Schmid (wioślarz)">
Michael Schmid (wioślarz)

Michael Schmid (ur. 2 stycznia 1988) – szwajcarski wioślarz, mistrz Europy w 2017 roku, brązowy medalista mistrzostw świata w 2014 roku, reprezentant Szwajcarii na Igrzyskach Olimpijskich w 2016 roku.

</doc>
<doc id="4003188" url="https://pl.wikipedia.org/wiki?curid=4003188" title="ORP Żubr">
ORP Żubr

ORP Żubr – polski trałowiec bazowy z okresu zimnej wojny, jeden z trzech zbudowanych na radzieckiej licencji trałowców proj. "254K". Okręt został zwodowany 23 czerwca 1956 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 22 grudnia tego roku. Intensywnie eksploatowana jednostka, oznaczona znakami burtowymi T-61 i 601, większą część służby spędziła w 12. Dywizjonie Trałowców Bazowych 8. Flotylli Obrony Wybrzeża w Świnoujściu. Okręt został skreślony z listy floty po ponad 30-letnim okresie użytkowania w marcu 1987 roku, a następnie złomowany.
Projekt i budowa.
Prace nad pełnomorskim trałowcem bazowym rozpoczęły się w ZSRR w 1943 roku, na bazie doświadczeń z budowy i eksploatacji trałowców proj. "58" i proj. "263". Początkowo projektem zajmowało się biuro konstrukcyjne CKB-370, następnie CKB-17, a ostateczną koncepcję jednostki opracowało CKB-363 w 1946 roku. Nowe okręty miały być zdolne do określania granic pól minowych i ich likwidacji, prowadzenia trałowań kontrolnych i rozpoznawczych, torowania przejść w polach minowych, eskortowania za trałami innych jednostek i stawiania min. Dodatkowym wymaganiem była zdolność do wykrywania i niszczenia okrętów podwodnych. W 1947 roku rozpoczęto produkcję seryjną, budując łącznie ok. 180 okrętów w wersjach "254, 254K, 254M i 254A".
Na początku lat 50. w Państwowej Komisji Planowania Gospodarczego i Sztabie Generalnym Wojska Polskiego zapadły decyzje o rozpoczęciu licencyjnej budowy okrętów w polskich stoczniach, w tym trałowców. W styczniu 1953 roku dotarła do Polski dokumentacja techniczna trałowca projektu "254K". Projekt, pod oznaczeniem „Trałowiec 500 ton”, „Projekt 4” i „B 4”, 8 lutego 1954 roku zaaprobowany został do seryjnej budowy przez specjalną komisję Dowództwa Marynarki Wojennej. Początkowo planowano, że budowa prototypowego trałowca rozpocznie się jeszcze w 1953 roku, jednak problemy gdańskiego Centralnego Biura Konstrukcji Okrętowych nr 2 z adaptacją dokumentacji licencyjnej do polskich norm spowodowały, że prace zaczęły się w połowie 1955 roku. Kolejne opóźnienie nastąpiło po otrzymaniu we wrześniu 1955 roku polecenia budowy trałowców w nowszej wersji "254M", jednak z powodu rozpoczęcia prac stoczniowych (i zakupionego w ZSRR wyposażenia) postanowiono pierwsze trzy okręty (późniejsze „Żubr”, „Tur” i „Łoś”) ukończyć w pierwotnej konfiguracji.
ORP „Żubr” zbudowany został w Stoczni im. Komuny Paryskiej w Gdyni. Stępkę okrętu położono 18 marca, został zwodowany 23 czerwca, a do służby w Marynarce Wojennej wszedł 22 grudnia 1956 roku. Trałowiec otrzymał nazwę pochodzącą od zwierzęcia lądowego – żubra, łamiąc zasady dotychczasowego nazewnictwa okrętów tej klasy w Marynarce Wojennej, nawiązujące do ptaków i zwierząt morskich.
Dane taktyczno-techniczne.
Okręt był dużym, pełnomorskim trałowcem. Długość całkowita wynosiła 58 metrów (54 metry na konstrukcyjnej linii wodnej), szerokość 8,5 metra i zanurzenie 2,3 metra. Wykonany ze stali, całkowicie spawany kadłub jednostki podzielony był na jedenaście przedziałów wodoszczelnych (od dziobu): I – forpik i magazyn, II – komora łańcuchowa i magazyn żywności, III – pomieszczenia mieszkalne i służbowe oraz magazyny, IV – zbiorniki i pomieszczenia załogi, V – komora amunicyjna, VI – mechanizmy pomocnicze, VII – maszynownia, VIII – magazyny i komora amunicyjna, IX – wały napędowe i pomieszczenia załogi, X – magazyn trałowy i XI – maszyna sterowa i magazyny: chemiczny i mundurowy. W przebiegającym niemal na całej długości kadłuba dnie podwójnym mieściły się zbiorniki paliwa, wody i zęzy. Pod podwyższonym pokładem dziobowym znajdowały się kolejno: magazyn farb, urządzenie kotwiczne, jadalnia oficerska, kabiny oficerów i pomieszczenia podoficerskie. W dalszej części nadbudówki znajdowały się pomieszczenia mechanizmów radiotechnicznych, kambuz, przewody kominowe, pomocniczy generator prądotwórczy oraz bęben kabloliny trału elektromagnetycznego. Dwuipółkondygnacyjna nadbudówka dziobowa mieściła pomieszczenie dowódcy, kabinę szyfrów, kabiny radio, pomieszczenie operatorskie urządzeń radiotechnicznych, sterówkę, kabinę nawigacyjną ze stanowiskiem operatora sonaru oraz, na szczycie, zadaszone stanowisko dowodzenia i wysoki, trójpodporowy maszt z antenami radarów i reflektorem. Wyporność standardowa wynosiła 500 ton, zaś pełna 597 ton. Okręt napędzany był przez dwa nawrotne, turbodoładowane czterosuwowe silniki wysokoprężne 9D o łącznej mocy 2200 koni mechanicznych (KM), poruszające dwiema śrubami o stałym skoku. Maksymalna prędkość okrętu wynosiła 14 węzłów (maks. 8,3 węzła podczas trałowania). Zasięg wynosił 2200 Mm przy prędkości 14 węzłów, 3200 Mm przy 10 węzłach i 1500 Mm z trałem przy prędkości 7 węzłów. Autonomiczność okrętu wynosiła 7 dób.
Uzbrojenie artyleryjskie jednostki stanowiły dwa podwójne zestawy działek przeciwlotniczych W-11M kal. 37 mm L/70, umieszczone na pokładzie dziobowym i łodziowym, z zapasem 1000 sztuk amunicji na lufę. Donośność praktyczna wynosiła 7000 metrów (pozioma), zaś pułap zwalczania samolotów wynosił około 4000 metrów. Na okręcie umieszczono też cztery podwójne stanowiska wielkokalibrowych karabinów maszynowych DSzK 2M-1 kal. 12,7 mm L/79 (dwa na nadbudówce dziobowej i dwa na pokładzie łodziowym, po obu stronach komina), z zapasem 2000 sztuk amunicji na lufę. Broń ZOP stanowiły dwa miotacze bomb głębinowych BMB-1 z zapasem 10 bomb głębinowych B-1. Ponadto okręt posiadał dwa tory minowe, na których mógł przenosić 10 min typu KB-3 lub 16 wz. 08/39. Wyposażenie uzupełniały trały: dwa kontaktowe MT-1 lub MT-2, jeden trał elektromagnetyczny TEM-52 i dwa akustyczne BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2 (składający się z urządzenia nadawczego Fakieł-MZ i odbiorczego Fakieł-MO), radiostację UKF R-609, nadajnik KF R-644, odbiornik KF R-671, odbiornik pełnozakresowy R-675, radionamiernik ARP-50-1,2M, sonar Tamir-11, radar obserwacji ogólnej Lin-M i system radionawigacji Rym-K, składający się ze stacji odbiorczej Nr 4 i urządzenia Koordinator. Jednostka wyposażona była też w wyrzutnie dla 8 świec dymnych MDSz, windę kablową o uciągu 800 kG, dwa żurawiki trałowe o udźwigu 3 tony każdy, 10-wiosłową łódź okrętową i tratwy ratunkowe. 
Załoga okrętu składała się z 77 oficerów, podoficerów i marynarzy.
Służba.
Pierwszym dowódcą jednostki został w grudniu 1956 roku por. mar. Waldemar Bednarski. Okręt z oznaczeniem burtowym T-61 początkowo wchodził w skład Dywizjonu Trałowców Brygady Obrony Wodnego Rejonu Głównej Bazy, stacjonując na Helu. W 1957 roku jednostka uczestniczyła w rejsie szkoleniowym na Morze Północne, osiągając rejon Szetlandów, zaś w 1959 roku po raz pierwszy publicznie zaprezentowała się polskiej publiczności, zgromadzonej w Szczecinie podczas Dni Morza. W tym roku okręt wziął udział w trałowaniu redy Kołobrzegu. 4 stycznia 1960 roku numer burtowy trałowca został zmieniony na 601. Tego roku okręt uczestniczył w poszukiwaniu min wokół portu w Oksywiu.
W kwietniu 1964 roku jednostka (wraz z bliźniaczymi trałowcami „Tur” i „Łoś”) została przeniesiona do Świnoujścia, włączona do utworzonej (rozkazem Dowódcy Marynarki Wojennej nr 055/Org. z 20 sierpnia 1964 roku) Grupy Trałowców Bazowych. Po reorganizacji floty przeprowadzonej w czerwcu 1965 roku okręt przyporządkowany został do 12. Dywizjonu Trałowców Bazowych 8. Flotylli Obrony Wybrzeża, nadal operując ze Świnoujścia. W grudniu tego roku jednostka wzięła udział w akcji ratowniczej okrętu podwodnego ORP „Sęp”, na którym doszło do wybuchu w przedziale akumulatorów i pożaru (po ugaszeniu ognia okręt podwodny został przeholowany do bazy w Świnoujściu). Prócz prac trałowych okręt wykorzystywano też do pełnienia służby dozorowej, m.in. rejonu Cieśnin Duńskich, a także wspólnych ćwiczeń z jednostkami 2. Brygady Okrętów Desantowych. Od kwietnia do czerwca 1967 roku „Żubr” z „Łosiem” i kutrami trałowymi wzięły udział w trałowaniu Zatoki Pomorskiej, bazując w tym czasie na Rugii. W 1969 roku jednostka (wraz z bliźniaczymi trałowcami bazującymi w Świnoujściu) wzięła udział w ćwiczeniach Układu Warszawskiego „Odra – Nysa 69”, a 28 czerwca 1970 roku uczestniczyła w morskiej paradzie z okazji 25-lecia Marynarki Wojennej PRL. W drugiej połowie sierpnia 1970 roku okręt wziął udział w poszukiwaniu brytyjskich min niekontaktowych na wodach międzynarodowych w Zatoce Meklemburskiej. Latem 1972 roku zadaniem jednostki było sprawdzenie północnego toru wodnego Świnoujścia, z którego korzystały promy pasażerskie. W kolejnych latach służby okręt wielokrotnie uczestniczył w ćwiczeniach zabezpieczania desantu, rejsach szkoleniowych z podchorążymi Wyższej Szkoły Marynarki Wojennej na pokładzie i uciążliwych, wielodniowych rejsach dozorowych. W czerwcu 1975 roku okręt uczestniczył w ćwiczeniach o kryptonimie Posejdon-75. Trałowiec przeplatał rutynową służbę wizytami zagranicznymi, odwiedzając Kopenhagę w kwietniu 1959 roku, Tallinn we wrześniu 1961 roku, Sassnitz, Peenemünde i Warnemünde w lipcu 1962 roku, Rouen we wrześniu – październiku 1979 roku i po raz drugi Peenemünde w lutym – marcu 1981 roku.
Podczas długoletniej służby modernizacji poddano wyposażenie radioelektroniczne okrętu: w latach 70. radar Lin-M został zastąpiony nowszym TRN-823, radiostację R-609 wymieniono na R-619, zamontowano też w miejsce radionamiernika ARP-50-1,2M odbiorniki brytyjskiego systemu radionawigacyjnego Decca. W latach 80. usunięto przestarzały system radionawigacji Rym-K, zastępując go nowocześniejszym Bras (z odbiornikiem Hałs) oraz dodano kolejną stację radiolokacyjną SRN-206. Jednostka została wycofana ze służby po ponad 30-letnim okresie eksploatacji 15 marca 1987 roku, a następnie – po zdemontowaniu w świnoujskim porcie zdatnego do użytku uzbrojenia i wyposażenia – złomowana.

</doc>
<doc id="4003189" url="https://pl.wikipedia.org/wiki?curid=4003189" title="Pilnica (rejon miński)">
Pilnica (rejon miński)

Pilnica (biał. "Пільніца", ros. "Пильница") – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4003193" url="https://pl.wikipedia.org/wiki?curid=4003193" title="Prymorje">
Prymorje

Prymorje (biał. "Прымор'е", ros. "Приморье") – wieś na Białorusi, w obwodzie mińskim, w rejonie mińskim, w sielsowiecie Papiernia.

</doc>
<doc id="4003194" url="https://pl.wikipedia.org/wiki?curid=4003194" title="Tadeusz Toczyski">
Tadeusz Toczyski

Tadeusz Michał Toczyski (ur. 29 września 1894 w Podwołoczyskach, zm. 16–19 kwietnia 1940 w Katyniu) – kapitan żandarmerii Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Tadeusz Michał Toczyski urodził się 29 września 1894 roku w Podwołoczyskach, w rodzinie Tadeusza i Zofii z Zagajewskich. Uczęszczał do gimnazjum we Lwowie. Ukończył gimnazjum oraz cztery semestry prawa w Akademii Handlowej w Krakowie. Od 15 sierpnia 1914 roku w Legionach Polskich, żołnierz 2, następnie 3 pułku piechoty. Z 3 pułkiem piechoty walczył w kampanii karpackiej, besarbskiej i wołyńskiej. Został ranny. Od 5 lipca 1916 roku w niewoli rosyjskiej na Syberii. Po rewolucji służył w III Korpusie Wschodnim. Działał w POW. 
Od 15 listopada 1918 roku w Wojsku Polskim. Służył w Dowództwie Okręgu Generalnego Białystok. Następnie pełnił obowiązki oficera łącznikowego przy Naczelnym Dowództwie, adiutanta sztabu, zastępcy szefa sztabu Twierdzy Grodno. W 1919 roku awansowany na stopień porucznika. Od 12 sierpnia 1920 roku dowódca 5 kompanii w 56 pułku piechoty wielkopolskiej, przeniesiony do 57 pułku piechoty wielkopolskiej walczył w wojnie 1920.
Po zakończeniu działań wojennych przeniesiony do Dowództwa Okręgu Generalnego „Poznań”. W czerwcu 1921 roku został skierowany do Naczelnej Komendy Wojsk Powstańczych na Górny Śląsk. Walczył w III powstaniu śląskim. Po zakończeniu powstania powrócił do DOGen. „Poznań”. W 1922 roku został przeniesiony do rezerwy. Mieszkał w Poznaniu, pracował jako dyrektor generalny Centrali Skór. 8 stycznia 1924 został zatwierdzony w stopniu kapitana ze starszeństwem z 1 czerwca 1919 i 688. lokatą w korpusie oficerów rezerwy piechoty. Ćwiczenia w rezerwie odbywał w 57 pp, a następnie (od 1930) w Centrum Wyszkolenia Żandarmerii. 
W 1934 roku, jako kapitan ze starszeństwem z dniem 1 czerwca 1919 roku i 2. lokatą w korpusie oficerów rezerwy żandarmerii, pozostawał w ewidencji Powiatowej Komendy Uzupełnień Poznań Miasto. Posiadał przydział do 7 Dywizjonu Żandarmerii w Poznaniu. W 1937 roku został przeniesiony w rezerwie do Oficerskiej Kadry Okręgowej Nr VII.
W kampanii wrześniowej wzięty do niewoli przez Sowietów, osadzony w Kozielsku. Został zamordowany między 16 a 19 kwietnia 1940 w lesie katyńskim. Figuruje na liście wywózkowej nr 032/1 z 14 kwietnia 1940 roku, poz. 4.
5 października 2007 roku Minister Obrony Narodowej Aleksander Szczygło mianował go pośmiertnie do stopnia majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Tadeusz Toczyski był żonaty z Anną z Pohlów (ur. 2 czerwca 1897), z którą miał troje dzieci: Tadeusza (ur. 7 sierpnia 1920 w Poznaniu, zm. 26 stycznia 1993), Annę Marię (ur. 11 sierpnia 1921, zm. 11 grudnia 1921) i Andrzeja Bernarda Marię (ur. 20 sierpnia 1923 w Poznaniu).

</doc>
<doc id="4003195" url="https://pl.wikipedia.org/wiki?curid=4003195" title="Jean-Yves Potel">
Jean-Yves Potel

Jean-Yves Potel (ur. 13 lutego 1948 r. w Château-Gontier w Mayenne) – francuski historyk, politolog, pisarz, wykładowca uniwersytecki, dyplomata. Specjalista w dziedzinie historii politycznej Europy Środkowej, a szczególnie Polski.
Życiorys.
Jean-Yves Potel studiował literaturę na Uniwersytetach w Nicei i Grenoble (magisterium, 1972). Po kilku latach nauczania w liceum i pracy dziennikarskiej wrócił na uczelnię, by studiować historię współczesną na Université Paris 1 Panthéon-Sorbonne (1983). W 2001 roku obronił habilitację z nauk politycznych na Uniwersytecie w Grenoble. W międzyczasie, od roku 1981, wykładał współczesną historię polityczną Europy Środkowej na Université Paris 8 oraz politykę kulturalną w Europie na Université Paris 1 oraz w Instytucie Nauk Politycznych w Paryżu. Przez dwadzieścia lat pracował również we francuskiej administracji państwowej, najpierw jako kierownik projektów we francuskim Urzędzie Rozwoju Regionalnego (DATAR), a następnie jako radca kulturalny w Ambasadzie Francji w Warszawie (2001-2005).
Jean-Yves Potel wywodzi się z niezamożnej rodziny robotniczo-urzędniczej. Dorastał w okresie rozkwitu kulturalnego lat sześćdziesiątych, duży wpływ wywarła na niego francuska rewolucja majowa w 1968 r. (był wówczas jednym z leaderów Francuskiego Związku Studentów UNEF na Wydziale Literatury Uniwersytetu w Nicei). Działacz Nowej Lewicy (do 1979 r.), antykolonialista i antykomunista, od połowy lat 1970 z pasją śledził walkę opozycyjnych ruchów demokratycznych z komunistycznymi reżimami za żelazną kurtyną". Nawiązał liczne przyjaźnie w Jugosławii i Czechosłowacji, z której został wydalony w październiku 1979 roku (brał udział w zorganizowaniu demonstracji poparcia dla Václava Havla i Petra Uhla w trakcie ich procesu). Był w Stoczni Gdańskiej w okresie strajków sierpniowych w 1980 roku, w Polsce przebywał przez cały okres istnienia legalnej Solidarności. Związany ze środowiskami opozycyjnymi i dysydenckimi krajów Europy Wschodniej, często bywał w regionie zarówno przed jak i po upadku komunizmu. 
Jean-Yves Potel, autor licznych książek i artykułów, był uważnym świadkiem naznaczonego wstrząsami i głębokimi przemianami społeczno-politycznymi trzydziestolecia. W latach 1979-1985 pracował jako pisarz i redaktor (pseudonim: J.-Y. Touvais) w kierowanym przez François Maspero czasopiśmie "L’Alternative" broniącym praw demokratycznych w krajach Europy Wschodniej. Był również regularnym współpracownikiem francuskiego dziennika "Le Monde diplomatique" (1980-1998) i radia "France Culture" (1990-2001). W latach 1980 działał w obronie praw człowieka w Czechosłowacji i w Polsce, a w czasie wojny w byłej Jugosławii, był gorącym przeciwnikiem serbskiego nacjonalizmu, szczególnie w Kosowie. Kosowie. Prowadził również badania naukowe i koordynował współpracę międzynarodową: w latach 1990-2001 kierował piętnastoma europejskimi programami przygotowującymi nowe państwa członkowskie do wstąpienia do Unii Europejskiej. 
Wśród jego publikacji znajdują się eseje polityczne na temat współczesnej Polski, ewolucji krajów Europy Środkowej i bloku wschodniego, a także Francji. Jego prace zawdzięczają swą oryginalność specyficznemu połączeniu relacji z podróży, wywiadów oraz pogłębionych studiów historycznych i politycznych, poruszających tematy wydarzeń, których był świadkiem lub kwestie pamięci i upamiętniania. Jean-Yves Potel żywo interesuje się również twórczością artystyczną tej części Europy (teatr, literatura, sztuka współczesna), opublikował wiele ważnych artykułów na temat twórczości artystycznej w Polsce po 1989 r. Jest autorem dwóch tomików poezji i eseju biograficznego poświęconego pisarce polskiego pochodzenia Annie Langfus (1920-1966). W ostatnich latach zajmował się również poezją cygańsko-polskiej poetki Bronisławy Wajs Papuszy (1910-1987) i polsko-żydowskiego poety z getta warszawskiego Władysława Szlengla (1914-1943). Współpracuje z Mémorial de la Shoah w Paryżu, jest także członkiem redakcji czasopism "En attendant Nadeau" (krytyka literacka) i "Mémoires en jeu" (historia i pamięć).
W 2005 został odznaczony Srebrnym Medalem „Zasłużony Kulturze Gloria Artis”.

</doc>
<doc id="4003196" url="https://pl.wikipedia.org/wiki?curid=4003196" title="Tarczownica obsypana">
Tarczownica obsypana



</doc>
<doc id="4003197" url="https://pl.wikipedia.org/wiki?curid=4003197" title="Willis Gaylord Clark">
Willis Gaylord Clark

Willis Gaylord Clark (ur. 1808, zm. 1841) – poeta amerykański, bliźniaczy brat Lewisa Gaylorda Clarka. Urodził się 5 października 1808 w miejscowości Otisco w stanie Nowy Jork. Zmarł na gruźlicę 12 czerwca 1841. Napisał cykl artykułów dla czasopisma "The Knickerbocker" zatytułowanych "Ollapodiana". Jego najbardziej znanym dziełem poetyckim jest poemat "The Spirit of Life" z 1833.

</doc>
<doc id="4003198" url="https://pl.wikipedia.org/wiki?curid=4003198" title="100 złotych 1990">
100 złotych 1990

100 złotych 1990 – moneta stuzłotowa, wprowadzona do obiegu 2 listopada 1990 r. zarządzeniem z 16 października 1990 r. (), wycofana z dniem denominacji z 1 stycznia 1995 r., rozporządzeniem prezesa Narodowego Banku Polskiego z dnia 18 listopada 1994 r. ().
Awers.
W centralnym punkcie umieszczono godło – orła w koronie, poniżej rok „1990", dookoła napis „RZECZPOSPOLITA POLSKA”, a pod łapą orła znak mennicy w Warszawie.
Rewers.
Na tej stronie monety znajduje się napis „100 ZŁOTYCH”.
Nakład.
Moneta została wybita w mennicy w Warszawie, w miedzioniklu, na krążkach o średnicy 28 mm, o masie 6,8 grama, z rantem gładkim, w nakładzie 37 341 000 sztuk. Projektantami byli:
Opis.
Jest pierwszą stuzłotową monetą obiegową nie będącą jednocześnie monetą okolicznościową.
Rewers nawiązuje do monet 10 i 20 złotych wzorów 1984 i 1989.
W okresie przeddenominacyjnym III Rzeczypospolitej (1990–1994) stuzłotówka z 1990 roku, obok pięćdziesięciozłotówki z 1990 roku, były jedynymi monetami powszechnego obiegu z poprawną nazwą i godłem państwa.
Wersje próbne.
Istnieje wersja tej monety należąca do serii próbnej w niklu z wypukłym napisem „PRÓBA”, wybita w nakładzie 500 sztuk.

</doc>
<doc id="4003199" url="https://pl.wikipedia.org/wiki?curid=4003199" title="Romance, irane">
Romance, irane

 – siódmy singel japońskiego zespołu AKB48, wydany w Japonii 23 stycznia 2008 roku przez DefSTAR Records.
Singel został wydany w trzech edycjach: regularnej oraz dwóch limitowanych. Osiągnął 6 pozycję w rankingu Oricon i pozostał na liście przez 5 tygodni, sprzedał się w nakładzie egzemplarzy.
Utwór tytułowy został wykorzystany w zakończeniu programu "Akko ni omakase!".
Skład zespołu.
„Romance, irane” (Himawari 2.0 Mix)
„Romance, irane” (Himawari 2.1 Mix)

</doc>
<doc id="4003202" url="https://pl.wikipedia.org/wiki?curid=4003202" title="Jastrzębiak mały">
Jastrzębiak mały

Jastrzębiak mały ("Micronisus gabar") – gatunek średniej wielkości ptaka drapieżnego z podrodziny jastrzębi (Accipitrinae) w rodzinie jastrzębiowatych (Accipitridae).
Występowanie.
Gatunek dosyć powszechny, obejmujący swym zasięgiem subsaharyjską Afrykę, poza dorzeczem Kongo, oraz południowo-zachodnią część Półwyspu Arabskiego (terytorium Jemenu).
Systematyka.
Gatunek po raz pierwszy naukowo opisał w 1800 roku francuski ornitolog François Daudin, nadając mu nazwę "Falco gabar". Jako miejsce typowe odłowu holotypu Daudin wskazał wnętrze Afryki Południowej. Jedyny przedstawiciel rodzaju "Micronisus" utworzonego w 1840 przez brytyjskiego zoologa George’a Graya.
Etymologia.
Nazwa rodzajowa: "mikros" – mały; rodzaj "Nisus" . Epitet gatunkowy: homofon powstały od – strażnik i "barré" – kreskowany.
Podgatunki.
Wyróżnia się trzy podgatunki "M. gabar":
Charakterystyka.
Cechy gatunku.
Jastrzębiak mały jest gatunkiem polimorficznym, występującym w dwóch bardzo odmiennych formach barwnych – szarej oraz czarnej. Wyglądem przypomina krogulca, lecz niektóre osobniki charakteryzują się całkowicie czarnym upierzeniem. Melanistyczne formy są znacznie rzadsze i stanowią średnio 25% całej populacji. W obu odmianach dorosłe osobniki mają ciemne oczy, długie nogi i czerwoną woskówkę. Żółte zabarwienie nóg oraz woskówki jest oznaką niedojrzałości. Grzbiety młodych ptaków są bardziej brązowe, a ich pierś oraz brzuch są wyraźniej kreskowane.
Gatunek jest klasyfikowany jako częściowo wędrowny. Wśród młodych osobników obserwuje się okresowe migracje. Najczęściej spotyka się samotne osobniki, choć w trakcie godów łączy się w pary.
Samice są znacznie większe niż samce. Masa ciała dojrzałej samicy waha się w granicach 167–240 g, natomiast samca 90–173 g. Długość ciała wynosi 28–36 cm, a rozpiętość skrzydeł 56–66 cm (długość skrzydła samicy 186–215 mm, samca 183–204 mm).
Środowisko.
Zamieszkuje otwarte, zadrzewione tereny, w szczególności suche obszary sawanny oraz miombo. W suchych rejonach południowej Afryki, na przykład na pustyni Namib i na terenach Karru, występowanie ograniczone do drzew porastających zbocza cieków wodnych. Jest obserwowany również w miastach.
Okres lęgowy.
Na początku sezonu lęgowego samce wydają ćwierkające głosy godowe. Tokowanie pary odbywa się poprzez zrzucanie się nawzajem z drzewa. Gniazdo o typowej konstrukcji jest zbudowane przez samicę z cienkich gałązek, pajęczyn, a nawet szmat. Jego wnętrze wyściełane jest ziemią. Mocowane w poziomych rozwidleniach ciernistych drzew (np. akacji). Godnym uwagi jest fakt, iż do konstruowania gniazda ptaki używają pajęczych sieci wraz z żywymi pajęczakami. Pająki żywią się innymi stawonogami, będącymi potencjalnym zagrożeniem dla piskląt. Tworząc nowe sieci pajęczaki zapewniają znakomity kamuflaż nowo utworzonemu gniazdu oraz spajają jego konstrukcję.
W jednym lęgu samica składa od 2 do 4 jaj. Wysiaduje je od 33 do 38 dni, a także opiekuje się pisklętami przez pierwsze 19–21 dni po wykluciu. W tym czasie samiec dostarcza samicy i pisklętom niezbędny pokarm. Pisklęta opuszczają gniazdo po około 35–36 dniach od wyklucia. W pełni samodzielne stają się około miesiąc po opuszczaniu gniazda.
Pożywienie.
Jastrzębiak mały jest aktywnym łowcą, chwyta swoje ofiary w locie. Poluje w charakterystyczny sposób, szybkim lotem wypadając spomiędzy koron drzew. Żywi się ptakami, ssakami, wężami, jaszczurkami oraz owadami. Zaobserwowano przypadki ataków jastrzębiaków na populacje ptaków z rodziny wikłaczowatych, w celu wydarcia piskląt z gniazda.
Status.
Międzynarodowa Unia Ochrony Przyrody (IUCN) uznaje jastrzębiaka małego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za stabilny.

</doc>
<doc id="4003204" url="https://pl.wikipedia.org/wiki?curid=4003204" title="Bitwa pod Marcinkowicami">
Bitwa pod Marcinkowicami

Bitwa pod Marcinkowicami – bitwa stoczona podczas I wojny światowej w dniach 5-6 grudnia 1914 roku pomiędzy I Brygadą Legionów Polskich a wojskami w rejonie Marcinkowic.
Przebieg.
W bitwie wziął udział 1 pułk piechoty Legionów Polskich dowodzony przez Józefa Piłsudskiego. Do Marcinkowic dotarł wieczorem 5 grudnia z zamiarem uderzenia na okupowany przez Rosjan Nowy Sącz. Tymczasem do miasta dotarł 8 Korpus rosyjski. Artylerzyści z Góry Rdziostowskiej ostrzeliwali szosę do Nowego Sącza, po której (jak przypuszczano) miały poruszać się rosyjskie tabory. Tymczasem były to siły rosyjskie. Walki toczyły się w nocy z 5 na 6 grudnia. Rano bitwa z Góry Rdziostowskiej przeniosła się pod Las Pasternik (tam obecnie znajduje się cmentarz wojenny nr 352). Piłsudski podjął decyzję o wycofaniu się z walki.
Bitwa opóźniła o 16 godzin atak Rosjan na Limanową, co pozwoliło lepiej przygotować się do bitwy (siły Landwehry wykopały rowy strzeleckie i ułożyły zasieki z drutu kolczastego).
Żołnierze polegli podczas walk zostali pochowani na cmentarzu wojennym nr 352 w Marcinkowicach. W bitwie marcinkowickiej zginął między innymi lwowski dziennikarz – kapitan Władysław Milko.
Rekonstrukcja bitwy.
26 października 1914 roku Stowarzyszenie Razem dla Kultury działające przy gminie Chełmiec przygotowało rekonstrukcję bitwy. W tym celu przygotowano linie okopów, zarówno po stronie rosyjskiej, jak i stronie legionowej, zbudowano ziemianki, symboliczne zabudowania gospodarskie, szpital polowy z punktem opatrunkowym obsługiwanym przez sanitariuszki. Bitwa toczyła na polach pod Lasem Pasternik. Wzięło w niej udział ponad 100 osób z 12 grup historycznych. Autorem scenariusza był Paweł Terebka, członek Polskiego Towarzystwa Historycznego oddział w Nowym Sączu, który oparł go na opisie sporządzonym przez Józefa Piłsudskiego w książce "Moje boje".
Tablica pamiątkowa.
Na ścianie budynku dawnego dworu 11 listopada 1988 roku w 70. rocznicę odzyskania niepodległości odsłonięto tablicę ufundowana przez mieszkańców Marcinkowic, Rdzistowa, Klęczan oraz Zespół Szkół Rolniczych. Upamiętnia ona legionistów poległych w bitwie pod Marcinkowicami oraz pobyt Józefa Piłsudskiego w dworze Alberta Faucka 5/6 grudnia 1914 oraz ponownie 28 września 1921 roku.

</doc>
<doc id="4003205" url="https://pl.wikipedia.org/wiki?curid=4003205" title="Nowoczesne usługi dla biznesu">
Nowoczesne usługi dla biznesu



</doc>
<doc id="4003208" url="https://pl.wikipedia.org/wiki?curid=4003208" title="Mykoła Kuczmij">
Mykoła Kuczmij

Mykoła Serhijowycz Kuczmij (ukr. Микола Сергійович Кучмій; ur. 28 lutego 1992) – ukraiński zapaśnik startujący w obu stylach. Piąty na mistrzostwach świata w 2017. Brązowy medalista mistrzostw Europy w 2020 i wojskowych MŚ w 2013. Trzeci w indywidualnym Pucharze Świata w 2020. Szósty w Pucharze Świata w 2017. Wicemistrz Europy U-23 w 2015 roku.
Po dyskwalifikacji Kiryła Hryszczanki otrzymał brązowy medal igrzysk europejskich w 2019.

</doc>
<doc id="4003209" url="https://pl.wikipedia.org/wiki?curid=4003209" title="Barbora Žagarietė">
Barbora Žagarietė

Barbora Žagarietė (również Barbora Umiastauskaitė; ur. 1628 w Żagorach, zm. 1648 tamże) – litewska służebnica Boża zamordowana w obronie czystości.
Biografia.
Nie ma prawie żadnych zweryfikowania informacji o krótkim życiu Barbory. Była jedynym dzieckiem w rodzinie szlacheckiej Umiastauskaitė, ówczesnych dzierżawców dóbr Żagory na północnym krańcu Litwy, w ówczesnej Rzeczypospolitej Obojga Narodów. Jej matka zmarła, gdy Barbora była dzieckiem. Okoliczni mieszkańcy opowiadają o jej opiece nad chorymi i hojności dla żebraków. Dziewczyna zawsze wstawiała się w imieniu chłopów i często chodziła do kościoła. Mówi się, że jej wyjątkowa pobożność i oddanie się Bogu podobało się Mu, a wzbudzało gniew ojca. Chciała zostać zakonnicą, a nawet dołączyć do klasztoru Franciszkanów w Rydze, ale jej niewierzący ojciec nie pozwolił jej na to. Przysięgała Bogu czystość. Prawdopodobnie z tego powodu w 1648 wyskoczyła z okna drugiego piętra dworku, chcąc uciec przed gniewem ojca i zmarła z powodu urazów.
Została pochowana w krypcie kościoła w Starych Żagorach. W 1963 r. miejscowi komuniści dokonali sekcji zwłok, profanując jej relikwie, które wyniesiono i nie wiadomo, gdzie obecnie spoczywają, zaś w krypcie znajduje się symboliczna jej trumna.

</doc>
<doc id="4003216" url="https://pl.wikipedia.org/wiki?curid=4003216" title="Ada Langworthy Collier">
Ada Langworthy Collier

Ada Langworthy Collier (ur. 23 grudnia 1843 w Dubuque, zm. 6 sierpnia 1919) – amerykańska poetka.
Urodziła się w miejscowości Dubuque w stanie Iowa 23 grudnia 1843. Uczyła się w rodzinnym mieście, w szkole prowadzonej przez Catherine Beecher. Następnie uczyła się w Lasell Seminary w Auburndale w Massachusetts. Dyplom uzyskała w 1861 mimo poważnej choroby. W 1868 wyszła za mąż za Roberta Colliera. Miała jednego syna. Zmarła 6 sierpnia 1919. Jest znana przede wszystkim jako autorka poematu "Lilith. The Legend of the First Woman" (1885).

</doc>
<doc id="4003218" url="https://pl.wikipedia.org/wiki?curid=4003218" title="Rachmańki">
Rachmańki

Rachmańki (biał. "Рахманькі", ros. "Рахманьки") – wieś na Białorusi, w obwodzie mińskim, w rejonie mińskim, w sielsowiecie Papiernia.

</doc>
<doc id="4003221" url="https://pl.wikipedia.org/wiki?curid=4003221" title="Lewis Dunk">
Lewis Dunk

Lewis Carl Dunk (ur. 21 listopada 1991 w Brighton) – angielski piłkarz występujący na pozycji obrońcy w angielskim klubie Brighton &amp; Hove Albion.

</doc>
<doc id="4003222" url="https://pl.wikipedia.org/wiki?curid=4003222" title="Sieluty (obwód miński)">
Sieluty (obwód miński)

Sieluty (biał. "Сялюты", ros. "Селюты") – wieś na Białorusi, w obwodzie mińskim, w rejonie mińskim, w sielsowiecie Papiernia.
Dawniej dwa zaścianki. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4003223" url="https://pl.wikipedia.org/wiki?curid=4003223" title="Odchylenie sensoryczne">
Odchylenie sensoryczne

Odchylenie sensoryczne – jeden z mechanizmów wyboru partnera i doboru płciowego, związany z silną reakcją osobników płci dokonującej wyboru partnera na bodźce ponadnormatywne, która poprzedza pojawienie się danej adaptacji u drugiej płci.
Podstawy – dobór płciowy.
Pojęcie doboru płciowego wprowadzone zostało przez Karola Darwina dla wyjaśnienia różnic w osobnikach odmiennej płci, sprawiających często wrażenie niezwykłych czy wręcz ekstremalnych.
Dobór płciowy wynika z odmiennych strategii stosowanych przez samce i samice. Te pierwsze produkują wielkie ilości gamet, wkładając w ich tworzenie niewiele energii. Mogą przez to rozmnażać się z wielką liczbą samic i nie muszą w takim wypadku zwracać szczególnej uwagi na wyposażenie genetyczne samic. W przypadku tych ostatnich sytuacja prezentuje się zupełnie inaczej. Produkują one komórki jajowe, a więc gamety zaopatrzone w materiał odżywczy, których produkcja wymaga znacznie większej energii. W efekcie samica może rozmnażać się z ograniczoną liczbą samców. Wybór samca o miernym materiale genetycznym ma więc dla niej znaczące konsekwencje. Dobór płciowy obejmuje wiele różnorodnych mechanizmów, w tym między innymi walki międzyosobnicze, konkurencję między plemnikami i wybór partnera.
Jako że samica kopulować może z ograniczoną liczbą samców, to ona wybiera partnera, choć zdarzają się wyjątki w sytuacjach, gdy samiec wkłada w rozród więcej energii, niż samica. Sytuację taką opisano u płatkonogów płaskodziobych, w przypadku których to samiec sprawuje opiekę rodzicielską. Wybór samca przez samicę przebiega na ogół wedle jednego z czterech mechanizmów, oprócz odchylenia sensorycznego zaliczają się doń bezpośrednie oraz pośrednie korzyści z wyboru partnera oraz koewolucja antagonistyczna.
Działanie odchylenia sensorycznego.
Mechanizm odchylenia sensorycznego polega na istnieniu u płci dokonującej wyboru partnera preferencji pierwotnej w stosunku do rozwinięcia się wybieranej cechy u drugiej płci.
Okazuje się, że niektóre cechy mają dla pewnych osobników charakter stymulujący, to znaczy wywołują silniejszą odpowiedź tych osobników z powodu budowy i funkcjonowania ich układu nerwowego. Ich układ nerwowy działa w ten sposób, że na pewne cechy reaguje silniej, pewne cechy postrzega silniej. Cechy te noszą nazwę bodźców ponadnormatywnych, są to bodźce o intensywności większej, niż te najczęściej spotykane. Istnienie takich reakcji jest naturalną konsekwencję funkcjonowania układu nerwowego i pojawia się również w symulacjach sieci neuronowych na komputerach.
Badania filogenetyczne potwierdziły, że preferencje takie rzeczywiście istnieją u samic niezależnie od występowania cechy u samców. Przykład stanowią ryby piękniczkowate z rodzajów "Xiphophorus" i "Priapella". Otóż u niektórych gatunków z rodzaju "Xiphophorus" samce rozwijają wydłużony ogon, mieczykowatego kształtu. Samice pozytywnie wartościują samców o takich ogonach. Futuyma cytuje tutaj badania Aleksandry Basolo. Badaczka przyczepiała sztuczny ogon samców "Xiphophorus" samcom z gatunków niewykształcających mieczykowatego ogona. Zaobserwowano, że samice uznawały za bardziej atrakcyjne samce z plastikowym ogonem. Cecha mieczykowatego ogona wydawała im się bardziej atrakcyjna, mimo że w ogóle u tego gatunku wcześniej nie występowała. Kolejne badania wykonano z udziałem blisko spokrewnionego rodzaju "Priapella". Samice tego rodzaju reagowały na samce z przyczepionym mieczykiem jeszcze mocniej, niż samice z gatunków "Xiphophorus" o naturalnie długoogonowych samcach. Posobna sytuacja występuje u pająków z rodzaju "Schizocosa", których samice oceniają atrakcyjność samców w zależności od owłosienia ich odnóży.
Z przedstawionych badań wynika następujący scenariusz rozwoju cechy podlegającej doborowi płciowemu. W populacji ancenstralnej nie ma ani preferencji związanej z odchyleniem sensorycznym, ani pozytywnie wartościowanej cechy. Pierwsza pojawia się preferencja, nie ma ona charakteru adaptacyjnego, wynika z innych cech układu nerwowego. Następnie w populacji zachodzi mutacja, wskutek czego pojawia się u jakiegoś osobnika cecha będąca bodźcem ponadnormatywnym. Wywiera ona znaczny wpływ na płeć przeciwną i dlatego rozprzestrzenia się w populacji

</doc>
<doc id="4003225" url="https://pl.wikipedia.org/wiki?curid=4003225" title="Aleksander Exqemeling">
Aleksander Exqemeling



</doc>
<doc id="4003227" url="https://pl.wikipedia.org/wiki?curid=4003227" title="Cna (rejon miński)">
Cna (rejon miński)

Cna (hist. "Cna Jodkowa", , ) – wieś na Białorusi, w obwodzie mińskim, w rejonie mińskim, w sielsowiecie Papiernia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich. Istniał tu dwór i folwark.
W pobliżu istniała również wieś Cna Chmaryńska.

</doc>
<doc id="4003228" url="https://pl.wikipedia.org/wiki?curid=4003228" title="Cna Jodkowa">
Cna Jodkowa



</doc>
<doc id="4003230" url="https://pl.wikipedia.org/wiki?curid=4003230" title="Ray Sharkey">
Ray Sharkey

Raymond „Ray” Sharkey, Jr. (ur. 14 listopada 1952 w Brooklynie, zm. 11 czerwca 1993) – amerykański aktor teatralny, filmowy i telewizyjny.
Życiorys.
Wczesne lata.
Miał irlandzkie i włoskie pochodzenie. Urodził się w nowojorskim Brooklynie jako syn Cecelii i Raya Sharkeya, Sr. Jego ojciec był profesjonalnym perkusistą, który porzucił rodzinę, gdy Ray miał pięć lat. Został wychowany przez matkę w dzielnicy Brooklynu - Red Hook. Zainteresował się aktorstwem po obejrzeniu filmu Blake'a Edwardsa "Dni wina i róż" (1962) z Jackiem Lemmonem. Po roku spędzonym w New York City Community College, studiował w nowojorskim Herbert Berghof Studio.
Kariera.
Występował w różnych produkcjach na scenie Off-Broadwayowskiej. W 1973 roku przeniósł się do Los Angeles. Zadebiutował na ekranie jako student w dramacie "Panowie z Flatsbuh" ("The Lords of Flatbush", 1974) u boku Perry'ego Kinga, Sylvestra Stallone'a i Henry'ego Winklera. Wziął potem udział w ponad czterdziestu filmach i kilkudziesięciu różnych serialach telewizyjnych. Za rolę promotora rocka Vincenta 'Vinniego' Vacarriego w dramacie muzycznym Taylora Hackforda "The Idolmaker" (1980) zdobył Złotego Globa. W następnym roku był nominowany do innego Złotego Globu za rolę tytułową ojca samotnie wychowującego dwóch synów, który zostaje sparaliżowany w wyniku wypadku samochodowego i walczy o prawo do opieki nad swoimi dziećmi w dramacie telewizyjnym CBS "Ciężka próba Billa Carneya" ("The Ordeal of Bill Carney", 1981). Popularność przyniosła mu rola gangstera Sonny'ego Steelgrave z Atlantic City w serialu CBS "Cwaniak" ("Wiseguy", 1987-90).
Krótko po pojawieniu się w filmie "Idolmaker", Sharkey wydawał 400 dolarów dziennie na heroinę. W wyniku zażywania narkotyków jego kariera upadła, a jego praca polegała głównie na wspieraniu ról. Kilkakrotnie przedawkował i przeżył cztery wypadki samochodowe. Próbował kilkakrotnie poddać się zabiegowi rehabilitacyjnemu, ale kilka miesięcy później powrócił do nałogu. W 1987 roku Sharkey spędził dwa miesiące w ośrodku rehabilitacji w Hrabstwie Orange.
Krótko po zakończeniu pracy nad filmem Henry'ego Winklera "Półtora gliniarza" ("Cop and a Half", 1993) z Burtem Reynoldsem, Sharkey podał do publicznej wiadomości, że jest zarażony AIDS w wyniku zażywania narkotyków. Zmarł 11 czerwca 1993 roku w wieku 40. lat.
Życie prywatne.
10 maja 1981 roku poślubił Rebeccę Wood, z którą się rozwiódł w 1986. Spotykał się z Ornellą Muti (1981). 8 października 1988 roku ożenił się z Carole Graham, z którą miał córkę Cecelię Bonnie (ur. 25 marca 1989 w Los Angeles). Jednak w 1992 roku doszło do rozwodu.

</doc>
<doc id="4003233" url="https://pl.wikipedia.org/wiki?curid=4003233" title="Regiane Bidias">
Regiane Bidias

Regiane Fernanda Aparecida Bidias (ur. 2 października 1986 w Piracicaba) – brazylijska siatkarka, grająca na pozycji przyjmującej.
Sukcesy klubowe.
Mistrzostwo Brazylii: 
Puchar Brazylii: 
Klubowe Mistrzostwa Ameryki Południowej:
Klubowe Mistrzostwa Świata:
Superpuchar Brazylii: 
Mistrzostwo Polski:
Sukcesy reprezentacyjne.
Mistrzostwa Ameryki Południowej Juniorek:
Mistrzostwa Świata Juniorek:
Igrzyska Panamerykańskie:
Puchar Panamerykański:
Volley Masters Montreux:
Grand Prix:
Letnia Uniwersjada:
Światowe Wojskowe Igrzyska Sportowe:

</doc>
<doc id="4003234" url="https://pl.wikipedia.org/wiki?curid=4003234" title="Lilith. The Legend of the First Woman">
Lilith. The Legend of the First Woman

Lilith. The Legend of the First Woman – poemat epicki amerykańskiej poetki Ady Langworthy Collier, będący jej najbardziej znanym dziełem, opublikowany w 1885. Składa się z pięciu ksiąg. Bohaterką jest Lilith, rzekoma pierwsza żona biblijnego Adama. 

</doc>
<doc id="4003235" url="https://pl.wikipedia.org/wiki?curid=4003235" title="Nataliya Semenova">
Nataliya Semenova



</doc>
<doc id="4003237" url="https://pl.wikipedia.org/wiki?curid=4003237" title="Dale Stephens">
Dale Stephens

Dale Christopher Stephens (ur. 12 czerwca 1989 w Bolton) – angielski piłkarz występujący na pozycji obrońcy w Brighton &amp; Hove Albion.

</doc>
<doc id="4003242" url="https://pl.wikipedia.org/wiki?curid=4003242" title="Detroiters">
Detroiters

Detroiters (od 2017) – amerykański serial komediowy stworzony przez Sama Richardsona, Tima Robinsona, Zacha Kanina i Joego Kelly'ego. Wyprodukowany przez wytwórnię Broadway Video i Central Productions.
Premiera serialu odbyła się w Stanach Zjednoczonych 7 lutego 2017 na antenie amerykańskiego Comedy Central. W Polsce serial do tej pory nie był emitowany.
W marcu 2017 roku, stacja Comedy Central ogłosiła, że serial otrzymał zamówienie na drugi sezon, a jego premiera przewidywana jest na 2018 rok.
Opis fabuły.
Serial opisuje perypetie dwóch najlepszych przyjaciół – Sama Duveta i Tima Cramblina, którzy mieszkają w Detroit w stanie Michigan i próbują swoich sił w firmie reklamowej, należącej do ojca Tima, kręcąc niskobudżetowe reklamy.

</doc>
<doc id="4003245" url="https://pl.wikipedia.org/wiki?curid=4003245" title="73. Międzynarodowy Festiwal Filmowy w Wenecji">
73. Międzynarodowy Festiwal Filmowy w Wenecji

73. Międzynarodowy Festiwal Filmowy w Wenecji odbył się w dniach 31 sierpnia−10 września 2016 roku. Imprezę otworzył pokaz amerykańskiego filmu "La La Land" w reżyserii Damiena Chazelle'a. W konkursie głównym zaprezentowano 20 filmów pochodzących z 11 różnych krajów.
Jury pod przewodnictwem brytyjskiego reżysera Sama Mendesa przyznało nagrodę główną festiwalu, Złotego Lwa, filipińskiemu filmowi "Kobieta, która odeszła" w reżyserii Lava Diaza. Drugą nagrodę w konkursie głównym, Grand Prix Jury, przyznano amerykańskiemu filmowi "Zwierzęta nocy" w reżyserii Toma Forda.
Honorowego Złotego Lwa za całokształt twórczości odebrali francuski aktor Jean-Paul Belmondo i polski reżyser Jerzy Skolimowski. Galę otwarcia i zamknięcia festiwalu prowadziła włoska aktorka Sonia Bergamasco.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Lwa:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja "Horyzonty".
Następujące filmy zostały wyświetlone na festiwalu w ramach sekcji "Horyzonty":

</doc>
<doc id="4003249" url="https://pl.wikipedia.org/wiki?curid=4003249" title="Joanna Sadowska">
Joanna Sadowska

Joanna Katarzyna Sadowska – pracownik naukowy Uniwersytetu w Białymstoku, prodziekan do spraw nauki Wydziału Historyczno-Socjologicznego Uniwersytetu w Białymstoku, doktor habilitowany, profesor UwB.
Życiorys.
Absolwentka Uniwersytetu Warszawskiego w 1992 roku. W 1999 roku uzyskała tytuł doktora nauk humanistycznych w Instytucie Historii Uniwersytetu w Białymstoku. Temat pracy:"Jędrzejewiczowska reforma oświaty w latach 1932-1933". W 2011 uzyskała stopień naukowy doktora habilitowanego w Instytucie Studiów Politycznych PAN. Temat pracy: "„Sercem i myślą związani z Partią": Związek Młodzieży Socjalistycznej (1957-1976). Polityczne aspekty działalności”".
Publikacje.
Publikacje:

</doc>
<doc id="4003250" url="https://pl.wikipedia.org/wiki?curid=4003250" title="Dziewczyny nad wyraz">
Dziewczyny nad wyraz

Dziewczyny nad wyraz (ang. "The Bold Type") – amerykański serial telewizyjny (dramat) wyprodukowany przez Long Lake, Carmina Productions, Farah Films oraz Warner Horizon Television, który jest zainspirowany życiem i pracą redaktorki naczelnej magazynu "Cosmopolitan", Joanna Coles. Pomysłodawcą serialu jest Sarah Watson. Premiera "The Bold Type" była zaplanowana na 11 lipca 2017 roku przez Freeform.
W Polsce serial został udostępniony od 14 lutego 2018 roku przez Showmax.
Fabuła.
Serial opowiada o pracy i życiu trzech kobiet Jane, Kat i Sutton, które pracują razem w kobiecym magazynie.
Produkcja.
W sierpniu 2016 roku, do obsady dołączyli: Sam Page jako Richard, Melora Hardin jako Jacqueline, Katie Stevens jako Jane, Aisha Dee jako Kat oraz Meghann Fahy jako Sutton.
11 stycznia 2017 roku, stacja Freeform zamówiła pierwszy sezon serialu "The Bold Type".
Pod koniec marca 2017 roku, poinformowano, że Nikohl Boosheri wcieli się w rolę Adena El-Amin.
Na początku maja 2017 roku, ogłoszono, że Emily C. Chang zagra Lauren
5 października 2017 roku, stacja Freeform oficjalnie ogłosiła zamówienie 2 i 3 sezonu. W połowie maja 2019, ogłoszono, że powstanie czwarty sezon.

</doc>
<doc id="4003255" url="https://pl.wikipedia.org/wiki?curid=4003255" title="José Carlos Melo">
José Carlos Melo



</doc>
<doc id="4003256" url="https://pl.wikipedia.org/wiki?curid=4003256" title="Inżynieria bezpieczeństwa">
Inżynieria bezpieczeństwa

Inżynieria bezpieczeństwa – dyscyplina nauk technicznych, obejmująca swoim zakresem przedsięwzięcia inżynierskie ukierunkowane na rozwiązywanie problemów związanych z przeciwdziałaniem zagrożeniom dla ogółu ludzkości, środowiska naturalnego oraz dóbr cywilizacyjnych, wynikających z działalności ludzkiej (katastrofy antropogeniczne) oraz zjawisk naturalnych (klęski żywiołowe).

</doc>
<doc id="4003257" url="https://pl.wikipedia.org/wiki?curid=4003257" title="Marshall S. Cornwell">
Marshall S. Cornwell

Marshall S. Cornwell (ur. 1871, zm. 1898) – poeta i prozaik amerykański. Urodził się 8 października 1871 w Hampshire County w stanie West Virginia. .
Marshall S. Cornwell korespondował z Jamesem Whitcombem Rileyem.

</doc>
<doc id="4003260" url="https://pl.wikipedia.org/wiki?curid=4003260" title="Herbatka ziołowa">
Herbatka ziołowa



</doc>
<doc id="4003261" url="https://pl.wikipedia.org/wiki?curid=4003261" title="Herbata ziołowa">
Herbata ziołowa



</doc>
<doc id="4003263" url="https://pl.wikipedia.org/wiki?curid=4003263" title="Herbatka">
Herbatka



</doc>
<doc id="4003265" url="https://pl.wikipedia.org/wiki?curid=4003265" title="Cna Chmaryńska">
Cna Chmaryńska



</doc>
<doc id="4003268" url="https://pl.wikipedia.org/wiki?curid=4003268" title="Cnianka">
Cnianka

Cnianka (biał. "Цнянка", ros. "Цнянка") – wieś na Białorusi, w obwodzie mińskim, w rejonie mińskim, w sielsowiecie Papiernia. Od południa graniczy z Mińskiem.
Dawniej zaścianek. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4003269" url="https://pl.wikipedia.org/wiki?curid=4003269" title="Azriel Uchmani">
Azriel Uchmani

Azriel Uchmani-Schwarz, hebr. עזריאל אוכמני, ps. literackie „Azriel Hachejni”, „Ran Adi” (ur. 18 lutego 1907 w Sanoku, zm. 22 listopada 1978 w Izraelu) – izraelski poeta, eseista, tłumacz, krytyk literacki, wydawca, dyplomata.
Życiorys.
Urodził się w 1907 w Sanoku. W rodzinnym mieście uczęszczał do chederu i jesziwy. Ukończył studia w seminarium rabinackim w Warszawie uzyskując tytuł rabina. Był członkiem ruchu Ha-Szomer Ha-Cair. Ukończył studia na wydziale rolniczym Uniwersytetu w Tuluzie. W 1932 osiadł w Palestynie i został członkiem kibucu En Szemer, wypełniając tam obowiązki gospodarskiej i rolnicze. Wraz z nim zamieszkała tam jego żona, także pochodząca z Sanoka Riwka Gurfein (1908-1983), również literatka.
Karierę literacką rozpoczął od początku lat 30 jako poeta, publikując jako "Azriel Hachejni". Został redaktorem działu literackiego tygodnika „Ha-Szomer Ha-Cair”. Od 1943 do 1947 był sekretarzem redakcji dziennika „Al Hamiszmar”. Po utworzeniu państwa Izrael w 1948 został powołany z pracy redakcyjnej do służby dyplomatycznej PRL obejmując urząd radca poselstwa Izrael w Polsce. Pełnił także stanowisko kierownika Departamentu Kultury w Ambasadzie Izraela. W 1950 powrócił do pracy w kibucu. Od 1953 był redaktorem działu literatury pięknej w wydawnictwie Sifriat Poalim, ponadto współredaktorem miesięcznika Związku Literatów Izraelskich „Moznaim”. Był poetą, eseistą, tłumaczem, redaktorem wydawnictw antologii poezji i prozy, uważany za jednego z najwybitniejszych krytyków literackich Izraela. Pisał krytyczne eseje literatury polskiej (pisarzy takich jak Stefan Żeromski, Bruno Schulz, Władysław Broniewski, Marian Brandys, Leon Kruczkowski, Adolf Rudnicki). Działał na rzecz socjalizmu, później stał się krytyczny wobec Związku Sowieckiego oraz kultury Polski Ludowej. W latach 60. powrócił do pisania poezji, publikując pod pseudonimem "Ran Adi".
Zmarł w 1978. Jego żona zadedykowała jego pamięci swoje przekłady twórczości Juliana Stryjkowskiego na język hebrajski.

</doc>
<doc id="4003278" url="https://pl.wikipedia.org/wiki?curid=4003278" title="Kirył Hryszczanka">
Kirył Hryszczanka

Kirył Uładzimirawicz Hryszczanka (błr. Кірыл Уладзіміравіч Грышчанка; ur. 23 lipca 1991 roku) – białoruski zapaśnik walczący w stylu klasycznym. Piąty na mistrzostwach świata w 2017. Ósmy w mistrzostwach Europy w 2014. Akademicki wicemistrz świata w 2016. Dziewiąty w Pucharze Świata w 2013. Drugi w MŚ juniorów w 2011, a trzeci na ME w 2010 roku.
Podczas Igrzysk Europejskich 2019 został przyłapany na stosowaniu niedozwolonych środków dopingujących, za co stracił złoty medal, który początkowo wywalczył w kategorii 130 kg w stylu klasycznym.

</doc>
<doc id="4003279" url="https://pl.wikipedia.org/wiki?curid=4003279" title="Kiril Grishchenko">
Kiril Grishchenko



</doc>
<doc id="4003281" url="https://pl.wikipedia.org/wiki?curid=4003281" title="Proxima Kraków">
Proxima Kraków



</doc>
<doc id="4003287" url="https://pl.wikipedia.org/wiki?curid=4003287" title="Mikałaj Stadub">
Mikałaj Stadub

Mikałaj Siarhiejewicz Stadub (błr. Мікалай Сяргеевіч Стадуб; ur. 18 listopada 1991 roku) – białoruski zapaśnik walczący w stylu klasycznym. Zajął piąte miejsce na mistrzostwach świata w 2019. Brązowy medalista mistrzostw Europy w 2021; piąty w 2019. Ósmy na igrzyskach wojskowych w 2019. Akademicki wicemistrz świata w 2016. Ósmy w Pucharze Świata w 2017 roku.

</doc>
<doc id="4003288" url="https://pl.wikipedia.org/wiki?curid=4003288" title="Nikolai Stadub">
Nikolai Stadub



</doc>
<doc id="4003290" url="https://pl.wikipedia.org/wiki?curid=4003290" title="Goga Gagnidze">
Goga Gagnidze

Goga Goczewicz Gagnidze (ros. Гога Гочевич Гагнидзе; ur. 15 listopada 1992 roku) – białoruski zapaśnik walczący w stylu klasycznym. Piąty w Pucharze Świata w 2016 roku.

</doc>
<doc id="4003294" url="https://pl.wikipedia.org/wiki?curid=4003294" title="Szalom Kramer">
Szalom Kramer

Szalom Kramer, hebr. שלום קרמר (ur. 31 maja 1912 w Sanoku, zm. 3 października 1978 w Izraelu) – izraelski eseista, redaktor, krytyk literacki.
Życiorys.
Urodził się w 1912 w Sanoku. Był synem Salomona (Szlomo) Kramera, prowadzącego w Sanoku fabrykę octu, soków i przetworów owocowych „Eska” przy ulicy Ogrodowej 17 w dzielnicy Błonie, członka stowarzyszenia kupców w Sanoku, a także działacza ruchu Mizrachi.
Uczęszczał do chederu oraz do polskiej szkoły. Od 1925 do 1931 kształcił się w seminarium rabinackim w Warszawie uzyskując tytuł rabina. Studiował w Warszawie oraz od 1932 do 1933 studiował na Wydziale Prawa Uniwersytetu Jana Kazimierza we Lwowie. W 1934 wyemigrował do Palestyny. Ukończył studia na Uniwersytecie Hebrajskim w Jerozolimie. pracował jako redaktor w dzienniku „Daver”. Podczas II wojny światowej od 1942 do 1944 służył w szeregach armii brytyjskiej. Podczas Holocaustu śmierć ponieśli jego ojciec, siostra, brat. Po powrocie osiadł w Kirjat Chajjim na przedmieściach Hajfy, gdzie był nauczycielem, później od 1953 w Jerozolimie. Od 1955 do śmierci był jednym z dwóch wykładowców literatury w uczelni Davida Yellina w Jerozolimie. Publikował tomy szkiców i portretów literackim, przekłady, pisał eseje. W 1970 otrzymał nagrodę Wallenrod w „Moznayim”. Zmarł w 1978.

</doc>
<doc id="4003297" url="https://pl.wikipedia.org/wiki?curid=4003297" title="Zygmunt Krukowski">
Zygmunt Krukowski

Zygmunt Krukowski (ur. 6 lipca 1951, zm. 6 października 2013) – polski poeta, tłumacz, dramaturg, felietonista.
Życiorys.
Syn reemigrantów z Francji. Wieloletni pracownik lampowni na polu "Piast" Kopalnia Węgla Kamiennego "Nowa Ruda". Debiutował w latach 70. XX w. Laureat konkursów poetyckich i dramaturgicznych. Jego sztuka "Koza na dachu" była prezentowana na antenie TVP2. Tłumacz poezji angielskiej, francuskiej i rosyjskiej. Od 2015 r. Miejska Biblioteka Publiczna w Nowej Rudzie, w ramach Noworudzkich Spotkań z Poezją, organizuje Ogólnopolski Konkurs Poetycki im. Zygmunta Krukowskiego.

</doc>
<doc id="4003298" url="https://pl.wikipedia.org/wiki?curid=4003298" title="Haseki">
Haseki



</doc>
<doc id="4003300" url="https://pl.wikipedia.org/wiki?curid=4003300" title="Jarasłau Kardasz">
Jarasłau Kardasz

Jarasłau Kanstancinawicz Kardasz (błr. Яраслаў Канстанцінавіч Кардаш; ur. 3 maja 1991 roku) – białoruski zapaśnik walczący w stylu klasycznym. Zajął czternaste miejsce na mistrzostwach świata w 2014. Piąty na mistrzostwach Europy w 2012. Dwudziesty na Uniwersjadzie w 2013. Brązowy medalista akademickich MŚ w 2012. Ósmy w Pucharze Świata w 2017 i szesnasty w 2012 roku.

</doc>
<doc id="4003301" url="https://pl.wikipedia.org/wiki?curid=4003301" title="Yaroslav Kardash">
Yaroslav Kardash



</doc>
<doc id="4003302" url="https://pl.wikipedia.org/wiki?curid=4003302" title="Lyngby BK w europejskich pucharach">
Lyngby BK w europejskich pucharach



</doc>
<doc id="4003306" url="https://pl.wikipedia.org/wiki?curid=4003306" title="Timur Bierdijew">
Timur Bierdijew

Timur Władimirowicz Bierdijew (ros. Тимур Владимирович Бердыев, biał. Цімур Уладзіміравіч Бердыеў; ur. 28 czerwca 1994 roku) – białoruski zapaśnik walczący w stylu klasycznym. Zajął piąte miejsce na mistrzostwach świata w 2015 i 2021. Dziewiąty na mistrzostwach Europy w 2021. Siódmy na igrzyskach wojskowych w 2019. Mistrz świata wojskowych w 2016 i trzeci w 2017. Piąty w Pucharze Świata w 2016. Trzeci na ME U-23 w 2017 roku.

</doc>
<doc id="4003307" url="https://pl.wikipedia.org/wiki?curid=4003307" title="Timur Berdiev">
Timur Berdiev



</doc>
