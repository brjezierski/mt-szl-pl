<doc id="4053965" url="https://pl.wikipedia.org/wiki?curid=4053965" title="Les Diablerets">
Les Diablerets



</doc>
<doc id="4053968" url="https://pl.wikipedia.org/wiki?curid=4053968" title="Na Dole (Cichawka)">
Na Dole (Cichawka)

Na Dole – część wsi Cichawka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Na Dole należało administracyjnie do województwa tarnowskiego.

</doc>
<doc id="4053969" url="https://pl.wikipedia.org/wiki?curid=4053969" title="Skleroptera">
Skleroptera

Skleroptera – wymarły rząd owadów, obejmujący tylko jeden znany gatunek: "Stephanastus polinae". Pochodzi on z gżelu (stefanu), z późnego pensylwanu (karbon). Jego skamieniałość odnaleziono na terenie gminy Commentry we francuskim departamencie Allier.
Taksonomia.
Gatunek "Stephanastus polinae" został opisany w 2013 roku przez Aleksandra Kirejczuka i André Nel na łamach „Nature”. Umieszczony został wówczas w monotypowym rodzaju "Stephanastus" i monotypowej rodzinie Stephanastidae. Nazwa rodzajowa "Stephanastus" oznacza po grecku „należący do stefanu” – jest to piętro geologiczne w którym znaleziono skamieniałość. Epitet gatunkowy honoruje natomiast Polinę, córkę autorów opisu. Jeszcze w tym samym roku ci sami autorzy umieścili rodzinę Stephanastidae w monotypowym rzędzie Skleroptera, którego nazwa oznacza po grecku „twardoskrzydłe”.
Owad ten jest najstarszym znanym przedstawicielem bazalnych Coleopterida – kladu obejmującego chrząszcze i wachlarzoskrzydłe.
Opis.
Owad o ciele bocznie spłaszczonym. Przednie skrzydła były zesklerotyzowane, dłuższe od odwłoka, u jedynego znanego okazu miały 25,5 mm długości. Osadzone były bardzo blisko siebie. Cechy użyłkowania przednich skrzydeł to m.in. proste żyłki: subkostalna, medialna i tylna radialna, bardzo długa tylna żyłka kubitalna, sięgająca odsiebnej ⅛ części skrzydła, bardzo krótkie żyłki analne oraz bardzo duża przestrzeń między żyłką kubitalną i radialną. Na powierzchni skrzydeł występowały regularne rzędy komórek o jednakowej średnicy, które przy przednich ich krawędziach przyczyniały się do powstania żyłek wstawkowych. Charakterystyczny był także brak przykrawędziowej żyłki analnej i bardzo wąskie pole analne. Przedtułów od strony grzbietowej i większości bocznej nakryty był stosunkowo długim i jednolitym sklerytem, pozbawionym żeberek bocznych. Odnóża miały niewystające biodra i krótkie krętarze, natomiast ich uda i golenie były znacznie dłuższe niż u permskich chrząszczy. Odwłok pozbawiony był przysadek odwłokowych.
Paleoekologia.
Boczne spłaszczenie ciała, odróżniające Skleroptera od chrząszczy, sugeruje, że jako owady dorosłe zasiedlały raczej powierzchnię substratów, niż ich wnętrze.

</doc>
<doc id="4053970" url="https://pl.wikipedia.org/wiki?curid=4053970" title="Stephanastus polinae">
Stephanastus polinae



</doc>
<doc id="4053971" url="https://pl.wikipedia.org/wiki?curid=4053971" title="Stephanastus">
Stephanastus



</doc>
<doc id="4053973" url="https://pl.wikipedia.org/wiki?curid=4053973" title="Stephanastidae">
Stephanastidae



</doc>
<doc id="4053975" url="https://pl.wikipedia.org/wiki?curid=4053975" title="Wichraż (Cichawka)">
Wichraż (Cichawka)

Wichraż – część wsi Cichawka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Wichraż należał administracyjnie do województwa tarnowskiego.

</doc>
<doc id="4053979" url="https://pl.wikipedia.org/wiki?curid=4053979" title="Wichraż">
Wichraż



</doc>
<doc id="4053984" url="https://pl.wikipedia.org/wiki?curid=4053984" title="Tadeusz Biłozor">
Tadeusz Biłozor

Tadeusz Biłozor (ur. 1945 we Lwowie) – polski artysta fotograf. Członek rzeczywisty i Artysta Fotoklubu Rzeczypospolitej Polskiej. Prezes i członek honorowy Jeleniogórskiego Towarzystwa Fotograficznego. Zasłużony dla Miasta Jelenia Góra.
Życiorys.
Tadeusz Biłozor od 1945 roku jest mieszkańcem Jeleniej Góry. Działalność fotograficzną rozpoczął w 1968 roku – w kole fotograficznym – działającym przy klubie „Relaks” w Jeleniej Górze. W 1978 roku został przyjęty w poczet członków Jeleniogórskiego Towarzystwa Fotograficznego, od maja 2009 roku jest członkiem honorowym JGF. Od 1997 roku jest członkiem Ogólnopolskiej Grupy Twórczej „Art Foto”. Od 2001 roku współpracuje z Czeskim Stowarzyszeniem Fotografów Euroregionu Nysa „Kontakt”.
Jest autorem i współautorem wielu wystaw fotograficznych, indywidualnych i zbiorowych, polskich i międzynarodowych. Jest organizatorem i uczestnikiem wielu plenerów fotograficznych, uczestnikiem i laureatem licznych konkursów fotograficznych – polskich i międzynarodowych.
Jest opiekunem i organizatorem wystaw Galerii Jeleniogórskiego Towarzystwa Fotograficznego. W 2011 roku za osiągnięcia na niwie fotografii został uhonorowany statuetką "Toruńskiego Flisaka""." Jego prace zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców.
Był wielokrotnie uhonorowany dyplomami i listami gratulacyjnymi (za fotograficzną działalność) przez władze miasta Jeleniej Góry oraz władze Starostwa Jeleniogórskiego. W 1998 roku Tadeusz Biłozor został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom stwierdzający posiadanie kwalifikacji do wykonywania zawodu artysty fotografa, fotografika.
W 2020 odznaczony Złotym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W 2021 wyróżniony honorowym tytułem "Zasłużony dla Miasta Jelenia Góra".
Odznaczenia.
Źródło.
Publikacje (albumy).
Źródło.

</doc>
<doc id="4053986" url="https://pl.wikipedia.org/wiki?curid=4053986" title="Avioxyela">
Avioxyela

Avioxyela – wymarły rodzaj owadów, obejmujący tylko jeden znany gatunek: "Avioxyela gallica". Pochodzi on z moskowu (pensylwan, karbon). Jego skamieniałość odnaleziono na terenie gminy Avion we francuskim departamencie Pas-de-Calais.
Gatunek i rodzaj opisane zostały w 2013 roku przez André Nel i współpracowników na łamach „Nature”. Nazwa rodzajowa to połączenie słów „Avion” (miejsce typowe) i "Xyela" (rodzaj prymitywnych błonkówek). Takson ten umieszczany jest w monotypowej rodzinie Avioxyelidae bez przyporządkowania do rzędu. Jest najstarszym i pierwszym karbońskim spośród znanych przedstawicieli kladu Hymenopterida.
Znana jest tylko budowa przedniego skrzydła. Miało ono długość 5,5 mm. Za cechy autapomorficzne uznaje się krótką, zygzakowatą tylną żyłkę subkostalną, połączoną żyłkami poprzecznymi z żyłką radialną i kubitalną oraz bardzo dużą komórkę pterostygmalną między odgałęzieniami przedniej żyłki radialnej. Charakterystyczna była także długa, niezależna od żyłki medialnej, przednia żyłka kubitalna oraz długa, wyposażona w kilka odgałęzień i oddzielona jedną komórką od tylnej krawędzi skrzydła tylna żyłka kubitalna.

</doc>
<doc id="4053987" url="https://pl.wikipedia.org/wiki?curid=4053987" title="Avioxyela gallica">
Avioxyela gallica



</doc>
<doc id="4053988" url="https://pl.wikipedia.org/wiki?curid=4053988" title="Avioxyelidae">
Avioxyelidae



</doc>
<doc id="4053997" url="https://pl.wikipedia.org/wiki?curid=4053997" title="Metabolarva">
Metabolarva

Metabolarva – wymarły rodzaj owadów, obejmujący tylko jeden znany gatunek: "Metabolarva bella". Pochodzi on z moskowu (pensylwan, karbon). Jego skamieniałość odnaleziono w Piesbergu, w niemieckiej Dolnej Saksonii.
Gatunek i rodzaj opisane zostały w 2013 roku przez Aleksandra Kirejczuka i współpracowników na łamach „Nature”. Jedyny znany okaz uznany został za larwę owada o przeobrażeniu zupełnym (klad skrytoskrzydłych), ale nie przyporządkowano go do żadnego rzędu.
Była to larwa oligopodialna o grubym ciele długości 9,1 mm. Na przedtułowiu miała parę szerokich sklerytów, wąsko oddzielonych wzdłuż linii środkowej. Błoniasty, prawdopodobnie ośmiosegmentowy odwłok zaopatrzony był w płytkę stigmalną z parą przetchlinek oraz cztery pary grubych, rozwidlonych przydatków, osadzonych w dystalnych częściach segmentów przedwierzchołkowych.

</doc>
<doc id="4053998" url="https://pl.wikipedia.org/wiki?curid=4053998" title="Metabolarva bella">
Metabolarva bella



</doc>
<doc id="4054002" url="https://pl.wikipedia.org/wiki?curid=4054002" title="Zespół urbanistyczno-przyrodniczy w Ostrowach Górniczych">
Zespół urbanistyczno-przyrodniczy w Ostrowach Górniczych

Zespół urbanistyczno-przyrodniczy w Ostrowach Górniczych – zespół budynków i towarzyszących im zadrzewień o wartości historycznej w rejonie ulic "Gałczyńskiego", "Klubowej" i "Starzyńskiego" w dzielnicy Sosnowca Ostrowy Górnicze; Kompleks budynków patronackich z okresu od 1875 do 1922 roku; Zajmuje powierzchnię około 2 ha. Jego powstanie wiąże się z działalnością "Warszawskiego Towarzystwa Kopalń i Zakładów Hutniczych" (później KWK Kazimierz-Jultiusz). Rozbudowywany przez wiele lat, w trakcie których oprócz budynków mieszkalnych wzniesiono tu szkołę, ochronkę, dom ludowy, salę do zabaw i przedstawień teatralnych, bibliotekę, gospodę z salą balową, bilardem i czytelnią, szpital, dom kąpielowy oraz szkoła gospodarstwa domowego dla dziewcząt. 
W roku 2020 Na kompleks od strony urbanistycznej składają się:
Na cześć przyrodniczą składają się liczne stare drzewa, w tym pomnikowe:

</doc>
<doc id="4054003" url="https://pl.wikipedia.org/wiki?curid=4054003" title="Aviorrhyncha">
Aviorrhyncha

Aviorrhyncha – wymarły rodzaj owadów z rzędu pluskwiaków, obejmujący tylko jeden znany gatunek: "Aviorrhyncha magnifica". Pochodzi on z moskowu (pensylwan, karbon). Jego skamieniałość odnaleziono na terenie gminy Avion we francuskim departamencie Pas-de-Calais.
Gatunek i rodzaj opisane zostały w 2013 roku przez André Nel i współpracowników na łamach „Nature”. Nazwa rodzajowa to połączenie słów "Avion" (miejsce typowe) i "rrhyncha" – często używanego wśród pluskwiaków sufiksu. Takson ten umieszczany jest w monotypowej rodzinie Aviorrhynchidae i prawdopodobnie należy do Euhemiptera.
Znana jest tylko budowa przedniego skrzydła. Miało ono długość 7,5 mm. Jego użyłkowanie charakteryzowało się m.in.: obecnością żyłki poprzecznej łączącej przednią i tylną żyłkę kubitalną, długą i wklęsłą żyłką prekostalną, serią drobnych żyłek między żyłką radialną a przednią żyłką otokową, długimi i prostymi odgałęzieniami w "areola postica" oraz przednią żyłką kubitalną zlaną u nasady skrzydła z pierwszą z przednich żyłek analnych, a dalej znów od niej odseparowną.

</doc>
<doc id="4054005" url="https://pl.wikipedia.org/wiki?curid=4054005" title="Aviorrhyncha magnifica">
Aviorrhyncha magnifica



</doc>
<doc id="4054006" url="https://pl.wikipedia.org/wiki?curid=4054006" title="Aviorrhynchidae">
Aviorrhynchidae



</doc>
<doc id="4054007" url="https://pl.wikipedia.org/wiki?curid=4054007" title="Doświadczenie z pierścieniami Thomsona">
Doświadczenie z pierścieniami Thomsona



</doc>
<doc id="4054009" url="https://pl.wikipedia.org/wiki?curid=4054009" title="Za Działem (Cichawka)">
Za Działem (Cichawka)

Za Działem – część wsi Cichawka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Za Działem należało administracyjnie do województwa tarnowskiego.

</doc>
<doc id="4054010" url="https://pl.wikipedia.org/wiki?curid=4054010" title="Wyspy Cooka na Mistrzostwach Świata w Lekkoatletyce 2017">
Wyspy Cooka na Mistrzostwach Świata w Lekkoatletyce 2017

Wyspy Cooka na Mistrzostwach Świata w Lekkoatletyce 2017 – reprezentacja Wysp Cooka podczas mistrzostw świata w Londynie liczyła 1 zawodniczkę, która nie zdobył medalu.

</doc>
<doc id="4054011" url="https://pl.wikipedia.org/wiki?curid=4054011" title="Za Działem">
Za Działem



</doc>
<doc id="4054013" url="https://pl.wikipedia.org/wiki?curid=4054013" title="Za Folwarkiem">
Za Folwarkiem

Za Folwarkiem – część wsi Cichawka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Za Folwarkiem należało administracyjnie do województwa tarnowskiego.

</doc>
<doc id="4054014" url="https://pl.wikipedia.org/wiki?curid=4054014" title="BinckBank Tour 2016">
BinckBank Tour 2016



</doc>
<doc id="4054015" url="https://pl.wikipedia.org/wiki?curid=4054015" title="Westphalopsocus">
Westphalopsocus

Westphalopsocus – wymarły rodzaj owadów z rzędu psotników, obejmujący tylko jeden znany gatunek: "Westphalopsocus pumilio". Pochodzi on z moskowu (pensylwan, karbon). Jego skamieniałość odnaleziono na terenie gminy Avion we francuskim departamencie Pas-de-Calais.
Gatunek i rodzaj opisane zostały w 2013 roku przez Dany’ego Azara i współpracowników na łamach „Nature”. Nazwa rodzajowa to pochodzi od westfalu (nazwa piętra geologicznego w którym znaleziono skamieniałość) i "psocus" – często używanego wśród psotników sufiksu. Takson ten umieszczany jest w monotypowej rodzinie Westphalopsocidae i jest najstarszym znanym przedstawicielem swojego rzędu.
Znana jest tylko budowa przedniego skrzydła. Było ono wąskie, długości 3,6 mm, o równoległych brzegach. Jako jego cechę autapomorficzną wskazuje się serię żyłek poprzecznych pomiędzy żyłką subkostalną i kubitalną. Ponadto jego użyłkowanie charakteryzowało się m.in.: zlanymi wierzchołkowo dwoma żyłkami analnymi, czterema krótkimi odgałęzieniami przednimi wychodzącymi z przedniej odnogi tylnej żyłki radialnej, trzema odgałęzieniami tylnej żyłki medialnej oraz żyłką subkostalną w części odsiebnej miejscowo zlaną z przednią żyłką radialną.

</doc>
<doc id="4054017" url="https://pl.wikipedia.org/wiki?curid=4054017" title="Westphalopsocus pumilio">
Westphalopsocus pumilio



</doc>
<doc id="4054018" url="https://pl.wikipedia.org/wiki?curid=4054018" title="Westphalopsocidae">
Westphalopsocidae



</doc>
<doc id="4054019" url="https://pl.wikipedia.org/wiki?curid=4054019" title="Trzęsienie ziemi w Syczuanie (2017)">
Trzęsienie ziemi w Syczuanie (2017)

Trzęsienie ziemi w Syczuanie (2017) – trzęsienie ziemi o magnitudzie 6,5, którego epicentrum znajdowało się w zachodniej części Chin, w prowincji Syczuan. Główny wstrząs nastąpił 8 sierpnia 2017 roku, około godz. 13:19 UTC (21:19 czasu lokalnego). Epicentrum znajdowało się 39 km od Jiuzhaigou, 66 km od Songpan, 105 km od Longnan i 285 km od Chengdu.
Trzęsienie było stosunkowo płytkie (9 km pod powierzchnią ziemi), na uskoku między Wyżyną Tybetańską a Kotliną Syczuańską. Płyta indyjska napierająca na płytę euroazjatycką wypiętrza Himalaje i Wyżynę Tybetańską, powodując powstanie uskoków biegnących w kierunku północ-południe. Trzęsienie z 8 sierpnia było najprawdopodobniej spowodowane rozładowaniem napięcia na jednym z tych uskoków.
Do godziny 6:30 UTC 9 sierpnia miały miejsce co najmniej trzy wstrząsy wtórne o magnitudzie powyżej 4,5. Chińskie służby geologiczne oszacowały magnitudę głównego wstrząsu na 7.0. Do godz. 8.00 czasu lokalnego 11 sierpnia wykryły trzy wstrząsy wtórne o sile między 4,0 a 4,9 i 23 o sile między 3,0 a 3,9 oraz ok. 2300 słabszych mikrowstrząsów. Najsilniejszy wstrząs wtórny miał miejsce 9 sierpnia, o 10:18 czasu lokalnego, osiągając magnitudę 4,8.
W trzęsieniu, według stanu na 7:27 UTC 14 sierpnia (15:27 czasu lokalnego), zginęło co najmniej 25, a rannych zostało 525 osób, zostało zniszczonych co najmniej 1680 domów i budynków. Uszkodzeniom, od lekkich do poważnych, uległo 73671 budynków; ok. 20 tys. ludzi zostało zmuszonych do opuszczenia mieszkań; 30 tys. ewakuowano. W dotkniętym trzęsieniem regionie z wielu gór osunęła się ziemia. Zniszczeniu uległy domy w miastach Heihe, Anle i Shuanghe w powiecie Jiuzhaigou.
Trzęsienie było silnie wyczuwalne w porcie lotniczym Jiuzhaigou, ale został on szybko przywrócony do działania. Zawieszona została część komunikacji kolejowej na liniach z Chengdu i Chongqingu na północ do Lanzhou.

</doc>
<doc id="4054021" url="https://pl.wikipedia.org/wiki?curid=4054021" title="Pierścienie Thomsona">
Pierścienie Thomsona



</doc>
<doc id="4054027" url="https://pl.wikipedia.org/wiki?curid=4054027" title="Scocompus">
Scocompus

Scocompus – wymarły rodzaj owadów z rzędu psotników, obejmujący tylko jeden znany gatunek: "Scocompus atelisus".
Gatunek i rodzaj opisane zostały w 2014 roku przez Dany’ego Azara, André Nel i Vincenta Perrichota. Nazwa rodzajowa jest anagramem od "Compsocus" – nazwy innego rodzaju psotników. Epitet gatunkowy pochodzi od greckiego słowa ατελής, oznaczającego niekompletny. Takson opisano na podstawie pojedynczej samicy zachowanej w bursztynie wandejskim, znalezionym w francuskim La Robinière. Datowany jest on na kredę późną, na okres między środkowym cenomanem a wczesnym santonem.
Charakterystyczne dla "Scocompus" były zbudowane z 13 delikatnie pierścieniowanych członów czułki oraz zbudowane z czterech wyposażonych w stożkowate narządy czuciowe członów głaszczki szczękowe. Odnóża cechowały się trójczłonowymi stopami i obecnością przedwierzchołkowego ząbka na przedstopiach. Przednie skrzydła miały pterostigmę zamkniętą od strony nasadowej oraz żyłkę poprzeczną łączącą "areola postica" z trzecią żyłką medialną. Tylne skrzydła charakteryzował brak pierwszego segmentu sektora radialnego i rozdwojona żyłka medialna. Krawędź odsiebną tylnych skrzydeł porastały włoski.
Samica jedynego znanego gatunku ma 2,18 mm długości ciała, 2,44 mm długości czułków i gęsto porośniętą szczecinkami płytkę subgenitalną.

</doc>
<doc id="4054036" url="https://pl.wikipedia.org/wiki?curid=4054036" title="Mesopsocoides">
Mesopsocoides

Mesopsocoides – wymarły rodzaj owadów z rzędu psotników i rodziny środolnikowatych, obejmujący tylko jeden znany gatunek: "Mesopsocoides dupei".
Gatunek i rodzaj opisane zostały w 2014 roku przez Dany’ego Azara, André Nel i Vincenta Perrichota. Takson opisano na podstawie pojedynczej samicy zachowanej w bursztynie wandejskim, znalezionym w francuskim La Robinière. Datowany jest on na kredę późną, na okres między środkowym cenomanem a wczesnym santonem. Nazwa rodzajowa nawiązuje do "Mesopsocus" – nazwy innego rodzaju psotników. Epitet gatunkowy nadano na cześć André Dupé, który brał udział w pozyskiwaniu bursztynu.
Rodzaj ten różni się od "Mesopsocus" obecnością "sensillum placodeum" na szóstym członie biczyka czułków. Samica jedynego znanego gatunku miała 13-członowe czułki o długości 1,17 mm oraz 4-członowe głaszczki szczękowe. Skrzydła przedniej pary miały 1,44 mm długości i 0,54 mm szerokości; były przezroczyste, a ich pterostygma pozbawiona była tylnych kątów. Tylna para skrzydeł, również przezroczysta, cechowała się długą, zakrzywioną, podążającą wzdłuż krawędzi skrzydła żyłką analną oraz miejscowym zlaniem się w części nasadowej żyłek: radialnej i M+Cu (połączonej medialnej i kubitalnej). Odnóża cechowały się trójczłonowymi stopami, obecnością przedwierzchołkowego ząbka na przedstopiach oraz szczeciniastym, nieco falistym i powiększonym u szczytu pulvillusem. Jej płytka subgenitalna miała wyraźne przewężenie. Walwy zewnętrznej pary charakteryzował jajowaty kształt.

</doc>
<doc id="4054041" url="https://pl.wikipedia.org/wiki?curid=4054041" title="Wikipedia kazachskojęzyczna">
Wikipedia kazachskojęzyczna

Wikipedia kazachskojęzyczna – wersja Wikipedii w języku kazachskim. Wystartowała ona 2 czerwca 2002 roku, na początku 2014 roku przekroczyła 200 000 artykułów. Hasła można czytać i edytować w jednym z trzech rodzajów pisma: cyrylicy, alfabecie łacińskim i arabskim. 
Historia.
Wikipedia w języku kazachskim rozpoczęła działanie w czerwcu 2002 roku. Skokowy wzrost liczby artykułów nastąpił w 2011 roku, kiedy w czasie krótszym niż rok encyklopedia urosła z ok. 7000 do ponad 100 000 artykułów. Główną przyczyną było włączenie materiałów z kazachskiej encyklopedii, które zostały udostępnione na licencji Creative Commons Attribution Share-Alike License (CC BY-SA). Inicjatorem była fundacja non-profit „”. W tym samym roku kwotą 30 mln. tenge państwowy fundusz majątkowy zasponsorował płatne edycje, digitalizacje oraz zakup praw autorskich. Na Wikimani 2011 przewodniczący fundacji WikiBilim , za jego pracę nad rozwojem kazachskiej Wikipedii, został uhonorowany przez współtwórcę Wikipedii Jimmy'ego Welesa tytułem „Wikipedysta Roku”.
W kwietniu 2012 roku serwis Tengri News donosił, że w 2011 roku fundusz Samruk-Kazyna przeznaczył 204 000 dolarów amerykańskich na rozwój kazachskiej Wikipedii, a w 2012 roku planuje przeznaczyć kolejne 136 000. Jimmy Wales dziękował rządowi Kazachstanu za wspieranie kazachskiej Wikipedii na Wikimanii 2012.
23 października 2011 roku kazachska Wikipedia przekroczyła 100 000 artykułów, w styczniu 2014 roku przekroczyła 200 000 artykułów.
W sierpniu 2017 roku z ok. 219 000 artykułami jest to druga, po tureckiej, pod względem wielkości i trzecia względem liczby aktywnych użytkowników encyklopedia w tureckiej grupie językowej. Spośród wszystkich edycji językowych Wikipedii pod względem ilości artykułów plasowała się na 38. miejscu.
Kontrowersje.
Istnieją wątpliwości co do kazachskiej Wikipedii. Wzbudza je bliskość fundacji WikiBilim do kazachskiego rządu; przewodniczący fundacji Rauan Kenzhekhanuly ma za sobą długą karierę w administracji rządowej, kiedy to rząd Kazachstanu był oskarżany o represje przeciw wolności słowa. Przyjaźń Jimmyego Walesa z byłym premierem Wielkiej Brytanii Tony Blairem, który był doradcą kazachskiego rządu, również była podnoszona przez krytyków. Pytania odnośnie do neutralności treści w projekcie budzi również fakt, że znaczna część zawartości kazachskiej Wikipedii pochodzi bezpośrednio z opublikowanej przez państwo, narodowej encyklopedii.

</doc>
<doc id="4054048" url="https://pl.wikipedia.org/wiki?curid=4054048" title="La Grulla">
La Grulla

La Grulla – miasto w Stanach Zjednoczonych, w stanie Teksas, w hrabstwie Starr.

</doc>
<doc id="4054049" url="https://pl.wikipedia.org/wiki?curid=4054049" title="Góra (Wola Wieruszycka)">
Góra (Wola Wieruszycka)

Góra – część wsi Wola Wieruszycka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Góra należała administracyjnie do województwa tarnowskiego.

</doc>
<doc id="4054050" url="https://pl.wikipedia.org/wiki?curid=4054050" title="Joanna Rosińczuk">
Joanna Rosińczuk

Joanna Rosińczuk – polska pielęgniarka, doktor nauk medycznych w dyscyplinie medycyna, doktor habilitowany nauk o zdrowiu, profesor nadzwyczajny Uniwersytetu Medycznego im. Piastów Śląskich we Wrocławiu. Nauczyciel akademicki, specjalista w dziedzinie pielęgniarstwa neurologicznego i pielęgniarstwa zachowawczego.
Od 1 września 2009 do 9 września 2013 prodziekan ds. Studentów na Wydziale Nauk o Zdrowiu Uniwersytetu Medycznego im. Piastów Śląskich we Wrocławiu, a później dziekan. Kierownik Katedry Pielęgniarstwa Klinicznego, wiceprezydent Sekcji Prewencji i Ryzyka Zawodowego w Ochronie Zdrowia w Międzynarodowym Stowarzyszeniu Bezpieczeństwa Socjalnego (ISSA) w Hamburgu.
Wykształcenie i działalność akademicka.
Studia na kierunku Pielęgniarstwo ukończyła w 1996 na Wydziale Zdrowia Publicznego Akademii Medycznej im. Piastów Śląskich we Wrocławiu, 31 marca 2006 uzyskała stopień naukowy doktora nauk medycznych za pracę pod tytułem "Analiza przyczyn późnej zgłaszalności chorych z dysfagią do leczenia operacyjnego". Promotorem pracy doktorskiej był profesor dr hab. Krzysztof Grabowski. Zatrudniona na stanowisku adiunkta w Zakładzie Chorób Układu Nerwowego Uniwersytetu Medycznego im. Piastów Śląskich we Wrocławiu, powołana w 2008 do pełnienia obowiązków kierownika zakładu. W latach 2006–2008 kierownik Studium Kształcenia Podyplomowego na Wydziale Nauk o Zdrowiu. Stopień doktora habilitowanego w dziedzinie nauki o zdrowiu uzyskała 10 czerwca 2013 na Wydziale Nauk o Zdrowiu Uniwersytetu Medycznego im. Karola Marcinkowskiego w Poznaniu za pracę habilitacyjną pod tytułem "Wpływ dioksyny na struktury ośrodkowego układu nerwowego po zastosowaniu tokoferolu i kwasu acetylosalicylowego w modelu eksperymentalnym". W 2017 r. otrzymała z rąk Prezydenta tytuł naukowy profesora nauk o zdrowiu.Została odznaczona: Odznaką Honorową za 
zasługi dla rozwoju pielęgniarstwa, Brązowym Krzyżem Zasługi oraz Medalem Komisji Edukacji Narodowej.
Jej dorobek naukowy obejmuje ponad 250 publikacji z dziedziny nauk medycznych, nauk o zdrowiu, pielęgniarstwa klinicznego oraz kilkanaście książek.
Działalność społeczna.
Jest członkiem The European Pressure Ulcer Advisory Panel (EPUAP), Międzynarodowej Rady Pielęgniarek (ICN), Polskiego Towarzystwa Pielęgniarek (członek Zarządu Oddziału Dolnośląskiego w latach 2001–2013), Polskiego Towarzystwa Pielęgniarek Neurologicznych (członek Zarządu Głównego od 2011), Sekcji Pielęgniarstwa Polskiego Towarzystwa Neurochirurgicznego, Stowarzyszenia Menedżerów Opieki Zdrowotnej.

</doc>
<doc id="4054052" url="https://pl.wikipedia.org/wiki?curid=4054052" title="IC 356">
IC 356

IC 356 (również PGC 14508, UGC 2953 lub Arp 213) – galaktyka spiralna znajdująca się w gwiazdozbiorze Żyrafy, w odległości około 54 milionów lat świetlnych od Ziemi.
Odkrył ją Edward Barnard 23 sierpnia 1889 roku. Prawdopodobnie wcześniej obserwował ją Lewis A. Swift, który w publikacji z 1892 roku stwierdził, że widział tę galaktykę przed 1879 rokiem, lecz nie skatalogował jej, sądząc, że ten obiekt jest już znany.

</doc>
<doc id="4054053" url="https://pl.wikipedia.org/wiki?curid=4054053" title="Escobares">
Escobares

Escobares – miasto w Stanach Zjednoczonych, w stanie Teksas, w hrabstwie Starr.

</doc>
<doc id="4054058" url="https://pl.wikipedia.org/wiki?curid=4054058" title="Sterling City">
Sterling City

Sterling City – miasto w Stanach Zjednoczonych, w stanie Teksas, siedziba administracyjna hrabstwa Sterling.

</doc>
<doc id="4054060" url="https://pl.wikipedia.org/wiki?curid=4054060" title="Proprionoglaris">
Proprionoglaris

Proprionoglaris – wymarły rodzaj owadów z rzędu psotników, o niepewnej przynależności rodzinowej. Żył w kredzie.
Rodzaj ten został opisany w 2003 roku przez Vincenta Perrichota, Dany’ego Azara, Didiera Néraudeau i André Nel. Jego gatunkiem typowym został "Proprionoglaris guyoti", opisany w tej samej pracy. W 2014 roku opisano kolejny gatunek: "P. axioperierga". Autorzy rodzaju nie przyporządkowali go do rodziny, zaznaczając, że może należeć do Prionoglarididae lub Archaeatropidae. W 2013 Mockford, Lienhard i Yoshizawa zaliczyli go do Archaeatropidae i taką klasyfikację wykorzystali również Azar, Nel i Perrichot w 2014, zwracając jednak uwagę, że autorzy pracy z 2013 nie przebadali materiału typowego, w związku z czym należy takie przyporządkowanie uznawać za prowizoryczne.
Przedstawiciele rodzaju mieli biczyk czułków złożony z 18 niepierścieniowanych członów. Ich narządy gębowe odznaczały się obecnością żuwki wewnętrznej oraz brakiem narządu czuciowego na drugim członie głaszczków szczękowych. Przednia para skrzydeł miała komórkę radialną w kształcie wydłużonego sześciokąta, żyłkę poprzeczną między odsiebną częścią żyłki subkostalnej a przednim brzegiem skrzydła oraz odsiebny koniec żyłki subkostalnej wychodzący z pierwszej żyłki radialnej ku wierzchołkowi skrzydła. Pokładełko samic cechowały długie walwule trzeciej pary.
Znane są dwa gatunki:
"P. guyoti" miał około 3 mm długości ciała, podczas gdy "P. axioperierga" 1,64 mm. U "P. guyoti" żyłki były porośnięte pojedynczym, a u "P. axioperierga" podwójnym rzędem szczecinek. U "P. guyoti" odnóża środkowej pary miały na goleniach po 4, a tylnej pary po 3 długie trichobotria. U "P. axioperierga" golenie środkowe miały 2, a tylne 4 długie trichobotria. Różnice między gatunki przejawiają się również w wielu szczegółach użyłkowania skrzydeł.

</doc>
<doc id="4054062" url="https://pl.wikipedia.org/wiki?curid=4054062" title="Na Dole (Wola Wieruszycka)">
Na Dole (Wola Wieruszycka)

Na Dole – część wsi Wola Wieruszycka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Na Dole należało administracyjnie do województwa tarnowskiego.

</doc>
<doc id="4054063" url="https://pl.wikipedia.org/wiki?curid=4054063" title="Aspermont">
Aspermont



</doc>
<doc id="4054064" url="https://pl.wikipedia.org/wiki?curid=4054064" title="Aspermont (Teksas)">
Aspermont (Teksas)

Aspermont – miasto w Stanach Zjednoczonych, w stanie Teksas, siedziba administracyjna hrabstwa Stonewall.

</doc>
<doc id="4054065" url="https://pl.wikipedia.org/wiki?curid=4054065" title="Prospeleketor">
Prospeleketor

Prospeleketor – wymarły rodzaj owadów z rzędu psotników i rodziny Archaeatropidae, obejmujący jeden znany gatunek: "Prospeleketor albianensis". Żył w kredzie.
Rodzaj i gatunek zostały opisane w 2003 roku przez Vincenta Perrichota, Dany’ego Azara, Didiera Néraudeau i André Nel. Opisu dokonano na podstawie pojedynczego okazu sfosylizowanego w bursztynie, znalezionym we francuskim Les Nouillers i datowanym na późny alb. Autorzy nie przyporządkowali go do rodziny, zaznaczając, że może należeć do Prionoglarididae lub Archaeatropidae. W 2013 Mockford, Lienhard i Yoshizawa zaliczyli go do Archaeatropidae.
"Prospeleketor" miał przednie skrzydła z dwoma rzędami szczecinek na żyłkach, pięciokątną komórką radialną, żyłką subkostalną długą i po skosie sięgającą żyłki radialnej, krótkim odcinkiem wspólnym żyłki radialnej i subkostalnej, długim i skośnym sektorem radialnym oraz długą i skierowaną ku odsiebnej części skrzydła żyłką Sc'. Żyłka subkostalna nie była połączona z brzegiem przednim skrzydła żyłką poprzeczną.
Holotyp jedynego znanego gatunku (prawdopodobnie samiec) ma ciało długości około 2,6 mm, a przednie skrzydła długości 3,04 mm i szerokości 1,1 mm. Jego tylne skrzydła mają nagie brzegi, a stopy są trójczłonowe.

</doc>
<doc id="4054066" url="https://pl.wikipedia.org/wiki?curid=4054066" title="Parafia Najświętszego Odkupiciela w Pobierowie">
Parafia Najświętszego Odkupiciela w Pobierowie

Parafia pw. Najświętszego Odkupiciela w Pobierowie - parafia należąca do dekanatu Kamień Pomorski, archidiecezji szczecińsko-kamieńskiej, metropolii szczecińsko-kamieńskiej.
Historia.
Parafię erygowano dnia 31 grudnia 1986 r., przez ks. bp Kazimierza Majdańskiego.
Od zakończenia II wojny światowej w 1945 roku, do 1957 roku, Pobierowo wchodziło w skład parafii Kamień Pomorski. Dalsze 30 lat należało do Gostynia Szczecińskiego.
Najstarsza informacja o miejscowości pochodzi z 1386 r. W 1590 roku została zbudowana w Pobierowie kaplica ewangelicka. Od 1791 roku odprawiane były w miejscowości stałe nabożeństwa. W 1806 roku dobudowano wieżę przy kaplicy. Obecnie nie ma śladu po tym obiekcie.
Kościół parafialny.
Kościół pw. Najświętszego Odkupiciela w Pobierowie
Jeszcze przed rozpoczęciem budowy, 19 czerwca 1983 roku, na Jasnej Górze papież Jan Paweł II poświęcił kamień węgielny. Dzisiejszą świątynię, po długich staraniach rozpoczęto budować 20 marca 1984 roku. Ostatecznie, pozwolenia na budowę nie ma do dziś. Pomimo trudności ówczesnych czasów komunistycznych, otrzymano zgodę na lokalizację i pozwolenie na budowę, na "stan zerowy". Pierwszą mszę św. w nowym kościele odprawiono 30 listopada 1986 roku. Projekt kościoła - inż. arch. Jerzy Okniński.
W 2014 r. pomalowano wnętrze Kościoła i pomieszczenia zakrystii, ocieplono ławki, z myślą o okresie zimowym. Rozpoczęto także remonty i modernizacje pomieszczeń w domu parafialnym. Zakupiono także organy elektroniczne.
W kościele zamontowano także wiatrołap.
W 2016 r. miejscowa malarka Marzena Trzeciak-Tomczyk namalowała dwa obrazy: Matki Boskiej Częstochowskiej (ołtarz boczny) oraz św. Jana Pawła II, które zawisły w kościele jako wotum Roku Miłosierdzia.
W październiku 2017 r. w kościele pod ołtarzem została urządzona kaplica Matki Bożej Fatimskiej i świętego Floriana (wejście schodami po prawej stronie ołtarza). Ołtarz w kaplicy, to ołtarz z czasów Mszy św. polowych, jeszcze przed budową kościoła. Figura Matki Boskiej Fatimskiej została przywieziona z Fatimy do Polski przez siostrę Miriam ze Szczecina, a podarowana do kaplicy przez przyjaciół parafii. Figura św. Floriana została podarowana przez miejscowych strażaków.
Architektura.
Kościół jest na rzucie czworoboku o wymiarach 16 x 16 m. Mury są wykonane z betonu i pustaków ze szlaki. Sufit jest wykonany z betonu o grubości 20 cm, w którym zabetonowano kotwy, aby było do czego przymocować łaty, a do nich przymocowano blachę. Między łatami znajduje się ocieplenie z wełny mineralnej. Ogniomurki wykonane są z betonu, zbrojone, opierzone blachą miedzianą, na którą ściekają opady z dachu. Kościół nie ma tradycyjnych rynien. Tę funkcję pełnią grube łańcuchy, które zwisają do więźby dachowej do ziemi.
Zasadniczą rolę nośną konstrukcji dachowej pełni żebro kalenicowe: jest to zbrojona belka o wymiarach 24 m długości, 2,5 m wysokości, 0,5 m szerokości. Jest ono zespolone ze stropem betonem. Podczas budowy, aby tę belkę uzbroić, trzeba było poza kościołem zbudować specjalne do tego celu rusztowanie, ponieważ inaczej nie można było wsuwać drutów do środka. Było to uciążliwe, jak zresztą budowa całej konstrukcji dachowej.
Okna wstawiono w listopadzie 1986 roku (powierzchnia okien 90 m2). Wówczas też kościół był tynkowany. Szyby w oknach są potrójne: w środku paski kolorowego szkła, a po obu stronach szyby bezbarwne. Okna wykonał p. Szulc z Pszczyny.
Prezbiterium usytuowane jest 68 cm nad posadzką. Najpierw jest jeden stopień, który służy do udzielania Komunii Świętej. Następnie kolejne 3 stopnie, na wysokości których znajduje się ołtarz. Żeby stanąć przed tabernakulum trzeba wejść na kolejne 2 stopnie. Każdy stopień ma 17 cm. Pod prezbiterium znajduje się nie wykończona jeszcze krypta.
Posadzka wykonana została z marmuru Biała Marianna, sprowadzona z Kudowy Zdroju. W kościele jest szlifowana, a w prezbiterium dodatkowo polerowana. Położył ją w październiku 1988 r. mieszkaniec Pobierowa - śp. Jan Waszkiewicz, który miał największe zasługi w budowie kościoła.
Wyposażenie.
Ołtarz wykonany jest z modrzewia. Konfesjonał, ambonka, sedilia, ołtarz boczny Matki Bożej (1999 r.), chrzcielnica (2001 r.) wykonane są z jesiona. Klęczniki wykonane są z olchy, natomiast ławki z sosny. Drzwi główne pierwotnie miały 4 m szerokości, natomiast drzwi boczne (2 pary) pierwotnie miały po 3 m szerokości. W 2015 roku zostały zastąpione nowymi drzwiami, o podobnych wymiarach, wykonanymi z plastiku. Drzwi do zakrystii wykonane są z jesiona. Drzwi na chór – z dębu.
Droga Krzyżowa namalowana jest na tablicach kreślarskich 53 x 73 cm, autorstwa jezuity Bronisława Podsiadło, absolwenta Akademii Sztuk Pięknych w Rzymie. Obrazy Drogi Krzyżowej malował na probostwie w Pobierowie, a krzyż św. Franciszka (wiszący nad ołtarzem), ze względu na rozmiary (2,90m x 3,30m) na chórze w kościele. Krzyż jest z drewna lipowego. Na obrazie na krzyżu znajduje się Jezus Chrystus, nad nim Bóg Ojciec i Duch Święty. Prawą ręką Pan Jezus wskazuje, by w życiu korzystać z Sakramentu Pokuty i Eucharystii, a lewą by żyć Pismem Świętym. Pod nogami Jezusa Ziemia i kosmos. Dzieła powstały na przełomie lipca i sierpnia 1987 roku.
Oświetlenie kościoła założono w październiku 1996 roku przez firmę Przybylskich z Poznania. Nagłośnienie zmieniano wielokrotnie: za trzecim razem przez firmę Patos z Chorzowa we wrześniu 1997 r, a po raz ostatni w 2015 roku.
Wieża kościelna.
Wieżę kościelną, probostwo i pomieszczenie katechetyczne budowano równocześnie. Wieża ma 22,5 m wysokości. Cała wykonana jest z żelbetonu, stoi na płycie o wymiarach 7 m x 7 m, która jest podwójnie zbrojona. Wieżę wieńczy krzyż zrobiony z desek, obłożony blachą miedzianą (4,5 m wysokości). Dach pokryty miedzianą blachą.
Dzwony.
Kościół posiada trzy dzwony spiżowe: Maksymilian Kolbe (100 kg), Jan Paweł II (250 kg), Maryja (360 kg). Na początku uruchamiane były ręcznie, a od 1993 roku elektrycznie. Poruszają je elektromagnesy. Urządzenie ma zegar sterujący (10 programów). Mechanizm sterujący założył Antoni Rduch spod Wodzisławia Śląskiego. Dzwony odlane zostały w Poznaniu przez Saturnina Skubiszyńskiego, przywiezione zostały w 1985 roku.
Otoczenie kościoła.
Porządkowanie terenu wokół kościoła rozpoczęto dopiero w 1994 roku. Wiosną 1999 roku, po uszykowaniu terenu przed kościołem zamontowano 50 ławek, na których mieści się 400 osób. Drewno jest zamocowane na betonowych stopach. Na początku maja 2002 roku rodzice dzieci I-komunijnych obsadzili posesję kościoła 160 ozdobnymi jałowcami.
Cmentarze.
Jeszcze przed porządkowaniem terenu przykościelnego rozpoczęte były prace przy cmentarzu. Ostatecznie przed zimą 1987 roku gotowa była kaplica cmentarna. Pierwszą osobę pochowano na cmentarzu w 1992 r.
Duszpasterze.
Proboszczowie.
Parafią administrowali następujący księża:

</doc>
<doc id="4054069" url="https://pl.wikipedia.org/wiki?curid=4054069" title="Drzewo Pitagorejskie">
Drzewo Pitagorejskie



</doc>
<doc id="4054071" url="https://pl.wikipedia.org/wiki?curid=4054071" title="Karolina Pilarska">
Karolina Pilarska

Karolina Pilarska (ur. 19 lipca 1987) – polska lekkoatletka, specjalizująca się w biegach długodystansowych.
Kariera.
Brązowa medalistka mistrzostw Polski w półmaratonie (Kraków 2015) rozegranym w Pile. W 2016 wygrała w Warszawie 26. Bieg Konstytucji 3 Maja. W 2018 została Mistrzynią Polski w maratonie, który odbył się w Dębnie.

</doc>
<doc id="4054075" url="https://pl.wikipedia.org/wiki?curid=4054075" title="Furkan Korkmaz">
Furkan Korkmaz

Furkan Korkmaz (ur. 24 lipca 1997 w Bakırköy) – turecki koszykarz, występujący na pozycjach rzucającego obrońcy lub niskiego skrzydłowego, obecnie zawodnik Philadelphia 76ers.

</doc>
<doc id="4054077" url="https://pl.wikipedia.org/wiki?curid=4054077" title="Letnie Grand Prix kobiet w skokach narciarskich 2017 – Courchevel">
Letnie Grand Prix kobiet w skokach narciarskich 2017 – Courchevel

Inaugurujące zawody w Letnim Grand Prix kobiet w skokach narciarskich 2017 odbyły się 11 sierpnia w Courchevel. Konkurs został przeprowadzony na normalnym obiekcie Tremplin du Praz, gdzie punkt HS umiejscowiony jest na 96 metrze.
Zawody wygrała Katharina Althaus przed Sarą Takanashi i Yūki Itō. W kwalifikacjach do zawodów miały wystąpić również reprezentantki Polski, ale z powodu tego, że sprzęt nie dotarł na miejsce startu ostatecznie nie wystartowały.
Jury.
Dyrektorem konkursów podczas zawodów Letniego Grand Prix kobiet w Courchevel był Franck Salvi oraz, z ramienia Międzynarodowej Federacji Narciarskiej, dyrektor zawodów Pucharu Świata, Chika Yoshida. Jej asystentem był, podobnie jak w innych oficjalnych zawodach organizowanych przez FIS, Miran Tepeš. Sędzią technicznym był Hubert Mathis, a jego asystentem – Harald Häfker.

</doc>
<doc id="4054079" url="https://pl.wikipedia.org/wiki?curid=4054079" title="Rozmiary kątowe">
Rozmiary kątowe



</doc>
<doc id="4054080" url="https://pl.wikipedia.org/wiki?curid=4054080" title="Parapsyllipsocus">
Parapsyllipsocus

Parapsyllipsocus – wymarły rodzaj owadów z rzędu psotników, obejmujący jeden znany gatunek: "Parapsyllipsocus vergereaui". Żył w kredzie.
Rodzaj i gatunek zostały opisane w 2003 roku przez Vincenta Perrichota, Dany’ego Azara, Didiera Néraudeau i André Nel. Opisu dokonano na podstawie pojedynczego okazu sfosylizowanego w bursztynie, znalezionym we francuskim Les Nouillers i datowanym na późny alb. Autorzy pozostawili pod znakiem zapytania jego przynależność do rodziny i podrzędu. W 2013 Mockford, Lienhard i Yoshizawa zaliczyli go do podrzędu Trogiomorpha bez klasyfikowania w żadnej rodzinie.
"Parapsyllipsocus" miał przednie skrzydła z odsiebnie otwartą komórką radialną, dość długą i skierowaną ku wierzchołkowi skrzydła żyłką Sc' oraz długą żyłką subkostalną, która nie łączyła się z radialną, ale sięgała przedniego brzegu skrzydła. Tylna para skrzydeł odznaczała się m.in. prostym sektorem radialnym, żyłką medialną sięgającą radialnej i trójkątną komórką bazyradlialną. Holotyp jedynego znanego gatunku ma przednie skrzydła długości 2,76 mm i szerokości 0,92 mm, a jego stopy są trójczłonowe.

</doc>
<doc id="4054081" url="https://pl.wikipedia.org/wiki?curid=4054081" title="Tulia (miasto)">
Tulia (miasto)

Tulia – miasto w Stanach Zjednoczonych, w stanie Teksas, siedziba administracyjna hrabstwa Swisher.

</doc>
<doc id="4054082" url="https://pl.wikipedia.org/wiki?curid=4054082" title="Kress">
Kress

Kress – miasto w Stanach Zjednoczonych, w stanie Teksas, w hrabstwie Swisher.

</doc>
<doc id="4054084" url="https://pl.wikipedia.org/wiki?curid=4054084" title="Akademia Dyplomatyczna MSZ Federacji Rosyjskiej">
Akademia Dyplomatyczna MSZ Federacji Rosyjskiej

Akademia Dyplomatyczna Ministerstwa Spraw Zagranicznych Federacji Rosyjskiej () – rosyjska uczelnia przygotowująca specjalistów w zakresie stosunków międzynarodowych.
Historia.
Założona w 1934 przez ówczesny Ludowy Komisariat Spraw Zagranicznych ZSRR jako Instytut przygotowywania pracowników dyplomatycznych i konsularnych ("Институт по подготовке дипломатических и консульских работников"). W 1939 uczelni zmieniono nazwę na Wyższą Szkołę Dyplomatyczną ("Высшая дипломатическая школа"), w 1974 na Akademię Dyplomatyczną MSZ ZSRR ("Дипломатическая академия МИД СССР"), zaś w 1991 na Akademię Dyplomatyczną MSZ Federacji Rosyjskiej.
W okresie Imperium Rosyjskiego kadry dla dyplomacji przygotowywało od 1811 Liceum Imperatorskie w Carskim Siele ("Императорский Царскосельский лицей"), od 1843 do 1917 Liceum Aleksandrowskie ("Александровский лицей") w Petersburgu.
W okresie ZSRR akademia była tajną uczelnią, nie informował o niej żaden informator czy książka telefoniczna.
Ukończyło ją ponad 8000 absolwentów; np. 1/3 obecnych pracowników resortu spraw zagranicznych.
Siedziba.
Pierwsza siedziba uczelni mieściła się w budynku dochodowym Pierwszego Rosyjskiego Towarzystwa Ubezpieczeń ("Доходный дом Первого Российского страхового общества") z 1906 przy ul. Kuzniecki Most 21/5 i Bolszaja Łubianka 5/21 ("Улица Кузнецкий Мост, 21/5 – Большая Лубянка, 5/21"), ówczesnej siedzibie Ludowego Komisariatu, a następnie Ministerstwa Spraw Zagranicznych ZSRR (1934-1952); obecnie w budynku z 1875 (proj. A. Weber) przy ul. Ostożenka 53/2 ("ул. Остоженка 53/2"), wybudowanego dla b. Liceum Katkowskiego ("Катковский лицей"), od 1893 Liceum Imperatorskiego Cesarzewicza Mikołaja ("Императорский лицей Цесаревича Николая"), od 1918 Ludowego Komisariatu Oświaty ("Народный комитет просвещения"), następnie jednego z obiektów Instytutu Stosunków Międzynarodowych ("Институт международных отношений").

</doc>
<doc id="4054087" url="https://pl.wikipedia.org/wiki?curid=4054087" title="Starcie koło Urmania">
Starcie koło Urmania

Starcie koło Urmania – starcie zbrojne stoczone pomiędzy Ukraińską Powstańczą Armią, a radzieckimi oddziałami NKWD.
17 września 1944 r. 187 batalion Wojsk Wewnętrznych NKWD (bez pierwszej roty) prowadził operację na północ od Brzeżan. W trakcie czesania terenu 3 kompania natknęła się na sześćdziesięcioosobowy oddział UPA i ruszyła za nim w pościg. Gdy dotarli do wsi Urmań enkawudyści nieoczekiwanie zostali zaatakowani przez silne zgrupowanie UPA (według Sowietów liczyło ono aż ośmiuset partyzantów). Licząca 35 żołnierzy 3 kompania szybko znalazła się w okrążeniu – odcięta od reszty batalionu. Bitwa trwała jedenaście godzin, po czym o zmierzchu partyzanci wycofali się w kierunku Brzeżan. Oceny tego starcia są rozbieżne. Zdaniem Sowietów upowcy mieli do 300 zabitych (co z pewnością jest liczbą przesadzoną), stracili też dwadzieścia wozów z bronią i amunicją. WW NKWD straciły dwunastu zabitych, osiemnastu rannych i dwóch zaginionych. Według meldunku UPA Sowieci mieli 97 samych zabitych i stracili trzy granatniki oraz inną broń i amunicję. Nic nie mówi on o własnych stratach.

</doc>
<doc id="4054089" url="https://pl.wikipedia.org/wiki?curid=4054089" title="Bitwa pod Uniowem i starcie w Pniatyniu">
Bitwa pod Uniowem i starcie w Pniatyniu

Bitwa pod Uniowem i starcie w Pniatyniu – starcia zbrojne stoczone pomiędzy Ukraińską Powstańczą Armią a radzieckimi oddziałami NKWD 30 września 1944 roku w pobliżu miejscowości Uniów i w Pniatyniu.
W końcu września 1944 r. Sowieci otrzymali informację o pobycie osiem km na północny wschód od Przemyślan silnego oddziału UPA. By go zlikwidować, skierowano w ten rejon pododdziały 19 Brygady, liczące ok. 450 żołnierzy, dowodzone przez ppłk. Bromberga. Informacje były prawdziwe. We wskazanym rejonie stacjonował kureń UPA, dowodzony przez „Jastruba”. Ukraiński wywiad doniósł co prawda o koncentracji Sowietów, ale myślano, że to tylko obława na wioskę.
30 września 1944 wczesnym rankiem „Jastrub” wysłał dwie grupy partyzantów, każda w sile dwóch czot, w celu przeprowadzenia rozpoznania terenu i ewentualnego zorganizowania zasadzek na enkawudystów. Pierwsza grupa nie wzięła udziału w boju i dołączyła do oddziału wieczorem. Druga, kierowana przez sotennego „Czarnoho” natrafiła ok. godz. 9 na północny zachód od Uniowa na tyralierę sowiecką. Doszło do strzelaniny. „Czornyj” wycofał się na linię posterunków partyzanckich, gdzie został wsparty przez dwie czoty z sotni „Siromanci”. Równocześnie cały kureń zajął obronę okrężną. Zacięte walki trwały do zmierzchu. Od godz. 9.00 do 23.00 Sowieci przeprowadzili ponad dwadzieścia ataków, które odparto. Partyzanci kilkanaście razy kontratakowali.
Nocą, mimo uszczelnienia linii okrążenia, upowcy podzieleni na małe grupy „przesiąkli” poprzez zaciskające się kleszcze i odeszli w kierunku Pniatynia. NKWD wysłał w pościg pięćdziesięcioosobową grupę, wspartą przez cztery czołgi. Sowieci dogonili partyzantów w Pniatyniu w chwili, gdy ci odpoczywali i gotowali strawę. Czołgi ostrzelały pozycję UPA, zadając Ukraińcom kolejne bolesne straty. Natarcie sowieckie zatrzymał „Jastrub” osobiście uszkadzając z rusznicy ppanc. jeden z czołgów.
Według danych sowieckich partyzanci mieli stracić 165 zabitych i piętnastu wziętych do niewoli. NKWD miał sześciu zabitych i 32 rannych. Sowieci zdobyli dwie rusznice ppanc., kaem, pięć rkm, 31 karabinów. Partyzanci przyznali się do straty siedemnastu zabitych i 25 rannych pod Uniowem i siedmiu zabitych oraz ośmiu rannych w Pniatyniu. Ich zdaniem Sowieci mieli 170 zabitych i 120 rannych lub nawet 303 samych zabitych. Jak się wydaje, prawdziwe w sprawozdaniach obu stron były dane o stratach własnych.
Sotnia „Siromanci” odpowiada za liczne zbrodnie na polskiej ludności cywilnej.

</doc>
<doc id="4054090" url="https://pl.wikipedia.org/wiki?curid=4054090" title="Kościół Matki Bożej Różańcowej w Miastkowie">
Kościół Matki Bożej Różańcowej w Miastkowie

Kościół Matki Bożej Różańcowej – rzymskokatolicki kościół parafialny należący do dekanatu Łomża - św. Brunona diecezji łomżyńskiej.
Historia.
Jest to świątynia murowana wybudowana według projektu Ka­rola Majewskiego dzięki staraniom księdza Stanisława Bagińskiego. Prace budowlane zakończyły się w 1863 roku. W dniu 6 sierpnia 1864 roku kościół został poświęcony przez księdza Pawła Andruszkiewicza proboszcza i dziekana łomżyńskiego z delegacji biskupa sejneńskiego. W latach 1990-1993 dzięki staraniom księdza proboszcza Mariana Filipkowskiego świątynia została generalnie wyremontowana. Budowla nie jest konsekrowana.

</doc>
<doc id="4054092" url="https://pl.wikipedia.org/wiki?curid=4054092" title="Permoponopterix">
Permoponopterix

Permoponopterix – wymarły rodzaj owadów z rzędu karaczanów i rodziny Ponopterixidae, obejmujący jeden znany gatunek: "Permoponopterix lodevensis". Żył w permie.
Rodzaj i gatunek zostały opisane w 2014 roku przez Aleksandra Kirejczuka, Jakuba Prokopa i André Nel. Opisu dokonano na podstawie jednego z dwóch odcisków skrzydeł (drugi był słabo zachowany) odkrytych w formacji Salagou, w okolicy francuskiego Lodève i datowanych na gwadalup w permie.
Charakterystyczne dla rodzaju są silnie wypukłe, wąsko wydłużone i pozbawione wyraźnych nabrzmiałości tegminy (przednie skrzydła) z wyraźnymi liniami przyszwowymi oraz dobrze zaznaczonymi ramionami u nasady żyłek: medialnej, przedniej kubitalnej i tylnej kubitalnej. Tegmina holotypu jedynego znanego gatunku ma 5,3 mm długości i 1,7 mm szerokości.

</doc>
<doc id="4054094" url="https://pl.wikipedia.org/wiki?curid=4054094" title="Mistrzostwa Ameryki Południowej w Piłce Siatkowej Mężczyzn 1997">
Mistrzostwa Ameryki Południowej w Piłce Siatkowej Mężczyzn 1997

XXII Mistrzostwa Ameryki Południowej w Piłce Siatkowej Mężczyzn odbyły się w stolicy Wenezueli – Caracas między 11 a 14 września 1997 roku.
Tytułu sprzed dwóch lat bronili Brazylijczycy (odnieśli 15 kolejnych zwycięstw) i to oni po raz kolejny zdobyli mistrzostwo. Był to dwudziesty pierwszy złoty medal mistrzostw Ameryki Południowej w historii brazylijskiej siatkówki.
Mistrz Ameryki Południowej 1997 otrzymał prawo do gry na Pucharze Wielkich Mistrzów 1997.
System rozgrywek.
Przed turniejem finałowym rozegrano eliminacje do finałów, w których reprezentacje podzielone na dwie grupy rywalizowały ze sobą systemem kołowym, każdy z każdym. Do finałów awansowali zwycięzcy grup. Udział w turnieju miały zagwarantowane reprezentacje gospodarzy (Wenezueli) i dotychczasowych Mistrzów (Brazylii).
W finałowym turnieju cztery reprezentacje znajdujące się w jednej grupie rozegrały ze sobą mecze w systemie każdy z każdym. Drużyny, które po rozegraniu wszystkich spotkań znalazły się na 1. i 2. miejscu w tabeli, rozegrały ze sobą mecz finałowy, którego zwycięzca zdobył tytuł mistrzowski.
O kolejności w tabeli decydowały kolejno:
Drużyny uczestniczące.
"ns.- nie startował"
"*- nie zakwalifikowała się do turnieju finałowego"
Eliminacje.
Grupa południowa.
 Buenos Aires
Grupa północna.
 Bogota

</doc>
<doc id="4054096" url="https://pl.wikipedia.org/wiki?curid=4054096" title="Ryszard Kostrzewa">
Ryszard Kostrzewa

Ryszard Kostrzewa (ur. 10 lutego 1946 w Łodzi, zm. 19 grudnia 1992 tamże) – polski spawacz i związkowiec, działacz opozycji w okresie PRL, więzień polityczny.
Życiorys.
Z zawodu był monterem instalacji sanitarnych, uprawienia zawodowe uzyskał w 1972. Pracował m.in. w Kopalni Węgla Kamiennego Anna w Pszowie, łódzkich Zakładach Przemysłu Dziewiarskiego im. Pawła Findera, Zakładach Przemysłu Bawełnianego im. Armii Ludowej, od 1975 w łódzkiej Wytwórni Filmów Fabularnych, a od 1977 jako spawacz w Zakładach Aparatury Elektrycznej „Ema-Elester” w Łodzi.
We wrześniu 1980 wstąpił do tworzącego się Niezależnego Samorządnego Związku Zawodowego „Solidarność”, był przewodniczącym Komitetu Założycielskiego i następnie Komitetu Zakładowego „Solidarności” w swoim zakładzie pracy. Przed wyborami na I Walne Zebranie Delegatów NSZZ „S” Regionu Ziemia Łódzka reprezentował wewnątrzzwiązkową opozycję, grupującą przede wszystkim pracowników branży włókniarskiej i elektromaszynowej, która domagała się ordynacji uwzględniającej przynależność branżową delegatów (Międzyzakładowy Komitet Założycielski przygotował projekt preferujący zakłady pracy zatrudniające ponad 2000 członków „Solidarności”). W kwietniu 1981 został wiceprzewodniczącym łódzkiego Komitetu Obrony Więzionych za Przekonania, wstąpił równocześnie do Konfederacji Polski Niepodległej.
Podczas WZD „S” Ziemia Regionu Ziemia Łódzka, które odbywało się w maju 1981, należał do grupy tzw. niezależnych, wywodzącej się z branży elektromaszynowej, która popierała w głosowaniu na przewodniczącego regionu Grzegorza Palkę i opowiadała się przeciwko kandydaturze Andrzeja Słowika. Grupa ta pozostawała w opozycji wobec dotychczasowych władz regionalnych związku, jak również wobec niepopierającego ówczesnego MKZ środowiska branży włókniarskiej. W maju 1981 został wybrany członkiem zarządu regionalnego (z 30. wynikiem). W sierpniu 1981 wszedł w skład grupy odpowiadającej za kontakty Komitetów Obrony Więzionych za Przekonania z Krajową Komisją Porozumiewawczą NSZZ „Solidarność”. Był delegatem na odbywający się we wrześniu i październiku 1981 I Krajowy Zjazd Delegatów NSZZ „Solidarność” w Gdańsku. Podczas zjazdu na jego wniosek lokalne KOWzP zostały uznane za agendy związku, co miało być formą ich ochrony przed władzami PRL. 27 września 1981 podpisał deklarację założycielską Klubów Służby Niepodległości. Od listopada 1981 był członkiem łódzkiego Kierownictwa Akcji Bieżącej KPN. Jesienią tegoż roku został zakwalifikowany przez funkcjonariuszy Służby Bezpieczeństwa do grupy najbardziej aktywnych działaczy „Solidarności” w regionie łódzkim podlegających internowaniu w pierwszej kolejności.
Po ogłoszeniu stanu wojennego zorganizował 14 grudnia 1981 strajk w Przędzalni Czesankowej Anilany „Polanil”. 15 grudnia 1981 został aresztowany, a następnie wyrokiem Sądu Wojewódzkiego w Łodzi z 30 grudnia 1981 skazany na karę trzech lat pozbawienia wolności, podwyższoną w wyniku rewizji nadzwyczajnej przez Sąd Najwyższy 7 kwietnia 1982 do lat czterech. Był więziony w zakładach karnych w Łęczycy i Hrubieszowie. W czerwcu 1982 uczestniczył w głodówce protestacyjnej w obronie więźniów politycznych. Został zwolniony 15 grudnia 1983 w wyniku amnestii.
Po zwolnieniu zrezygnował z działalności w KPN. W maju 1984 należał do założycieli Regionalnej Komisji Wykonawczej NSZZ „Solidarność” Ziemia Łódzka. Odpowiadał w niej za poligrafię i kolportaż wydawnictw RKW, w tym pisma „Głos Łodzi” oraz innych publikacji drugiego obiegu, następnie także za budowę podziemnych struktur „Solidarności” w zakładach pracy. Był sygnatariuszem listu z września 1985 z wezwaniem do bojkotu wyborów do Sejmu PRL. Był wielokrotnie zatrzymywany za udział w niezależnych demonstracjach. We wrześniu 1988 został ukarany grzywną w kwocie 50 tys. złotych za kierowanie wiecem w obronie osób prześladowanych, który odbył się w rocznicę porozumień sierpniowych. Uczestniczył w obradach Okrągłego Stołu w podzespole ds. ekologii. W marcu 1989 został przewodniczącym nowo powołanej Regionalnej Komisji Organizacyjnej NSZZ „Solidarność”, od kwietnia 1989 należał do Wojewódzkiego Komitetu Obywatelskiego w Łodzi. W tym samym roku został także członkiem Krajowej Komisji Wykonawczej NSZZ „Solidarność”. 5 października 1989 ustąpił z funkcji przewodniczącego RKO, zachował jednak członkostwo w KKW. Od 1989 ponownie pracował w ZAE „Ema-Elester” w Łodzi, był tam przewodniczącym Komitetu Zakładowego „Solidarności”.
Odznaczenia.
W 2007 prezydent Lech Kaczyński, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", odznaczył go pośmiertnie Krzyżem Komandorskim z Gwiazdą Orderu Odrodzenia Polski.

</doc>
<doc id="4054100" url="https://pl.wikipedia.org/wiki?curid=4054100" title="Bundeskriminalamt">
Bundeskriminalamt



</doc>
<doc id="4054103" url="https://pl.wikipedia.org/wiki?curid=4054103" title="Dalworthington Gardens">
Dalworthington Gardens

Dalworthington Gardens – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054105" url="https://pl.wikipedia.org/wiki?curid=4054105" title="Edgecliff Village">
Edgecliff Village

Edgecliff Village – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054107" url="https://pl.wikipedia.org/wiki?curid=4054107" title="Sansom Park">
Sansom Park

Sansom Park – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054109" url="https://pl.wikipedia.org/wiki?curid=4054109" title="VEF">
VEF



</doc>
<doc id="4054114" url="https://pl.wikipedia.org/wiki?curid=4054114" title="Westover Hills">
Westover Hills

Westover Hills – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054120" url="https://pl.wikipedia.org/wiki?curid=4054120" title="Parafia Narodzenia Najświętszej Maryi Panny w Zawadzie (diecezja tarnowska)">
Parafia Narodzenia Najświętszej Maryi Panny w Zawadzie (diecezja tarnowska)

Parafia Narodzenia Najświętszej Maryi Panny w Zawadzie – parafia rzymskokatolicka, znajdująca się w diecezji tarnowskiej, w dekanacie Dębica Wschód.
Historia.
Według najstarszych źródeł już przed 1595 rokiem w Zawadzie istniała drewniana kaplica "pw. Nawiedzenia Najświętszej Maryi Panny", prawdopodobnie z fundacji Stanisława Ligęzy, przynależąca do parafii w Lubzinie. W kaplicy znajdował się cudowny obraz Matki Bożej. W 1616 roku Ligęzowie sprowadzili augustianów do opieki nad kaplicą, którzy w 1626 roku opuścili Zawadę. W 1629 roku do kaplicy sprowadzono księży diecezjalnych.
W latach 1646–1656 Achacy Ligęza jako wotum wdzięczności za cudowne uzdrowienie syna zbudował murowany kościół, który w 1656 roku został poświęcony. 18 września 1654 roku dekretem biskupim, ogłoszono obraz łaskami słynącym i nałożono na niego srebrne sukienki. W 1796 roku zaborcy austriaccy zrabowali srebrne sukienki. 31 lipca 1791 roku dekretem bpa Floriana Janowskiego została erygowana parafia. 18 listopada 1913 roku otrzymano zgodę na koronację cudownego obrazu. 8 września 1920 roku odbyła się koronacja cudownego obrazu, której dokonał bp Leon Wałęga. 7 października 1923 roku zostały skradzione korony, ale po kilku dniach je odnaleziono, a 24 lipca 1924 roku odbyła się ponowna rekoronacja cudownego obrazu Matki Bożej zawadzkiej. 
W latach 1988–1998 kościół sanktuaryjny został powiększony i wyremontowany. W latach 1988–1991 został wybudowany ołtarz polowy i wieża.

</doc>
<doc id="4054122" url="https://pl.wikipedia.org/wiki?curid=4054122" title="Tshekardocoleidae">
Tshekardocoleidae

Tshekardocoleidae – wymarła rodzina chrząszczy z podrzędu Archostemata. Obejmuje 13 rodzajów znanych z permu.
Takson ten wprowadzony został w 1944 roku przez Borysa Rohdendorfa.
Chrząszcze te miały wydłużone, owalne, umiarkowanie wypukłe ciała długości około centymetra, pokryte bardzo grubym oskórkiem. Głowa zaopatrzona była w dobrze rozwinięte oczy, wolną wargę górną, szeroką bródkę, szeroko rozstawione szwy gularne i 13-członowe czułki o długości takiej jak głowa i przedplecze razem wzięte. Przednie kąty przedplecza były w przód wystające, a boki rozszerzone. Na przedpiersiu występował wyrostek międzybiodrowy. Owalne panewki bioder przedniej pary odnóży były z tyłu zamknięte. Stopy wszystkich odnóży były pięcioczłonowe, a uda i golenie dość wąskie. Pokrywy cechowały się szerokimi podgięciami i ostrymi wierzchołkami. Ich powierzchnię pokrywała siatka żyłek o szerokości mniejszej niż komórki. Nieco dłuższe od pokryw tylne skrzydła miały przednią żyłkę kubitalną biegnącą w oddali od przedniej krawędzi skrzydła i prawie równolegle do tylnej żyłki kubitalnej. Odwłok miał 5 widocznych sternitów.
Należą tu następujące rodzaje:

</doc>
<doc id="4054124" url="https://pl.wikipedia.org/wiki?curid=4054124" title="Puchar Beskidów 1969">
Puchar Beskidów 1969

Puchar Beskidów 1969 – dwunasta edycja tego pucharu. Konkursy rozegrane w Wiśle i w Szczyrku odbyły się w 24 i 26 stycznia. Tym razem cykl rozpoczynał konkurs w Szczyrku, a finał odbył się w Wiśle. Drugi tytuł w historii wywalczył Józef Przybyła (było to również jego piąte podium). Drugie miejsce zajął reprezentant ZSRR Garij Napałkow, a trzecie miejsce zajął jego rodak Anatolij Żegłanow. 

</doc>
<doc id="4054125" url="https://pl.wikipedia.org/wiki?curid=4054125" title="Hendra wirus">
Hendra wirus



</doc>
<doc id="4054126" url="https://pl.wikipedia.org/wiki?curid=4054126" title="Fidżi na Mistrzostwach Świata w Lekkoatletyce 2017">
Fidżi na Mistrzostwach Świata w Lekkoatletyce 2017

Fidżi na Mistrzostwach Świata w Lekkoatletyce 2017 – reprezentacja Fidżi podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054130" url="https://pl.wikipedia.org/wiki?curid=4054130" title="Wietnam na Mistrzostwach Świata w Lekkoatletyce 2017">
Wietnam na Mistrzostwach Świata w Lekkoatletyce 2017

Wietnam na Mistrzostwach Świata w Lekkoatletyce 2017 – reprezentacja Wietnamu podczas mistrzostw świata w Londynie liczyła 1 zawodnika, który nie zdobył medalu.

</doc>
<doc id="4054132" url="https://pl.wikipedia.org/wiki?curid=4054132" title="Coleopsis">
Coleopsis

Coleopsis – wymarły rodzaj chrząszczy z podrzędu Archostemata, obejmujący tylko jeden znany gatunek: "Coleopsis archaica".
Gatunek i rodzaj zostały opisane w 2014 roku przez Aleksandra Kirejczuka, Markusa Poschmanna i André Nel na podstawie pojedynczego okazu odkrytego w formacji Meisenheim w niemieckim Grügelborn i datowanego na assel lub wczesny sakmar. Uznawany jest tym samym za najstarszego znanego przedstawiciela chrząszczy. Początkowo zaliczony został do rodziny Tshekardocoleidae, jednak w 2016 Kirejczuk i Nel przenieśli go do monotypowej rodziny Coleopsidae.
Chrząszcz ten miał dość wydłużone, grzbietowo i brzusznie przypłaszczone ciało o długości 7,8 mm, szerokości 2,8 mm i grubo rzeźbionym oskórku. Nieco szersza niż długa, prognatyczna głowa wyposażona była w owalne, wystające na boki oczy, wolną wargę górną, dość krótkie żuwaczki, głaszczki szczękowe o wydłużonych członach końcowych i poprzeczną bródkę. Przedplecze było długością zbliżone do przedpiersia i miało przypłaszczone i ku przodowi rozszerzone boki. Małą tarczkę charakteryzował trójkątny kształt z kanciastym wierzchołkiem. Episternity zatułowia stopniowo rozszerzały się ku przodowi, a metawentryt opatrzony było poprzecznym szwem. Pokrywy były szersze od przedtułowia, o umiarkowanie wyniesionych ramionach i wspólnie zaostrzonych wierzchołkach, do których prawie dochodziła żyłka subkostalna. Użyłkowanie pokryw cechowała m.in.: rozgałęziona w części odsiebnej na trzy żyłki żyłka radialna oraz zlana u nasady pokrywy z pierwszą żyłką analną tylna żyłka kubitalna. Odwłok miał 5 widocznych sternitów (wentrytów).

</doc>
<doc id="4054133" url="https://pl.wikipedia.org/wiki?curid=4054133" title="Makau na Mistrzostwach Świata w Lekkoatletyce 2017">
Makau na Mistrzostwach Świata w Lekkoatletyce 2017

Makau na Mistrzostwach Świata w Lekkoatletyce 2017 – reprezentacja Makau podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054135" url="https://pl.wikipedia.org/wiki?curid=4054135" title="Westworth Village">
Westworth Village

Westworth Village – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054137" url="https://pl.wikipedia.org/wiki?curid=4054137" title="Pelican Bay (Teksas)">
Pelican Bay (Teksas)

Pelican Bay – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054138" url="https://pl.wikipedia.org/wiki?curid=4054138" title="Szpicel">
Szpicel

Szpicel (fr. "Le doulos") – francusko-włoski czarno-biały film kryminalny z 1962 roku w reżyserii i wedle scenariusza Jean-Pierre Melville’a, będący adaptacją powieści o tym samym tytule (1957) autorstwa Pierre’a Lesou. W rolach głównych wystąpili Serge Reggiani, Jean-Paul Belmondo oraz Fabienne Dali. Pierwszy pokaz filmu miał miejsce we Włoszech 13 grudnia 1962, francuska premiera odbyła się w Paryżu 8 lutego 1963.
Opis fabuły.
Złodziej Maurice Faugel opuszcza więzienie po spędzeniu tam czterech lat. Spotyka się z Gilbertem Vanovre, który oszacowuje wartość skradzionej przez niego biżuterii. Maurice zabija Gilberta jego własnym rewolwerem, zabierając ze sobą drogocenny łup. Po dokonaniu mordu zakopuje biżuterię i planuje kolejny skok, w którym pomóc mają mu znajomi. Wśród nich jest Sillien, zaopatrujący ich w sprzęt niezbędny do przekrętu. W dniu rozboju, działanie Maurice'a i jego wspólnika nie idzie zgodnie z planem, na miejscu pojawia się policja. Wspólnik Maurice'a ginie, a sam Maurice zostaje ranny. Policjanci po znalezieniu Silliena pytają go o jego powiązania ze skokiem Maurice'a, oraz z zabójstwem Gilberta. Bohater stoi przed decyzją wyznania policji prawdy lub chronienia przyjaciół.
Odbiór.
W napisanej w 1964 roku recenzji The New York Times Bosley Crowther wyraził krytyczną opinię o filmie. Napisał, że film jest „przegadany” i nieudanie usiłuje wplatać tematykę filozoficzną. Skrytykował także występy Serge’a Reggiani i Fabienne Dali.
Po oficjalnym wydaniu filmu na DVD w 2008 roku, opinie o filmie były głównie pozytywne. Na portalu Rotten Tomatoes, który agreguje recenzje zrzeszonych wokół ów portalu krytyków, "Szpicel" utrzymuje 95% pozytywnych recenzji z 21 napisanych i średnią ocen o wartości 8,0/10. Jedyną negatywną recenzją wliczoną do oceny portalu, jest ta autorstwa Bosleya Crowthera.

</doc>
<doc id="4054140" url="https://pl.wikipedia.org/wiki?curid=4054140" title="Polinezja Francuska na Mistrzostwach Świata w Lekkoatletyce 2017">
Polinezja Francuska na Mistrzostwach Świata w Lekkoatletyce 2017

Polinezja Francuska na Mistrzostwach Świata w Lekkoatletyce 2017 – reprezentacja Polinezji Francuskiej podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054142" url="https://pl.wikipedia.org/wiki?curid=4054142" title="Parafia Świętych Apostołów Piotra i Pawła w Białej">
Parafia Świętych Apostołów Piotra i Pawła w Białej

Parafia Świętych Apostołów Piotra i Pawła w Białej – parafia rzymskokatolicka, znajdująca się w archidiecezji łódzkiej, w dekanacie zgierskim.
Od 1946 do 1948 proboszczem parafii był ks. Albin Mydlarz.
Według stanu na miesiąc luty 2017 liczba wiernych w parafii wynosiła 2015 osób.

</doc>
<doc id="4054144" url="https://pl.wikipedia.org/wiki?curid=4054144" title="Dawid Pyra">
Dawid Pyra

Dawid Pyra (ur. 27 marca 1987) – polski lekkoatleta specjalizujący się w wielobojach.
Srebrny medalista mistrzostw Polski w dziesięcioboju (Bielsko-Biała 2010) rozegranym w Opolu. Jest także dwukrotnym srebrnym medalistą Halowych mistrzostw Polski (2008) i (2011) w siedmioboju, rozegranym w Spale. W seniorskim dorobku ma też brązowy medal Halowych Mistrzostw Polski w Spale (2009). Nauczyciel wychowania fizycznego w Szkole Podstawowej nr 36 im. Bohaterów Westerplatte we Wrocławiu.
Jego trenerem był Dariusz Łoś.

</doc>
<doc id="4054146" url="https://pl.wikipedia.org/wiki?curid=4054146" title="Lakeside (hrabstwo Tarrant)">
Lakeside (hrabstwo Tarrant)

Lakeside – miasto w Stanach Zjednoczonych, w stanie Teksas, w hrabstwie Tarrant.

</doc>
<doc id="4054151" url="https://pl.wikipedia.org/wiki?curid=4054151" title="Moravocoleus">
Moravocoleus

Moravocoleus – wymarły rodzaj chrząszczy z podrzędu Archostemata, obejmujący tylko jeden znany gatunek: "Moravocoleus permianus". Żył w permie.
Gatunek i rodzaj zostały opisane w 1969 roku przez Jarmilę Kukalovą. Później w obrębie rodzaju opisano gatunki "Moravocoleus fractus", "Moravocoleus neglegens" i "Moravocoleus perditus", jednak według wyników badań Aleksandra Kirejczuka, Markusa Poschmanna i André Nel z 2013 roku nie należą one żadnego ze znanych rodzajów Tshekardocoleoidae, w związku z czym rodzaj "Moravocoleus" pozostaje monotypowy. Gatunek typowy znany jest z 4 okazów odkrytych w formacji Letovice, w okolicach czeskiej Obory i datowanych na sakmar lub artinsk.
Chrząszcz ten miał dość wydłużone, grzbietowo i brzusznie przypłaszczone ciało o długości niecałych 10 mm i grubo rzeźbionym oskórku. Znacznie szersza niż długa, prognatyczna głowa wyposażona była w owalne, wystające na boki oczy. Przedplecze było długością zbliżone do przedpiersia, poprzeczne, o przypłaszczonych i ku przodowi rozszerzonych bokach. Bardzo szeroka tarczkę charakteryzowała szeroko łukowata nasada. Przednia i środkowa para bioder była prawie owalna, natomiast tylna szeroko ku tyłowi wystająca. Pokrywy były szersze od przedtułowia, o silnie wyniesionych ramionach i wspólnie zaostrzonych wierzchołkach, do których prawie dochodziła żyłka subkostalna. Użyłkowanie pokryw cechowała m.in.: rozgałęziona w części odsiebnej na dwie żyłki żyłka radialna, zakrzywiona żyłka wstawkowa między przodem tylnej żyłki kubitalnej i żyłki medialnej oraz prawie kwadratowy kształt komórek. Odwłok miał prawdopodobnie 7 widocznych tergitów. Pygidium samicy miało łukowato wycięty wierzchołek.

</doc>
<doc id="4054154" url="https://pl.wikipedia.org/wiki?curid=4054154" title="Tye">
Tye

Tye – miasto w Stanach Zjednoczonych, w stanie Teksas, w hrabstwie Taylor.

</doc>
<doc id="4054157" url="https://pl.wikipedia.org/wiki?curid=4054157" title="Lawn">
Lawn

Lawn – miasto w Stanach Zjednoczonych, w stanie Teksas, w hrabstwie Taylor.

</doc>
<doc id="4054158" url="https://pl.wikipedia.org/wiki?curid=4054158" title="Merkel (Teksas)">
Merkel (Teksas)

Merkel – miasto w Stanach Zjednoczonych, w stanie Teksas, w hrabstwie Taylor.

</doc>
<doc id="4054160" url="https://pl.wikipedia.org/wiki?curid=4054160" title="Lesotho na Mistrzostwach Świata w Lekkoatletyce 2017">
Lesotho na Mistrzostwach Świata w Lekkoatletyce 2017

Lesotho na Mistrzostwach Świata w Lekkoatletyce 2017 – reprezentacja Lesotho podczas Mistrzostw Świata w Londynie liczyła 3 zawodników, którzy nie zdobyli żadnego medalu.

</doc>
<doc id="4054162" url="https://pl.wikipedia.org/wiki?curid=4054162" title="Impact (Teksas)">
Impact (Teksas)

Impact – miasto w Stanach Zjednoczonych, w stanie Teksas, w hrabstwie Taylor.

</doc>
<doc id="4054165" url="https://pl.wikipedia.org/wiki?curid=4054165" title="Malawi na Mistrzostwach Świata w Lekkoatletyce 2017">
Malawi na Mistrzostwach Świata w Lekkoatletyce 2017

Malawi na Mistrzostwach Świata w Lekkoatletyce 2017 – reprezentacja Malawi podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054167" url="https://pl.wikipedia.org/wiki?curid=4054167" title="Wellman (Teksas)">
Wellman (Teksas)

Wellman – miasto w Stanach Zjednoczonych, w stanie Teksas, w hrabstwie Terry.

</doc>
<doc id="4054169" url="https://pl.wikipedia.org/wiki?curid=4054169" title="Meadow (Teksas)">
Meadow (Teksas)

Meadow – miasto w Stanach Zjednoczonych, w stanie Teksas, w hrabstwie Terry.

</doc>
<doc id="4054170" url="https://pl.wikipedia.org/wiki?curid=4054170" title="Patrycja Marciniak">
Patrycja Marciniak

Patrycja Marciniak (ur. 18 czerwca 1987) – polska lekkoatletka specjalizująca się w wielobojach.
Kariera.
Brązowa medalistka mistrzostw Polski w siedmioboju (Bydgoszcz 2009) rozegranym w Pile.

</doc>
<doc id="4054175" url="https://pl.wikipedia.org/wiki?curid=4054175" title="Ryszard Brykowski">
Ryszard Brykowski

Ryszard Brykowski (ur. 8 stycznia 1931 w Kołomyi, zm. 5 sierpnia 2017) – polski historyk sztuki, profesor nauk humanistycznych, specjalista w zakresie drewnianej architektury sakralnej, historii sztuki, inwentaryzacji i konserwacji zabytków.
Życiorys.
Urodził się w Kołomyi, po 1945 osiadł w Radomiu, gdzie ukończył Liceum im. Jana Kochanowskiego. Studiował na Katolickim Uniwersytecie Lubelskim. Po studiach wyjechał do Warszawy, gdzie wkrótce związał się z Instytutem Sztuki PAN, gdzie pracował przez ponad 45 lat. W latach 1980–1982 był również wykładowcą przy Katedrze Sztuki Śred­niowiecznej Powszechnej (Katedra Historii Sztuki Europejskiej) KUL. W 1994 uzyskał tytuł profesora nauk humanistycznych. Był Honorowym Członkiem Polskiego Komitetu Narodowego ICOMOS.
W pracy naukowej zajmował się historią architektury drewnianej, inwentaryzacją i konserwacją zabytków, a także dziejami Pokucia i Huculszczyzny. Był autorem cenionych publikacji dotyczących architektury sakralnej na ziemiach południowo-wschodnich Rzeczypospolitej, w tym architektury cerkiewnej.
Był twórcą i kierownikiem działającego przy Stowarzyszeniu „Wspólnota Polska” Ośrodka ds. Polskiego Dziedzictwa Kulturowego poza Granicami Kraju.
Przez wiele lat związany z harcerstwem. W latach 1945–1949, 1957–1961 i 1968 był członkiem ZHP, w 1981 współtworzył Niezależny Ruch Harcerski, w latach 1989–1995 był członkiem Rady Naczelnej ZHR.
Został pochowany na Cmentarzu Wojskowym na Powązkach (kwatera 5B-4-14).
Odznaczenia.
W związku z działalnością we „Wspólnocie Polskiej” odznaczony przez prezydenta Bronisława Komorowskiego Krzyżem Komandorskim Orderu Odrodzenia Polski – „za wybitne zasługi dla Polonii na świecie, za promowanie Polski oraz działalność na rzecz krzewienia polskich tradycji i kultury”. Ponadto otrzymał m.in. Złoty Medal Zasłużony Kulturze „Gloria Artis” i – z rąk Benedykta XVI – Order Świętego Grzegorza Wielkiego.

</doc>
<doc id="4054182" url="https://pl.wikipedia.org/wiki?curid=4054182" title="Trzęsienie ziemi w Kirgistanie (2008)">
Trzęsienie ziemi w Kirgistanie (2008)

Trzęsienie ziemi w Kirgistanie (2008) – trzęsienie ziemi o magnitudzie 6,6 w skali Richtera, którego epicentrum znajdowało się niedaleko wsi Nura w Kirgistanie. Główny wstrząs nastąpił 5 października o 21:52 czasu lokalnego (15:52 UTC). Zarejestrowano dwa wstrząsy wtórne, jeden o sile 5,7 w Sinciangu i drugi o sile 5,1 w Kirgistanie. 13 października nastąpiły kolejne wstrząsy wtórne o magnitudzie powyżej 5 stopni, dwa w Kirgistanie i jeden w Sinciangu. 6 października miało miejsce niezwiązane z tym w Tybecie. Zginęło w nim 10 osób.
Straty.
Ofiary.
W wyniku trzęsienia ziemi zginęło 75 osób, w tym 41 dzieci. Rannych zostało 150 osób, w tym 93 dzieci. Niektórzy z rannych zostali przetransportowani wojskowymi śmigłowcami do miasta Osz. Na terenie Chin i Tadżykistanu nie odnotowano poszkodowanych. Ministerstwo Sytuacji Nadzwyczajnych Kirgistanu w oświadczeniu podało, że w wiosce poza 1000 mieszkańców znajdowało się kolejne 1000 osób, w tym przedsiębiorcy, turyści i kierowcy, którzy przekroczyli chińską granicę.
Straty materialne.
Prawie wszystkie budynki w Nurze zostały zniszczone, przetrwały jedynie zbudowane niedługo przed trzęsieniem ziemi szkoła i przychodnia medyczna. Szef Instytutu Sejsmologicznego Kirgistanu, Kanatbek Abdrachmatow, winą za tak dużą skalę zniszczeń obarczył tandetne budownictwo. Rzecznik Ministerstwa Sytuacji Nadzwyczajnych, Abdusamat Pajazow, poinformował, że drżenia były odczuwalne w wielu miejscach w kraju.
Pomoc międzynarodowa.
7 października Rosja wysłała samolot ze wsparciem dla poszkodowanych w postaci namiotów i materiałów ratowniczych. Wysoki Komisarz Narodów Zjednoczonych do spraw Uchodźców przekazał ponad 400 materacy i koców ze swojego magazynu w Osz oraz zespół z „pilnie potrzebnym sprzętem komunikacyjnym”. OBWE przekazała 20 tysięcy USD na pomoc dla ofiar. Prezydent Uzbekistanu, Islom Karimov, zapodziewał przekazanie pomocy humanitarnej: 120 ton cementu, a także 60 ton mąki, tony oleju roślinnego, koców, dzianin, ubrań dziecięcych i innych towarów pierwszej potrzeby o wartości ponad 200 tysięcy USD.
Następstwa.
Prezydent Kirgistanu, Kurmanbek Bakijew, odwiedził miejsce tragedii 7 października. Tego samego dnia w kraju trwała żałoba narodowa. Rząd Kirgistanu przeznaczył 36 milionów somów na pomoc dla ofiar trzęsienia. Każdy ranny miał otrzymać 5 tysięcy somów, a każda rodzina, w której ktoś zginął, miała otrzymać 50 kilogramów mąki. Dodatkowo gubernator obwodu oszyńskiego zapowiedział przekazanie każdej poszkodowanej rodzinie 3 ton węgla. Ponad 200 osób zadeklarowało chęć powrotu do wsi Nura. Minister Sytuacji Nadzwyczajnych, Kamczybek Taszijew, zapowiedział rozpoczęcie odbudowy domów na wiosnę, a pełną odbudowę wioski na sierpień 2009 roku. Mieszkańcy otrzymali tymczasowo 100 namiotów 6-osobowych, żywność oraz ciepłe ubrania.

</doc>
<doc id="4054183" url="https://pl.wikipedia.org/wiki?curid=4054183" title="Karolina Szablewska (lekkoatletka)">
Karolina Szablewska (lekkoatletka)

Karolina Ogłoszka, de domo Szablewska (ur. 20 listopada 1988) – polska lekkoatletka specjalizująca się w wielobojach.
Kariera.
Brązowa medalistka mistrzostw Polski w siedmioboju (Szczecin 2008) rozegranym w Zielonej Górze.

</doc>
<doc id="4054186" url="https://pl.wikipedia.org/wiki?curid=4054186" title="Mrowla (potok)">
Mrowla (potok)



</doc>
<doc id="4054190" url="https://pl.wikipedia.org/wiki?curid=4054190" title="Karolina Szablewska">
Karolina Szablewska



</doc>
<doc id="4054192" url="https://pl.wikipedia.org/wiki?curid=4054192" title="Maciej Zenkteler">
Maciej Zenkteler

Maciej Andrzej Zenkteler (ur. 1 października 1931 w Poznaniu, zm. 6 sierpnia 2017) – polski biolog, nauczyciel akademicki, profesor nauk przyrodniczych i specjalista w zakresie embriologii roślin i metody kultur in vitro.
Życiorys.
Urodził się 1 października 1931 w Poznaniu w rodzinie Michała Zenktelera i Haliny z domu Glabisz. W 1951 uzyskał maturę w I Liceum Ogólnokształcącym im. Karola Marcinkowskiego w Poznaniu. Tytuł magistra uzyskał na Wydziale Biologii Uniwersytetu im. Adama Mickiewicza w Poznaniu, gdzie po uzyskaniu kolejnych stopni naukowych przez 25 lat kierował Zakładem Botaniki Ogólnej na Wydziale Biologii. Był członkiem Polskiego Towarzystwa Botanicznego, a także członkiem wielu komitetów naukowych Polskiej Akademii Nauk. W dorobku miał 70 publikacji naukowych.
Zmarł 6 sierpnia 2017 w wieku 85 lat. Został pochowany 10 sierpnia na cmentarzu Jeżyckim w Poznaniu (kw. P-rząd 20-grób 19).
Życie prywatne.
Jego żoną była prof. Elżbieta Zenkteler z domu Małek. Mieli dwoje dzieci: Barbarę i Macieja.

</doc>
<doc id="4054196" url="https://pl.wikipedia.org/wiki?curid=4054196" title="Pałac w Potoku Złotym">
Pałac w Potoku Złotym

Pałac w Potoku Złotym – wybudowany w 1840 r. w Potoku Złotym.
Opis.
Pałac znajduje się 200 m na zachód od zamku w Potoku Złotym. Obiekt wybudowany przez Olszewskiego. W trakcie budowy z zamku powyrywane zostały kamienne detale: obramowania okien i drzwi, ciosowe balustrady oraz kominki, które użyto przy wznoszeniu pałacu. Budowa pałacu doprowadziła Olszewskich do ruiny w związku z czym obiekt kupił Jan Stojowski, a następnie przeszedł w ręce rodziny chasydzkich cadyków Friedmanów z Sadogóry. Od 1875 r. własność Włodzimierza Hipolita Gniewosza herbu Rawicz. Jego rodzina: syn Aleksander, a potem jego dwóch małoletnich wnuków mieszkali w obiekcie do 1939 r. Pałac piętrowy, wybudowany na planie dłuższego prostokąta, na wysokim fundamencie, był zwieńczony dachem czterospadowym. Wokół pałacu duży park z alejami. Całość przetrwała do dnia dzisiejszego.

</doc>
<doc id="4054201" url="https://pl.wikipedia.org/wiki?curid=4054201" title="Jen japoński">
Jen japoński



</doc>
<doc id="4054204" url="https://pl.wikipedia.org/wiki?curid=4054204" title="Wołczkiewicze (rejon miński)">
Wołczkiewicze (rejon miński)

Wołczkiewicze (biał. "Воўкавічы", ros. "Волковичи") – wieś na Białorusi, w obwodzie mińskim, w rejonie mińskim, w sielsowiecie Szczomyślica.
Dawniej wieś i folwark. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.
Obecnie obok wsi znajduje się sztuczne jezioro na Ptyczu.
Kościół.
W 1806 Marcyanna Iwanowska ufundowała tu drewniany kościół rzymskokatolicki pw. Narodzenia NMP. Był on kościołem filialnym parafii Podwyższenia Krzyża Świętego w Mińsku. Do filii należało ok. 2000 wiernych.
9 listopada 1904 konsekrowany został nowy, neoromański kościół z czerwonej cegły projektu Henryka Juliana Gaya pod wezwaniem Najświętszego Serca Pana Jezusa i NMP. 3 marca 1906 Wołczkiewicze stały się osobną parafią. Liczyła ona wtedy 2300 wiernych. Kościół został wysadzony przez komunistów w latach 50. XX w.

</doc>
<doc id="4054206" url="https://pl.wikipedia.org/wiki?curid=4054206" title="Bożena Szewczul">
Bożena Szewczul

Bożena Szewczul – polska zakonnica, kanonistka, doktor habilitowany nauk prawnych, profesor nadzwyczajny Uniwersytetu Kardynała Stefana Wyszyńskiego w Warszawie.
Życiorys.
Ukończyła studia w Akademii Teologii Katolickiej w Warszawie (obecnie Uniwersytet Kardynała Stefana Wyszyńskiego w Warszawie). W 2000 na Wydziale Prawa Kanonicznego Uniwersytetu Kardynała Stefana Wyszyńskiego w Warszawie na podstawie napisanej pod kierunkiem Juliana Kałowskiego rozprawy pt. "Troska Kościoła o zachowanie patrimonium przez instytuty życia konsekrowanego na podstawie dokumentów kościelnych z lat 1917–1996" otrzymała stopień naukowy doktora nauk prawnych nauk prawnych w zakresie prawa kanonicznego, specjalność: prawo zakonne. Tam też w 2009 na podstawie dorobku naukowego oraz rozprawy pt. "Działalność zakonodawcza bł. Honorata Koźmińskiego a nowe instytuty w Kościele Katolickim. Studium prawno-historyczne" uzyskała stopień doktora habilitowanego nauk prawnych w zakresie prawa kanonicznego, specjalność: prawo zakonne. Została profesorem nadzwyczajnym UKSW zatrudnionym w Katedrze Ustroju Kościoła i Kanonicznych Form Życia Konsekrowanego, w której objęła stanowisko kierownika Zakładu Kanonicznych Form Życia Konsekrowanego.

</doc>
<doc id="4054211" url="https://pl.wikipedia.org/wiki?curid=4054211" title="Platforma afrykańska">
Platforma afrykańska

Platforma afrykańska – prekambryjska platforma kontynentalna położona wewnątrz płyty afrykańskiej; największa na świecie platforma prekambryjska. Tworzy niemal cały kontynent afrykański, z wyjątkiem obszaru Atlasu na północnym zachodzie i Gór Przylądkowych na południu.
Platforma jest na znacznym obszarze stabilna geologicznie. W jej obrębie odbywają się głównie ruchy izostatyczne, mogące przyczyniać się do tworzenia odkształceń nieciągłych lub odkształceń ciągłych o znacznych rozmiarach. Miejscem o dużej aktywności tektonicznej jest Wielki Rów Afrykański, gdzie występują wstępujące prądy konwekcyjne, będące przyczyną rozpadania się platformy.
Do triasu platforma afrykańska była centralną częścią Gondwany. W późnym mezozoiku odłączył się od niej Madagaskar, a za sprawą ryftogenezy także i Półwysep Arabski w neogenie. Z uwagi na to, że oderwanie się Półwyspu Arabskiego nastąpiło niedawno w sensie geologicznym, platformę nazywa się również afrykańsko-arabską.
Platforma afrykańska ma budowę dwupoziomową. Ma podłoże krystaliczne i przykrywającą je pokrywę osadową. Miejsca, w których fundament krystaliczny jest odsłonięty (głównie w wyniku denudacji), nazywane są tarczami (np. tarcza regibacka, tarcza Ahaggaru) i wyniesieniami (np. wyniesienie gwinejskie). Tam, gdzie płasko zalegają na nim osady, występują płyty (np. płyta nubijska). Częstym zjawiskiem jest zniekształcenie skał osadowych w wyniku różnych procesów geologicznych. Wyniesione obszary pokrywy osadowej tworzą anteklizy (zapadliska), obniżone z kolei – syneklizy (np. synekliza Taudeni).
Podłoże krystaliczne platformy afrykańskiej zbudowane jest ze skał pochodzących z okresu od archaiku do neoproterozoiku; wiek najstarszych ocenia się na trzy miliardy lat. Są to głównie skały metamorficzne – m.in. gnejsy, łupki krystaliczne, marmury, i skały wylewne – m.in. bazalty, andezyty. Pokrywę platformy tworzą m.in. prekambryjskie zlepieńce i piaskowce, łupki ilaste, uzupełnione w górnym proterozoiku o tillity pochodzenia glacjalnego. Osady paleozoiczne spoczywają albo bezpośrednio na podłożu platformy, albo na osadach prekambryjskich. Są to pokłady kontynentalnych zlepieńców i piaskowców lub morskich piaskowców, łupków graptolitowych i wapieni, później także mułowców. Podobnie, jak paleozoiczne, skały mezozoiczne pokryły albo warstwę starszych skał osadowych, albo fundament krystaliczny. Wśród nich występują rozpowszechnione na znacznym obszarze platformy morskie osady kredy i jury. We wczesnym kenozoiku pojawiły się kolejne warstwy zlepieńców, iłów i piaskowców.
W plejstocenie i holocenie wykształciły się przede wszystkim osady rzeczne i jeziorne, akumulowane głównie w dolnych odcinkach rzek strefy przybrzeżnej i środkowych częściach synekliz.

</doc>
<doc id="4054214" url="https://pl.wikipedia.org/wiki?curid=4054214" title="Linia kolejowa Aigle–Sépey–Diablerets">
Linia kolejowa Aigle–Sépey–Diablerets

Linia kolejowa Aigle–Sépey–Diablerets (ASD) – szwajcarska wąskotorowa linia kolejowa w dystrykcie Aigle, łącząca miejscowości Aigle, Le Sépey, Les Diablerets.
W lokalnym transporcie publicznym kantonu Vaud, także wąskotorowym, honorowane są uniwersalne bilety wystawiane w ramach porozumienia przewoźników lokalnych Mobilis. Przewoźnikiem odpowiedzialnym za wąskotorówkę ASD jest spółka Transports Publics du Chablais (TPC).

</doc>
<doc id="4054215" url="https://pl.wikipedia.org/wiki?curid=4054215" title="Platforma afrykańsko-arabska">
Platforma afrykańsko-arabska



</doc>
<doc id="4054216" url="https://pl.wikipedia.org/wiki?curid=4054216" title="Natali (piosenkarka)">
Natali (piosenkarka)

Natali (ros. Натали), właśc. Natalja Anatoljewna Rudina (, ur. 31 marca 1974 w Dzierżyńsku) – rosyjska piosenkarka, autorka tekstów, kompozytorka, aktorka, osobowość telewizyjna.
Życie prywatne.
Jest córką Anatolija Nikołajewicza Miniajewa i Ludmiły Pawłownej Miniajewej, pracowników kombinatu chemicznego w Dzierżyńsku. Ojciec był zastępcą głównego elektryka, matka – laborantką.
Od 1991 zamężna z Aleksandrem Rudinem. Mają trzech synów, Arsenija (ur. 2001), Anatolija (ur. 2010) i Jewgienija (ur. 2017).
Dyskografia.
Źródło: .
Nagrody i nominacje.
Laureatka telewizyjnego festiwalu muzycznego "Piosenka roku" (Песня года)

</doc>
<doc id="4054218" url="https://pl.wikipedia.org/wiki?curid=4054218" title="Natalia Rudina">
Natalia Rudina



</doc>
<doc id="4054221" url="https://pl.wikipedia.org/wiki?curid=4054221" title="Marsz na Bolzano">
Marsz na Bolzano

Marsz na Bolzano – akcja włoskich faszystów zorganizowana 1 i 2 października 1922 r., gdy faszyści okupowali miasto. Postrzegana jako próba generalna przed Marszem na Rzym.
Zwolennicy Narodowej Partii Faszystowskiej żądali ustąpienia burmistrza Bolzano Juliusa Perathonera, który był uważany za przeciwnika italianizacji i obrońcę niemieckości regionu. Ponieważ Perathoner został kilka miesięcy wcześniej zatwierdzony na stanowisku przez króla Wiktora Emanuela, nie zamierzał ustąpić pod naciskiem faszystów. W odpowiedzi faszyści zajęli szkoły oraz zagrozili podpaleniem ratusza, jeśli Perathoner nie zrezygnuje ze swojego urzędu.

</doc>
<doc id="4054222" url="https://pl.wikipedia.org/wiki?curid=4054222" title="Horodyszcze (sielsowiet Szczomyślica)">
Horodyszcze (sielsowiet Szczomyślica)

Horodyszcze (biał. "Гарадзішча", ros. "Городище") – wieś na Białorusi, w obwodzie mińskim, w rejonie mińskim, w sielsowiecie Szczomyślica.

</doc>
<doc id="4054231" url="https://pl.wikipedia.org/wiki?curid=4054231" title="Dworyckaja Słabada">
Dworyckaja Słabada

Dworyckaja Słabada (pol. Słoboda, Dworycka Słoboda, biał. "Дворыцкая Слабада", ros. "Дворицкая Слобода") – wieś na Białorusi, w obwodzie mińskim, w rejonie mińskim, w sielsowiecie Szczomyślica. Od wschodu sąsiaduje z Mińskiem.
Obok wsi znajdował się dwór Dworzyszcze (obecnie miejsce, gdzie stał, leży w Mińsku).

</doc>
<doc id="4054232" url="https://pl.wikipedia.org/wiki?curid=4054232" title="Słoboda (sielsowiet Szczomyślica)">
Słoboda (sielsowiet Szczomyślica)



</doc>
<doc id="4054235" url="https://pl.wikipedia.org/wiki?curid=4054235" title="Woodson (Teksas)">
Woodson (Teksas)

Woodson – miasto w Stanach Zjednoczonych, w stanie Teksas, w hrabstwie Throckmorton.

</doc>
<doc id="4054237" url="https://pl.wikipedia.org/wiki?curid=4054237" title="Throckmorton (Teksas)">
Throckmorton (Teksas)

Throckmorton – miasto w Stanach Zjednoczonych, w stanie Teksas, siedziba administracyjna hrabstwa Throckmorton.

</doc>
<doc id="4054239" url="https://pl.wikipedia.org/wiki?curid=4054239" title="Gruzja na Mistrzostwach Świata w Lekkoatletyce 2017">
Gruzja na Mistrzostwach Świata w Lekkoatletyce 2017

Gruzja na Mistrzostwach Świata w Lekkoatletyce 2017 – reprezentacja Gruzji podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054240" url="https://pl.wikipedia.org/wiki?curid=4054240" title="Guam na Mistrzostwach Świata w Lekkoatletyce 2017">
Guam na Mistrzostwach Świata w Lekkoatletyce 2017

Guam na Mistrzostwach Świata w Lekkoatletyce 2017 – reprezentacja Guamu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054242" url="https://pl.wikipedia.org/wiki?curid=4054242" title="Honduras na Mistrzostwach Świata w Lekkoatletyce 2017">
Honduras na Mistrzostwach Świata w Lekkoatletyce 2017

Honduras na Mistrzostwach Świata w Lekkoatletyce 2017 – reprezentacja Hondurasu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054243" url="https://pl.wikipedia.org/wiki?curid=4054243" title="Irak na Mistrzostwach Świata w Lekkoatletyce 2017">
Irak na Mistrzostwach Świata w Lekkoatletyce 2017

Irak na Mistrzostwach Świata w Lekkoatletyce 2017 – reprezentacja Iraku podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054244" url="https://pl.wikipedia.org/wiki?curid=4054244" title="Jordania na Mistrzostwach Świata w Lekkoatletyce 2017">
Jordania na Mistrzostwach Świata w Lekkoatletyce 2017

Jordania na Mistrzostwach Świata w Lekkoatletyce 2017 – reprezentacja Joradnii podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054245" url="https://pl.wikipedia.org/wiki?curid=4054245" title="Miller’s Cove">
Miller’s Cove

Miller's Cove – miasto w Stanach Zjednoczonych, w stanie Teksas, w hrabstwie Titus.

</doc>
<doc id="4054246" url="https://pl.wikipedia.org/wiki?curid=4054246" title="Kiribati na Mistrzostwach Świata w Lekkoatletyce 2017">
Kiribati na Mistrzostwach Świata w Lekkoatletyce 2017

Kiribati na Mistrzostwach Świata w Lekkoatletyce 2017 – reprezentacja Kiribati podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054247" url="https://pl.wikipedia.org/wiki?curid=4054247" title="Reprezentacja Kosowa na Mistrzostwach Świata w Lekkoatletyce 2017">
Reprezentacja Kosowa na Mistrzostwach Świata w Lekkoatletyce 2017

Kosowo na Mistrzostwach Świata w Lekkoatletyce 2017 – reprezentacja Kosowa podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054248" url="https://pl.wikipedia.org/wiki?curid=4054248" title="Laos na Mistrzostwach Świata w Lekkoatletyce 2017">
Laos na Mistrzostwach Świata w Lekkoatletyce 2017

Laos na Mistrzostwach Świata w Lekkoatletyce 2017 – reprezentacja Laosu podczas Mistrzostw Świata w Londynie liczyła zawodnika, który nie zdobył medalu.

</doc>
<doc id="4054249" url="https://pl.wikipedia.org/wiki?curid=4054249" title="Salwador na Mistrzostwach Świata w Lekkoatletyce 2017">
Salwador na Mistrzostwach Świata w Lekkoatletyce 2017

Salwador na Mistrzostwach Świata w Lekkoatletyce 2017 – reprezentacja Salwadoru podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054250" url="https://pl.wikipedia.org/wiki?curid=4054250" title="Talco (Teksas)">
Talco (Teksas)

Talco – miasto w Stanach Zjednoczonych, w stanie Teksas, w hrabstwie Titus.

</doc>
<doc id="4054251" url="https://pl.wikipedia.org/wiki?curid=4054251" title="Liban na Mistrzostwach Świata w Lekkoatletyce 2017">
Liban na Mistrzostwach Świata w Lekkoatletyce 2017

Liban na Mistrzostwach Świata w Lekkoatletyce 2017 – reprezentacja Libanu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054252" url="https://pl.wikipedia.org/wiki?curid=4054252" title="Liberia na Mistrzostwach Świata w Lekkoatletyce 2017">
Liberia na Mistrzostwach Świata w Lekkoatletyce 2017

Liberia na Mistrzostwach Świata w Lekkoatletyce 2017 – reprezentacja Liberii podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054253" url="https://pl.wikipedia.org/wiki?curid=4054253" title="Luksemburg na Mistrzostwach Świata w Lekkoatletyce 2017">
Luksemburg na Mistrzostwach Świata w Lekkoatletyce 2017

Luksemburg na Mistrzostwach Świata w Lekkoatletyce 2017 – reprezentacja Luksemburgu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054254" url="https://pl.wikipedia.org/wiki?curid=4054254" title="Madagaskar na Mistrzostwach Świata w Lekkoatletyce 2017">
Madagaskar na Mistrzostwach Świata w Lekkoatletyce 2017

Madagaskar na Mistrzostwach Świata w Lekkoatletyce 2017 – reprezentacja Madagaskaru podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054256" url="https://pl.wikipedia.org/wiki?curid=4054256" title="Macedonia na Mistrzostwach Świata w Lekkoatletyce 2017">
Macedonia na Mistrzostwach Świata w Lekkoatletyce 2017

Macedonia na Mistrzostwach Świata w Lekkoatletyce 2017 – reprezentacja Macedonii podczas Mistrzostw Świata w Londynie liczyła 1 zawodniczkę, która nie zdobył medalu.

</doc>
<doc id="4054257" url="https://pl.wikipedia.org/wiki?curid=4054257" title="Malediwy na Mistrzostwach Świata w Lekkoatletyce 2017">
Malediwy na Mistrzostwach Świata w Lekkoatletyce 2017

Malediwy na Mistrzostwach Świata w Lekkoatletyce 2017 – reprezentacja Malediwów podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054258" url="https://pl.wikipedia.org/wiki?curid=4054258" title="White Settlement (Teksas)">
White Settlement (Teksas)



</doc>
<doc id="4054259" url="https://pl.wikipedia.org/wiki?curid=4054259" title="Mali na Mistrzostwach Świata w Lekkoatletyce 2017">
Mali na Mistrzostwach Świata w Lekkoatletyce 2017

Mali na Mistrzostwach Świata w Lekkoatletyce 2017 – reprezentacja Mali podczas Mistrzostw Świata w Londynie liczyła 1 zawodniczkę, która nie zdobył medalu.

</doc>
<doc id="4054260" url="https://pl.wikipedia.org/wiki?curid=4054260" title="Malta na Mistrzostwach Świata w Lekkoatletyce 2017">
Malta na Mistrzostwach Świata w Lekkoatletyce 2017

Malta na Mistrzostwach Świata w Lekkoatletyce 2017 – reprezentacja Malty podczas Mistrzostw Świata w Londynie liczyła 1 zawodniczkę, która nie zdobył medalu.

</doc>
<doc id="4054261" url="https://pl.wikipedia.org/wiki?curid=4054261" title="Wyspy Marshalla na Mistrzostwach Świata w Lekkoatletyce 2017">
Wyspy Marshalla na Mistrzostwach Świata w Lekkoatletyce 2017

Wyspy Marshalla na Mistrzostwach Świata w Lekkoatletyce 2017 – reprezentacja Wysp Marshalla podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054262" url="https://pl.wikipedia.org/wiki?curid=4054262" title="Mauritius na Mistrzostwach Świata w Lekkoatletyce 2017">
Mauritius na Mistrzostwach Świata w Lekkoatletyce 2017

Mauritius na Mistrzostwach Świata w Lekkoatletyce 2017 – reprezentacja Mauritiusa podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054263" url="https://pl.wikipedia.org/wiki?curid=4054263" title="Montserrat na Mistrzostwach Świata w Lekkoatletyce 2017">
Montserrat na Mistrzostwach Świata w Lekkoatletyce 2017

Montserrat na Mistrzostwach Świata w Lekkoatletyce 2017 – reprezentacja Montserratu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054264" url="https://pl.wikipedia.org/wiki?curid=4054264" title="Brunei na Mistrzostwach Świata w Lekkoatletyce 2017">
Brunei na Mistrzostwach Świata w Lekkoatletyce 2017

Brunei na Mistrzostwach Świata w Lekkoatletyce 2017 – reprezentacja Brunei podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054266" url="https://pl.wikipedia.org/wiki?curid=4054266" title="Kambodża na Mistrzostwach Świata w Lekkoatletyce 2017">
Kambodża na Mistrzostwach Świata w Lekkoatletyce 2017

Kambodża na Mistrzostwach Świata w Lekkoatletyce 2017 – reprezentacja Kambodży podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054268" url="https://pl.wikipedia.org/wiki?curid=4054268" title="Republika Zielonego Przylądka na Mistrzostwach Świata w Lekkoatletyce 2017">
Republika Zielonego Przylądka na Mistrzostwach Świata w Lekkoatletyce 2017

Republika Zielonego Przylądka na Mistrzostwach Świata w Lekkoatletyce 2017 – reprezentacja Republiki Zielonego Przylądka podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054269" url="https://pl.wikipedia.org/wiki?curid=4054269" title="Komory na Mistrzostwach Świata w Lekkoatletyce 2017">
Komory na Mistrzostwach Świata w Lekkoatletyce 2017

Komory na Mistrzostwach Świata w Lekkoatletyce 2017 – reprezentacja Komorów podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054271" url="https://pl.wikipedia.org/wiki?curid=4054271" title="Kostaryka na Mistrzostwach Świata w Lekkoatletyce 2017">
Kostaryka na Mistrzostwach Świata w Lekkoatletyce 2017

Kostaryka na Mistrzostwach Świata w Lekkoatletyce 2017 – reprezentacja Kostaryki podczas mistrzostw świata w Londynie. Reprezentacja liczyła jednego zawodnika, który nie zdobył medalu.

</doc>
<doc id="4054272" url="https://pl.wikipedia.org/wiki?curid=4054272" title="Aruba na Mistrzostwach Świata w Lekkoatletyce 2017">
Aruba na Mistrzostwach Świata w Lekkoatletyce 2017

Aruba na Mistrzostwach Świata w Lekkoatletyce 2017 – reprezentacja Aruby podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054273" url="https://pl.wikipedia.org/wiki?curid=4054273" title="Mikronezja na Mistrzostwach Świata w Lekkoatletyce 2017">
Mikronezja na Mistrzostwach Świata w Lekkoatletyce 2017

Mikronezja na Mistrzostwach Świata w Lekkoatletyce 2017 – reprezentacja Mikronezji podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054274" url="https://pl.wikipedia.org/wiki?curid=4054274" title="Schottheide">
Schottheide

Schottheide – miejscowość w gminie Kranenburg, w powiecie Kleve, w rejencji Düsseldorf, w Nadrenii Północna-Westfalia. Wieś ma 663 mieszkańców.
Położenie.
Schottheide znajduje się bezpośrednio na terenie rezerwatu przyrody Reichwald.
Ruch drogowy.
W pobliżu wsi przebiega droga federalna B504. Autobusy Verkehrsgemeinschaft Niederrhein łączą wieś linią 55 z innymi miejscowościami.
Historia.
Nazwa Schottheise pojawił się po raz pierwszy 1414 jako  "Schoedscheheye". Teren ten był niezamieszkany aż do XVIII wieku i był wrzosowiskiem Frasselt. W 1783 roku wrzosowisko zostało sparcelowane w ramach pruskiej kolonizacji i stopniowo zasiedlone.
W sąsiednim lesie Reichwald i w otoczeniu miejscowości  na wiosnę 1945 roku odbyła się tak zwana bitwa w Reichwald. W tej walce o dolny Ren miejscowość bardzo ucierpiała.
Do XX wieku Schottheide było uzależnione od Frasselt w którym była też parafia. Dopiero po II wojnie światowej Schottheide mogło się uniezależnić. W 1953 roku powstała szkoła ludowa została zamknięta już w 1968 roku. Od 1975 roku jest używany jako dom kultury.

</doc>
<doc id="4054275" url="https://pl.wikipedia.org/wiki?curid=4054275" title="Gwinea na Mistrzostwach Świata w Lekkoatletyce 2017">
Gwinea na Mistrzostwach Świata w Lekkoatletyce 2017

Gwinea na Mistrzostwach Świata w Lekkoatletyce 2017 – reprezentacja Gwinei podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054276" url="https://pl.wikipedia.org/wiki?curid=4054276" title="Klopsiki i inne zjawiska pogodowe (serial animowany)">
Klopsiki i inne zjawiska pogodowe (serial animowany)

Klopsiki i inne zjawiska pogodowe (ang. "Cloudy with a Chance of Meatballs", tłumaczone również jako "Cloudy: The Series", od 2017) – kanadyjsko-amerykański serial animowany wyprodukowany przez wytwórnię Sony Pictures Animation, Corus Entertainment i DHX Media, powstały na podstawie książki dla dzieci oraz filmu z 2009 roku "pod tym samym tytułem". Jest to pierwszy serial animowany wyprodukowany przez studio Sony Pictures Animation.
Premiera serialu odbyła się w Stanach Zjednoczonych 20 lutego 2017 na amerykańskim Cartoon Network jako zapowiedź, natomiast regularna emisja ruszyła dwa tygodnie później 6 marca 2017.
Fabuła.
Akcja serialu rozgrywa się przed wydarzeniami z kinowego filmu "Klopsiki i inne zjawiska pogodowe" i opowiada o perypetiach ekscentrycznego młodego naukowca Flinta Lockwooda, który chce zmienić świat wymyślając coraz to nowsze wynalazki. W tworzeniu wynalazków pomaga mu jego najlepsza przyjaciółka oraz pogodynka Samantha „Sam” Sparks.
Wersja polska.
Wersja polska: SDI Media Polska
Reżyseria: Artur Kaczmarski
Dialogi polskie: 
Teksty piosenek: Hanna Malarowska
Dźwięk: Łukasz Fober
Produkcja: BTI Studios
Wystąpili:
i inni
Wykonanie piosenek:
i inni
Lektor:

</doc>
<doc id="4054278" url="https://pl.wikipedia.org/wiki?curid=4054278" title="Bee Cave">
Bee Cave

Bee Cave – miasto w Stanach Zjednoczonych, w stanie Teksas, w hrabstwie Travis.

</doc>
<doc id="4054279" url="https://pl.wikipedia.org/wiki?curid=4054279" title="Pies Pat">
Pies Pat



</doc>
<doc id="4054280" url="https://pl.wikipedia.org/wiki?curid=4054280" title="West Lake Hills">
West Lake Hills

West Lake Hills – miasto w Stanach Zjednoczonych, w stanie Teksas, w hrabstwie Travis.

</doc>
<doc id="4054281" url="https://pl.wikipedia.org/wiki?curid=4054281" title="Sunset Valley">
Sunset Valley

Sunset Valley – miasto w Stanach Zjednoczonych, w stanie Teksas, w hrabstwie Travis.

</doc>
<doc id="4054284" url="https://pl.wikipedia.org/wiki?curid=4054284" title="Mistrzostwa Świata w Lekkoatletyce 2017 – bieg na 400 m mężczyzn">
Mistrzostwa Świata w Lekkoatletyce 2017 – bieg na 400 m mężczyzn

Bieg na 400 metrów mężczyzn – jedna z konkurencji rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 45,50 (uzyskane w okresie od 1 października 2016 do 23 lipca 2017).
Rezultaty.
Eliminacje.
Awans uzyskało 3 najszybszych zawodników z każdego biegu (Q)oraz 6 przegranych z najlepszymi czasami (q).
Półfinały.
Awans uzyskało 2 najszybszych zawodników z każdego biegu (Q)oraz 2 przegranych z najlepszymi czasami (q).
Finał.
Wyniki:

</doc>
<doc id="4054292" url="https://pl.wikipedia.org/wiki?curid=4054292" title="Maria Morozowicz-Szczepkowska">
Maria Morozowicz-Szczepkowska

Maria Morozowicz-Szczepkowska (ur. 13 grudnia 1885, zm. 9 listopada 1968) – polska pisarka i aktorka.
Życiorys.
Ukończyła pensję u Natalii Porazińskiej, następnie była wolną słuchaczką Uniwersytetu Jagiellońskiego. Jako aktorka zadebiutowała w warszawskim teatrze Elizeum w 1902, następnie występowała w teatrze łódzkim pod kierunkiem Mariana Gawalewicza. W latach 1908–1910 występowała w teatrze w Wilnie, działając również w towarzystwie literackim „Banda” (m.in. Ferdynand Ruszczyc), publikując w 1910 kilka wierszy. Następnie zaangażowana przez Ludwika Solskiego do Teatru Miejskiego w Krakowie, skąd przeniosła się do Teatru Polskiego w Poznaniu. W 1913 po zawarciu związku małżeńskiego z Janem Szczepkowskim wycofała się z aktorstwa i rozpoczęła karierę literacką.
W okresie międzywojennym pisała także scenariusze filmowe: przygotowała trzy scenariusze dla wytwórni filmowej Sfinks oraz napisała scenariusz do filmu "Wyrok życia" (1933), w którym główne role zagrały Irena Eichlerówna i Jadwiga Andrzejewska.
W 1966 została odznaczona Krzyżem Oficerskim Orderu Odrodzenia Polski z okazji 55 rocznicy pracy twórczej. Pochowana na cmentarzu Powązkowskim w Warszawie (aleja zasłużonych, grób 135).

</doc>
<doc id="4054294" url="https://pl.wikipedia.org/wiki?curid=4054294" title="Tadeusz Jakubik">
Tadeusz Jakubik

Tadeusz Jakubik (ur. w 1925 w Oględowie, zm. w 2000 w Kielcach) – polski artysta fotograf, uhonorowany tytułem Artiste FIAP (AFIAP). Członek Związku Polskich Artystów Fotografików. Członek Świętokrzyskiego Towarzystwa Fotograficznego. Artysta Kieleckiej Szkoły Krajobrazu.
Życiorys.
Tadeusz Jakubik działalność fotograficzną rozpoczął w 1941 roku. W 1955 roku został przyjęty w poczet członków Kieleckiego Oddziału Polskiego Towarzystwa Fotograficznego (późniejszego Świętokrzyskiego Towarzystwa Fotograficznego), w którym przez 15 lat był członkiem zarządu. W 1976 roku został członkiem Kieleckiej Delegatury Związku Polskich Artystów Fotografików i współorganizatorem Okręgu Świętokrzyskiego ZPAF.
Był uczestnikiem wielu wystaw fotograficznych, indywidualnych i zbiorowych, w Polsce i na świecie. Został uhonorowany nagrodami, medalami, dyplomami oraz wyróżnieniami m.in. w Międzynarodowych Salonach Fotograficznych, objętych patronatem FIAP. Jego zdjęcia otrzymały akceptacje w ponad 150 wystawach zbiorowych i pokonkursowych. Od 1973 roku prowadził (przez jedną kadencję) Zespół Fotografów Krajobrazów Regionu Świętokrzyskiego przy Zarządzie Wojewódzkim PTTK w Kielcach (był fotografem krajoznawcą i Instruktorem fotografii PTTK). Był współautorem zdjęć (m.in.) do albumów „Polska Fotografia Krajoznawcza” – pracy zbiorowej zainicjowanej przez Pawła Pierścińskiego oraz „Kieleckie krajobrazy”.
Został uhonorowany odznaczeniem „Za Zasługi dla Kielecczyzny”. W 1983 roku, w ramach działalności w Kieleckiej Szkole Krajobrazu – uhonorowany zbiorową Nagrodą Ministra Kultury i Sztuki I Stopnia – za stworzenie artystycznej dokumentacji kieleckiego krajobrazu.
Tadeusz Jakubik został uhonorowany tytułem Artiste FIAP (AFIAP), nadanym przez Międzynarodową Federację Sztuki Fotograficznej.

</doc>
<doc id="4054296" url="https://pl.wikipedia.org/wiki?curid=4054296" title="Palazzo Dorell">
Palazzo Dorell

Palazzo Dorell () znany też jako Bettina Palace, Villa Bettina, Villa Dorell ("Villa d’Aurel"), Xlejli Palace, a wśród okolicznych mieszkańców po prostu 'The Palace' ("Il-Palazz") – XVII-wieczny pałac w stylu palladianistycznym, znajdujący się w miejscowości Gudja na Malcie.
Historia.
Posiadłość została zbudowana w roku 1670, w czasach rządów Zakonu św. Jana na Malcie, przez hrabiego Ignatiusa Francesco Moscati Falsoni Navarrę, jako dom rodzinny i rezydencja wiejska. W roku 1760 pałac został kupiony przez Pietra Paola Falzon d’Aurelle (ang. Dorell) Falzona, i jest zamiennie nazywany od imienia jego i jego córki Marchesy Lady Bettiny Testaferrata Dorell.
Podczas blokady Francuzów (1798–1800) pałac służył jako kwatera główna sił brytyjskich pod dowództwem generała Grahama.
Ogrody.
Wewnątrz ogrodzonych murem prywatnych ogrodów posiadłości znajduje się wieża Xlejli oraz kaplica. W ogrodzie jest też mały cmentarz, gdzie pochowani są brytyjscy żołnierze, którzy polegli podczas francuskiej okupacji Malty.
Współcześnie.
Współcześnie pałac jest prywatną rezydencją, i nie jest dostępny dla zwiedzających.
Pałac jest zabytkiem 1. klasy na liście Malta Environment and Planning Authority (MEPA) oraz figuruje w spisie National Inventory of the Cultural Property of the Maltese Islands (NICPMI).
Inne rezydencje rodziny Dorell.
Arystokratyczna francuska rodzina d’Aurelle posiadała na Malcie również inne wspaniałe rezydencje. Pałac nie powinien być mylony z Palazzo Bettina w Birgu, ani z Casa Dorell w Valletcie, które kiedyś też należały do tej rodziny.

</doc>
<doc id="4054298" url="https://pl.wikipedia.org/wiki?curid=4054298" title="Mistrzostwa Świata w Lekkoatletyce 2017 – bieg na 800 m mężczyzn">
Mistrzostwa Świata w Lekkoatletyce 2017 – bieg na 800 m mężczyzn

Bieg na 800 metrów mężczyzn – jedna z konkurencji rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 1:45,90 (uzyskane w okresie od 1 października 2016 do 23 lipca 2017), z uwagi na małą liczbę zawodników z minimum, kolejnych lekkoatletów zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans do półfinału: Trzech najlepszych z każdego biegu 3 (Q) + 6 z najlepszymi czasami wśród przegranych (q).
Awans do półfinału: Trzech najlepszych z każdego biegu 3 (Q) + 6 z najlepszymi czasami wśród przegranych (q),
Półfinały.
Awansowało 2 najszybszych zawodników z każdego biegu oraz 2 najszybszych przegranych (q).

</doc>
<doc id="4054299" url="https://pl.wikipedia.org/wiki?curid=4054299" title="Adam Tomaszewski">
Adam Tomaszewski

Adam Tomaszewski (ur. 11 grudnia1895 w Łopiennie, zm. 30 kwietnia 1945 w Kirschau) – polski językoznawca, pedagog, badacz gwar wielkopolskich i powstaniec wielkopolski.
Życiorys.
Urodził się 11 grudnia 1895 w Łopiennie, w rodzinie Adama i Stanisławy z Brenków. Ukończył gimnazjum klasyczne w Wągrowcu. Uczestniczył w strajku szkolnym w 1906 roku, był członkiem Towarzystwa Tomasza Zana. Studiował na wydziale filologicznym uniwersytetu w Berlinie. Podczas I wojny światowej służył w wojsku niemieckim na froncie wschodnim. Uczestniczył w powstaniu wielkopolskim, później wstąpił ochotniczo do Wojska Polskiego.
Od 4 czerwca 1920 był mężem Felicji Bensch. W 1921 roku ukończył studia w Poznaniu. Od 1921 roku był nauczycielem gimnazjum państwowego w Poznaniu. W 1929 roku obronił doktorat pracą "Gwara Łopienna i okolicy w północnej Wielkopolsce", w 1936 roku uzyskał habilitację za pracę "Mowa tzw. Mazurów wieleńskich", wówczas podjął pracę na Uniwersytecie Poznańskim. Otrzymał medal srebrny UP. Był członkiem zarządu Koła Miłośników Języka Polskiego i Polskiego Towarzystwa Językoznawczego oraz członkiem Instytutu Zachodnio-Słowiańskiego przy UP. Przed wojną rozpoczął pracę na słownikiem gwar wielkopolskich, lecz nie udało mu się go ukończyć, a większość materiałów uległa zniszczeniu. Został aresztowany przez gestapo, zmarł wracając z obozu koncentracyjnego.
Upamiętnienie.
Jego imieniem nazwana jest ulica na poznańskim Piątkowie.

</doc>
<doc id="4054300" url="https://pl.wikipedia.org/wiki?curid=4054300" title="Kościół Narodzenia Najświętszej Maryi Panny i św. Marcina w Strzelcach">
Kościół Narodzenia Najświętszej Maryi Panny i św. Marcina w Strzelcach

Kościół Narodzenia Najświętszej Maryi Panny i św. Marcina – rzymskokatolicki kościół parafialny w Strzelcach. Świątynia należy do parafii Narodzenia Najświętszej Maryi Panny i św. Marcina w Strzelcach w dekanacie Namysłów wschód, archidiecezji wrocławskiej. Dnia 26 maja 1964 roku, pod numerem 906/64, świątynia została wpisana do rejestru zabytków województwa opolskiego.
Historia kościoła.
Pierwsze wzmianki o kościele pochodzą z 1326 roku. Powstawał on w kilku etapach - w XIV wieku zbudowane zostało prezbiterium, w XV wieku dobudowana została nawa i powstały sklepienia, a na przełomie XV i XVI wieku dobudowana została wieża. W kolejnych latach w północnej stronie zakrystii wzniesiono kruchtę. W XVII wieku, za sprawą rodziny Frankenbergów, kościół przeszedł w ręce protestantów. Po pożarze, który miał miejsce w latach 1874-1877, zniszczone zostały m.in. polichromie. całkowite odnowienie wnętrza kościoła nastąpiło w XIX wieku. Wykonano wówczas strop kasetonowy w nawie, a malowidła zasłonięte zostały warstwą tynku. Z tego również okresu pochodzi neogotyckie wyposażenie kościoła. Obecnie od kilku lat w kościele sukcesywnie prowadzone są prace konserwatorskie obejmujące zarówno jego wyposażenie jak i otoczenie.
Architektura i wnętrze kościoła.
Kościół w Strzelcach otoczony jest murem z cegły, częściowo otynkowanym, neogotyckim oraz neogotyckimi kapliczkami. W pobliżu świątyni znajduje się plebania. Kościół jest orientowany, oskarpowany, murowany z cegły, częściowo na kamiennej podmurówce. Składa się z dwuprzęsłowego prezbiterium, dobudowanej do niego zakrystii z kruchtą oraz prostokątnej, dwuprzęsłowej nawy i czworobocznej wieży. Nawa kościoła jest nieco szersza i wyższa od prezbiterium. Prezbiterium pokrywa dach dwuspadowy. Natomiast zakrystia z kruchtą nakryte są wspólnym dachem pulpitowym. Elewacje kościoła artykułowane są ostrołukowymi otworami okiennymi. Nad całością góruje wieża z wydzielonymi odsadzkami. W dolnej części wieży znajduje się, wejście do kościoła z szesnastowiecznymi drzwiami z okuciami. Na elewacji prezbiterium umieszczone zostało renesansowe epitafium Adama v. Prittwitz-Gaffron z płaskorzeźbą ukazującą scenę Ukrzyżowania, herbami i inskrypcją. Prezbiterium nakrywa sklepieniem krzyżowo-żebrowym ze wspornikami w narożnikach. Nawę natomiast pokrywa płaski stropem kasetonowym. W kościele znajduje się XIX-wieczna empora organowa z ażurową balustradą, na której umieszczony został prospekt organowy. We wnętrzu kościoła zachowały się m.in.:

</doc>
<doc id="4054301" url="https://pl.wikipedia.org/wiki?curid=4054301" title="Adam Panek">
Adam Panek

Adam Panek (ur. w 1952 w Sławatyczach) – artysta grafik, linorytnik, doktor habilitowany nauk o sztuce, członek Związku Polskich Artystów Plastyków.
Habilitował się w 2013 na Wydziale Grafiki Akademii Sztuk Pięknych w Warszawie. Pracuje jako adiunkt na Wydziale Artystycznym Uniwersytetu Marii Curie-Skłodowskiej w Lublinie, gdzie kształci studentów z Polski, Ukrainy, Białorusi i Litwy.
Brał udział w 175 wystawach zbiorowych i miał 30 wystaw indywidualnych.
Jest przewodniczącym zespołu organizacyjnego Międzynarodowego Konkursu na Rysunek im. M. E. Andriollego w Nałęczowie oraz komisarzem wystaw pokonkursowych.
Dwukrotnie otrzymał nagrodę specjalną Ministra Kultury i Dziedzictwa Narodowego. Odznaczony został też Brązowym medalem „Gloria Artis”. W 2021 odznaczony Złotym Krzyżem Zasługi.

</doc>
<doc id="4054304" url="https://pl.wikipedia.org/wiki?curid=4054304" title="Jan Papadopulos">
Jan Papadopulos

Jan Papadopulos (in. "Ioannis Papadopoulos Koukouzelis", "Kukuzeles", "Koukuzeles"; ur. ok. 1280 w Dirachionie, Bułgaria, zm. 1375 na Górze Athos, Grecja) – bułgarski śpiewak na dworze cesarskim w Konstantynopolu, kompozytor, teoretyk muzyki, twórca notacji neobizantyńskiej.
Życiorys.
O jego życiu nie mamy żadnych informacji źródłowych, a jedynie dwie wersje życiorysu oraz liczne wzmianki w późniejszych rękopisach.
Jan Papadopulos urodził się w Dirachionie, na terenach ówczesnej Bułgarii (obecnie Durrës, Albania), i jako dziecko przeniósł się do Konstantynopola. Tam był śpiewakiem na dworze cesarskim i ze względu na swój głos uzyskał miano "Angelophōnos" („anielski głos”). Przezwisko "Koukouzelis" („fasola i groch”), zostało mu nadane po tym, jak na pytanie, co jadł na obiad na pełnych przepychu ucztach na dworze cesarskim, odparł „fasolę i groch”. Podczas pobytu na dworze pobierał nauki w zakresie muzyki u Jana XIII Glykysa. Następnie wstąpił do monastyru Wielka Ławra, w którym zarówno wykonywał, jak i komponował utwory muzyczne. Po śmierci w 1375 roku został pochowany w kaplicy archanioła w monastyrze Wielka Ławra.
Działalność kompozytorska.
Jako kompozytor wprowadził muzykę bizantyńską w nowy okres, który trwał aż do końca XVIII wieku i jest określany mianem „drugiego źródła muzyki greckiej” (po św. Janie z Damaszku). Stworzył między innymi tak zwany wielki ison śpiewu papadiczewskiego (zbiór 60 formuł śpiewów bizantyńskich o charakterze dydaktycznym), układał księgi śpiewów ("akoluthia") oraz pisał utwory ze wszystkich gatunków muzyki bizantyńskiej. Jako teoretyk muzyki napisał "Hermenēja tēs parallagēs tou trochou", usystematyzował neumy i zwiększył ich liczbę, tworząc notację neobizantyńską.
Kult.
W późniejszym okresie Jan Papadopulos został uznany za świętego Kościoła prawosławnego, jego wspomnienie przypada .
Imię Jana Papadopulosa nosi szkoła muzyczna w Durrës oraz zatoka Kukuzela na wyspie Livingstona (Szetlandy Południowe).

</doc>
<doc id="4054306" url="https://pl.wikipedia.org/wiki?curid=4054306" title="Mistrzostwa Świata w Lekkoatletyce 2017 – bieg na 3000 m z przeszkodami mężczyzn">
Mistrzostwa Świata w Lekkoatletyce 2017 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn – jedna z konkurencji biegowych rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 8:32,00 (uzyskane w okresie od 1 października 2016 do 23 lipca 2017), z uwagi na małą liczbę zawodników z minimum, kolejnych lekkoatletów zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans:3 najlepszych z każdego biegu (Q) + 6 z najlepszymi czasami wśród przegranych ze wszystkich biegów (q).

</doc>
<doc id="4054308" url="https://pl.wikipedia.org/wiki?curid=4054308" title="Zakupoholizm">
Zakupoholizm

Zakupoholizm, inaczej oniomania (gr. ὤνιος "ṓnios" „na sprzedaż”, μανία "manía" „szaleństwo”), szopoholizm, shopoholizm (od ang. "shop" „sklep”), kupnoholizm lub kompulsywne zakupy (w ang. nomenklaturze medycznej "compulsive buying disorder") – zaburzenie psychiczne z grupy uzależnień behawioralnych (zaburzeń nawyków i popędów, wg klasyfikacji ICD-10 kod F63) polegające na nadmiernym dokonywaniu zakupów różnych artykułów, często niepotrzebnych, nad ilością których dana osoba nie posiada kontroli tj. w sposób kompulsywny, co może być wyrazem dysfunkcji emocjonalnych i nieść z sobą negatywne konsekwencje m.in. dla społecznego, zawodowego lub finansowego funkcjonowania danej osoby np. poprzez zadłużanie się. Tego rodzaju niekontrolowane zakupy mogą stanowić formę nawykowego, kompulsywnego rozładowywania napięcia emocjonalnego, uśmierzania trudnych do zniesienia emocji, czy też kontrolowania samopoczucia w sposób analogiczny do mechanizmów typowych dla innych uzależnień.

</doc>
<doc id="4054312" url="https://pl.wikipedia.org/wiki?curid=4054312" title="Joan Kukuzel">
Joan Kukuzel



</doc>
<doc id="4054314" url="https://pl.wikipedia.org/wiki?curid=4054314" title="Kukuzeles">
Kukuzeles



</doc>
<doc id="4054315" url="https://pl.wikipedia.org/wiki?curid=4054315" title="Koukuzeles">
Koukuzeles



</doc>
<doc id="4054319" url="https://pl.wikipedia.org/wiki?curid=4054319" title="Dominik Żyburtowicz">
Dominik Żyburtowicz

Dominik Żyburtowicz, "Dominik Piotr Żyburtowicz" (ur. 11 września 1983) – polski poeta.
Życiorys.
Pochodzi z Drawska Pomorskiego, syn Marii Żyburtowicz. W 2000 roku na zawał serca zmarł jego ojciec, co znalazło odbicie w jego twórczości poetyckiej. Uczęszczał na studia ekonomiczne na Politechnice Koszalińskiej. Ukończył studia z zakresu filologii polskiej na Akademii Pomorskiej w Słupsku. Mieszka w Boninie, wcześniej mieszkał w Koszalinie. W latach 2006–2007 roku przebywał na wolontariacie europejskim w Wiedniu, gdzie powstawały np. wiersze "Dziadek" "Język zapomniany" czy "Jak daleko spadają jabłka".
Wybrane nagrody i wyróżnienia.
Dominik Żyburtowicz otrzymał I nagrodę na XII Ogólnopolskim Konkursie Literackim „Złoty Środek Poezji” na najlepszy poetycki debiut roku za tom "Żaglowce" w 2016 roku; inne wybrane wyróżnienia to:
Twórczość.
Publikował m.in. w „Akancie”, „Akcencie”, „Arteriach”, „Cegle”, „Dzienniku Polskim”, „Frazie”, „Latarni Morskiej”, „Migotaniach, przejaśnieniach”, „Odrze”, „Toposie”, „Twórczości”, „Tyglu Kultury”, „Wyspie”, a także m.in. na stronach internetowych „Odry” i Biura Literackiego. Jego teksty znalazły się w antologiach: "Połów. Poetyckie debiuty 2010" (Biuro Literackie, Wrocław 2010, wybór Roman Honet i Karol Maliszewski), "Przewodnik po zaminowanym terenie. Helikopter. Antologii tekstów z lat 2011–2015" (Ośrodek Postaw Twórczych, Wrocław 2016) oraz polsko-angielskiej antologii "Free Over Blood" (2010).
Debiutował książkowo tomem "Żaglowce", który obejmuje teksty pisane od 2005 roku. Jego teksty tłumaczono m.in. na języki: angielski, rosyjski, włoski.
Opublikował następujące książki poetyckie:

</doc>
<doc id="4054320" url="https://pl.wikipedia.org/wiki?curid=4054320" title="Parafia Matki Bożej Bolesnej w Wólce Panieńskiej">
Parafia Matki Bożej Bolesnej w Wólce Panieńskiej

Parafia Matki Bożej Bolesnej w Wólce Panieńskiej – parafia rzymskokatolicka znajdująca się w dekanacie Zamość, w diecezji zamojsko-lubaczowskiej.

</doc>
<doc id="4054326" url="https://pl.wikipedia.org/wiki?curid=4054326" title="Patryk Procek">
Patryk Procek

Patryk Procek (ur. 1 marca 1995 w Rybniku) – polski piłkarz grający na pozycji bramkarza w cypryjskim AEL Limassol.
Kariera piłkarska.
Wychowanek RKP Rybnik, jako junior występował również w Górniku Zabrze. W latach 2012–2014 był zawodnikiem rezerw zabrzańskiej drużyny.
W rundzie jesiennej sezonu 2014/2015 przebywał na wypożyczeniu w Nadwiślanie Góra, lecz nie wystąpił w żadnym meczu II ligi. Rundę wiosenną sezonu 2014/2015 spędził na wypożyczeniu w Skrze Częstochowa – był jej podstawowym bramkarzem, rozgrywając w III lidze 17 meczów. Pod koniec lipca 2015 został wypożyczony do ROW-u 1964 Rybnik. W sezonie 2015/2016 rozegrał w jego barwach 10 spotkań w II lidze. Latem 2016 testowany był w Górniku Łęczna i drugoligowym holenderskim MVV Maastricht.
Pod koniec sierpnia 2016 przeszedł do cypryjskiego Ethnikosu Achna, z którym podpisał dwuletni kontrakt. W cypryjskiej ekstraklasie zadebiutował 16 października 2016 w spotkaniu z Doksą Katokopia (0:0), w którym zachował czyste konto. W sezonie 2016/2017 rozegrał w najwyższej cypryjskiej klasie rozgrywkowej 17 meczów.

</doc>
<doc id="4054332" url="https://pl.wikipedia.org/wiki?curid=4054332" title="Zacieranie jajem">
Zacieranie jajem

Zacieranie jajem – metoda przyrządzania kasz drobnych (głównie kaszy krakowskiej, kaszy manny, nieprażonej gryczanej łamanej) na sypko, polegająca na zatarciu ich białkiem jaja.
Kasze drobne pozbawione są białkowej warstwy, która chroniłaby je przed nadmiernym rozklejaniem podczas gotowania. Mocno nasiąkają wodą, z tego powodu nawet nie płucze się ich przed gotowaniem. Białko jaja, ścinając się podczas gotowania, tworzy wokół cząstek kaszy warstwę ochronną. Dzięki temu kasze drobne można ugotować na sypko, przy jednoczesnym uzyskaniu miękkich i kształtnych ziaren. Dawniej zacieranie kaszy krakowskiej stosowano również po to, by wolniej się psuła, gdyż w młynach mielono ją wilgotną.
Kaszę zacieraną jajem można podać w rosole, uprzednio ją w nim gotując. Dodanie niezatartej kaszy drobnej powoduje zabielenie i zmętnienie rosołu.
Zacierana kasza krakowska.
Według polskich podręczników do gastronomii, kaszę krakowską wpierw należy odsiać. Następnie kaszę miesza się z jajem (dwa białka lub jedno jajo na 1 kg kaszy) przy pomocy drewnianej łyżki. Ziarenka kaszy powinny pokryć się białkiem i nie być pozlepianymi w grudki. Roztartą kaszę rozkłada się cienką warstwą na blasze i suszy w ciepłym piekarniku. Po przestudzeniu kaszę zalewa się wrzątkiem z dodatkiem tłuszczu (niecały 1 g masła lub margaryny na 10 g kaszy) i soli (do smaku), doprowadza ponownie do wrzenia, po czym wstawia do kąpieli wodnej lub piekarnika. Przygotowana w ten sposób kasza to tzw. kasza gryczana po królewsku – przepis ten powstał na dworze Kazimierza III Wielkiego, który był miłośnikiem kaszy gryczanej.
Według dawnych książek kucharskich, zamiast w piecu, kaszkę można zasuszyć na słońcu lub jakimkolwiek innym ciepłym miejscu. Nieugotowaną zacieraną kaszę krakowską można przechowywać w szklanym słoju albo w papierowej torbie.
Mikołaj Rej.
Mikołaj Rej (1505–1569) napisał fraszkę pt. „Krupki iáycy zácyeráne” („Krupki jajami zacierane”):

</doc>
<doc id="4054333" url="https://pl.wikipedia.org/wiki?curid=4054333" title="My Best Friend Is You">
My Best Friend Is You

My Best Friend Is You to drugi studyjny album brytyjskiej wokalistki Kate Nash wydany 19 kwietnia 2010 przez wytwórnię Fiction Records. 
Album promowały single „Do-Wah-Doo”, „Kiss That Grrrl” i „Later On”. W 2011 wydano także promocyjny 7-calowy winyl „I've Got a Secret”. Płyta spotkała się z przychylnymi opiniami krytyków, choć nie cieszyła się takim sukcesem komercyjnym jak debiut artystki.

</doc>
<doc id="4054334" url="https://pl.wikipedia.org/wiki?curid=4054334" title="Girl Talk (album Kate Nash)">
Girl Talk (album Kate Nash)

Girl Talk to trzeci studyjny album brytyjskiej wokalistki Kate Nash wydany 4 marca 2013 niezależnie przez jej własną wytwórnię Have 10p Records.
Album promowały single „3AM”, „OMYGOD!” i „Fri-End?”. Wydano także promocyjny winyl „Free My Pussy” oraz teledysk do piosenki „Sister”. Brzmieniowo wydawnictwo odbiegało od wcześniejszego stylu artystki w stronę rocka inspirowanego nurtami grunge i punk rock, a tekstowo przesycone było treściami feministycznymi. Płyta uzyskała dość przychylne opinie krytyków, choć nie spotkała się z dużym sukcesem komercyjnym.

</doc>
<doc id="4054336" url="https://pl.wikipedia.org/wiki?curid=4054336" title="Girl Talk">
Girl Talk



</doc>
<doc id="4054338" url="https://pl.wikipedia.org/wiki?curid=4054338" title="Autoryzowani Neutralni Atleci na Mistrzostwach Świata w Lekkoatletyce 2017">
Autoryzowani Neutralni Atleci na Mistrzostwach Świata w Lekkoatletyce 2017



</doc>
<doc id="4054372" url="https://pl.wikipedia.org/wiki?curid=4054372" title="Felix Klare">
Felix Klare

Felix Klare (ur. 12 października 1978 w Heidelbergu) – niemiecki aktor teatralny, telewizyjny i filmowy.
Życiorys.
Urodził się w Heidelbergu jako syn pary lekarzy, którzy w 1974 roku uciekli na fałszywych dokumentach do Zurychu. Dorastał w Monachium i studiował aktorstwo w Akademii Teatralnej „Ernst Busch” w Berlinie.
Po raz pierwszy został zaangażowany do Maxim Gorki Theater w Berlinie, potem poświęcił kilka lat na występach w teatrze. W 2002 roku zagrał rolę uchodźcy w niemieckim serialu "SK Kölsch" ("Kolonia kryminalna"), dzięki czemu stopniowo zaczął pojawiać się w rolach drugoplanowych, a w 2006 roku zagrał w komediodramacie "Rumuński romans" ("Offset") w roli młodego robotnika Stefana Fischera.
W 2008 roku, po raz pierwszy pojawił się w telewizji Südwestrundfunk w roli Sebastiana Bootza w serialu kryminalnym ARD "Tatort" ("Miejsce zbrodni"), gdzie wraz z Martinem Mollenhauerem (Richy Müller) rozwiązywał sprawy karne w Stuttgarcie.
Żonaty z aktorką Zora Thiessen, mają czworo dzieci.

</doc>
<doc id="4054378" url="https://pl.wikipedia.org/wiki?curid=4054378" title="Amanda Knox (film)">
Amanda Knox (film)

Amanda Knox – amerykański film dokumentalny z 2016 w reżyserii Roda Blackhursta i Briana McGinna.
Wątek.
Film opowiada historię amerykańskiej studentki, Amandy Knox, dwukrotnie skazanej, a następnie uniewinnionej z zarzutu zabójstwa brytyjskiej studentki Meredith Kercher.

</doc>
<doc id="4054379" url="https://pl.wikipedia.org/wiki?curid=4054379" title="Manyeobogam">
Manyeobogam



</doc>
<doc id="4054382" url="https://pl.wikipedia.org/wiki?curid=4054382" title="Daebak">
Daebak



</doc>
<doc id="4054384" url="https://pl.wikipedia.org/wiki?curid=4054384" title="Derby Tarnowa w piłce nożnej">
Derby Tarnowa w piłce nożnej

Derby Tarnowa – derby piłkarskie rozgrywane pomiędzy najbardziej utytułowanymi i popularnymi klubami piłkarskimi z Tarnowa: Tarnovią i Unią. Rozgrywane od 1958 roku 46-krotnie: 42-krotnie w rozgrywkach ligowych i 4-krotnie w regionalnym Pucharze Polski.
Pierwsze spotkania.
Pierwsze spotkanie pomiędzy drużynami odbyło się we wrześniu 1931 roku z okazji uroczystości Legii Inwalidów - Oddział Tarnów (Tarnovia-Mościce 5-1). Kluby prawdopodobnie po raz pierwszy się spotkały w oficjalnych rozgrywkach w tarnowskiej Klasie B sezonu 1935/36 (ówczesny trzeci szczebel ligowy), a następnie w krakowskiej lidze okręgowej sezonu 1938/39 (ówczesny drugi szczebel ligowy), jednakże występowała wówczas pod nazwą TS Mościce. Mościce zostały przyłączone do Tarnowa dopiero w 1951 roku, więc nie były to derby Tarnowa. Podobnie Tarnovia i TS Mościce spotkały się w 1945.

</doc>
<doc id="4054386" url="https://pl.wikipedia.org/wiki?curid=4054386" title="W (serial telewizyjny)">
W (serial telewizyjny)



</doc>
<doc id="4054388" url="https://pl.wikipedia.org/wiki?curid=4054388" title="Paul Bloom">
Paul Bloom

Paul Bloom (ur. 24 grudnia 1963 w Montrealu) – kanadyjski i amerykański psycholog, profesor psychologii i kognitywistyki na Uniwersytecie Yale. Jego badania dotyczą zwłaszcza tego, jak dzieci i dorośli rozumieją świat fizyczny i społeczny, ze szczególnym uwzględnieniem języka, moralności, religii, fikcji i sztuki.
Życiorys.
Bloom pochodzi z rodziny żydowskiej. W 1985 ukończył studia licencjackie z psychologii na Uniwersytecie McGilla. Później studiował w Massachusetts Institute of Technology, gdzie w 1990 obronił doktorat z psychologii kognitywnej. W latach 1990–1999 wykładał psychologię i kognitywistykę na Uniwersytecie Arizony. Od 1999 jest profesorem psychologii i kognitywistyki na Uniwersytecie Yale. W 2002 był profesorem wizytującym w Harris Center for Developmental Studies na Uniwersytecie Chicagowskim. Wykładał również w Towarzystwie Maxa Plancka na Uniwersytecie w Nijmegen (2006) oraz na Uniwersytecie Johnsa Hopkinsa (2007 i 2008). Był również "visiting distinguished SAGE fellow" w UCSB SAGE Center for the Study of Mind (2010). Od 2003 jest współredaktorem naczelnym czasopisma „Behavioral and Brain Sciences”.
Bloom jest żonaty z psycholożką Karen Wynn, która także jest profesorem psychologii i nauk kognitywnych na Uniwersytecie Yale. Wynn zajmuje się głównie badaniami nad psychologią dziecięcą. Para ma dwóch synów.

</doc>
<doc id="4054389" url="https://pl.wikipedia.org/wiki?curid=4054389" title="Shoping-wang Louis">
Shoping-wang Louis



</doc>
<doc id="4054391" url="https://pl.wikipedia.org/wiki?curid=4054391" title="Sangsokjadeul">
Sangsokjadeul



</doc>
<doc id="4054393" url="https://pl.wikipedia.org/wiki?curid=4054393" title="Byeoreseo on geudae">
Byeoreseo on geudae



</doc>
<doc id="4054395" url="https://pl.wikipedia.org/wiki?curid=4054395" title="Jugun-ui taeyang">
Jugun-ui taeyang



</doc>
<doc id="4054400" url="https://pl.wikipedia.org/wiki?curid=4054400" title="Pureun bada-ui jeonseol">
Pureun bada-ui jeonseol



</doc>
<doc id="4054402" url="https://pl.wikipedia.org/wiki?curid=4054402" title="Billy Joe Saunders">
Billy Joe Saunders

Billy Joe Saunders (ur. 30 sierpnia 1989 w Welwyn Garden City) – brytyjski bokser wagi średniej i super średniej, były zawodowy mistrz świata organizacji World Boxing Organization (WBO).
Kariera amatorska.
Saunders na amatorskich ringach stoczył 49 walk. Już w wieku 18 lat zakwalifikował się do igrzysk olimpijskich, na turnieju olimpijskim odpadł jednak w drugiej rundzie, przegrywając z Carlosem Bandeux. W grudniu 2008 roku zdecydował się podpisać zawodowy kontrakt z Frankiem Warrenem.
Kariera zawodowa.
Pierwszą zawodową walkę stoczył 28 lutego 2009 roku w Birmingham, odprawiając przed czasem w drugiej rundzie Atillę Molnara.
28 grudnia 2012 roku wywalczył tytuł mistrza Wielkiej Brytanii. W walce o to trofeum pokonał przed czasem w pierwszej rundzie Tony’ego Hilla.
20 lipca 2013 roku stoczył walkę z niepokonanym Garym O’Sullivanem, a w jej stawce znalazł się tytuł WBO Inter-Continental. Saunders wygrał ten pojedynek jednogłośnie na punkty, dzięki czemu zadebiutował w światowym rankingu federacji WBO.
26 lipca 2014 roku wywalczył kolejny prestiżowy tytuł - tym razem było nim mistrzostwo Europy. Billy zawalczył o ten pas w Manchesterze, i pokonał przed czasem w 8 rundzie Włocha Emmanuelle Blandamurę.
W listopadzie 2014 roku zmierzył się z Chrisem Eubankiem Jr (18-0, 13 KO). Stawką walki był tytuł mistrza Europy kategorii średniej, oraz dwa pasy czempiona Wielkiej Brytanii. Po zaciętym i emocjonującym boju wygrał niejednogłośnie na punkty (115-114, 113-116, 115-113).
Mistrzostwo świata WBO i jego obrony.
19 grudnia 2015 roku w Manchesterze przystąpił do walki o tytuł mistrza świata federacji WBO w kategorii średniej, mając za rywala ówczesnego czempiona Andy’ego Lee (34-2-1, 23 KO). Wygrał tę walkę na punkty (114-112, 115-111, 113-113), dzięki czemu mógł zawiesić pas na swoich biodrach.
3 grudnia 2016 roku przystąpił do pierwszej obrony tytułu mistrza świata. Jego rywalem był Rosjanin Artur Akawow (16-2, 7 KO). Zwyciężył po kiepskim występie na punkty (116-113, 116-112, 115-113).
16 września 2017 roku w Londynie zmierzył się w drugiej obronie mistrzowskiego pasa WBO z Willy Monroe Jr (21-2, 6 KO). Wygrał jednogłośnie na punkty (115-114, 117-112, 117-111).
16 grudnia 2017 roku w Laval pokonał jednogłośnie na punkty (117-111, 118-110, 120-108) Kanadyjczyka Davida Lemiuex (38-3, 33 KO), dzięki czemu skutecznie obronił pas mistrza świata WBO.
We wrześniu 2018 przed zaplanowaną na 20 października w Bostonie walką z Demetriusem Andrade (25-0, 16 KO) zaliczył wpadkę w badaniach dopingowych organizacji VADA.
9 maja 2021 w Arlington przegrał z Saulem Alvarezem (56-1-2, 38 KO) i stracił tytuł WBO. Po ósmej rundzie nie wyszedł do dalszej walki . Do przerwy po ósmej rundzie, w której został poddany z powodu złamania kości oczodołu, Álvarez wygrywał na kartach sędzowskich 78–74 (dwukrotnie) i 77–75 oraz zadał więcej (73 do 60) celnych ciosów. Według medialnych doniesień Brytyjczyk za pojedynek zarobił osiem milionów dolarów .

</doc>
<doc id="4054404" url="https://pl.wikipedia.org/wiki?curid=4054404" title="Pod Sikornicą">
Pod Sikornicą

Pod Sikornicą – część wsi Wola Wieruszycka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Pod Sikornicą należało administracyjnie do województwa tarnowskiego.

</doc>
<doc id="4054405" url="https://pl.wikipedia.org/wiki?curid=4054405" title="Jakub Józef Orliński">
Jakub Józef Orliński

Jakub Józef Orliński (ur. 8 grudnia 1990 w Warszawie) – polski śpiewak, kontratenor, tancerz breakdance. 
Wczesne lata.
Urodził się i dorastał w Warszawie w rodzinie o silnej tradycji malarskiej i architektonicznej, jako syn pary malarzy grafików – Bogny Czechowskiej-Orlińskiej, założycielki Fundacji „Słoneczna Akademia” i Jakuba Orlińskiego. Wychowywał się z bratem Franciszkiem, który dziś tworzy grafiki na potrzeby mediów społecznościowych. Jego dziadkowie ze strony ojca i matki to architekci. Od ósmego roku życia śpiewał w amatorskim chórze „Gregorianum” kierowanym przez Berenikę Jozajtis, z którym koncertował w kraju i za granicą. Od szkoły podstawowej przez 11 lat śpiewał muzykę renesansową, fascynował się ruchem i tańcem. Uczęszczał do liceum z profilem plastycznym. 
W 2009 rozpoczął studia w klasie śpiewu dr hab. Anny Radziejewskiej na Uniwersytecie Muzycznym Fryderyka Chopina w Warszawie, które ukończył w 2014.
Działalność artystyczna.
W trakcie studiów występował w spektaklach organizowanych między innymi przez Uniwersytet Muzyczny im. Fryderyka Chopina w Warszawie oraz Akademię Teatralną im. Aleksandra Zelwerowicza w Warszawie. Od 2012 był także uczestnikiem Akademii Operowej Teatru Wielkiego–Opery Narodowej w Warszawie. W maju 2017 ukończył studia w nowojorskim Juilliard School of Music, gdzie od 2015 kształcił się pod kierunkiem Edith Wiens.
W Teatrze Wielkim w Warszawie wykonał partię Kupidyna w "Venus i Adonisie" Johna Blowa. Wiosną 2014 w Akwizgranie i Chociebużu wykonywał rolę Ruggiera w "Alcinie". Jesienią 2014 śpiewał jako Naricsio w "Agrippinie" Georga Friedricha Händla w Teatrze Stanisławowskim w Warszawie. W 2015 w operze w Lipsku z baletem wykonywał pieśni Henry’ego Purcella i odgrywał rolę Szekspira podczas spektaklu baletowego "Othello" z choreografią Mario Schrödera, a w Gießen - partię Philippusa w "Der Misslungene Brautwechsel oder Richardus" Georga Philippa Telemanna. 
W 2016 w Houston z towarzyszeniem Houston Symphony Orchestra występował w händlowskim "Mesjaszu", a jeden z występów miał miejsce w słynnej Carnegie Hall w Nowym Jorku z Musica Sacra i Oratorio Society of New York. W lutym 2017 w nowojorskim Meredith Wilson Theater wykonywał rolę Ottone w "Agrippinie". Podczas Händel-Festspiele Karlsruhe zaśpiewał w "Nisi Dominus" Antonia Vivaldiego i fragmenty z "Dixit Dominus" Händla. W operze "Erismena" Francesca Cavallego prezentowanej podczas Festival d’Aix-en-Provence śpiewał partię Orimeno. Wystąpił jak tytułowy bohater w "Rinaldzie" Händla w operze we Frankfurcie jesienią 2017 i w sierpniu 2019 podczas festiwalu operowego w Glyndebourne.
W 2018 koncertował w Europie z Il Pomo d’Oro pod batutą Maksima Emelyanycheva z recitalem opartym na swoim debiutanckim albumie "Anima Sacra" (2018), wydanym przez Erato/Warner Classics. Wielokrotnie występował też z pianistą Michałem Bielem z solowymi recitalami w Stanach Zjednoczonych i Europie, m.in. w Barcelonie, Harrisburgu, Katowicach, Lacoste (we Francji) i Warszawie. Latem 2018 zadebiutował w londyńskiej Wigmore Hall. W październiku 2018 kreował rolę Unulfo w "Rodelindzie" Händla i jako Orimen w operze "Erismena" Cavallego.
W 2019 wystąpił z recitalem w Carnegie Hall, a także w Alice Tully Hall w nowojorskim Lincoln Center, zbierając jednocześnie pozytywne recenzje między innymi w „New York Times”, który podsumował go nagłówkiem „Milenijny kontratenor - gwiazdor popowy”. 
We wrześniu 2020 w Berlinie został wyróżniony tytułem „najlepszy śpiewak roku” w plebiscycie magazynu „Opernwelt”. Został też laureatem Paszportu „Polityki” w kategorii muzyka poważna „za niepospolitą umiejętność poruszania emocji w interpretacjach muzyki dawnej. Za piękny głos, charyzmę estradową, pracowitość, ambitne kształtowanie repertuaru i pokorę ­wobec muzyki”.
Jesienią 2021 zadebiutował w Metropolitan Opera House rolą alter ego Orfeusza w "Eurydice" Matthew Aucoina, a w styczniu 2022 w Royal Opera House w Londynie jako Didymus w oratorium G. F. Händla "Theodora". W sezonie 2021/2022 odbył kilka tras koncertowych: z Il Pomo d'Oro (Europa, Brazylia, Argentyna i Kolumbia); z Ensemble Matheus (Bratysława, Festiwal Muzyczny Lednice-Valtice, Czechy), koncerty z pianistą Michałem Bielem (Ameryka Północna i Europa), barokowy program z Il Giardino d'Amore (hiszpańskie tournee), Pasticcio (Les Arts Florissants), występy z Capella Cracoviensis (Polska) i z The Academy of St Martin in the Fields (Londyn).
Na początku sezonu 2022/2023 śpiewał partię Orfeusza w operze Ch. W. Glucka "Orfeo ed Euridice" w Théâtre des Champs-Elysées w Paryżu, w San Francisco Opera i w wersji koncertowej w Dortmundzie, Hamburgu, Szczecinie i Warszawie. W marcu 2023 śpiewał partię Arsamene w operze "Serse" G. F. Händla w Opéra de Rouen Normandie.
Taniec breakdance.
W wieku 19 lat zaczął ćwiczyć breakdance. Stał się mistrzem i członkiem kolektywnej grupy breakdance Skill Fantastikz Crew. Zdobył nagrody w konkursach tanecznych, w tym Red Bull BC One Poland Cypher (IV nagroda), Stylish Strike – Top Rock Contest (II nagroda) oraz The Style Control (II nagroda)..
Modeling.
Występował w reklamach firmy CROPP. Pracował również jako tancerz, model i akrobata dla takich marek modowych jak Nike i Levi’s, a także brał udział w kampaniach reklamowych takich firm jak Turbokolor, Samsung, Mercedes-Benz, MAC Cosmetics, Danone i Algida.

</doc>
<doc id="4054406" url="https://pl.wikipedia.org/wiki?curid=4054406" title="W Brzezinie">
W Brzezinie

W Brzezinie – część wsi Wola Wieruszycka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 W Brzezinie należało administracyjnie do województwa tarnowskiego.

</doc>
<doc id="4054407" url="https://pl.wikipedia.org/wiki?curid=4054407" title="Wesoła (Wola Wieruszycka)">
Wesoła (Wola Wieruszycka)

Wesoła – część wsi Wola Wieruszycka w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Wesoła należała administracyjnie do województwa tarnowskiego.

</doc>
<doc id="4054409" url="https://pl.wikipedia.org/wiki?curid=4054409" title="Dębina (Ubrzeż)">
Dębina (Ubrzeż)

Dębina – część wsi Ubrzeż w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Dębina należała administracyjnie do województwa tarnowskiego.

</doc>
<doc id="4054410" url="https://pl.wikipedia.org/wiki?curid=4054410" title="Włodzimierz Lwowicz">
Włodzimierz Lwowicz

Włodzimierz Lwowicz lub Włodzimierz Hiolski-Lwowicz właściwie Włodzimierz Hiolski (ur. 9 października 1927 we Lwowie, zm. 26 lutego 2002 w Bytomiu) – polski śpiewak operowy (baryton).
Życiorys.
Był młodszym bratem innego śpiewaka Andrzeja Hiolskiego, również barytona, z którym wspólnie zaczynał karierę po II wojnie światowej na deskach Opery Śląskiej w Bytomiu. Dla odróżnienia od brata posługiwał się pseudonimem Lwowski, nawiązującym do miasta ich pochodzenia – Lwowa. W dorobku miał między innymi występy w "Weselu" w reż. Bronisława Dąbrowskiego oraz w "Carmen" w reż. Adolfa Popławskiego. W 1987 r., został wyróżniony Nagrodą Ministra Kultury i Sztuki I stopnia za całokształt działalności artystycznej w dziedzinie wokalistyki.

</doc>
<doc id="4054419" url="https://pl.wikipedia.org/wiki?curid=4054419" title="Frenguelliphlebia">
Frenguelliphlebia

Frenguelliphlebia – wymarły rodzaj owadów z nadrzędu Odonatoptera, obejmujący tylko jeden znany gatunek: "Frenguelliphlebia labandeirai".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego. Skamieniałość odkryto w formacji Los Rastros, w argentyńskim Gualo i pochodzi ona z późnego triasu środkowego lub wczesnego triasu późnego. Epitet gatunkowy nadano na cześć Conarada C. Labandeiry. Takson nie został przez autorów przyporządkowany do rzędu ani rodziny.
Holotyp to nasadowa część przedniego skrzydła o długości 12 mm. Charakteryzują ją: biorąca początek u nasady, umiarkowanie falowana żyłka kubitalna o długich i zakrzywionych odgałęzianiach, szeroki rejon kubitalny, przednia żyłka kubitalna z pięcioma odgałęzieniami drugorzędnymi i żyłkami wstawkowymi oraz pojedyncza, odsiebnie rozgałęziona tylna żyłka kubitalna.

</doc>
<doc id="4054425" url="https://pl.wikipedia.org/wiki?curid=4054425" title="Argentinoperlidium">
Argentinoperlidium

Argentinoperlidium – wymarły rodzaj widelic z rodziny Griopterigidae, obejmujący tylko jeden znany gatunek: "Argentinoperlidium rogersi".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego. Skamieniałość odkryto w formacji Los Rastros, w argentyńskim Gualo i pochodzi ona z późnego triasu środkowego lub wczesnego triasu późnego. Epitet gatunkowy nadano na cześć Raymonda Rogersa.
Holotyp to fragment przedniego skrzydła o długości 5 mm. Ma ono bardzo wąską, wypełnią grzebykowatymi żyłkami poprzecznymi część kostalną. Stosunkowo długa tylna żyłka subkostalna zlewa się w części odsiebnej z sigmowatą przednią żyłką radialną. Żyłkę medialną cechuje duże zakrzywienie ku wierzchołkowi.

</doc>
<doc id="4054427" url="https://pl.wikipedia.org/wiki?curid=4054427" title="Tabaki">
Tabaki

Tabaki – część wsi Ubrzeż w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Tabaki należały administracyjnie do województwa tarnowskiego.

</doc>
<doc id="4054432" url="https://pl.wikipedia.org/wiki?curid=4054432" title="Pułanki (Ubrzeż)">
Pułanki (Ubrzeż)

Pułanki – część wsi Ubrzeż w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Pułanki należała administracyjnie do województwa tarnowskiego.

</doc>
<doc id="4054435" url="https://pl.wikipedia.org/wiki?curid=4054435" title="Pułanki">
Pułanki



</doc>
<doc id="4054437" url="https://pl.wikipedia.org/wiki?curid=4054437" title="Bandelnielsenia">
Bandelnielsenia

Bandelnielsenia – wymarły rodzaj pluskwiaków z rodziny Dysmorphoptilidae, obejmujący tylko jeden znany gatunek: "Bandelnielsenia chilena".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego na podstawie skamieniałości skrzydła, którą odkryto w formacji Santa Juana, w południowym Chile. Pochodzi ona z triasu późnego.
Owad ten miał przednie skrzydło długości 4 mm, o pomarszczonej powierzchni, z zaczątkami wklęśniętego rejonu dystalnego na krawędzi kostalnej i brakiem takowego na krawędzi analnej. Wierzchołkowa krawędź skrzydła była zaokrąglona, dość krótka i szeroka. Żyłka radialna i przednia medialna zlewały się ze sobą za wysokością podgięcia krawędzi kostalnej skrzydła. Tylna żyłka medialna miała 3 odgałęzienia. Oba odgałęzienia przedniej żyłki kubitalnej były takiej samej długości.

</doc>
<doc id="4054442" url="https://pl.wikipedia.org/wiki?curid=4054442" title="Gualoscytina">
Gualoscytina

Gualoscytina – wymarły rodzaj pluskwiaków z rodziny Scytinopteridae, obejmujący tylko jeden znany gatunek: "Gualoscytina mayae".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego na podstawie skamieniałości skrzydła, którą odkryto w formacji Los Rastros, w argentyńskim Gualo. Pochodzi ona z późnego triasu środkowego lub wczesnego triasu późnego. Epitet gatunkowy nadano na cześć Cathleen May, która zebrała holotyp.
Owad ten miał przednie skrzydło długości 9 mm, liściowate w obrysie i na całej powierzchni pomarszczone, o bardzo wąskiej nasadzie i spiczastym wierzchołku. Wszystkie żyłki podłużne były ciemniej ubarwione. Tylna żyłka subkostalna sięgała do krawędzi kostalnej skrzydła w pobliżu wierzchołka, a przednia żyłka radialna sięgała krawędzi wierzchołkowej skrzydła. Nierozgałęzione tylna żyłka radialna i tylna żyłka medialna brały początek blisko siebie i blisko nasady skrzydła. Przednia żyłka kubitalna była rozdwojona na wysokości punktu początkowego tylnej żyłki medialnej.

</doc>
<doc id="4054445" url="https://pl.wikipedia.org/wiki?curid=4054445" title="José Rivera">
José Rivera

Imię i nazwisko José Rivera nosili lub noszą m.in.:

</doc>
<doc id="4054451" url="https://pl.wikipedia.org/wiki?curid=4054451" title="Argentinopheloscyta">
Argentinopheloscyta

Argentinopheloscyta – wymarły rodzaj pluskwiaków z rodziny Stenoviciidae, obejmujący tylko jeden znany gatunek: "Argentinopheloscyta forsterae".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego na podstawie skamieniałości skrzydła, którą odkryto w formacji Los Rastros, w argentyńskim Gualo. Pochodzi ona z późnego triasu środkowego lub wczesnego triasu późnego. Epitet gatunkowy nadano na cześć Catherine Forster, która zebrała holotyp.
Owad ten miał przednie skrzydło długości 9 mm, o lekko zakrzywionej krawędzi kostalnej oraz długiej i nieco spiczastej krawędzi wierzchołkowej. Rejony kostalny i radialny skrzydła miały taką samą szerokość. Złączone żyłki radialne: przednia i tylna biegły równoległe do krawędzi kostalnej skrzydła. Tylna żyłka medialna miała trzy odgałęzienia sięgające krawędzi wierzchołkowej. Żyłka poprzeczna łącząca pierwsze i drugie odgałęzienie tylnej żyłki medialnej była ustawiona skośnie do dość pionowej żyłki poprzecznej łączącej żyłkę medialną z radialną. Długa i prosta przednia żyłka kubitalna podzielona była odsiebnie na dwie odnogi, z których pierwsza była dłuższa, a druga łączyła się u krawędzi analnej z tylną żyłką kubitalną.

</doc>
<doc id="4054460" url="https://pl.wikipedia.org/wiki?curid=4054460" title="Yurigocimex">
Yurigocimex

Yurigocimex – wymarły rodzaj pluskwiaków z rodziny Progonocimicidae, obejmujący tylko jeden znany gatunek: "Yurigocimex popovi".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego na podstawie skamieniałości skrzydła, którą odkryto w formacji Los Rastros, w argentyńskim Gualo. Pochodzi ona z późnego triasu środkowego lub wczesnego triasu późnego. Epitet gatunkowy nadano na cześć hemipterologa Jurija Popowa.
Ów owad miał przednie skrzydło długości 5 mm o zakrzywionej krawędzi kostalnej, zaokrąglonej krawędzi wierzchołkowej, małej komórce bazalnej oraz bardzo szerokim – nieco ku nasadzie zwężonym – rejonie kostalnym. Tylna żyłka subkostalna biegła w oddaleniu od przedniej żyłki radialnej, a ta łączyła się z tylną żyłką radialną drobną żyłką poprzeczną. Zygzakowata tylna żyłka medialna rozdwajała się, a następnie druga z jej odnóg też się rozdwajała. Przednia żyłka kubitalna miała dwa ogałęzienia, z których pierwsze również się rozdwajało.

</doc>
<doc id="4054462" url="https://pl.wikipedia.org/wiki?curid=4054462" title="Víctor Rivera (ur. 1976)">
Víctor Rivera (ur. 1976)



</doc>
<doc id="4054463" url="https://pl.wikipedia.org/wiki?curid=4054463" title="Popovigocimex">
Popovigocimex

Popovigocimex – wymarły rodzaj pluskwiaków z rodziny Progonocimicidae, obejmujący tylko jeden znany gatunek: "Popovigocimex yurii".
Gatunek i rodzaj zostały opisane w 2003 roku przez Rafaela G. Martinsa-Neto i Oscara F. Gallego na podstawie skamieniałości skrzydła, którą odkryto w formacji Los Rastros, w argentyńskim Gualo. Pochodzi ona z późnego triasu środkowego lub wczesnego triasu późnego. Nazwę rodzajową i epitet gatunkowy nadano na cześć hemipterologa Jurija Popowa.
Owad ten miał przednie skrzydło długości 4 mm, o zakrzywionej krawędzi kostalnej, zaokrąglonej krawędzi wierzchołkowej, małej komórce bazalnej oraz bardzo szerokim, nieco ku nasadzie zwężonym rejonie kostalnym. Długa tylna żyłka subkostalna brała początek z przodu od tylnej żyłki medialnej i biegła skośnie w stosunku do krawędzi kostalnej skrzydła. Przednia żyłka radialna miała trzy, a tylna żyłka medialna dwa odgałęzienia. Przednia żyłka kubitalna miała dwa odgałęzienia i połączona była z tylną żyłką medialną dwoma żyłkami poprzecznymi, z których pierwsza była mniejsza.

</doc>
<doc id="4054467" url="https://pl.wikipedia.org/wiki?curid=4054467" title="Playing Place">
Playing Place

Playing Place – osada w Anglii, w Kornwalii, w dystrykcie (unitary authority) Kornwalia. Leży 4,1 km od miasta Truro, 12 km od miasta Redruth i 378,7 km od Londynu. W 2015 miejscowość liczyła 755 mieszkańców.

</doc>
<doc id="4054468" url="https://pl.wikipedia.org/wiki?curid=4054468" title="Tintorina">
Tintorina

Tintorina – wymarły rodzaj owadów z rzędu jętek, obejmujący tylko jeden znany gatunek: "Tintorina meridensis".
Gatunek i rodzaj zostały opisane w 2001 roku przez Wiesława Krzemińskiego i Cristinę Lombardo na podstawie dwóch skamieniałości, odkrytych w szwajcarskim Meride i pochodzących z triasu środkowego. Nazwa rodzajowa pochodzi od nazwiska paleontologa Andrea Tintoriego. Takson ten został zaliczony przez autorów do monotypowej rodziny Tintorinidae, którą w 2015 Pavel Sroka, Arnold Staniczek i Günter Bechly zaliczyli do nadrodziny Litophlebioidea.
Jętka ta miała długie i wąskie skrzydła. Przednie miały 11 mm długości i prostą krawędź kostalną, a tylne 10 mm i krawędź kostalną nieco wypukłą. Prawie całe skrzydła otaczała silnie zesklerotyzowana kosta. Żyłka subkostalna sięgała niewiele poza środek długości skrzydła. Tylna żyłka kubitalna była pojedyncza, zaś przednia rozdwojona. Występowała tylko jedna żyłka analna, wolna na tylnych skrzydłach, a częściowo zlana z żyłką kubitalną i tylną żyłką kubitalną na skrzydłach przednich. Ciemniejsze rejony w tylnej i brzusznej części skrzydeł sugerują obecność wzoru barwnego. Odnóża były długie i smukłe, z wyjątkiem przednich, które były krótsze wskutek redukcji ud. Prawdopodobnie pięcioczłonowe stopy kończyły drobne pazurki.

</doc>
<doc id="4054470" url="https://pl.wikipedia.org/wiki?curid=4054470" title="Tintorinidae">
Tintorinidae



</doc>
<doc id="4054471" url="https://pl.wikipedia.org/wiki?curid=4054471" title="Ponsanooth">
Ponsanooth

Ponsanooth – wieś i civil parish w Anglii, w Kornwalii, w dystrykcie (unitary authority) Kornwalia. Leży 7,8 km od miasta Redruth, 10,9 km od miasta Truro i 385,7 km od Londynu. W 2015 miejscowość liczyła 1093 mieszkańców.

</doc>
<doc id="4054473" url="https://pl.wikipedia.org/wiki?curid=4054473" title="Tenis stołowy na Letnich Igrzyskach Olimpijskich 2016 – turniej drużynowy mężczyzn">
Tenis stołowy na Letnich Igrzyskach Olimpijskich 2016 – turniej drużynowy mężczyzn

Drużynowy turniej mężczyzn w tenisie stołowym podczas XXX Letnich Igrzysk Olimpijskich w Rio de Janeiro został rozegrany w dniach od 12 sierpnia do 17 sierpnia 2016 roku w hali Riocentro
Do rywalizacji przystąpiło 16 drużyn. Tytuł mistrza olimpijskiego obroniła reprezentacja Chin.

</doc>
<doc id="4054476" url="https://pl.wikipedia.org/wiki?curid=4054476" title="South Tehidy">
South Tehidy

South Tehidy – przysiółek w Anglii, w hrabstwie Kornwalii, w dystrykcie (unitary authority) Kornwalia. Leży 4 km od miasta Redruth, 17,8 km od miasta Truro i 393,2 km od Londynu. W 2015 miejscowość liczyła 1100 mieszkańców.

</doc>
<doc id="4054477" url="https://pl.wikipedia.org/wiki?curid=4054477" title="Bronisław Orda">
Bronisław Orda

Bronisław Jan Orda (ur. 28 sierpnia 1928, zm. 22 lutego 1982) – pułkownik nawigator inżynier lotnictwa ludowego Wojska Polskiego.
Życiorys.
Ukończył studia z tytułami magistra i inżyniera. Awansowany na stopień pułkownika nawigatora. Sprawował stanowisko dyrektora naczelnego WSK „PZL-Świdnik”.
22 lutego 1982 zginął w tragicznym wypadku podczas pełnienia obowiązków służbowych. Został pochowany na Cmentarzu Wilkowyja w Rzeszowie. Jego żoną była Zofia Aniela (1934-2009).

</doc>
<doc id="4054478" url="https://pl.wikipedia.org/wiki?curid=4054478" title="Eocorona">
Eocorona

Eocorona – wymarły rodzaj owadów z kladu Amphiesmenoptera, obejmujący tylko jeden znany gatunek: "Eocorona iani".
Gatunek i rodzaj zostały opisane w 1980 roku przez Normana Barnetta Tindale’a na podstawie skamieniałości, odkrytej w rejonie australijskiego Mount Crosby i pochodzącej z triasu środkowego. Takson ten został zaliczony przez autora do monotypowej rodziny Eocoronidae w obrębie motyli. W 2010 Joël Minet i współpracownicy umieścili go jednak w nadrzędzie Amphiesmenoptera, bez przyporządkowania do rzędu stwierdzając, że nie jest to ani motyl ani chruścik.
Owad ten miał umiarkowanie szerokie przednie skrzydła o wyraźnie zaokrąglonych krawędziach i szerokich płatach jugalnych. Wspólna szypułka pierwszej i drugiej odnogi żyłki medialnej była dwukrotnie dłuższa niż wspólna szypułka trzeciej i czwartej jej odnogi. Żyłka kubitalna rozwidlona była na dwie żyłki połączone poprzeczną żyłką interkubitalną. Silnie zaznaczona żyłka postkubitalna biegła równolegle do drugiej odnogi żyłki kubitalnej. Rejon analny charakteryzował się żyłkami 1V i 2V tworzącymi pętlę i łączącymi się z żyłką postkubitalną daleko przed krawędzią skrzydła.

</doc>
<doc id="4054479" url="https://pl.wikipedia.org/wiki?curid=4054479" title="Kościół Przemienienia Pańskiego w Piątnicy Poduchownej">
Kościół Przemienienia Pańskiego w Piątnicy Poduchownej

Kościół Przemienienia Pańskiego – rzymskokatolicki kościół parafialny należący do dekanatu Piątnica diecezji łomżyńskiej.
Historia.
Obecna świątynia murowana została zbudowana w latach 1914, 1927–1938 dzięki staraniom księdza Z. Skarżyńskiego; zniszczona w czasie II wojny światowej w 1944 roku, została odbudowana w latach 1945–1953 dzięki staraniom proboszczów: księdza B. Zarzeckiego i księdza S. Prószyńskiego; wieże zostały dobudowane w 1991 roku dzięki staraniom księdza proboszcza Edwarda Zambrzyckiego. Budowla została konsekrowana w 1951 roku. W latach 1995–2000 dzięki staraniom księdza proboszcza Stefana Grajewskiego zostało uporządkowane otoczenie świątyni i zostało zainstalowane nowe nagłośnienie świątyni.

</doc>
<doc id="4054480" url="https://pl.wikipedia.org/wiki?curid=4054480" title="Eocoronidae">
Eocoronidae



</doc>
<doc id="4054482" url="https://pl.wikipedia.org/wiki?curid=4054482" title="Tremar">
Tremar

Tremar – przysiółek w Anglii, w hrabstwie Kornwalii, w dystrykcie (unitary authority) Kornwalia. Leży 4 km od miasta Liskeard, 48,3 km od miasta Truro i 327,9 km od Londynu. W 2015 miejscowość liczyła 648 mieszkańców.

</doc>
<doc id="4054485" url="https://pl.wikipedia.org/wiki?curid=4054485" title="Mistrzostwa Świata w Lekkoatletyce 2017 – bieg na 400 m przez płotki mężczyzn">
Mistrzostwa Świata w Lekkoatletyce 2017 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji biegowych rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 49,35 (uzyskane w okresie od 1 października 2016 do 23 lipca 2017).
Rezultaty.
Eliminacje.
Awans: Najlepszych czterech z każdego biegu (Q) i czterech z najlepszymi czasami ze wszystkich biegów (q).
Półfinały.
Awans uzyskało dwóch najszybszych zawodników z każdego biegu (Q) i dwóch z najlepszymi czasami ze wszystkich biegów (q).

</doc>
<doc id="4054486" url="https://pl.wikipedia.org/wiki?curid=4054486" title="St Ann’s Chapel">
St Ann’s Chapel

St Ann’s Chapel – przysiółek w Anglii, w Kornwalii, w dystrykcie (unitary authority) Kornwalia. Leży 17,5 km od miasta Liskeard, 64 km od miasta Truro i 311,9 km od Londynu. W 2015 miejscowość liczyła 763 mieszkańców.

</doc>
<doc id="4054488" url="https://pl.wikipedia.org/wiki?curid=4054488" title="Rogatka (Ubrzeż)">
Rogatka (Ubrzeż)

Rogatka – część wsi Ubrzeż w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 Rogatka należała administracyjnie do województwa tarnowskiego.

</doc>
<doc id="4054495" url="https://pl.wikipedia.org/wiki?curid=4054495" title="Mistrzostwa Świata w Lekkoatletyce 2017 – skok o tyczce mężczyzn">
Mistrzostwa Świata w Lekkoatletyce 2017 – skok o tyczce mężczyzn

Skok o tyczce mężczyzn – jedna z konkurencji technicznych rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 5,70 (uzyskane w okresie od 1 października 2016 do 23 lipca 2017).
Rezultaty.
Eliminacje.
Awans: 5.75 m (Q) lub 12 najlepszych rezultatów (q).

</doc>
<doc id="4054501" url="https://pl.wikipedia.org/wiki?curid=4054501" title="Elżbieta Druzd">
Elżbieta Druzd

Elżbieta Druzd (ur. 6 lutego 1985) – polska lekkoatletka specjalizująca się w wielobojach.
Kariera.
Srebrna medalistka mistrzostw Polski w siedmioboju (Szczecin 2008) rozegranego w Zielonej Górze. Jest także srebrną medalistką Halowych Mistrzostw Polski (Spała 2009) w pięcioboju. W dorobku ma też brązowy medal z Halowych Mistrzostw Polski (Spała 2008) oraz dwa złote w sztafecie 4 × 100 metrów Mistrzostw Polski (Bydgoszcz 2006), (Poznań 2007) i jeden srebrny ((Biała Podlaska 2005).

</doc>
<doc id="4054502" url="https://pl.wikipedia.org/wiki?curid=4054502" title="Mistrzostwa Świata w Lekkoatletyce 2017 – bieg na 400 m kobiet">
Mistrzostwa Świata w Lekkoatletyce 2017 – bieg na 400 m kobiet

Bieg na 400 metrów kobiet – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 52,10 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Rezultaty.
Po zakończeniu zawodów dyskwalifikacją za doping i anulowaniem wyników z mistrzostw świata w 2017 zostały ukarane dwie uczestniczki rywalizacji w biegu na 400 metrów: Kabange Mupopo (7. pozycja w finale) i Margaret Bamgbose (odpadła w półfinale).
Eliminacje.
Awans: Pierwsze trzy z każdego biegu (Q) i sześć z najlepszymi czasami wśród przegranych (q).
Półfinały.
Awans uzyskały pierwsze dwie z każdego biegu (Q) i dwie z najlepszymi czasami wśród przegranych (q).

</doc>
<doc id="4054503" url="https://pl.wikipedia.org/wiki?curid=4054503" title="Wojciech Grochala">
Wojciech Grochala

Wojciech Grochala (ur. 25 marca 1931 w Hucisku, zm. 17 lutego 1982 w Warszawie) – polski polityk, wojewoda krośnieński.
Życiorys.
Urodził się 25 marca 1931 w Hucisku w rodzinie chłopskiej, syn Franciszka i Marii. Ukończył Liceum Pedagogiczne i został nauczycielem.
W latach 1947–1948 należał do Związku Walki Młodych, a w latach 1948–1956 do Związku Młodzieży Polskiej. W latach 1951–1952 był słuchaczem Oficerskiej Szkoły Politycznej w Łodzi, a w latach 1955–1957 był słuchaczem Wojskowej Akademii Politycznej w Warszawie. Przez sześć lat służył w ludowym Wojsku Polskim. 
Następnie pracował w Komitecie Centralnym Związku Młodzieży Socjalistycznej, Komendzie Ochotniczych Hufców Pracy. W latach 1960–1962 był przewodniczącym Zarządu Powiatowego ZMS w Sanoku, był także I sekretarzem Komitetu Powiatowego ZMS w Sanoku. W 1951 roku był kandydatem, a od 25 sierpnia 1952 roku należał do PZPR, w której został działaczem aparatu partyjnego. 4 maja 1953 został wybrany członkiem Komisji Rewizyjnej Komitetu Wojewódzkiego PZPR w Rzeszowie. Pełnił mandat radnego Miejskiej Rady Narodowej w Sanoku kadencji 1961-1965. 
Od 1 lutego do 30 września 1962 roku był sekretarzem ds. organizacyjnych KP PZPR w Sanoku, od 1 października 1962 roku do 12 października 1972 roku I sekretarzem KP PZPR w Brzozowie, od 13 października 1972 do 31 maja 1975 I sekretarzem Bieszczadzkiego KP PZPR w Lesku oraz równolegle od 11 listopada 1972 roku do 31 maja 1975 roku sekretarzem Komitetu Wojewódzkiego PZPR w Rzeszowie. 
Po zmianach w podziale administracyjnym PRL w 1975 pełnił urząd wojewody krośnieńskiego od 1 czerwca 1975 do 6 września 1977 roku. Równocześnie od 5 czerwca 1975 był członkiem Plenum oraz Egzekutywy KW PZPR w Krośnie. Później był kierownikiem Wydziału Ekonomicznego w CRZZ.
W trakcie kariery politycznej ukończył studia na Wydziale Prawa Uniwersytetu Marii Curie-Skłodowskiej, uzyskując tytuł magistra praw. Od 1 stycznia 1981 roku był słuchaczem studiów doktoranckich na WAP w Warszawie.
Zmarł nagle 17 lutego 1982 roku w Warszawie. Został pochowany na Cmentarzu Wojskowym na Powązkach w Warszawie 22 lutego 1982 (kwatera C37-8-8). Był żonaty, miał córki.

</doc>
<doc id="4054504" url="https://pl.wikipedia.org/wiki?curid=4054504" title="Natrix helvetica">
Natrix helvetica

Natrix helvetica – gatunek niejadowitego węża z rodziny połozowatych (Colubridae), w przeszłości lokowany w obrębie gatunku "Natrix natrix" (zaskroniec zwyczajny). W 2017 roku zespół naukowców opublikował wyniki badań genetycznych, na podstawie których zaproponował wydzielenie dawnego podgatunku "N. natrix helvetica" jako odrębnego gatunku. Autorzy włączyli do niego również cztery inne podgatunki dawniej klasyfikowane wewnątrz "N. natrix" ("N. h. cetti", "N. h. corsa", "N. h. lanzai" i "N. h. sicula"). Praca została opublikowana 7 sierpnia 2017 na łamach „Scientific Reports”. Węże z wyróżnionego gatunku różnią się od zaskrońców zwyczajnych szarym ubarwieniem i nie mają charakterystycznego jasnożółtego kołnierza. Zaskrońce są oliwkowo-zielone. Zwierzęta te występują w krajach zachodniej Europy – w południowej części Anglii, w Szwajcarii, w północnych Włoszech, we Francji i w zachodnich Niemczech (Hesja). Mogą się one krzyżować z zaskrońcami zwyczajnymi, jednak strefa hybrydyzacji jest stosunkowo wąska, a przepływ genów pomiędzy tymi dwoma taksonami – niewielki. Poza nimi opisano jednak także mieszańce "N. helvetica" z przedstawicielami linii "N. natrix persa/cypriaca" introdukowanymi w Szwajcarii, poza naturalnymi strefami kontaktu z innymi taksonami zaskrońców. Węże "N. helvetica" zasiedlają tereny położone w pobliżu zbiorników i cieków wodnych, a żywią się głównie drobnymi płazami, takimi jak żaby i traszki.

</doc>
<doc id="4054506" url="https://pl.wikipedia.org/wiki?curid=4054506" title="Mistrzostwa Świata w Lekkoatletyce 2017 – pchnięcie kulą kobiet">
Mistrzostwa Świata w Lekkoatletyce 2017 – pchnięcie kulą kobiet

Pchnięcie kulą kobiet – jedna z konkurencji technicznych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 17,75 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans: 18,30 (Q) lub 12 najlepszych rezultatów (q).

</doc>
<doc id="4054512" url="https://pl.wikipedia.org/wiki?curid=4054512" title="Kosowo na Mistrzostwach Świata w Lekkoatletyce 2017">
Kosowo na Mistrzostwach Świata w Lekkoatletyce 2017



</doc>
<doc id="4054515" url="https://pl.wikipedia.org/wiki?curid=4054515" title="Mistrzostwa Świata w Lekkoatletyce 2017 – rzut oszczepem kobiet">
Mistrzostwa Świata w Lekkoatletyce 2017 – rzut oszczepem kobiet

Rzut oszczepem kobiet – jedna z konkurencji technicznych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 61,40 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans: 63,50 m (Q) lub 12 najlepszych rezultatów (q).

</doc>
<doc id="4054517" url="https://pl.wikipedia.org/wiki?curid=4054517" title="Tarachoptera">
Tarachoptera

Tarachoptera – wymarły rząd owadów nowoskrzydłych z kladu Amphiesmenoptera. W zapisie kopalnym znany z kredy późnej. Przypominały prymitywne motyle i chruściki. Porośnięte były łuskami. Miały spłaszczoną grzbietobrzusznie głowę, długą szyję i smukłe odnóża. Ich larwy żerowały prawdopodobnie wewnątrz tkanek roślinnych.
Taksonomia.
Rząd ten został wprowadzony w 2017 roku przez Wolframa Meya, Wilfrieda Wicharda, Patricka Müllera i Bo Wanga. Obejmuje cztery gatunki z dwóch rodzajów: "Tarachocelis" i "Kinitocelis", zaliczane do jednej rodziny Tarachocelidae. Opisano je na podstawie 14 inkluzji w bursztynie birmańskim, datowanych na cenoman w kredzie późnej. Tarachoptera wraz z Permotrichoptera, chruścikami, motylami oraz 3 rodzinami o niejasnej pozycji należą do grupy Amphiesmenoptera.
Opis.
Były to niewielkie owady o długości przednich skrzydeł od 2,3 do 4,5 mm, pokrojem ciała przypominające współczesne chruściki z rodziny wodolotkowatych oraz prymitywne motyle z rodzin Heterobathmiidae i Acanthopteroctetidae. Głowa, czułki, tułów i odnóża i częściowo skrzydła porośnięte były u nich łuskami. Miały grzbietobrzusznie spłaszczoną głowę pozbawioną przyoczek. Na powierzchni głowy widoczne były szwy koronalny, czołowy i czołowo-policzkowy, a poprzeczna bruzda dzieliła "anteclypeolabrum" (powstałe ze zrośniętych przedustka i wargi górnej) od "frontoclypeus" (zrośnięte czoło i zaustek). Na czole i ciemieniu obecna była para wydłużonych łatek szczecinkowych. Aparat gębowy cechowały szczątkowe żuwaczki, trójkątne żuwki zewnętrzne oraz trójczłonowe głaszczki: długie wargowe i bardzo małe szczękowe. Wydłużoną szyję cechowała obecność – obok sklerytów bocznych – także pary sklerytów grzbietowych. Przedplecze było poprzecznie podzielone błoniastą bruzdą i miało miejscami oszczecinione boki. W użyłkowaniu skrzydeł trzy żyłki radialne formowały długą komórkę, zamkniętą u szczytu żyłką poprzeczną r1-r2. Błona skrzydeł miała ziarnisty wygląd wskutek gęstego pokrycia guzkami. Smukłe odnóża pozbawione były ostróg na goleniach. Samiec miał narządy kopulacyjne przykryte od góry pojedynczą płytką i wciągnięte w dziewiąty segment odwłoka, którego brzuszno-ogonową krawędź zdobił grzebień kolców.
Paleoekologia.
Najprawdopodobniej były to owady lądowe. Drobne rozmiary owadów dorosłych sugerują, że larwy były endofagami, być może minującymi liście, gdyż miny liściowe znane są w zapisie kopalnym już od jury późnej. Grzbietobrzusznie spłaszczona głowa form dorosłych oznaczać może przystosowanie do ukrywania się w szczelinach, pęknięciach kory bądź w zwiniętych liściach. Z budowy aparatu gębowego wynika, że formy dorosłe przyjmowały roślinny pokarm płynny lub drobnoziarnisty. U jednego z gatunków, "Tarachocelis microlepidopterella", wykryto obecność na obu parach skrzydeł łusek androkonialnych (zapachowych), co wskazuje, że samce wabiły samice za pomocą feromonów.

</doc>
<doc id="4054522" url="https://pl.wikipedia.org/wiki?curid=4054522" title="Krzysztof Kosim">
Krzysztof Kosim

Krzysztof Kosim (ur. ok. 1950) – polski siatkarz.
Kariera.
W 1969 ukończył Technikum Mechaniczne w Sanoku z tytułem technika mechanika o specjalności obróbka skrawaniem (w jego klasie był m.in. Marian Szczerek). Podczas nauki szkolnej był zawodnikiem siatkarskiego zespołu Międzyszkolnego Klubu Sportowego „Zryw” Sanok, prowadzonego przez trener Wandę Lichnowską, który w styczniu 1969 zdobył mistrzostwo juniorów okręgu rzeszowskiego, w lutym 1969 wygrał turniej półfinałowy rozegrany w Sanoku, po czym w marcu 1969 zwyciężył w turnieju finałowym w Przemyślu zdobywając złoty medal mistrzostw Polski juniorów w 1969 (w decydującym meczu Zryw pokonał MKS MDK Warszawa 3:2).
Od 1969 przez 12 sezonów występował w barwach Resovii, rozgrywając w jej barwach ponad 500 spotkań. Po zakończeniu kariery zawodniczej 20 lutego 1982 przed ligowym meczem Resovii ze Stalą Stocznia Szczecin odbyła się oficjalna uroczystość jego pożegnania, wraz z wręczeniem pamiątkowego pucharu przez władze klubu.

</doc>
<doc id="4054524" url="https://pl.wikipedia.org/wiki?curid=4054524" title="Tarachocelidae">
Tarachocelidae



</doc>
<doc id="4054530" url="https://pl.wikipedia.org/wiki?curid=4054530" title="Portoryko na Mistrzostwach Świata w Lekkoatletyce 2017">
Portoryko na Mistrzostwach Świata w Lekkoatletyce 2017

Portoryko na Mistrzostwach Świata w Lekkoatletyce 2017 – reprezentacja Portoryko podczas mistrzostw świata w Londynie liczyła 5 zawodników, którzy nie zdobyli medalu.

</doc>
<doc id="4054532" url="https://pl.wikipedia.org/wiki?curid=4054532" title="Tarachocelis">
Tarachocelis

Tarachocelis – wymarły rodzaj owadów z rzędu Tarachoptera i rodziny Tarachocelidae, obejmujący tylko jeden znany gatunek: "Tarachocelis microlepidopterella".
Gatunek i rodzaj zostały opisane w 2017 roku przez Wolframa Meya, Wilfrieda Wicharda, Patricka Müllera i Bo Wanga. Opisu dokonano na podstawie inkluzji samca w bursztynie birmańskim, datowanej na cenoman.
Owad ten miał wydłużoną, spłaszczoną grzbietobrzusznie głowę, wyposażoną w owalne oczy. Czułki miały człony do ósmego włącznie pokryte łuskami. Biczyk czułków zbudowany był z 23 beczułkowatych, orzęsionych członów. Skrzydła miały około 3 mm długości i podłużną, trójkątną komórkę radialną zamkniętą u wierzchołka żyłką poprzeczną r1–r2+3. U samca żyłki radialne i medialne na spodzie skrzydła przedniego i wierzchu skrzydła tylnego porośnięte były łuskami zapachowymi. Błonę przednich skrzydeł pokrywały rzadko rozmieszczone, włosowate i wrzecionowate łuski. Charakterystyczna była również obecność na przednich skrzydłach żyłki barkowej i brak szczytowego sektora drugiej żyłki kubitalnej.

</doc>
<doc id="4054533" url="https://pl.wikipedia.org/wiki?curid=4054533" title="Roby (Merseyside)">
Roby (Merseyside)



</doc>
<doc id="4054534" url="https://pl.wikipedia.org/wiki?curid=4054534" title="Roby (Teksas)">
Roby (Teksas)



</doc>
<doc id="4054537" url="https://pl.wikipedia.org/wiki?curid=4054537" title="Izba administracji skarbowej">
Izba administracji skarbowej

Izba administracji skarbowej – jednostka Krajowej Administracji Skarbowej obsługująca dyrektora izby administracji skarbowej, który jest organem administracji niezespolonej. Utworzono ją w miejsce izby skarbowej. Dyrektorzy izb administracji skarbowej podlegają ministrowi właściwemu do spraw finansów publicznych.
Zadania.
Izba administracji skarbowej nadzoruje urzędy skarbowe i urzędy celno-skarbowe; rozstrzyga w pierwszej instancji sprawy karne skarbowe oraz prowadzi działalność edukacyjną w zakresie prawa podatkowego.
Organizacja izby administracji skarbowej.
Kierownictwo izby administracji skarbowej stanowią: dyrektor, zastępcy dyrektora oraz główny księgowy. 
Izba jest podzielona na piony. Każdy pion odpowiada za inną dziedzinę prawa podatkowego, sprawy wewnętrzne izby lub organizację działalności.
Przy izbie działa Komisja Dyscyplinarna zajmująca się w pierwszej instancji sprawami dyscyplinarnymi członków korpusu służby cywilnej w izbie.
W izbie ustanawia się: Pełnomocnika Ochrony Informacji Niejawnych, Administratora Bezpieczeństwa Informacji, Rzecznika Dyscyplinarnego i Rzecznika Prasowego.
Minister Finansów nadaje izbie regulamin organizacyjny określający jej strukturę organizacyjną, siedzibę dyrektora oraz uprawnienia organów.
Lista izb administracji skarbowej.
W każdym województwie istnieje jedna izba administracji skarbowej nadzorująca wszystkie urzędy skarbowe i urzędy celno-skarbowe zlokalizowane na terenie tego województwa:

</doc>
<doc id="4054544" url="https://pl.wikipedia.org/wiki?curid=4054544" title="Korea Północna na Mistrzostwach Świata w Lekkoatletyce 2017">
Korea Północna na Mistrzostwach Świata w Lekkoatletyce 2017

Korea Północna na Mistrzostwach Świata w Lekkoatletyce 2017 – reprezentacja Korei Północnej podczas mistrzostw świata w Londynie liczyła 3 zawodniczki, które nie zdobyły medalu.

</doc>
<doc id="4054547" url="https://pl.wikipedia.org/wiki?curid=4054547" title="Rwanda na Mistrzostwach Świata w Lekkoatletyce 2017">
Rwanda na Mistrzostwach Świata w Lekkoatletyce 2017

Rwanda na Mistrzostwach Świata w Lekkoatletyce 2017 – reprezentacja Rwandy podczas mistrzostw świata w Londynie liczyła 1 zawodniczkę, która nie zdobyła medalu.

</doc>
<doc id="4054548" url="https://pl.wikipedia.org/wiki?curid=4054548" title="Fiat Premio">
Fiat Premio



</doc>
<doc id="4054549" url="https://pl.wikipedia.org/wiki?curid=4054549" title="Letnie Mistrzostwa Świata Studentów 1924">
Letnie Mistrzostwa Świata Studentów 1924

1. Letnie Mistrzostwa Świata Studentów – międzynarodowe zawody sportowców – studentów, które odbyły się w Warszawie między 17 września, a 20 września 1924 roku. W imprezie wzięło udział 7 państw: Anglia, Estonia, Francja, Nowa Zelandia, Polska, Stany Zjednoczone i Włochy, które rywalizowały w 5 dyscyplinach. W 1. mistrzostwach brali udział tylko mężczyźni.
Udział Polaków.
Polska drużyna zajęła w Mistrzostwach I miejsce. Zwycięstwo dla Polski zdobyli między innymi: Zygmunt Weiss w biegu na 400 m, Stefan Kostrzewski w biegu na 800 m, Józef Jaworski w biegu na 3000 m oraz Sławosz Szydłowski w rzucie dyskiem i oszczepem.

</doc>
<doc id="4054555" url="https://pl.wikipedia.org/wiki?curid=4054555" title="Arabia Saudyjska na Mistrzostwach Świata w Lekkoatletyce 2017">
Arabia Saudyjska na Mistrzostwach Świata w Lekkoatletyce 2017

Arabia Saudyjska na Mistrzostwach Świata w Lekkoatletyce 2017 – reprezentacja Arabii Saudyjskiej podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054556" url="https://pl.wikipedia.org/wiki?curid=4054556" title="Filipiny na Mistrzostwach Świata w Lekkoatletyce 2017">
Filipiny na Mistrzostwach Świata w Lekkoatletyce 2017

Filipiny na Mistrzostwach Świata w Lekkoatletyce 2017 – reprezentacja Filipin podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054557" url="https://pl.wikipedia.org/wiki?curid=4054557" title="Gwinea Bissau na Mistrzostwach Świata w Lekkoatletyce 2017">
Gwinea Bissau na Mistrzostwach Świata w Lekkoatletyce 2017

Gwinea Bissau na Mistrzostwach Świata w Lekkoatletyce 2017 – reprezentacja Gwinei Bissau podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054558" url="https://pl.wikipedia.org/wiki?curid=4054558" title="Indonezja na Mistrzostwach Świata w Lekkoatletyce 2017">
Indonezja na Mistrzostwach Świata w Lekkoatletyce 2017

Indonezja na Mistrzostwach Świata w Lekkoatletyce 2017 – reprezentacja Indonezji podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054559" url="https://pl.wikipedia.org/wiki?curid=4054559" title="Kinitocelis">
Kinitocelis

Kinitocelis – wymarły rodzaj owadów z rzędu Tarachoptera i rodziny Tarachocelidae.
Rodzaj ten opisany został w 2017 roku przez Wolframa Meya, Wilfrieda Wicharda, Patricka Müllera i Bo Wanga. Zalicza się doń 3 gatunki, opisane na podstawie inkluzji w bursztynie birmańskim, datowanych na cenoman w kredzie późnej.
Owady te osiągały od 2,5 do 4,3 mm długości ciała i od 2,3 do 4,5 mm długości przedniego skrzydła. Miały wydłużoną, spłaszczoną grzbietobrzusznie głowę, wyposażoną w półkuliste oczy. Biczyk czułków zbudowany był z 20–26 beczułkowatych, porośniętych łukami członów. Głaszczki również porastały łuski. Żuwaczki zredukowane były do stożkowatych wyrostków. Obie pary skrzydeł były przejrzyste, pozbawione żyłek barkowych i łusek zapachowych na żyłkach medialnych i radialnych, a przednia para znacznie gęściej porośnięta łuskami niż u "Tarachocelis". Zanikowi uległ wierzchołkowy sektor żyłki postkubitalnej. Odnóża były smukłe, o nasadowym członie stopy dłuższym niż pozostałe jej człony razem wzięte. Samce miały parę bocznych wyrostków na piątym segmencie odwłoka oraz krótkie walwy. U samic grzbietowa część ostatniego segmentu odwłoka wydłużona była w dwie owalne płytki.
Należą tu 3 opisane gatunki:

</doc>
<doc id="4054562" url="https://pl.wikipedia.org/wiki?curid=4054562" title="Mariany Północne na Mistrzostwach Świata w Lekkoatletyce 2017">
Mariany Północne na Mistrzostwach Świata w Lekkoatletyce 2017

Mariany Północne na Mistrzostwach Świata w Lekkoatletyce 2017 – reprezentacja Marianów Północnych podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054564" url="https://pl.wikipedia.org/wiki?curid=4054564" title="Mauretania na Mistrzostwach Świata w Lekkoatletyce 2017">
Mauretania na Mistrzostwach Świata w Lekkoatletyce 2017

Mauretania na Mistrzostwach Świata w Lekkoatletyce 2017 – reprezentacja Mauretanii podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054566" url="https://pl.wikipedia.org/wiki?curid=4054566" title="Mjanma na Mistrzostwach Świata w Lekkoatletyce 2017">
Mjanma na Mistrzostwach Świata w Lekkoatletyce 2017

Mjanma na Mistrzostwach Świata w Lekkoatletyce 2017 – reprezentacja Mjanmy podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054567" url="https://pl.wikipedia.org/wiki?curid=4054567" title="Iran na Mistrzostwach Świata w Lekkoatletyce 2017">
Iran na Mistrzostwach Świata w Lekkoatletyce 2017

Iran na Mistrzostwach Świata w Lekkoatletyce 2017 – reprezentacja Iranu podczas mistrzostw świata w Londynie liczyła 3 zawodników, którzy nie zdobyli medalu.

</doc>
<doc id="4054568" url="https://pl.wikipedia.org/wiki?curid=4054568" title="Mozambik na Mistrzostwach Świata w Lekkoatletyce 2017">
Mozambik na Mistrzostwach Świata w Lekkoatletyce 2017

Mozambik na Mistrzostwach Świata w Lekkoatletyce 2017 – reprezentacja Mozambiku podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054570" url="https://pl.wikipedia.org/wiki?curid=4054570" title="Nauru na Mistrzostwach Świata w Lekkoatletyce 2017">
Nauru na Mistrzostwach Świata w Lekkoatletyce 2017

Nauru na Mistrzostwach Świata w Lekkoatletyce 2017 – reprezentacja Nauru podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054571" url="https://pl.wikipedia.org/wiki?curid=4054571" title="Nepal na Mistrzostwach Świata w Lekkoatletyce 2017">
Nepal na Mistrzostwach Świata w Lekkoatletyce 2017

Nepal na Mistrzostwach Świata w Lekkoatletyce 2017 – reprezentacja Nepalu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054572" url="https://pl.wikipedia.org/wiki?curid=4054572" title="Palau na Mistrzostwach Świata w Lekkoatletyce 2017">
Palau na Mistrzostwach Świata w Lekkoatletyce 2017

Palau na Mistrzostwach Świata w Lekkoatletyce 2017 – reprezentacja Palau podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054573" url="https://pl.wikipedia.org/wiki?curid=4054573" title="Puchar „Sportu” i PZHL 1982">
Puchar „Sportu” i PZHL 1982

Puchar „Sportu” i PZHL 1982 – pierwsza edycja rozgrywek o Puchar „Sportu” i PZHL.
Był określany jako Puchar PZHL, zaś w informacji prasowych pojawiało się także określenie Puchar Polski.
Rywalizacja odbywała się w czasie trwającego w Austrii turnieju mistrzostw świata Grupy B 1982, w których brała udział reprezentacja Polski.
Wyniki.
1/4 finału (mecz i rewanż): Mecze odbyły się 2 i 5 marca 1982:
1/2 finału (mecz i rewanż): Mecze odbyły się 9 i 12 marca 1982
Finał.
Rywalizacja w finale rozstrzygnęła się w dwumeczu w Nowym Targu 16 marca 1982 i w Katowicach-Janowie 23 marca 1982.

</doc>
<doc id="4054575" url="https://pl.wikipedia.org/wiki?curid=4054575" title="Pakistan na Mistrzostwach Świata w Lekkoatletyce 2017">
Pakistan na Mistrzostwach Świata w Lekkoatletyce 2017

Pakistan na Mistrzostwach Świata w Lekkoatletyce 2017 – reprezentacja Pakistanu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054577" url="https://pl.wikipedia.org/wiki?curid=4054577" title="Publio Fiori">
Publio Fiori

Publio Fiori (ur. 25 marca 1938 w Rzymie) – włoski polityk, prawnik i samorządowiec, długoletni parlamentarzysta, w latach 1994–1995 minister transportu.
Życiorys.
Z wykształcenia prawnik, studia ukończył w 1963. W połowie lat 60. pracował na Uniwersytecie La Sapienza w Rzymie. W 1964 został zatrudniony w Avvocatura dello Stato, urzędzie rzecznika generalnego zajmującego się ochroną praw i interesów państwa. W połowie lat 90. powrócił do prywatnej praktyki adwokackiej.
Długoletni działacz Chrześcijańskiej Demokracji (DC). Był prezesem instytucji społecznej ONMI. W 1971 Został radnym miejskim w Rzymie, a w 1974 asesorem do spraw robót publicznych w administracji miejskiej. Od 1975 był radnym regionu Lacjum i przewodniczącym frakcji radnych DC. W 1977 został postrzelony w nogi i klatkę piersiową w trakcie zamachu zorganizowanego przez terrorystów ze skrajnie lewicowych Czerwonych Brygad.
W 1979 po raz pierwszy wybrany do Izby Deputowanych. Sześciokrotnie z powodzeniem ubiegał się o reelekcję, zasiadając w niższej izbie włoskiego parlamentu do 2006. Był podsekretarzem stanu w resorcie poczty i telekomunikacji (1992–1993) oraz w resorcie zdrowia (1993–1994). Po rozpadzie chadecji dołączył w 1994 do Sojuszu Narodowego. Od maja 1994 do stycznia 1995 pełnił funkcję ministra transportu w rządzie Silvia Berlusconiego. W 2001 został wiceprzewodniczącym Izby Deputowanych XIV kadencji.
Od 2005 do 2006 należał do Chrześcijańskiej Demokracji dla Autonomii, później założył niewielkie chadeckie ugrupowanie pod nazwą Rifondazione DC. Po odejściu z parlamentu kontynuował praktykę adwokacką, a także został wykładowcą na prywatnym uniwersytecie LUMSA.

</doc>
<doc id="4054578" url="https://pl.wikipedia.org/wiki?curid=4054578" title="Saint Kitts i Nevis na Mistrzostwach Świata w Lekkoatletyce 2017">
Saint Kitts i Nevis na Mistrzostwach Świata w Lekkoatletyce 2017

Saint Kitts i Nevis na Mistrzostwach Świata w Lekkoatletyce 2017 – reprezentacja Saint Kitts i Nevis podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054580" url="https://pl.wikipedia.org/wiki?curid=4054580" title="Seszele na Mistrzostwach Świata w Lekkoatletyce 2017">
Seszele na Mistrzostwach Świata w Lekkoatletyce 2017

Seszele na Mistrzostwach Świata w Lekkoatletyce 2017 – reprezentacja Seszeli podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054581" url="https://pl.wikipedia.org/wiki?curid=4054581" title="Saint Vincent i Grenadyny na Mistrzostwach Świata w Lekkoatletyce 2017">
Saint Vincent i Grenadyny na Mistrzostwach Świata w Lekkoatletyce 2017

Saint Vincent i Grenadyny na Mistrzostwach Świata w Lekkoatletyce 2017 – reprezentacja Saint Vincent i Grenadynów podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054583" url="https://pl.wikipedia.org/wiki?curid=4054583" title="Sierra Leone na Mistrzostwach Świata w Lekkoatletyce 2017">
Sierra Leone na Mistrzostwach Świata w Lekkoatletyce 2017

Sierra Leone na Mistrzostwach Świata w Lekkoatletyce 2017 – reprezentacja Sierra Leone podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054584" url="https://pl.wikipedia.org/wiki?curid=4054584" title="Somalia na Mistrzostwach Świata w Lekkoatletyce 2017">
Somalia na Mistrzostwach Świata w Lekkoatletyce 2017

Somalia na Mistrzostwach Świata w Lekkoatletyce 2017 – reprezentacja Somalii podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054586" url="https://pl.wikipedia.org/wiki?curid=4054586" title="Suazi na Mistrzostwach Świata w Lekkoatletyce 2017">
Suazi na Mistrzostwach Świata w Lekkoatletyce 2017

Suazi na Mistrzostwach Świata w Lekkoatletyce 2017 – reprezentacja Suazi podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054587" url="https://pl.wikipedia.org/wiki?curid=4054587" title="Sudan na Mistrzostwach Świata w Lekkoatletyce 2017">
Sudan na Mistrzostwach Świata w Lekkoatletyce 2017

Sudan na Mistrzostwach Świata w Lekkoatletyce 2017 – reprezentacja Sudanu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054588" url="https://pl.wikipedia.org/wiki?curid=4054588" title="Sudan Południowy na Mistrzostwach Świata w Lekkoatletyce 2017">
Sudan Południowy na Mistrzostwach Świata w Lekkoatletyce 2017

Sudan Południowy na Mistrzostwach Świata w Lekkoatletyce 2017 – reprezentacja Sudanu Południowego podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054589" url="https://pl.wikipedia.org/wiki?curid=4054589" title="Surinam na Mistrzostwach Świata w Lekkoatletyce 2017">
Surinam na Mistrzostwach Świata w Lekkoatletyce 2017

Surinam na Mistrzostwach Świata w Lekkoatletyce 2017 – reprezentacja Surinamu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054591" url="https://pl.wikipedia.org/wiki?curid=4054591" title="Togo na Mistrzostwach Świata w Lekkoatletyce 2017">
Togo na Mistrzostwach Świata w Lekkoatletyce 2017

Togo na Mistrzostwach Świata w Lekkoatletyce 2017 – reprezentacja Togo podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054592" url="https://pl.wikipedia.org/wiki?curid=4054592" title="Turkmenistan na Mistrzostwach Świata w Lekkoatletyce 2017">
Turkmenistan na Mistrzostwach Świata w Lekkoatletyce 2017

Turkmenistan na Mistrzostwach Świata w Lekkoatletyce 2017 – reprezentacja Turkmenistanu podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054593" url="https://pl.wikipedia.org/wiki?curid=4054593" title="Turks i Caicos na Mistrzostwach Świata w Lekkoatletyce 2017">
Turks i Caicos na Mistrzostwach Świata w Lekkoatletyce 2017

Turks i Caicos na Mistrzostwach Świata w Lekkoatletyce 2017 – reprezentacja Turks i Caicos podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054594" url="https://pl.wikipedia.org/wiki?curid=4054594" title="Tuvalu na Mistrzostwach Świata w Lekkoatletyce 2017">
Tuvalu na Mistrzostwach Świata w Lekkoatletyce 2017

Tuvalu na Mistrzostwach Świata w Lekkoatletyce 2017 – reprezentacja Tuvalu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054595" url="https://pl.wikipedia.org/wiki?curid=4054595" title="Wyspy Świętego Tomasza i Książęca na Mistrzostwach Świata w Lekkoatletyce 2017">
Wyspy Świętego Tomasza i Książęca na Mistrzostwach Świata w Lekkoatletyce 2017

Wyspy Świętego Tomasza i Książęca na Mistrzostwach Świata w Lekkoatletyce 2017 – reprezentacja Wysp Świętego Tomasza i Książęcej podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054596" url="https://pl.wikipedia.org/wiki?curid=4054596" title="Wyspy Salomona na Mistrzostwach Świata w Lekkoatletyce 2017">
Wyspy Salomona na Mistrzostwach Świata w Lekkoatletyce 2017

Wyspy Salomona na Mistrzostwach Świata w Lekkoatletyce 2017 – reprezentacja Wysp Salomona podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054597" url="https://pl.wikipedia.org/wiki?curid=4054597" title="Vanuatu na Mistrzostwach Świata w Lekkoatletyce 2017">
Vanuatu na Mistrzostwach Świata w Lekkoatletyce 2017

Vanuatu na Mistrzostwach Świata w Lekkoatletyce 2017 – reprezentacja Vanuatu podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054599" url="https://pl.wikipedia.org/wiki?curid=4054599" title="Wojaki">
Wojaki

Wojaki (Sturnellinae) – ponownie wyodrębniona podrodzina ptaka z rodziny kacykowatych (Icteridae).
Zasięg występowania.
Podrodzina obejmuje gatunki występujące w Ameryce.
Systematyka.
Do podrodziny należą następujące rodzaje:

</doc>
<doc id="4054602" url="https://pl.wikipedia.org/wiki?curid=4054602" title="Geunyeoneun yeppeodda">
Geunyeoneun yeppeodda



</doc>
<doc id="4054604" url="https://pl.wikipedia.org/wiki?curid=4054604" title="Thomas Scharff">
Thomas Scharff

Thomas Scharff (ur. 25 czerwca 1970 w Berlinie) – niemiecki aktor teatralny, telewizyjny i filmowy.

</doc>
<doc id="4054605" url="https://pl.wikipedia.org/wiki?curid=4054605" title="Tenis stołowy na Letnich Igrzyskach Olimpijskich 2016 – singel kobiet">
Tenis stołowy na Letnich Igrzyskach Olimpijskich 2016 – singel kobiet

Turniej olimpijski w tenisie stołowym mężczyzn podczas XXXI Letnich Igrzysk Olimpijskich w Rio de Janeiro odbył się w dniach od 6 sierpnia do 10 sierpnia 2016 roku w Riocentro.
Rozstawieni zawodnicy.
Zawodniczki zostały rozstawione w oparciu o ranking światowy ITTF opublikowany w lipcu 2016 roku przy czym maksymalnie z jednego kraju mogły być dwie zawodniczki.
Pierwszych szesnaście zawodniczek zakwalifikowało się bezpośrednio do trzeciej rundy.
Zawodniczki rozstawione na miejscach od 17 do 32 zakwalifikowały się bezpośrednio do drugiej rundy.

</doc>
<doc id="4054609" url="https://pl.wikipedia.org/wiki?curid=4054609" title="Sinojurina">
Sinojurina

Sinojurina – wymarły rodzaj owadów z rzędu Glosselytrodea, obejmujący tylko jeden znany gatunek: "Sinojurina permiana".
Gatunek i rodzaj opisali w 2007 roku Huang Diying, André Nel, Lin Qibin i Dong Fabing na podstawie odcisku skrzydła, odkrytego w formacji Yinping w chińskim Anhui i datowanego na perm środkowy. Autorzy zrezygnowali z przyporządkowania go do rodziny. W rodzinie Glosselytridae umieszczony został w 2013 przez Aleksandra Rasnicyna i Daniła Aristowa.
Owad ten miał przednie skrzydło długości 15,5 mm oraz szerokości 4,3 mm, o zaokrąglonym wierzchołku i prostych brzegach: kostalnym i tylnym, wyposażone w ponad 15 żyłek podłużnych w części środkowej. Równolegle i w dużej bliskości do brzegów skrzydła biegła wyraźna żyłka. Rejon analny zakończony był wyraźnie bardziej przynasadowo niż niezbyt szeroki rejon prekostalny. W rejonie analnym biegły trzy proste żyłki podłużne.

</doc>
<doc id="4054610" url="https://pl.wikipedia.org/wiki?curid=4054610" title="Tenis stołowy na Letnich Igrzyskach Olimpijskich 2016 – turniej drużynowy kobiet">
Tenis stołowy na Letnich Igrzyskach Olimpijskich 2016 – turniej drużynowy kobiet

Drużynowy turniej kobiet w tenisie stołowym podczas XXXI Letnich Igrzysk Olimpijskich w Rio de Janeiro został rozegrany w dniach od 12 sierpnia do 16 sierpnia 2016 roku w hali Riocentro.
Do rywalizacji przystąpiło 16 drużyn. Tytuł mistrza olimpijskiego obroniła reprezentacja Chin.

</doc>
<doc id="4054614" url="https://pl.wikipedia.org/wiki?curid=4054614" title="Kronprinzenpalais">
Kronprinzenpalais

Kronprinzenpalais (pol. „Pałac Następców Tronu”) – klasycystyczny pałac, znajdujący się w Berlinie, w dzielnicy Mitte, przy alei Unter den Linden. Powstał w latach 1663–1669 jako rezydencja dworskiego urzędnika, później służył jako miejsce zamieszkania członków rodziny Hohenzollernów, spośród których kilku było królami Prus i cesarzami niemieckimi. W tym czasie pałac poddano dwóm przebudowom. Po upadku monarchii i utworzeniu Republiki Weimarskiej w budynku została ulokowana galeria sztuki nowoczesnej o nazwie "Galerie der Lebenden" (pol. „Galeria żyjących”), mieszcząca dzieła artystów ówcześnie żyjących. Galeria ta miała bogate zbiory i była najchętniej odwiedzaną tego typu placówką w Berlinie. Gdy do władzy doszli naziści, prace zgromadzone w galerii zostały zarekwirowane w ramach walki ze sztuką zdegenerowaną, zaś sama placówka przestała istnieć. W czasie II wojny światowej Kronprinzenpalais został zniszczony, natomiast w 1961 roku ruiny budynku rozebrano. W latach 1968–1969 pałac został odbudowany z przeznaczeniem na pensjonat i dom kultury dla pracowników magistratu Berlina Wschodniego. Od czasu zjednoczenia Niemiec gmach jest wykorzystywany do organizowania wystaw i różnych wydarzeń kulturalnych.
Lokalizacja.
Pałac jest położony w berlińskiej dzielnicy Mitte, przy alei Unter den Linden, naprzeciwko zbrojowni (niem. "Zeughaus") i Nowego Odwachu. Można się do niego dostać wysiadając na następujących przystankach autobusowych: leżącym w odległości 100 m od budynku "Berlin, Staatsoper" (obsługiwany przez linie 100, 200, N2 i TXL), "Berlin, Werderscher Markt" (odległość 200 m od gmachu; linia 147) oraz "Berlin, Lustgarten" (odległość 300 m; linie 100, 200 i N2). W pobliżu budynku znajduje się ponadto umiejscowiony w odległości 300 m przystanek tramwajowy "Berlin, Am Kupfergraben", który obsługuje linia M1. 
Historia.
Pierwsi użytkownicy.
Pałac został wybudowany, według projektu architekta Johanna Arnolda Neringa, w latach 1663–1669 jako prywatna rezydencja tajnego sekretarza Wielkiego Elektora (niem. "Geheimsekretär des Großen Kurfürsten"), Johanna Martitza. W latach 1706–1732 budynek pełnił rolę siedziby gubernatora Berlina (niem. "Gouverneur von Berlin").
Przebudowa i funkcjonowanie jako pałac Królewski.
W 1732 roku z inicjatywy króla Fryderyka Wilhelma I nastąpiła przebudowa budynku, pod kierownictwem architekta Philippa Gerlacha, na dwukondygnacyjny pałac dla jego syna, księcia koronnego Fryderyka i jego żony, księżnej Elżbiety Krystyny. Podczas niej obiektowi nadano barokowy wygląd, a także dobudowano do niego bogato zdobiony, zwieńczony czterema przedstawiającymi trofea rzeźbami środkowy ryzalit oraz pochylnię wjazdową przed wejściem. Pałac otrzymał nazwę "Kronprinzenpalais" i stał się oficjalną rezydencją pruskich następców tronu. Jednakże Fryderyk, przed wstąpieniem na tron w 1740 roku, mieszkał wraz z żoną w pałacu tylko podczas krótkiego pobytu w Berlinie. Później jego miejscem zamieszkania został zamek berliński i w związku z tym w 1742 roku przekazał on pałac swojemu bratu Augustowi Wilhelmowi; po jego śmierci w 1758 roku pałac do 1780 roku nadal był zamieszkiwany przez jego żonę.
Od 1793 roku do swojej śmierci w 1840 roku pałac zamieszkiwał, wraz z małżonką Luizą, Fryderyk Wilhelm III. Wystrój wnętrz budynku, któremu po objęciu tronu przez Fryderyka Wilhelma III nadano nazwę "Königliches Palais" (pol. „Pałac Królewski”), był wtedy urządzony w klasycystycznym stylu, zaś meble nie pochodziły z francuskiego importu, tylko były produkcji krajowej. W pałacu przyszli na świat dwaj synowie pary królewskiej: następca tronu Fryderyk Wilhelm (ur. 15 października 1795) i późniejszy cesarz niemiecki Wilhelm (ur. 22 marca 1797). Gmach ten stanowił również tymczasowe miejsce zamieszkania rzeźbiarza Johanna Gotfrieda Schadowa w czasie, gdy tworzył, w latach 1795–1797, kompozycję rzeźbiarską "Prinzessinnengruppe", przedstawiającą Luizę oraz jej siostrę Fryderykę. Na początku XIX wieku Karl Friedrich Schinkel zaprojektował kilka pomieszczeń w pałacu, m.in. sypialnię królowej. We współpracy z Heinrichem Gentzem stworzył również projekt, wybudowanego w latach 1810–1811, nad ulicą Oberwallstraße łącznika pomiędzy pałacem Królewskim a pałacem Księżniczek (niem. "Prinzessinnenpalais"), w którym mieszkały trzy córki króla. Po śmierci Luizy Fryderyk Wilhelm III urządził w pałacu rodzinne sanktuarium, w którym były przechowywane pukle włosów i fragmenty sukni królowej. Z kolei gdy po jego zgonie rządy objął Fryderyk Wilhelm IV, w budynku umieszczono biura urzędników sądowych; dorastał w nim również Rudolf Lepke, późniejszy właściciel dużego domu aukcyjnego. W trakcie rewolucji marcowej w 1848 roku próbowano przypuścić szturm na Kronprinzenpalais. Pewien rzemieślnik napisał wtedy na murze pałacu: "Eigentum der ganzen Nation" (pol. „Własność całego narodu”), co spotkało się z oklaskami ze strony atakujących budynek.
W latach 1856–1857 na zlecenie księcia Fryderyka Wilhelma, późniejszego cesarza Fryderyka III, pałac poddano gruntownej, klasycystycznej przebudowie, którą kierował architekt Johann Heinrich Strack. Podczas niej dach mansardowy został zastąpiony dodatkową kondygnacją, zwieńczoną attyką, z kolei pilastry toskańskie z najniższej kondygnacji wymieniono na korynckie, z bogato zdobionym belkowaniem. Wieńczące środkowy ryzalit rzeźby trofeów zostały zachowane, z kolei nad głównym wejściem zbudowano wysoki, wsparty na kolumnach portyk z balkonem. Po wschodniej stronie budynku dobudowano boczne skrzydło, a także utworzono trakt, oddzielony od ulicy kolumnadą.
27 stycznia 1859 roku w pałacu miały miejsce narodziny najstarszego syna księcia i jego żony, księżniczki Wiktorii (córki brytyjskiej królowej Wiktorii) – Wilhelma, ostatniego cesarza niemieckiego jako Wilhelm II. Budynek był również miejscem organizowanych w każdy czwartek przez księżniczkę Wiktorię spotkań, na których prowadzono rozmowy o sztuce, literaturze i archeologii. W spotkaniach tych uczestniczyli m.in. Heinrich von Angeli, Anton von Werner i Adolph Menzel. Gdy po zaledwie 99 dniach cesarskiego panowania Fryderyk III zmarł w 1888 roku (Roku Trzech Cesarzy), miejscem zamieszkania księżniczki Wiktorii został zbudowany dla niej zamek Friedrichshof, zaś Kronprinzenpalais pozostawał opustoszały. Od 1905 roku był wykorzystywany jako rezydencja zimowa przez najstarszego syna cesarza Wilhelma II, Wilhelma i jego żonę Cecylię. Podczas rewolucji listopadowej w 1918 roku przywódcy ruchu rewolucyjnego przemawiali ze schodów pałacu do zgromadzonego przed nimi tłumu.
Siedziba galerii sztuki nowoczesnej.
Po upadku monarchii Kronprinzenpalais przeszedł na własność rządu Republiki Weimarskiej, który przekazał budynek "Berliner Nationalgalerie" (pol. „Berlińska Galeria Narodowa”). Niedługo później ówczesny dyrektor tej instytucji, Ludwig Justi napisał do Ministerstwa Kultury (niem. "Kultusministerium") referat, który został niezwłocznie opublikowany pod tytułem "Die Nationalgalerie und die moderne Kunst" (pol. „Galeria narodowa i sztuka nowoczesna”), spotykając się z dobrym przyjęciem ze strony niemieckiej prasy, zajmującej się sztuką. W referacie tym Justi przedstawił projekt promocji międzynarodowej sztuki nowoczesnej, a także zaproponował utworzenie "Galerie der Lebenden" (pol. „Galeria żyjących”) – muzeum poświęconego żyjącym artystom. Z powodu braku środków na budowę nowej siedziby "Galerie der Lebenden" minister zdecydował, że muzeum zostanie ulokowane w Kronprinzenpalais. W otwartym 4 sierpnia 1919 roku muzeum znalazło się około 150 prac wybitnych artystów niemieckich i francuskich. Na parterze gmachu prezentowane były najbardziej uznane i wartościowe dzieła sztuki twórców zrzeszonych w organizacji "Verein Berliner Künstler" (pol. „Stowarzyszenie Artystów Berlińskich”). Wyższe piętro przeznaczone było dla prac reprezentujących nowoczesną, aczkolwiek dobrze ugruntowaną sztukę od realizmu do impresjonizmu. W jednym z bogato udekorowanych pokoi pałacowych stała rzeźba Auguste’a Rodina, zaś na ścianach wisiały obrazy Édouarda Maneta, Vincenta van Gogha, Paula Gauguina i Paula Cézanne’a. Piętro to mieściło również dzieła przedstawicieli Berlińskej Secesji, takich jak Wilhelm Trübner, Max Liebermann, Max Slevogt, czy Lovis Corinth. Natomiast na ostatnim piętrze utworzono, pierwszą pod auspicjami państwa, wystawę prac przedstawicieli niemieckiego ekspresjonizmu, m.in. Ericha Heckela, Ernsta Ludwiga Kirchnera, Otto Muellera i Maxa Pechsteina. Ze względu na trudną sytuację ekonomiczną kraju Ludwig Justi musiał prowadzić galerię w oparciu o pożyczone eksponaty i organizowanie wystaw czasowych, co jednakowoż przyczyniło się do tego, że galeria była najczęściej odwiedzanym muzeum w Berlinie. Zgodnie z opinią historyka sztuki i asystenta dyrektora "Berliner Nationalgalerie", Alfreda Hentzena, placówka w tamtych czasach miała najlepsze zbiory ze wszystkich niemieckich galerii wystawiających dzieła sztuki nowoczesnej. W 1927 roku muzeum w Kronprinzenpalais odwiedził Alfred H. Barr Jr., który doświadczenia zebrane w czasie wizyty, wykorzystał przy tworzeniu otwartego dwa lata później Museum of Modern Art w Nowym Jorku. Barr w liście do Justiego opisał swoje wrażenia z wizyty w sposób następujący: 
Działalność Justiego nie wzbudzała wyłącznie pozytywnych reakcji. W 1921 roku krytyk sztuki Karl Scheffler opublikował książkę pod tytułem "Berliner Museumskrieg" (pol. „Berlińska wojna muzealna”), w której zaatakował Justiego za stworzenie w Kronprinzenpalais muzeum sztuki współczesnej.
Po nastaniu rządów nazistowskich w 1933 roku początkowo panowała tolerancja dla sztuki nowoczesnej. Jednakże pod koniec 1935 roku minister propagandy Joseph Goebbels zaczął przejawiać antymodernistyczne poglądy, które wyrażały się w poparciu idei pozbycia się sztuki współczesnej z niemieckich muzeów. Wpływ na to miała postawa przywódcy nazistowskich Niemiec Adolfa Hitlera, co wynika z wpisu do dziennika Goebbelsa z dnia 15 grudnia 1935 roku: 
W tym samym roku Gestapo zarekwirowało, w domu aukcyjnym Maxa Perla, 81 dzieł głównie pochodzących z kolekcji Ismara Littmanna, które rodzina Littmanna wystawiła po jego śmierci na sprzedaż. Dzieła, zaklasyfikowane jako reprezentujące sztukę zdegenerowaną (niem. "Entartete Kunst"), przekazano ówczesnemu dyrektorowi Berlińskiej Galerii Narodowej Eberhardowi Hanfstaenglowi, aby ten wybrał „historycznie wartościowe prace”. Hanfstaengl wybrał pięć obrazów i dziesięć rysunków, zaś reszta kolekcji na polecenie Gestapo została spalona 20 maja 1936 roku w piecu systemu grzewczego Kronprinzenpalais. W październiku tego roku zamknięto wystawę prac ekspresjonistycznych, znajdującą się na ostatnim piętrze pałacu.
5 lipca 1937 roku całe muzeum w Kronprinzenpalais zostało zamknięte, z kolei dwa dni później pałac odwiedziła, zajmująca się „oczyszczaniem” niemieckich muzeów i galerii ze sztuki zdegenerowanej, komisja Adolfa Zieglera, która dokonała konfiskaty 435 prac należących do Berlińskiej Galerii Narodowej i wystawianych w Kronprinzenpalais. Konfiskacie sprzeciwił się Eberhartd Hanfstaengl, za co został 27 lipca tego roku zwolniony ze stanowiska. Zarekwirowane prace zostały później pokazane na zorganizowanej 19 lipca tego roku w Monachium wystawie sztuki zdegenerowanej, gdzie stanowiły większość z wystawionych dzieł. Niektórzy członkowie komisji wizytującej Kronprinzenpalais mieli wątpliwości co do słuszności konfiskaty obrazów Augusta Mackego i Franza Marca. Pojawiły się z ich strony sugestie, że byli oni „aryjskimi” artystami, którzy zginęli walcząc za Niemcy w I wojnie światowej i przez to nie zasługują na takie potraktowanie. Później, w nie do końca wyjaśnionych okolicznościach, prace Franza Marca (w tym słynna "Wieża niebieskich koni") zostały wyciągnięte z monachijskiej wystawy sztuki zdegenerowanej przed jej zakończeniem. Poniesione przez Berlińską Galerię Narodową straty z tytułu konfiskat zostały częściowo pokryte przez dowódcę Luftwaffe i ministra gospodarki Hermanna Göringa, który wypłacił instytucji odszkodowanie w wysokości 150 000 reichsmarek za obraz "Ogród Daubigny'ego" Vincenta van Gogha oraz 15 000 reichsmarek za cztery obrazy Paula Signaca i Edvarda Muncha, a także dzięki odbywającej się w czerwcu 1939 roku aukcji skonfiskowanych dzieł w Lucernie, która przyniosła Galerii 1 milion reichsmarek, co stanowiło około szóstą część całkowitej straty.
W dalszej części 1937 roku w Kronprinzenpalais ulokowano Pruską Akademię Sztuk Pięknych (niem. "Preußische Akademie der Künste"), po tym jak stanowiący jej dotychczasową siedzibę budynek przy placu Pariser Platz, został na polecenie ministra edukacji Bernharda Rusta przeznaczony na siedzibę biura architekta i późniejszego ministra uzbrojenia Alberta Speera. W pałacu tymczasowo znajdowało się również biuro dyrektora Schauspielhausu na placu Gendarmenmarkt, Gustafa Gründgensa.
W czasie II wojny światowej, w marcu 1945 roku Kronprinzenpalais został zniszczony w wyniku nalotu. Po wojnie dzielnica Mitte, na terenie której położony był pałac, znalazła się w radzieckim sektorze Berlina, który później przekształcono w Berlin Wschodni, stolicę NRD. Do 1958 roku ocalałe z nalotu, tylne, poprzeczne skrzydło budynku użytkowała szkoła baletowa. Trzy lata później skrzydło to, wraz ze zrujnowaną resztą pałacu, zostało całkowicie rozebrane.
Odbudowa i dalsze użytkowanie.
W latach 1968–1969, w celu przywrócenia przedwojennych konturów wschodniej części Unter den Linden i dopełnienia zespołu odbudowanych wcześniej historycznych budynków, tj. Opery Państwowej, katedry św. Jadwigi, Biblioteki Królewskiej, Uniwersytetu Humboldtów, Nowego Odwachu i zbrojowni, a także uzyskania zadowalającego przejścia do nowo wybudowanej siedziby Ministerstwa Spraw Zagranicznych NRD (rozebranej w 1995 roku) oraz centrum rządowego NRD na Schloßplatz, Kronprinzenpalais został odbudowany według projektu architekta Richarda Paulicka. Paulick projekt rekonstrukcji pałacu oparł na jego wersji po klasycystycznej, XIX-wiecznej przebudowie – pierwotnie planował odbudować budynek w barokowej formie z 1733 roku, z przeznaczeniem na siedzibę muzeum, szkoły baletowej, szkoły muzycznej lub małej sali koncertowej, jednakże określenie nowych parametrów urbanistycznych i funkcjonalnych dla Kronprinzenpalais, po rozbiórce w 1961 roku budynku Berlińskiej Akademii Budownictwa (niem. "Berliner Bauakademie") oraz po wybudowaniu na jego miejscu siedziby wschodnioniemieckiego MSZ, spowodowało zmianę tych planów. Uznano, że z nowym budynkiem ministerstwa lepiej będzie współgrać wersja klasycystyczna i w takiej postaci ostatecznie gmach odbudowano, podwyższając przy tym, w celu zachowania proporcji, wschodnie skrzydło o jedną kondygnację i wstawiając w miejsce stojących pierwotnie na attyce środkowego ryzalitu czterech rzeźb trofeów, rzeźby przedstawiające muzy. Oddanemu do użytku budynkowi nadano ideologicznie neutralną nazwę "Palais Unter den Linden" i urządzono w jego odzwierciedlających klasycystyczne formy, aczkolwiek mających zmieniony układ oraz współczesny wystrój wnętrzach (wśród nich wyróżniało się foyer z fryzem autorstwa Johanna Gottfrieda Schadowa, pochodzącym z Potsdamer Schauspielhausu, wyłożona ciemną boazerią sala konferencyjna i klatka schodowa z przedstawiającymi wiwatujących robotników ceramicznymi reliefami), pensjonat oraz dom kultury dla pracowników magistratu Berlina Wschodniego. W pałacu odbywały się również wizyty państwowe, jak np. premier Indii, Indiry Gandhi czy prezydenta Austrii, Kurta Waldheima.
W latach 1969–1970 odtworzony został pod kierownictwem Waltera Hinkefußa przypałacowy ogród, leżący pomiędzy ulicami Oberwallstraße i Niederlagstraße. Ogród ten położony jest powyżej poziomu tych ulic, pod nim zaś znajduje się częściowo podziemny parking. Centralnym punktem założenia jest duży trawnik, do którego z pałacu prowadzą szerokie schody. Po bokach trawnika znajdują się tarasy, na których rosną krzewy, byliny i róże. W ogrodzie znajduje się ponadto aleja obsadzona kasztanowcami, a także zbiornik wodny, wokół którego rosną topole. Na jego terenie postawiono również rzeźby autorstwa Senty Baldamus, Gerharda Thiemego i Gerharda Lichtenfelda. W południowej części ogrodu znajduje się skrzydło mieszczące restaurację Schinkelklause, na którego fasadzie umieszczono niektóre płyty terakotowe oraz portal wejściowy, pochodzące ze zburzonego budynku Berlińskiej Akademii Budownictwa; w tej części ogrodu mieści się ponadto zaprojektowany przez Richarda Paulicka i wybudowany w 1969 roku na planie ośmiokąta pawilon o nazwie "Schinkel Pavillon", w którego wnętrzach są organizowane wystawy sztuki współczesnej, co jest nawiązaniem do międzywojennych tradycji Kronprinzenpalais.
31 sierpnia 1990 roku w Kronprinzenpalais podpisano o zjednoczeniu Niemiec, po czym budynek przeszedł na własność Senatu Berlina. W latach 1992–1993, w ramach prowadzonego przez Bundestag „zakończenia niemieckiej jedności”, przejawiającego się m.in. w zakwaterowaniu rządu federalnego w Berlinie, pojawił się i omawiany był pomysł, aby pałac wraz z przyległymi nieruchomościami stał się oficjalną berlińską siedzibą Prezydenta Federalnego Niemiec. Zaplanowano też wówczas w sąsiedztwie pałacu nowe budynki dla około 150 pracowników Urzędu Prezydenta. Wzbudziło to protesty jednego z berlińskich senatorów zajmujących się rozwojem miasta, jako iż oprócz Kronprinzenpalais na użytek prezydenta miałoby być przeznaczonych wiele ważnych dla społeczności miejskiej, okolicznych obiektów, m.in. sąsiedni pałac Księżniczek, w którym mieściła się kawiarnia Operncafé, będąca jednym z najbardziej popularnych i najczęściej odwiedzanych tego typu miejsc w mieście. Ostatecznie z pomysłu przeznaczenia budynku na potrzeby niemieckiego prezydenta zrezygnowano m.in. z powodu wysokich cen gruntów i wątpliwości związanych z zapewnieniem bezpieczeństwa. W pewnym momencie inny berliński senator zaproponował, aby pierwszorzędną berlińską prezydencką rezydencją uczynić pałac Bellevue, który od lat 50. XX wieku pełnił funkcję drugiej oficjalnej siedziby Prezydenta Federalnego (po willi Hammerschmidt w Bonn). W 1994 roku prezydent Richard von Weizsäcker „zamienił” kolejność prezydenckich siedzib i pałac Bellevue stał się tą pierwszą. Trzy lata później w Kronprinzenpalais odbyło się spotkanie grupy G7, dotyczące kursu dolara. W 2004 roku, gdy pałac Bellevue był remontowany, Kronprinzenpalais był używany do organizacji państwowych uroczystości i dużych imprez; ulokowano w nim również biuro prezydenta Johannesa Raua.
W latach 1998–2003 wnętrza Kronprinzenpalais były używane jako przestrzeń wystawiennicza przez Niemieckie Muzeum Historyczne, podczas gdy stanowiący jego główną siedzibę budynek Zeughaus był poddawany renowacji. Od 2005 roku toczyło się postępowanie sądowo-administracyjne pomiędzy krajem związkowym Berlin, Federalnym Urzędem do spraw Usług Centralnych i Otwartych Spraw Majątkowych (niem. "Bundesamt für Zentrale Dienste und Offene Vermögensfragen", "BADV") oraz Federalną Agencją do spraw Nieruchomości (niem. "Bundesanstalt für Immobilienaufgaben", "BImA") w sprawie własności nieruchomości gruntowej, na której stoi pałac. 4 kwietnia 2012 roku postępowanie zakończyło się ugodą, na mocy której dawna pruska nieruchomość, początkowo przyporządkowana krajowi związkowemu Berlin przez BADV, stała się własnością BImA.
Pałac współcześnie wykorzystywany jest do organizacji wystaw oraz różnych wydarzeń kulturalnych. Na przykład w 2005 roku odbyła się w nim wystawa poświęcona Albertowi Einsteinowi, z kolei wiosną 2006 roku wystawiono w nim stworzoną przez Joshuę Sobola sztukę "Alma" opartą na życiorysie Almy Mahler-Werfel. Sztukę grano w różnych pomieszczeniach jednocześnie, co wymagało tymczasowego odtworzenia historycznego wyglądu wnętrz. W 2006 roku, od sierpnia do października w Kronprinzenpalais mieściła się również kontrowersyjna wystawa "Erzwungene Wege – Flucht und Vertreibung im Europa des 20. Jahrhunderts" (pol. „Wymuszone drogi - ucieczka i wypędzenie w Europie XX wieku”), poświęcona wysiedleniom Niemców w Europie w XX wieku i zorganizowana przez Związek Wypędzonych. Latem 2009 roku budynek gościł wystawę "Die Gerufenen – Deutsches Leben in Mittel- und Osteuropa" (pol. „Wezwani – niemieckie życie w środkowej i wschodniej Europie”), opowiadającej o 800-letniej historii życia Niemców na terenie środkowej i wschodniej Europy. Z kolei w okresie od marca do czerwca 2012 roku urządzono w pałacu trzyczęściową wystawę "Heimatweh – Eine Trilogie" (pol. „Ból ojczyzny - trylogia”), dotyczącą szeroko pojętego przymusowego wygnania, której jedną z części stanowiła znana z 2006 roku "Erzwungene Wege". Od stycznia 2015 roku Kronprinzenpalais jest miejscem organizacji tygodnia mody, zainicjowanego przez Christiane Arp, redaktor naczelną niemieckiej edycji „Vogue’a” oraz Marcusa Kurza, menedżera mody z agencji Nowadays.

</doc>
<doc id="4054618" url="https://pl.wikipedia.org/wiki?curid=4054618" title="Lex Luger">
Lex Luger

Imię i nazwisko Lex Luger nosili lub noszą m.in.:

</doc>
<doc id="4054626" url="https://pl.wikipedia.org/wiki?curid=4054626" title="Mario Pérez Guadarrama">
Mario Pérez Guadarrama



</doc>
<doc id="4054627" url="https://pl.wikipedia.org/wiki?curid=4054627" title="Glosselytridae">
Glosselytridae

Glosselytridae – wymarła rodzina owadów z rzędu Glosselytrodea.
Takson ten wprowadzony został w 1938 roku przez Andrieja W. Martynowa. Jego przedstawiciele znani są z permu, triasu i jury. Ich skamieniałości znajdowano na terenie Rosji, Mongolii, Chin, Kazachstanu, Australii i Argentyny.
Owady te miały przednie skrzydła z wyraźnym płatem prekostalnym, opatrzonym żyłką otokową, ale bez szerokiego obrzeżenia. Żyłkę otokową stanowiła albo tylko żyłka radialna albo radialna i postkubitalna. Równolegle biegnące żyłki osiowe były do siebie zbliżone albo przynajmniej częściowo zlane. Nasada dyskowej części skrzydła była wciśnięta między płat prekostalny a analny i całkowicie zapełniona przez szypułki sektora radialnego, żyłki medialnej i przedniej żyłki kubitalnej. Środek części dyskowej miał przynajmniej 10 rzędów komórek.
Do rodziny tej zalicza się następujące rodzaje:

</doc>
<doc id="4054628" url="https://pl.wikipedia.org/wiki?curid=4054628" title="Carlos Andrés Calvo">
Carlos Andrés Calvo



</doc>
<doc id="4054632" url="https://pl.wikipedia.org/wiki?curid=4054632" title="Łukasz Skowron">
Łukasz Skowron

Łukasz Skowron (ur. 17 marca 1991 w Sierpcu) – polski piłkarz, występujący na pozycji bramkarza.
Kariera piłkarska.
Początkowo występował w Wiśle Płock i Polonii Warszawa. Będąc zawodnikiem stołecznej drużyny rozegrał w latach 2009–2011 w Młodej Ekstraklasie 21 meczów. W sezonie 2011/2012 przebywał na wypożyczeniu w Radomiaku Radom, w którego barwach rozegrał 23 spotkania w III lidze (w 12 zachował czyste konto).
W połowie lipca 2012 przeszedł do Jagiellonii Białystok, z którą podpisał roczny kontrakt z możliwością przedłużenia o dwa lata. W Ekstraklasie zadebiutował 18 sierpnia 2012 w wygranym meczu z Podbeskidziem Bielsko-Biała (2:1). W początkowej fazie rozgrywek – pierwszych pięciu kolejkach – był podstawowym bramkarzem białostockiej drużyny. Następnie utracił miejsce w składzie na rzecz Jakuba Słowika. W sezonie 2012/2013 rozegrał w najwyższej klasie rozgrywkowej osiem spotkań, wystąpił także w jednym meczu Pucharu Polski (11 sierpnia 2012 z Sokołem Ostróda) i sześciu Młodej Ekstraklasy. W lipcu 2013 ponownie został graczem Radomiaka Radom. W sezonie 2013/2014 zagrał w siedmiu spotkaniach II ligi. W listopadzie 2013 zerwał więzadła krzyżowe w kolanie, co wykluczyło go z gry na kilka miesięcy.
W lipcu 2014 został zawodnikiem Arki Gdynia, z którą podpisał roczny kontrakt. W sezonie 2014/2015 wystąpił w 14 meczach I ligi. W 2015 przeszedł do AEL-u Limassol. W cypryjskiej ekstraklasie zadebiutował 19 września 2015 w meczu z Ermisem Aradipu (1:0). W sezonie 2015/2016 rozegrał w najwyższej cypryjskiej klasie rozgrywkowej 10 spotkań. Od stycznia do maja 2017 grał w drugoligowym portugalskim SC Olhanense. W sierpniu 2017 przeszedł do irlandzkiego St. Patrick’s Athletic F.C., dla którego rozegrał 7 meczów w 2017 roku. 

</doc>
<doc id="4054634" url="https://pl.wikipedia.org/wiki?curid=4054634" title="Nobuaki Makino">
Nobuaki Makino

 – japoński polityk i dyplomata.
Życiorys.
Urodził się w Kagoshimie w hanie Satsuma jako drugi syn Toshimichiego Ōkubo. Jeszcze jako małe dziecko został adoptowany przez rodzinę Makino.
W wieku 11 lat towarzyszył ojcu w tzw. misji Tomomiego Iwakury, ale pozostał w latach 1871–1874 w Stanach Zjednoczonych, kształcąc się w Waszyngtonie i Filadelfii. Po powrocie do Japonii rozpoczął naukę w szkole Kaisei Gakkō, która – po połączeniu z innymi – została przekształcona w Uniwersytet Tokijski. Porzucił jednak studia, aby podjąć pracę w dyplomacji. W 1880 roku został oddelegowany jako trzeci sekretarz do japońskiego poselstwa w Wielkiej Brytanii, gdzie nawiązał przyjaźń z Hirobumim Itō. W 1883 roku wrócił do ojczyzny, pełniąc w następnych latach urząd gubernatora prefektur Fukui i Ibaraki.
Był japońskim posłem we Włoszech (1897–1899) i Austro-Węgrzech z jednoczesną akredytacją w Szwajcarii (1899–1902). Pełnił funkcję ministra oświaty w gabinecie Kinmochiego Saionji (1906–1908), ministra rolnictwa i handlu (1911–1912) oraz ministra spraw zagranicznych w gabinecie Gonnohyōe Yamamoto (lub Gonbee Yamamoto; 1913–1914). Uczestniczył w paryskiej konferencji pokojowej (1919). W latach 1921–1925 był ministrem ds. domu cesarskiego, a od 1925 do 1935 roku strażnikiem cesarskich pieczęci.
Będąc doradcą cesarza Hirohito opowiadał się za współpracą oraz sojuszem Japonii z USA i Wielką Brytanią, za co był krytykowany przez nacjonalistycznie nastawionych młodych oficerów, którzy dwukrotnie podejmowali próbę zamachu na jego życie. W 1935 roku został zmuszony do wycofania się z życia publicznego.

</doc>
<doc id="4054635" url="https://pl.wikipedia.org/wiki?curid=4054635" title="Jurinidae">
Jurinidae

Jurinidae – wymarła rodzina owadów z rzędu Glosselytrodea.
Takson ten wprowadzony został w 1929 roku przez Michaiła Zalesskiego. Jego przedstawiciele znani są z permu, triasu i jury. Ich skamieniałości znajdowano na terenie Francji, Rosji, Chin, Kazachstanu, Kirgistanu i Australii.
Owady te miały wyraźny płat prekostalny na przednich skrzydłach żyłką otokową, która zwykle odgraniczała szerokie rozpłaszczone brzegi oraz z kilkoma innymi, głównie poziomymi żyłkami. W większej części skrzydeł wyraźne były obie żyłki otokowe: radialna i postkubitalna. Równolegle biegnące żyłki osiowe były do siebie zbliżone albo przynajmniej częściowo zlane. Nasada dyskowej części skrzydła była wciśnięta między płat prekostalny a analny i całkowicie zapełniona przez szypułki sektora radialnego, żyłki medialnej i przedniej żyłki kubitalnej. Środek części dyskowej miał najwyżej 8 rzędów komórek.
Do rodziny tej zalicza się następujące rodzaje:

</doc>
<doc id="4054636" url="https://pl.wikipedia.org/wiki?curid=4054636" title="Makino Nobuaki">
Makino Nobuaki



</doc>
<doc id="4054638" url="https://pl.wikipedia.org/wiki?curid=4054638" title="Luis Armando González">
Luis Armando González



</doc>
<doc id="4054640" url="https://pl.wikipedia.org/wiki?curid=4054640" title="Miła 18">
Miła 18



</doc>
<doc id="4054641" url="https://pl.wikipedia.org/wiki?curid=4054641" title="Aarón Padilla Gutiérrez">
Aarón Padilla Gutiérrez



</doc>
<doc id="4054645" url="https://pl.wikipedia.org/wiki?curid=4054645" title="St. Ann’s Chapel">
St. Ann’s Chapel



</doc>
<doc id="4054647" url="https://pl.wikipedia.org/wiki?curid=4054647" title="Penpol">
Penpol

Penpol – wieś w Anglii, w Kornwalii, w dystrykcie (unitary authority) Kornwalia. Leży 5,9 km od miasta Truro, 12,7 km od miasta Redruth i 379,1 km od Londynu. W 2015 miejscowość liczyła 528 mieszkańców.

</doc>
<doc id="4054650" url="https://pl.wikipedia.org/wiki?curid=4054650" title="Horton (Buckinghamshire)">
Horton (Buckinghamshire)

Horton – przysiółek w Anglii, w hrabstwie Buckinghamshire. Leży 11,9 km od miasta Aylesbury, 27,1 km od miasta Buckingham i 55,4 km od Londynu. W latach 1870–1872 miejscowość liczyła 179 mieszkańców. Horton jest wspomniana w Domesday Book (1086) jako "Hortone".

</doc>
<doc id="4054653" url="https://pl.wikipedia.org/wiki?curid=4054653" title="Kings Bromley">
Kings Bromley



</doc>
<doc id="4054658" url="https://pl.wikipedia.org/wiki?curid=4054658" title="Holton-le-Clay">
Holton-le-Clay



</doc>
<doc id="4054659" url="https://pl.wikipedia.org/wiki?curid=4054659" title="Stanton by Dale">
Stanton by Dale



</doc>
<doc id="4054660" url="https://pl.wikipedia.org/wiki?curid=4054660" title="Stoke-sub-Hamdon">
Stoke-sub-Hamdon



</doc>
<doc id="4054662" url="https://pl.wikipedia.org/wiki?curid=4054662" title="Ischak Masalijew">
Ischak Masalijew

Ischak Absamatowicz Masalijew, (ur. 21 maja 1960 w Osz) – kirgiski polityk oraz działacz narodowy, deputowany do Rady Najwyższej II, III, IV oraz VI kadencji, przewodniczący Komitetu Centralnego Partii Komunistów Kirgistanu, dyrektor fundacji im. Absamata Masalijewa.
Wykształcenie.
W 1977 roku ukończył szkołę średnią numer 27 we Frunze, a w 1982 roku Kirgiski Narodowy Uniwersytet im. Yusufa Balasaghunia na kierunku „Historia, nauczyciel historii”. W latach 1982–1986 wykładał na tym uniwersytecie w katedrze historii Komunistycznej Partii Związku Radzieckiego (od 1985 historii okresu sowieckiego). W 1989 ukończył nań aspiranturę.
Działalność polityczna.
Do KPZR wstąpił w 1982 roku. W latach 1989–1993 działał w organach służb wewnętrznych obwodu oszyńskiego. Od 1994 roku do 1997 pracował w służbach celnych obwodu oszyńskiego, a w latach 1997–1998 pełnił funkcję naczelnika Państwowej Inspekcji Celnej Republiki Kirgistan.
Członek Rady Najwyższej II, III, IV (wybrany z listy Partii Komunistów Kirgistanu) oraz VI kadencji (wybrany z listy Önügüü-Progres). W czasie swojej pracy parlamentarnej był m.in. przewodniczącym komisji do spraw zwalczenia korupcji, szarej sfery oraz przestępczości zorganizowanej (2000-2001); komisji do spraw prawodawstwa konstytucyjnego, ustroju państwa oraz prawowitości (2005) oraz członkiem narodowej rady do walki z korupcją (2009).
14 maja 2000 roku aresztowany przez Państwowe Służby Bezpieczeństwa Kirgistanu pod zarzutem organizacji zamieszek. Od 28 maja przebywał w areszcie domowym. Oczyszczony ze stawianych mu zarzutów 4 marca 2011 roku.
Postanowił startować w Wyborach prezydenckich w 2017 roku. Jego kandydatura została 24 lipca zarejestrowana przez Centralną Komisją Wyborczą Kirgistanu. Z powodu niedostarczenia wymaganej ilości 30 tysięcy podpisów poparcia nie został dopuszczony do startu w wyborach.
Mimo rezygnacji Partii Komunistów z udziału w wyborach parlamentarnych w 2020 roku wystartował w nich z listy ugrupowania Bütün Kyrgyzstan.

</doc>
<doc id="4054666" url="https://pl.wikipedia.org/wiki?curid=4054666" title="Petyr Dinekow">
Petyr Dinekow

Petyr Nikołow Dinekow (bułg. Петър Николов Динеков, ur. 17 października 1910 w Smołsku k. Sofii, zm. 22 lutego 1992 w Sofii) – bułgarski historyk literatury.
Życiorys.
W latach 1934-1935 studiował na Uniwersytecie Warszawskim, a w 1935 na Uniwersytecie Jagiellońskim w Krakowie. W 1938 został asystentem, w 1941 docentem, a w 1966 profesorem uniwersytetu w Sofii, a w 1967 członkiem Bułgarskiej Akademii Nauk. Badał związki literackie między Polską a Bułgarią, zwłaszcza odbiór utworów Mickiewicza w Bułgarii. Wydał wybrane utwory Mickiewicza (1955) i Słowackiego (1958). W 1977 ukazał się polski wybór jego prac "O bułgarskiej literaturze, folklorze i związkach z Polską". W 1973 otrzymał doktorat honoris causa Uniwersytetu Warszawskiego, w 1978 został laureatem nagrody polskiego oddziału Stowarzyszenia Kultury Europejskiej (SEC). W 1980 został Bohaterem Pracy Socjalistycznej.

</doc>
<doc id="4054667" url="https://pl.wikipedia.org/wiki?curid=4054667" title="Olimpiada Machabejska 1932">
Olimpiada Machabejska 1932

1. Olimpiada Machabejska – olimpiada sportowa zorganizowana przez izraelską organizację Maccabi w Tel Awiwie na stadionie Maccabiah Stadium między 28 marca a 6 kwietnia 1932 roku. Wystąpiło w niej 390 sportowców żydowskich z 18 krajów.
Udział Polaków.
Polska drużyna zajęła na Makabiadzie I miejsce. Zwycięstwo dla Polski zdobyli między innymi: Helena Bersohn-Lichtblau w rzucie dyskiem, N. Grynberg w gimnastyce, J. Urkiewicz, G. Borensztejn, M. Birenzweig i S. Finkelstein-Finn w boksie, sztafeta 4 x 100 m kobiet i drużyna piłki nożnej.

</doc>
<doc id="4054668" url="https://pl.wikipedia.org/wiki?curid=4054668" title="Romans polowy">
Romans polowy

Romans polowy (ros. "Военно-полевой роман") – radziecki melodramat wojenny z 1983 roku w reżyserii Piotra Todorowskiego.

</doc>
<doc id="4054671" url="https://pl.wikipedia.org/wiki?curid=4054671" title="St. Martins">
St. Martins



</doc>
<doc id="4054672" url="https://pl.wikipedia.org/wiki?curid=4054672" title="Platforma paleozoiczna">
Platforma paleozoiczna



</doc>
<doc id="4054674" url="https://pl.wikipedia.org/wiki?curid=4054674" title="International Association of Athletics Federations">
International Association of Athletics Federations



</doc>
<doc id="4054680" url="https://pl.wikipedia.org/wiki?curid=4054680" title="Matwiej Manizer">
Matwiej Manizer

Matwiej Gienrichowicz Manizer (ros. Матвей Генрихович Манизер, ur. 17 marca 1891 w Petersburgu, zm. 20 grudnia 1966 w Moskwie) – radziecki rzeźbiarz.
Życiorys.
W 1914 ukończył studia na Wydziale Matematycznym Uniwersytetu Petersburskiego, później zajmował się rysunkiem technicznym, następnie został artystą plastykiem, 1911-1916 studiował w Cesarskiej Akademii Sztuk Pięknych w Petersburgu. W latach 1918-1920 brał udział w wykonywaniu leninowskiego "planu propagandy monumentalnej", 1920-1921 wykonał cementowy relief "Robotnik" w moskiewskim Pasażu Pietrowskim. Tworzył rzeźby kameralne (głównie portrety) i pomniki w stylu akademickiego realizmu, 1936-1939 wykonał 20 figur z brązu na stacji moskiewskiego metra "Plac Rewolucji". W 1921 wykonał monumentalne popiersie Marksa w Kałudze, później zaprojektował pomniki Wołodarskiego w Leningradzie (1925) i pomniki Lenina w Chabarowsku (1925), Pietrozawodsku (1933), Mińsku (1933) i Uljanowsku (1940). W 1931 wykonał pomnik "Pamięci Ofiar 9 stycznia 1905" w Leningradzie, w 1935 pomnik Tarasa Szewczenki w Charkowie, w 1947 pomnik Zoi Kosmodiemjanskiej w Tambowie, w 1949 pomnik Iwana Pawłowa w Riazaniu oraz, w latach 1937-1950, wiele pomników i popiersi Stalina, które później zostały zdemontowane. W latach 1947-1966 był wiceprezydentem Akademii Sztuk Pięknych ZSRR. Trzykrotnie otrzymał Nagrodę Stalinowską (1941, 1943 i 1950), otrzymał tytuł Ludowego Artysty ZSRR (1958). Został pochowany na Cmentarzu Nowodziewiczym.

</doc>
<doc id="4054685" url="https://pl.wikipedia.org/wiki?curid=4054685" title="Wielka Jaskinia Kromdraai">
Wielka Jaskinia Kromdraai



</doc>
<doc id="4054687" url="https://pl.wikipedia.org/wiki?curid=4054687" title="Znaki ostrzegawcze w Polsce">
Znaki ostrzegawcze w Polsce

W Polsce pojęcie znaków ostrzegawczych określa "Rozporządzenie w sprawie znaków i sygnałów drogowych" (), a zakres ich stosowania – załącznik nr 1 do "Rozporządzenia w sprawie szczegółowych warunków technicznych dla znaków i sygnałów drogowych oraz urządzeń bezpieczeństwa ruchu drogowego i warunków ich umieszczania na drogach" ().
Zgodnie z rozporządzeniem, znaki ostrzegawcze stosowane są w celu uprzedzenia o miejscach na drodze, w których kierujący powinni zachować szczególną ostrożność z powodu występujących lub mogących wystąpić niebezpieczeństw. Znaki ostrzegawcze stosuje się zarówno w miejscach, gdzie niebezpieczeństwo występuje stale (zakręty, zwężenie jezdni, stromy zjazd itp.), jak i w miejscach, gdzie występuje ono okresowo lub w zależności od pory dnia, roku (wzmożony ruch pieszych, zwierzęta na drodze itp.).
W II połowie lat 50. wprowadzono czerwoną obwódkę znaków, która zastąpiła czarną, stosowaną od lat 30.
Kształt i wymiary.
Znaki ostrzegawcze mają kształt trójkąta równobocznego z wierzchołkiem do góry (z wyjątkiem znaku A-7 „ustąp pierwszeństwa”), z czerwoną obwódką i żółtym tłem (wzór zgodny z Konwencją wiedeńską o znakach i sygnałach drogowych z 1968 r. – ).
Podobnie jak w przypadku wszystkich pionowych znaków drogowych w Polsce, wyróżnia się pięć grup wielkości znaków ostrzegawczych: wielkie (W, długość boku 1200 mm), duże (D, długość boku 1050 mm), średnie (S, długość boku 900 mm), małe (M, długość boku 750 mm) oraz mini (MI, długość boku 600 mm). W zależności od wielkości znaku oprócz długości boku zmieniają się również promienie wyokrąglenia wierzchołków znaku oraz szerokość czerwonego obrzeża. Znaki A-7 „ustąp pierwszeństwa” występują jedynie jako znaki duże i średnie.
Odległość znaków od miejsc niebezpiecznych.
Zgodnie z ww. rozporządzeniami odległość umieszczania znaków od miejsca niebezpiecznego dostosowywana jest do dopuszczanej prędkości na drodze i wynosi:
Podane przedziały odległości, w których można umieszczać znaki, powinny być wykorzystane do takiego umiejscowienia znaku, aby był widoczny dla kierujących z jak największej odległości. Zalecane odległości to:
W mniejszej od 50 m odległości znaki można umieszczać tylko wyjątkowo, np. na ulicach staromiejskich lub w innych miejscach o bardzo ograniczonej przestrzeni.
W odległościach większych niż podanych wyżej, w przypadkach uzasadnionych warunkami bezpieczeństwa ruchu, pod znakami mogą być dodatkowo umieszczone tabliczki:
W przypadku, kiedy dla wyjeżdżających z drogi poprzecznej długość odcinka niebezpiecznego jest większa niż 500 m, wówczas bezpośrednio za skrzyżowanie umieszcza się ponownie znak ostrzegawczy z tabliczką T-2 z odpowiednio zmniejszoną długością odcinka.

</doc>
<doc id="4054690" url="https://pl.wikipedia.org/wiki?curid=4054690" title="Kościół Świętego Michała Archanioła w Błociszewie">
Kościół Świętego Michała Archanioła w Błociszewie

Kościół Świętego Michała Archanioła w Błociszewie – zabytkowy kościół parafialny w Błociszewie, w powiecie śremskim, w województwie wielkopolskim.
Historia.
W 1408 dziedzice wsi, Jan i Mikołaj Błociszewscy wybudowali pierwszy kościół, który erygował Wojciech, herbu Jastrzębiec, biskup poznański. Znajdowały się w nim dwie kaplice, w których były groby rodzinne Błociszewskich i Krzyżanowskich.
Architektura.
Obecny obiekt wybudowany przed 1736 o drewnianej, słupowo-ramowej konstrukcji. W późnobarokowym ołtarzu głównym z połowy XVIII wieku umieszczony jest barokowy obraz Matki Boskiej z Dzieciątkiem, na ścianie bocznej wisi obraz św. Michała Archanioła. W rokokowych ołtarzach bocznych znajdują się: w prawym obraz św. Rodziny, a w lewym krucyfiks. Neorenesansowe witraże pochodzą z 1906. Do wyposażenia należą również: późnobarokowa chrzcielnica z XVIII wieku z rzeźbą św. Jana Chrzciciela, neorenesansowa ambona z 1906, ludowy krzyż procesyjny z XVIII wieku, organy z 1971.
Kaplica Kęszyckich.
Przy kościele stoi klasycystyczna kaplica grobowa rodu Kęszyckich. Na jej ścianach wmurowano następujące tablice pamiątkowe upamiętniające m.in.:
Otoczenie.
Przy kościele znajdują się stare groby, w których pochowano m.in.:

</doc>
<doc id="4054692" url="https://pl.wikipedia.org/wiki?curid=4054692" title="Odnoklassniki.ru">
Odnoklassniki.ru



</doc>
<doc id="4054695" url="https://pl.wikipedia.org/wiki?curid=4054695" title="MaturaToBzdura.TV">
MaturaToBzdura.TV

MaturaToBzdura.TV, znany również jako Matura To Bzdura – polskojęzyczny rozrywkowy kanał na YouTube, założony przez studentów z Gdańska: Adama Drzewickiego i Piotra Dybskiego. W każdym z odcinków sprawdzana jest podstawowa wiedza przypadkowo spotkanych przechodniów. W programie padają pozornie łatwe pytania i mnóstwo zaskakujących, nieraz zabawnych odpowiedzi z wielu dziedzin. Odcinki w serwisie YouTube wyświetlono prawie 300 mln razy (maj 2021). Są one również publikowane w serwisie VOD.pl.
Początkowo rolę prowadzącego i twarzy serii odgrywał Kuba Jankowski, jednak po 3 latach zrezygnował z dalszej współpracy z kanałem. Następnie odcinki MaturaToBzdura były prowadzone zmiennie przez 3 prowadzących – Adama Wiejaka, Martina Stankiewicza i Macieja Wapińskiego. Często dochodzi także do występów gościnnych innych twórców internetowych, czy nawet celebrytów, jak na przykład Cleo w roli prowadzącej odcinka „Muzyka” czy Michał Żebrowski w roli osoby przepytanej. W 2018 roku głównym prowadzącym został Adam Drzewicki, założyciel MaturaToBzdura.

</doc>
<doc id="4054698" url="https://pl.wikipedia.org/wiki?curid=4054698" title="Karol Langie">
Karol Langie

Karol Jan Nepomucen Ignacy Langie (ur. 1 listopada 1814 w Białobrzegach – zmarł w dniu 28 września 1889 r. w Krakowie) – uczestnik tajnych organizacji niepodległościowych, poseł do Sejmu Ustawodawczego w Kromieryżu, dziennikarz, pisarz i ekonomista.
Życiorys.
Po ukończeniu gimnazjum w Przemyślu studiował prawo na Uniwersytecie Lwowskim (1832-1836). Po studiach pracował jako praktykant konceptowy Magistracie w Drohobyczu (1836-1842). Po zdaniu egzaminu sędziowskiego był justycjariuszem Józefa Zajączkowskiego w Rzeszowie (1842-1844). Jednocześnie członek tajnych organizacji niepodległościowych, w 1844 aresztowany pod zarzutem zdrady stanu. Uwolniony orzeczeniem Najwyższej Komisji Sprawiedliwości w Wiedniu. W I. 1846--1847 odbył podróż po Bawarii, Wirtembergii i Szwajcarii, interesując się głównie rolnictwem i urządzeniami przemysłowymi. Od 1846 mieszkał na stałe w Krakowie, gdzie posiadał dwa domy.
Aktywny podczas Wiosny Ludów. Był sekretarzem Komitetu Obywatelskiego w Krakowie, następnie członkiem deputacji krakowskiej do Wiednia. Po powrocie członek Komitetu Narodowego i sekretarz tzw. Dyrektoriatu. Potem uczestniczył w trójzaborowym zjeździe polskim we Wrocławiu. Poseł na Sejm Ustawodawczy w Wiedniu i Kromieryżu (10 lipca 1848 – 7 marca 1849), wybrany w okręgu wyborczym Kraków 1. W parlamencie należał do „Stowarzyszenia” skupiającego demokratycznych posłów polskich. Po rozwiązaniu parlamentu powrócił do Krakowa, gdzie m.in. organizował rekrutację do oddziałów polskich biorących udział w powstaniu węgierskim.
Następnie wycofał się z życia politycznego. Pracował jako sekretarz (1850-1872) a następnie radca Rady Miasta Krakowa. Był także doradcą ministra rolnictwa Alfreda Potockiego. W tym okresie zajmował się głównie sprawami rolnictwa i szkolnictwa agronomicznego w Galicji. W celu zapoznania się z gospodarką rolną w Prusach i Saksonii odbył 1855 roku podróż po Śląsku i Łużycach. Przez ponad trzydzieści lat był członkiem Towarzystwa Gospodarczo-Rolniczego Krakowskiego, od 1884 członkiem honorowym. Był autorem statutów szkół rolniczych w Czernichowie (1858) i Łańcucie (1860) a także projektu studium rolniczego UJ (1869). Członek korespondent Galicyjskiego Towarzystwa Gospodarskiego (1868-1889).
Borykający się z trudnościami finansowymi do końca życia, podejmował liczne inicjatywy wydawnicze i redakcyjne. Do 1866 prowadził dział ekonomiczny w "Czasie". Współpracował z "Tygodnikiem Rolniczym", "Przewodnikiem Ekonomicznym", "Czasem" i "Nową Reformą". Pisał teksty z dziedziny gospodarstwa społecznego i rolnictwa krajowego, o przyczynach głodów w Galicji, hodowli koni w Galicji, o ogrodzie warzywnym, dobroczynności publicznej, zmienności cen zbożowych i statystyce rolniczej. Prace jego miały głównie charakter praktyczny, a on sam był uważany za utalentowanego popularyzatora wiedzy rolniczej. Był również przyjacielem Józefa Ignacego Kraszewskiego, z którym szczególnie ożywioną korespondencję utrzymywał w latach 1865-1869. Swym kosztem wydał jego "Rzym za Nerona" (Kraków 1866), Przez kilka lat wykładał gospodarstwo domowe na Wyższych Kursach dla kobiet im. A. Baranieckiego. Od 1866 członek Towarzystwa Naukowego Krakowskiego, a od 1872 członek nadzwyczajny Akademii Umiejętności.
Pochowany na Cmentarzu Rakowickim w Krakowie.
Rodzina i życie prywatne.
Urodził się w rodzinie ziemiańskiej, był synem właściciela folwarku Białobrzegi, w pow. łańcuckim Józefa Langego i Konstancji z Nowakowskich. Ożenił się z Joanną z Boczkowskich (zm. 1884), Mieli dwóch synów powstańców styczniowych – ekonomistę Kazimierza (1839-1897) i ziemianina Tadeusza (1841-1919) oraz córkę Bronisławę (1840-1895), która wyszła za Jana Popiela.
Odznaczony.
W 1873 odznaczony został orderem Franciszka Józefa I.

</doc>
<doc id="4054702" url="https://pl.wikipedia.org/wiki?curid=4054702" title="Puchar Beskidów 1970">
Puchar Beskidów 1970

Puchar Beskidów 1970 – trzynasta edycja zawodów o ten puchar. Odbyta została w dniach 16–18 stycznia. Gospodarzem pucharu w tym roku było Zakopane, bo w tym samym czasie w Wiśle i w Szczyrku panowały złe warunki pogodowe. Klasyfikację generalną zwyciężył Tadeusz Pawlusiak, któremu udało się wygrać oba konkursy. Na drugim stopniu podium znalazł się Stanisław Gąsienica-Daniel, a za nim utytułowany już w tym pucharze, oraz zwycięzca poprzedniej edycji Józef Przybyła.

</doc>
<doc id="4054707" url="https://pl.wikipedia.org/wiki?curid=4054707" title="Kacykowce">
Kacykowce

Kacykowce (Cacicinae) – ponownie wyodrębniona podrodzina ptaków z rodziny kacykowatych (Icteridae).
Zasięg występowania.
Podrodzina obejmuje gatunki występujące od Meksyku do Argentyny i Urugwaju.
Systematyka.
Do podrodziny należą następujące rodzaje:

</doc>
<doc id="4054708" url="https://pl.wikipedia.org/wiki?curid=4054708" title="Albania na Mistrzostwach Świata w Lekkoatletyce 2017">
Albania na Mistrzostwach Świata w Lekkoatletyce 2017

Albania na Mistrzostwach Świata w Lekkoatletyce 2017 – reprezentacja Albanii podczas mistrzostw świata w Londynie liczyła 1 zawodniczkę, która nie zdobyła medalu.

</doc>
<doc id="4054709" url="https://pl.wikipedia.org/wiki?curid=4054709" title="Mustafa Topçubaşov">
Mustafa Topçubaşov

Mustafa Ağabəy oğlu Topçubaşov (ur. 17 sierpnia 1895 w Erywaniu, zm. 23 listopada 1981 w Baku) – azerbejdżański radziecki chirurg, Bohater Pracy Socjalistycznej (1975).
Życiorys.
W 1919 ukończył studia na Wydziale Medycznym Uniwersytetu Kijowskiego, później pracował jako chirurg w szpitalu miejskim w Baku i klinice chirurgicznej Wydziału Medycznego Azerbejdżańskiego Instytutu Medycznego, w 1935 został tam kierownikiem katedry (do 1975), a w 1935 profesorem. W latach 1941-1945 pracował w Ludowym Komisariacie Ochrony Zdrowia Azerbejdżańskiej SRR, 1945-1948 był dyrektorem Instytutu Medycyny Eksperymentalnej Akademii Nauk Azerbejdżańskiej SRR, 1945-1951 przewodniczącym Wydziału Nauk Biologicznych i Rolniczych Akademii Nauk Azerbejdżańskiej SRR, a od 1950 przewodniczącym Azerbejdżańskiego Komitetu Obrońców Pokoju. W 1945 został akademikiem Akademii Nauk Azerbejdżańskiej SRR, od 1947 należał do WKP(b), od 1950 był honorowym członkiem Wszechzwiązkowego Towarzystwa Chirurgów i członkiem Międzynarodowego Stowarzyszenia Chirurgów, a 1951-1956 i ponownie 1959-1981 wiceprezydentem Akademii Nauk Azerbejdżańskiej SRR. W 1951 został członkiem korespondentem Akademii Nauk Bułgarii, w 1957 członkiem Prezydium Akademii Nauk Azerbejdżańskiej SRR, a w 1960 akademikiem Akademii Nauk Medycznych ZSRR. Przez 8 kadencji był deputowanym do Rady Najwyższej Azerbejdżańskiej SRR, a od 18 kwietnia 1953 do 25 marca 1955 i ponownie od 5 kwietnia 1967 do 1 lipca 1971 był przewodniczącym Rady Najwyższej Azerbejdżańskiej SRR. Napisał ponad 160 prac naukowych, w tym 7 monografii i 5-tomowy podręcznik chirurgii.
Odznaczenia i nagrody.
I medale.

</doc>
<doc id="4054710" url="https://pl.wikipedia.org/wiki?curid=4054710" title="Zabałoccie (rejon miński)">
Zabałoccie (rejon miński)



</doc>
<doc id="4054711" url="https://pl.wikipedia.org/wiki?curid=4054711" title="Zabłocie (sielsowiet Szczomyślica)">
Zabłocie (sielsowiet Szczomyślica)

Zabłocie (biał. "Забалацце", ros. "Заболотье") – wieś na Białorusi, w obwodzie mińskim, w rejonie mińskim, w sielsowiecie Szczomyślica.
W pobliżu Zabłocia znajduje się przystanek kolejowy Ptycz na linii Moskwa - Mińsk - Brześć.

</doc>
<doc id="4054712" url="https://pl.wikipedia.org/wiki?curid=4054712" title="Papua-Nowa Gwinea na Mistrzostwach Świata w Lekkoatletyce 2017">
Papua-Nowa Gwinea na Mistrzostwach Świata w Lekkoatletyce 2017

Papua-Nowa Gwinea na Mistrzostwach Świata w Lekkoatletyce 2017 – reprezentacja Papui-Nowej Gwinei podczas mistrzostw świata w Londynie liczyła 3 zawodników, którzy nie zdobyli medalu.

</doc>
<doc id="4054713" url="https://pl.wikipedia.org/wiki?curid=4054713" title="Dragon’s Breath Cave">
Dragon’s Breath Cave

Dragon’s Breath Cave (dosł. z ang. "Jaskinia Smoczy Oddech") – jaskinia w północnej Namibii, położona około 33 km w linii prostej (odległość drogowa 46 km) na północny zachód od miasta Grootfontein w regionie Otjozondjupa. W jaskini tej znajduje się największe na świecie podziemne jezioro (nie uwzględniając jezior podlodowcowych). Jaskinię odkryli w 1986 roku członkowie Południowoafrykańskiego Towarzystwa Speleologicznego ("South African Speleology Association"). Jej nazwa pochodzi od ciepłego i wilgotnego powietrza wydostającego się z jaskini. Występują tu m.in. nietoperze, chrząszcze, krocionogi, skorpiony.
Jezioro na dnie Dragon’s Breath Cave jest trudno dostępne, dotarcie do niego wymaga sprzętu wspinaczkowego, oświetlenia i umiejętności. 
Rozmiary jeziora wynoszą 180 × 140 m, jego powierzchnia sięga 2 hektarów. Poziom lustra wody jest zmienny i zapewne zależy od opadów deszczu, np. we wrześniu 2010 roku wynosił on 68,12 m, w czerwcu 2011 roku 61,6 m, a w lutym 2013 roku 50,0 m poniżej poziomu wejścia do jaskini. Głębokość jeziora nie jest dokładnie znana, w lipcu 2015 roku nurkowie zeszli na głębokość 131 m. Woda w jeziorze jest bardzo czysta, zaś jej temperatura stabilna. Panują tu całkowite ciemności, co nie pozwala na istnienie roślin prowadzących proces fotosyntezy.
Niecałe 2,5 km na północny wschód od Dragon’s Breath Cave znajduje się jaskinia Harasib, w której na dnie 120-metrowego szybu również istnieje podziemne jezioro. Skład chemiczny wody z jezior w obu tych jaskiniach jest podobny.

</doc>
<doc id="4054714" url="https://pl.wikipedia.org/wiki?curid=4054714" title="Puchar Pięciu Narodów 1931">
Puchar Pięciu Narodów 1931

Puchar Pięciu Narodów 1931 – siedemnasta edycja Pucharu Pięciu Narodów, corocznego turnieju w rugby union rozgrywanego pomiędzy pięcioma najlepszymi zespołami narodowymi półkuli północnej, która odbyła się pomiędzy 1 stycznia a 6 kwietnia 1931 roku. Wliczając turnieje w poprzedniej formie, od czasów Home Nations Championship, była to czterdziesta czwarta edycja tych zawodów. W turnieju zwyciężyła Walia.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="4054718" url="https://pl.wikipedia.org/wiki?curid=4054718" title="Leckowszczyzna">
Leckowszczyzna

Leckowszczyzna (biał. "Лецкаўшчына", ros. "Лецковщина") – wieś na Białorusi, w obwodzie mińskim, w rejonie mińskim, w sielsowiecie Szczomyślica, nad Ptyczem.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4054725" url="https://pl.wikipedia.org/wiki?curid=4054725" title="Malinauka (sielsowiet Baraulany)">
Malinauka (sielsowiet Baraulany)



</doc>
<doc id="4054727" url="https://pl.wikipedia.org/wiki?curid=4054727" title="Aleksandr Iszlinski">
Aleksandr Iszlinski

Aleksandr Juljewicz Iszlinski (ros. Александр Юльевич Ишлинский, ur. 6 sierpnia 1913 w Moskwie, zm. 7 lutego 2003 tamże) – radziecki matematyk i mechanik.
Życiorys.
Pochodził z rodziny szlacheckiej. W 1930 ukończył moskiewskie technikum elektromechaniczne, a w 1935 Wydział Mechaniczno-Matematyczny Moskiewskiego Uniwersytetu Państwowego, w 1938 został kandydatem, w 1943 doktorem, a w 1944 profesorem Uniwersytetu Moskiewskiego. W latach 1931-1938 wykładał w moskiewskim technikum elektromechanicznym, później w wielu innych moskiewskich szkołach wyższych, 1943-1945 kierował katedrą mechaniki teoretycznej w Moskiewskiej Szkole Wojskowo-Inżynieryjnej, 1945-1946 był starszym pracownikiem naukowym Instytutu Mechaniki Akademii Nauk ZSRR, 1948-1955 był dyrektorem Instytutu Matematyki Akademii Nauk Ukraińskiej SRR jako członek rzeczywisty Akademii Nauk Ukraińskiej SRR. W 1955 wrócił do Moskwy i w 1956 został kierownikiem katedry mechaniki stosowanej Moskiewskiego Uniwersytetu Państwowego, 1958-1959 był tam dyrektorem Instytutu Mechaniki. W latach 50. brał aktywny udział w realizacji programu kosmicznego ZSRR, współpracując z Mstisławem Kiełdyszem, Nikołajem Piluginem i Wiktorem Kuzniecowem. Od 1960 był akademikiem Akademii Nauk ZSRR, w 1965 został dyrektorem Instytutu Problemów Mechaniki Akademii Nauk ZSRR (do 1990), sprawował mandat deputowanego do Rady Najwyższej ZSRR 9 i 10 kadencji (1974-1984). Był honorowym członkiem Międzynarodowej Akademii Historii Nauki w Paryżu (1981) i członkiem zagranicznym PAN (1977). Pochowany na Cmentarzu Wwiedieńskim w Moskwie.
Odznaczenia i nagrody.
i medale.

</doc>
<doc id="4054729" url="https://pl.wikipedia.org/wiki?curid=4054729" title="Malinówka (sielsowiet Szczomyślica)">
Malinówka (sielsowiet Szczomyślica)

Malinówka (biał. "Малінаўка", ros. "Малиновка") – wieś na Białorusi, w obwodzie mińskim, w rejonie mińskim, w sielsowiecie Szczomyślica. Od północy sąsiadują z Mińskiem.
Wieś leży obok węzła MKAD-u z drogą republikańską R1.

</doc>
<doc id="4054732" url="https://pl.wikipedia.org/wiki?curid=4054732" title="Gisela May">
Gisela May

Gisela May (ur. 31 maja 1924 w Wetzlarze, zm. 2 grudnia 2016 w Berlinie) – niemiecka aktorka i pieśniarka.
Życiorys.
Córka pisarza Ferdinanda Maya (1896-1977) i jego żony aktorki Käthe Mettig (1896-1969). Od 1941 występowała w Lipsku, Halle i Berlinie, w tym w latach 1951–1962 w Deutsches Theater, a 1962–1992 w Berliner Ensemble. Wykonywała songi Bertolta Brechta i grała role w wielu jego dramatach. Zagrała m.in. rolę Ruth w dramacie "Niemcy" Leona Kruczkowskiego i rolę Marii w "Woyzecku" Georga Büchnera, występowała też w przedstawieniach muzycznych, grając rolę Elizy w "Pigmalionie" George’a Bernarda Shawa i Dolly w "Hello, Dolly!" według Thorntona Wildera. Odbyła wiele tournées za granicą. W latach 1983-1989 prowadziła własny program "Pfundgrube" w Deutscher Fernsehfunk. Od 1993 roku była członkiem Akademii Sztuk w Berlinie. Od 1993 do 2007 roku odgrywała jedną z głównych ról w serialu kryminalnym "Adelheid und ihre Mörder""."
Była zamężna w latach 1956-1965 z dziennikarzem Georgiem Honigmannem. Jej długoletnim partnerem był dziennikarz i filozof Wolfgang Harich (1923-1995). May zmarła w Berlinie w wieku 92 lat. Pochowana na Dorotheenstädtischer Friedhof .
Uhonorowana Nagrodą Państwowa NRD (1963), Orderem Zasługi dla Ojczyzny (1973), Orderem Berlińskim Zasługi (2001) i Orderem Zasługi Republiki Federalnej Niemiec (2004).

</doc>
<doc id="4054734" url="https://pl.wikipedia.org/wiki?curid=4054734" title="Stadion Miejski w Inowrocławiu">
Stadion Miejski w Inowrocławiu

Stadion Miejski im. Inowrocławskich Olimpijczyków – stadion piłkarsko-lekkoatletyczny, na którym swoje spotkania ligowe rozgrywa grająca w IV lidze Cuiavia Inowrocław.
Historia.
Uroczystego otwarcia stadionu po modernizacji dokonano 22 grudnia 2011 roku. W czasie tej uroczystości odsłonięto pamiątkową tablicę z nazwiskami rodzimych olimpijczyków. Dokonali tego trzej z nich - Jan Jaskólski, Edmund Borowski oraz Wojciech Rosiński. Towarzyszyli im prezydent Ryszard Brejza wraz z Tomaszem Marcinkowskim, Przewodniczącym Rady Miejskiej.
Dane techniczne.
Arena główna o wymiarach 72 m x 109 m składa się z boiska do piłki nożnej. Z kolei część lekkoatletyczna stadionu wyposażona została w urządzenia specjalistyczne w oparciu o powierzchnię poliuretanową (bieżnia lekkoatletyczna 8-torowa). Są tu zamontowane urządzenia lekkoatletyczne takie jak: stanowisko do rzutu oszczepem, rzutu dyskiem, pchnięcia kulą, skocznia do skoków wzwyż i o tyczce, dwie skocznie do skoków w dal i trójskoku. Obiekt wyposażony został w tablicę wyników z wielofunkcyjnym ekranem.
W 2015 r. stadion otrzymał certyfikat IAAF.

</doc>
<doc id="4054736" url="https://pl.wikipedia.org/wiki?curid=4054736" title="Stanisław Woyczyński">
Stanisław Woyczyński



</doc>
<doc id="4054738" url="https://pl.wikipedia.org/wiki?curid=4054738" title="Tomomi Iwakura">
Tomomi Iwakura

 – japoński polityk schyłkowego okresu Edo i okresu Meiji.
Życiorys.
Urodził się w Kioto w drobnej rodzinie samurajskiej jako . Później został adoptowany przez rodzinę Iwakura, otrzymując imię Tomomi. W 1854 roku został mianowany szambelanem na dworze cesarza Kōmei. Opowiadał się przeciwko zawartemu cztery lata później "Traktatowi japońsko-amerykańskiemu o przyjaźni i handlu" (tzw. traktatowi Harrisa) i przekonał cesarza do niepodpisywania go. Był zwolennikiem kompromisowej koncepcji "kōbu-gattai", usiłującej, poprzez małżeństwo sioguna Iemochi Tokugawy z księżniczką Chikako, wypracować polityczną unię między cesarzem a systemem "bakufu". Ściągnęło to na niego niechęć ze strony zwolenników bezkompromisowej rozprawy z siogunem i w 1862 roku został usunięty z dworu. Przyjął wówczas święcenia mnisie i osiadł w niewielkiej wsi na północ od Kioto.
W okresie przymusowego zesłania potajemnie nawiązał kontakty ze środowiskami dążącymi do obalenia siogunatu i po wstąpieniu na tron cesarza Mutsuhito w 1867 roku powrócił na dwór. Odegrał istotną rolę w okresie restauracji Meiji, odpowiadając m.in. za zredagowanie proklamacji cesarskiej z 1868 roku i zniesienie systemu hanów. Stał na czele wielkiego poselstwa (tzw. misja Iwakury), które w latach 1871–1873 odbyło podróż do Europy i Stanów Zjednoczonych w celu zapoznania się z zachodnimi systemami społeczno-politycznymi i renegocjacji traktatów nierównoprawnych. Po powrocie do Japonii zapobiegł planowanej przez Takamoriego Saigō wojnie z Koreą. W 1874 roku doszło z tego powodu do próby zamachu na jego życie. W trakcie sporów o przyszłą formę rządów w Japonii opowiadał się za silną władzą cesarza i wspierał konserwatywne stronnictwo Hirobumiego Itō przeciw domagającemu się szybkiego wprowadzenia konstytucji i zwołania parlamentu Shigenobu Ōkumie. W 1881 roku zlecił Kowashiemu Inoue opracowanie projektu przyszłej konstytucji dla Japonii.

</doc>
<doc id="4054739" url="https://pl.wikipedia.org/wiki?curid=4054739" title="Iwakura Tomomi">
Iwakura Tomomi



</doc>
<doc id="4054740" url="https://pl.wikipedia.org/wiki?curid=4054740" title="Krajowe rekordy w długości skoku narciarskiego kobiet">
Krajowe rekordy w długości skoku narciarskiego kobiet

Krajowe rekordy w długości skoku narciarskiego kobiet – zestawienie oficjalnych i nieoficjalnych rekordów krajowych ustanowionych przez kobiety.
Większość z nich ustanowiona została na skoczniach dużych bądź normalnych, jednakże część na skoczni mamuciej w Vikersund. 
Rekordy i rekordzistki krajów.
Poniższa lista przedstawia zestawienie rekordów krajowych poszczególnych państw uszeregowanych pod względem uzyskanych odległości. Dane zebrane na podstawie 

</doc>
<doc id="4054742" url="https://pl.wikipedia.org/wiki?curid=4054742" title="Bośnia i Hercegowina na Mistrzostwach Świata w Lekkoatletyce 2017">
Bośnia i Hercegowina na Mistrzostwach Świata w Lekkoatletyce 2017

Bośnia i Hercegowina na Mistrzostwach Świata w Lekkoatletyce 2017 – reprezentacja Bośni i Hercegowiny podczas Mistrzostw Świata w Londynie liczyła 3 zawodników, którzy nie zdobyli żadnego medalu.

</doc>
<doc id="4054743" url="https://pl.wikipedia.org/wiki?curid=4054743" title="Kamerun na Mistrzostwach Świata w Lekkoatletyce 2017">
Kamerun na Mistrzostwach Świata w Lekkoatletyce 2017

Kamerun na Mistrzostwach Świata w Lekkoatletyce 2017 – reprezentacja Kamerunu podczas Mistrzostw Świata w Londynie liczyła 2 zawodników, którzy nie zdobyli żadnego medalu .

</doc>
<doc id="4054744" url="https://pl.wikipedia.org/wiki?curid=4054744" title="Republika Środkowoafrykańska na Mistrzostwach Świata w Lekkoatletyce 2017">
Republika Środkowoafrykańska na Mistrzostwach Świata w Lekkoatletyce 2017

Republika Środkowoafrykańska na Mistrzostwach Świata w Lekkoatletyce 2017 – reprezentacja Republiki Środkowoafrykańskiej podczas Mistrzostw Świata w Londynie liczyła 1 zawodnika, który nie zdobył medalu .

</doc>
<doc id="4054746" url="https://pl.wikipedia.org/wiki?curid=4054746" title="Kongo na Mistrzostwach Świata w Lekkoatletyce 2017">
Kongo na Mistrzostwach Świata w Lekkoatletyce 2017

Kongo na Mistrzostwach Świata w Lekkoatletyce 2017 – reprezentacja Kongo podczas Mistrzostw Świata w Londynie liczyła 2 zawodników, którzy nie zdobyli żadnego medalu .

</doc>
<doc id="4054747" url="https://pl.wikipedia.org/wiki?curid=4054747" title="Rogers Cup 2017 (kobiety)">
Rogers Cup 2017 (kobiety)

Rogers Cup 2017, właśc. Coupe Rogers présentée par Banque Nationale 2017 – tenisowy turniej WTA kategorii WTA Premier Series rangi WTA Premier 5 w sezonie 2017 z cyklu Rogers Cup zaliczany do US Open Series rozgrywany w dniach 7–13 lipca 2017 roku w Toronto na kortach twardych o puli nagród wynoszącej 2 804 000 dolarów amerykańskich.

</doc>
<doc id="4054748" url="https://pl.wikipedia.org/wiki?curid=4054748" title="Cypr na Mistrzostwach Świata w Lekkoatletyce 2017">
Cypr na Mistrzostwach Świata w Lekkoatletyce 2017

Cypr na Mistrzostwach Świata w Lekkoatletyce 2017 – reprezentacja Cypru podczas Mistrzostw Świata w Londynie liczyła 5 zawodników, którzy nie zdobyli żadnego medalu .

</doc>
<doc id="4054749" url="https://pl.wikipedia.org/wiki?curid=4054749" title="Baraulany (rejon miński)">
Baraulany (rejon miński)



</doc>
<doc id="4054750" url="https://pl.wikipedia.org/wiki?curid=4054750" title="Anicka Newell">
Anicka Newell

Anicka Newell (ur. 5 sierpnia 1993) – kanadyjska lekkoatletka specjalizująca się w skoku o tyczce.
Bez awansu do finału startowała w 2016 na igrzyskach olimpijskich w Rio de Janeiro. Dwunasta zawodniczka mistrzostw świata w Londynie (2017).
Medalistka mistrzostw Kanady.
Rekordy życiowe: stadion – 4,65 (13 czerwca 2017, San Marcos); hala – 4,70 (2 stycznia 2021, Belton).

</doc>
<doc id="4054752" url="https://pl.wikipedia.org/wiki?curid=4054752" title="Dania na Mistrzostwach Świata w Lekkoatletyce 2017">
Dania na Mistrzostwach Świata w Lekkoatletyce 2017

Dania na Mistrzostwach Świata w Lekkoatletyce 2017 – reprezentacja Danii podczas Mistrzostw Świata w Londynie liczyła 4 zawodników, którzy nie zdobyli żadnego medalu .

</doc>
<doc id="4054753" url="https://pl.wikipedia.org/wiki?curid=4054753" title="Annika Newell">
Annika Newell



</doc>
<doc id="4054754" url="https://pl.wikipedia.org/wiki?curid=4054754" title="Dominikana na Mistrzostwach Świata w Lekkoatletyce 2017">
Dominikana na Mistrzostwach Świata w Lekkoatletyce 2017

Dominikana na Mistrzostwach Świata w Lekkoatletyce 2017 – reprezentacja Dominikany podczas Mistrzostw Świata w Londynie liczyła 3 zawodników, którzy nie zdobyli żadnego medalu.
Skład reprezentacji

</doc>
<doc id="4054755" url="https://pl.wikipedia.org/wiki?curid=4054755" title="Gujana na Mistrzostwach Świata w Lekkoatletyce 2017">
Gujana na Mistrzostwach Świata w Lekkoatletyce 2017

Gujana na Mistrzostwach Świata w Lekkoatletyce 2017 – reprezentacja Gujany podczas Mistrzostw Świata w Londynie liczyła 2 zawodników, którzy nie zdobyli żadnego medalu.

</doc>
<doc id="4054756" url="https://pl.wikipedia.org/wiki?curid=4054756" title="Izrael na Mistrzostwach Świata w Lekkoatletyce 2017">
Izrael na Mistrzostwach Świata w Lekkoatletyce 2017

Izrael na Mistrzostwach Świata w Lekkoatletyce 2017 – reprezentacja Izraelu podczas Mistrzostw Świata w Londynie liczyła 8 zawodników, którzy nie zdobyli żadnego medalu.

</doc>
<doc id="4054758" url="https://pl.wikipedia.org/wiki?curid=4054758" title="Kuwejt na Mistrzostwach Świata w Lekkoatletyce 2017">
Kuwejt na Mistrzostwach Świata w Lekkoatletyce 2017

Kuwejt na Mistrzostwach Świata w Lekkoatletyce 2017 – reprezentacja Kuwejtu podczas Mistrzostw Świata w Londynie liczyła 3 zawodników, którzy nie zdobyli żadnego medalu.

</doc>
<doc id="4054760" url="https://pl.wikipedia.org/wiki?curid=4054760" title="Kirgistan na Mistrzostwach Świata w Lekkoatletyce 2017">
Kirgistan na Mistrzostwach Świata w Lekkoatletyce 2017

Kirgistan na Mistrzostwach Świata w Lekkoatletyce 2017 – reprezentacja Kirgistanu podczas Mistrzostw Świata w Londynie liczyła 3 zawodniczki, które nie zdobyły żadnego medalu.

</doc>
<doc id="4054761" url="https://pl.wikipedia.org/wiki?curid=4054761" title="Epoletniki">
Epoletniki

Epoletniki (Agelaiinae) – ponownie wyodrębniona podrodzina ptaków z rodziny kacykowatych (Icteridae).
Zasięg występowania.
Podrodzina obejmuje gatunki występujące w Ameryce.
Systematyka.
Do podrodziny należą następujące rodzaje:

</doc>
<doc id="4054762" url="https://pl.wikipedia.org/wiki?curid=4054762" title="Mongolia na Mistrzostwach Świata w Lekkoatletyce 2017">
Mongolia na Mistrzostwach Świata w Lekkoatletyce 2017

Mongolia na Mistrzostwach Świata w Lekkoatletyce 2017 – reprezentacja Mongolii podczas Mistrzostw Świata w Londynie liczyła 5 zawodników, którzy nie zdobyli żadnego medalu.

</doc>
<doc id="4054763" url="https://pl.wikipedia.org/wiki?curid=4054763" title="Namibia na Mistrzostwach Świata w Lekkoatletyce 2017">
Namibia na Mistrzostwach Świata w Lekkoatletyce 2017

Namibia na Mistrzostwach Świata w Lekkoatletyce 2017 – reprezentacja Namibii podczas Mistrzostw Świata w Londynie liczyła 5 zawodników, którzy nie zdobyli żadnego medalu.

</doc>
<doc id="4054764" url="https://pl.wikipedia.org/wiki?curid=4054764" title="Agelaiinae">
Agelaiinae



</doc>
<doc id="4054766" url="https://pl.wikipedia.org/wiki?curid=4054766" title="Oman na Mistrzostwach Świata w Lekkoatletyce 2017">
Oman na Mistrzostwach Świata w Lekkoatletyce 2017

Oman na Mistrzostwach Świata w Lekkoatletyce 2017 – reprezentacja Oman podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054767" url="https://pl.wikipedia.org/wiki?curid=4054767" title="Palestyna na Mistrzostwach Świata w Lekkoatletyce 2017">
Palestyna na Mistrzostwach Świata w Lekkoatletyce 2017

Palestyna na Mistrzostwach Świata w Lekkoatletyce 2017 – reprezentacja Palestyny podczas Mistrzostw Świata w Londynie liczyła 2 zawodników, którzy nie zdobyli żadnego medalu.

</doc>
<doc id="4054769" url="https://pl.wikipedia.org/wiki?curid=4054769" title="Panama na Mistrzostwach Świata w Lekkoatletyce 2017">
Panama na Mistrzostwach Świata w Lekkoatletyce 2017

Panama na Mistrzostwach Świata w Lekkoatletyce 2017 – reprezentacja Panamy podczas Mistrzostw Świata w Londynie liczyła 3 zawodników, którzy nie zdobyli żadnego medalu.

</doc>
<doc id="4054770" url="https://pl.wikipedia.org/wiki?curid=4054770" title="Paragwaj na Mistrzostwach Świata w Lekkoatletyce 2017">
Paragwaj na Mistrzostwach Świata w Lekkoatletyce 2017

Paragwaj na Mistrzostwach Świata w Lekkoatletyce 2017 – reprezentacja Paragwaj podczas Mistrzostw Świata w Londynie liczyła 2 zawodników, którzy nie zdobyli żadnego medalu.

</doc>
<doc id="4054771" url="https://pl.wikipedia.org/wiki?curid=4054771" title="Samoa na Mistrzostwach Świata w Lekkoatletyce 2017">
Samoa na Mistrzostwach Świata w Lekkoatletyce 2017

Samoa na Mistrzostwach Świata w Lekkoatletyce 2017 – reprezentacja Samoa podczas Mistrzostw Świata w Londynie liczyła 2 zawodników, którzy nie zdobyli żadnego medalu.

</doc>
<doc id="4054773" url="https://pl.wikipedia.org/wiki?curid=4054773" title="Urugwaj na Mistrzostwach Świata w Lekkoatletyce 2017">
Urugwaj na Mistrzostwach Świata w Lekkoatletyce 2017

Urugwaj na Mistrzostwach Świata w Lekkoatletyce 2017 – reprezentacja Urugwaju podczas Mistrzostw Świata w Londynie liczyła 5 zawodników, którzy nie zdobyli żadnego medalu.

</doc>
<doc id="4054774" url="https://pl.wikipedia.org/wiki?curid=4054774" title="Zambia na Mistrzostwach Świata w Lekkoatletyce 2017">
Zambia na Mistrzostwach Świata w Lekkoatletyce 2017

Zambia na Mistrzostwach Świata w Lekkoatletyce 2017 – reprezentacja Zambii podczas Mistrzostw Świata w Londynie liczyła 2 zawodników, którzy nie zdobyli żadnego medalu.

</doc>
<doc id="4054775" url="https://pl.wikipedia.org/wiki?curid=4054775" title="Zimbabwe na Mistrzostwach Świata w Lekkoatletyce 2017">
Zimbabwe na Mistrzostwach Świata w Lekkoatletyce 2017

Zimbabwe na Mistrzostwach Świata w Lekkoatletyce 2017 – reprezentacja Zimbabwe podczas Mistrzostw Świata w Londynie liczyła 5 zawodników, którzy nie zdobyli żadnego medalu.

</doc>
<doc id="4054776" url="https://pl.wikipedia.org/wiki?curid=4054776" title="Zjednoczone Emiraty Arabskie na Mistrzostwach Świata w Lekkoatletyce 2017">
Zjednoczone Emiraty Arabskie na Mistrzostwach Świata w Lekkoatletyce 2017

Zjednoczone Emiraty Arabskie na Mistrzostwach Świata w Lekkoatletyce 2017 – reprezentacja Zjednoczonych Emiratów Arabskich podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054783" url="https://pl.wikipedia.org/wiki?curid=4054783" title="So Undercover">
So Undercover



</doc>
<doc id="4054787" url="https://pl.wikipedia.org/wiki?curid=4054787" title="Nowaja Wioska (sielsowiet Szczomyślica)">
Nowaja Wioska (sielsowiet Szczomyślica)

Nowaja Wioska (pol. Nowosiółki, biał. "Новая Вёска", ros. "Новая Вёска") – wieś na Białorusi, w obwodzie mińskim, w rejonie mińskim, w sielsowiecie Szczomyślica.

</doc>
<doc id="4054788" url="https://pl.wikipedia.org/wiki?curid=4054788" title="Nawasiołki (rejon miński)">
Nawasiołki (rejon miński)



</doc>
<doc id="4054789" url="https://pl.wikipedia.org/wiki?curid=4054789" title="Nowosiółki (sielsowiet Szczomyślica)">
Nowosiółki (sielsowiet Szczomyślica)



</doc>
<doc id="4054795" url="https://pl.wikipedia.org/wiki?curid=4054795" title="Nowy Dwór (sielsowiet Szczomyślica)">
Nowy Dwór (sielsowiet Szczomyślica)

Nowy Dwór (biał. "Новы Двор", ros. "Новый Двор") – wieś na Białorusi, w obwodzie mińskim, w rejonie mińskim, w sielsowiecie Szczomyślica, nad Ptyczą.
Historia.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.
Wieś w kulturze.
Miejscowość pojawia się na kartach powieści Sergiusza Piaseckiego "Kochanek Wielkiej Niedźwiedzicy". Pomiędzy Nowym Dworem a Piotrowszczyzną (obecnie część Mińska) znajdował się chutor Marianny Zych.

</doc>
<doc id="4054796" url="https://pl.wikipedia.org/wiki?curid=4054796" title="I.O.I">
I.O.I

I.O.I ( "Aioai", znany także jako IOI i Ideal of Idol) – girlsband z Korei Południowej założony przez firmę CJ E&amp;M w konsekwencji wyemitowania survivalowego programu "Produce 101" na stacji Mnet. W skład zespołu weszło jedenaście dziewcząt wybranych spośród 101 stażystek z różnych firm rozrywkowych: Lim Na-young, Kim Chung-ha, Kim Se-jeong, Jung Chae-yeon, Zhou Jieqiong, Kim So-hye, Yu Yeon-jung, Choi Yoo-jung, Kang Mi-na, Kim Do-yeon oraz Jeon So-mi. Zespół zadebiutował 4 maja 2016 roku minialbumem "Chrysalis" i był aktywny przez niecały rok.
Ostatnie koncerty zespołu, pt. "Time Slip – I.O.I", które odbyły się w dniach 20–22 stycznia 2017 roku, były ostatnią aktywnością grupy na scenie muzycznej. Zespół I.O.I został oficjalnie rozwiązany pod koniec stycznia 2017 roku, a jego członkinie wróciły do swoich agencji.
Historia.
Przed debiutem: "Produce 101" i „Crush”.
Przed uczestnictwem w programie "Produce 101" niektóre członkinie I.O.I zyskały uznanie po występie w innych programach telewizyjnych: Kim Se-jeong była uczestniczką konkursu "K-pop Star 2" w 2012 roku, Jeon So-mi była uczestniczką programu survivalowego "Sixteen" w 2015 roku, a Choi Yoo-jung zagrała w internetowym serialu "To Be Continued". We wrześniu 2015 roku Jung Chae-yeon zadebiutowała jako członkini zespołu DIA, ale tymczasowo wycofała się z aktywności grupy, aby wziąć udział w programie "Produce 101". Na swoim koncie miała też rolę cameo w serialu internetowym "Sweet Temptation" w 2015 roku.
W listopadzie 2015 roku Mnet zapowiedział nowy program survivalowy, który zgromadził 101 uczestniczek z 46 firm rozrywkowych. Spośród nich publiczność miała wybrać 11 osób, które utworzyłyby nową grupę. Premierowy pokaz odbył się 21 stycznia; program zakończył się 1 kwietnia 2016 roku.
Początkowo planowano, że grupa zadebiutuje 1 kwietnia 2016 roku z piosenką „Crush”, którą wykonała w finałowym odcinku programu, ale YMC Entertainment i Mnet postanowiły odłożyć debiut na lepsze przygotowanie koncepcji i choreografii grupy, z nową piosenką jako debiutancki singel I.O.I. Nazwa grupy symbolizuje liczbę „101”.
3 kwietnia 2016 roku Jang Keun-suk ogłosił szczegóły planu debiutu grupy. Zamiast pierwotnie zaplanowanego cyfrowego singla, I.O.I miały wydać minialbum. Poinformowano również, że grupa wystąpi we własnym reality show na antenie Mnet. Tego samego dnia członkinie po raz pierwszy przywitały fanów jako I.O.I za pośrednictwem oficjalnego kanału w aplikacji Naver V.
4 kwietnia 2016 roku Mnet wypuścił teaser teledysku do utworu z debiutanckiego albumu I.O.I – „Crush”. Kolejnego dnia utwór został wydany jako singel cyfrowy, a następnie ukazał się jego teledysk. Gatunek wykonywanej muzyki został określony jako „Trapical Dutch Funk” (Hangul: 트래 피컬 더치 펑크).
Debiut z "Chrysalis".
11 kwietnia 2016 roku ogłoszono, że I.O.I zadebiutują z minialbumem 4 maja, a następnego dnia, w Jangchung Arena, odbędzie się showcase i spotkanie z fanami. LOEN Entertainment zajęło się dystrybucją wydawnictwa. 27 kwietnia YMC Entertainment ogłosiło, że pierwszy minialbum I.O.I zatytułowany został "Chrysalis". Pięć dni później ukazał się zwiastun teledysku do „Dream Girls”, drugiego singla.
I.O.I oficjalnie zadebiutowały 4 maja 2016 roku poprzez wydanie pierwszego minialbumu i teledysku do głównego singla „Dream Girls”. Utwór ten został napisany przez piosenkarza i producenta Eru (który użył pseudonimu Famousbro) oraz skomponowany przez Paula z tekstami rapu napisanymi przez członkinie Lim Na-young i Choi Yoo-jung. 5 maja zespół zadebiutował w programie muzycznym stacji Mnet – "M Countdown", wykonując główny utwór oraz „Knock Knock Knock”.
11 maja Jung Chae-yeon z MBK Entertainment ponownie dołączyła do zespołu DIA, by przygotować się na powrót grupy w czerwcu z nowym minialbumem.
27 maja ujawniono, że I.O.I rozpoczną promocję w podgrupach i solowo latem 2016 roku, a koniec działalności prawdopodobnie przypadnie pod koniec stycznia 2017 roku.
7 czerwca Jellyfish Entertainment poinformowało, że Kim Se-jeong i Kang Mi-na wróciły do agencji, aby przygotować się na oficjalny debiut jako członkinie grupy Gugudan pod koniec czerwca.
„Whatta Man” i „Hand in Hand”.
10 czerwca 2016 roku YMC Entertainment ujawniło, że Lim Na-young, Kim Chung-ha, Zhou Jieqiong, Kim So-hye, Choi Yoo-jung, Kim Do-yeon i Jeon So-mi utworzą podgrupę i będą promować kolejne wydawnictwo latem 2016 roku. 29 lipca 2016 roku ogłoszono, że grupa wyda nowy singel 9 sierpnia. Grupa zakończyła filmowanie 20 lipca i rozpoczęła przygotowania do wydania i promocji singla.
2 sierpnia zdjęcie zapowiadające singel zostało zaprezentowane na SNS zespołu I.O.I, z napisem „WXAXTX X XAN”. Dwa dni później YMC Entertainment upubliczniło zwiastun teledysku do nowego singla „Whatta Man (Good Man)”. Utwór został zainspirowany piosenką Lindy Lyndell „What a Man”, wersją z 1993 roku w wykonaniu Salt-n-Pepa i En Vogue. Choreografię do utworu „Whatta Man (Good Man)” stworzyła Kim Chung-ha. Ujawniono, że trzem grupom zlecono stworzenie choreografii do piosenki, ale wybrano wersję Chung-ha, ponieważ uznano ją za najwyższej jakości.
15 sierpnia 2016 roku I.O.I wydały cyfrowy singel „Hand in Hand” (kor. 손에 손잡고) będący remakiem piosenki przewodniej Letnich Igrzysk Olimpijskich 1988, którą wykonał zespół Koreana.
"Miss Me?".
30 sierpnia 2016 roku YMC Entertainment ogłosiło, że I.O.I przygotowują się do kampanii promocyjnej w pełnym składzie w październiku, chociaż dokładna data nie została ustalona.
22 września agencja potwierdziła, że I.O.I rozpoczęły nagrywanie nowego minialbumu, z głównym utworem wyprodukowanym przez Park Jin-younga, założyciela agencji Jeon So-mi – JYP Entertainment, która wyprodukowała kilka hitów grupy Wonder Girls („Tell Me” i „Nobody”) oraz grupy miss A („Bad Girl Good Girl”). Park nadzorował choreografię, stroje, teledyski i sesje zdjęciowe grupy. Portal "Naver" poinformował również, że nowy minialbum będzie ostatnim albumem wydanym przed rozwiązaniem zespołu pod koniec roku. Członkinie po rozpadzie powrócą do swoich agencji.
28 września 2016 roku "Naver" potwierdził, że nowy minialbum I.O.I zostanie wydany 17 października 2016 roku. 11 października, o północy, I.O.I ogłosiły tytuł minialbumu – "Miss Me?", a przez następne dwa dni zostały opublikowane cztery zdjęcia członkiń promujące nowe wydawnictwo. Trzy dni później ukazał się teledysk do utworu „Very Very Very” (kor. 너무너무너무), który został napisany, skomponowany i zaaranżowany przez Park Jin-younga. Z rytmem 206 bpm, optymistyczna i energiczna piosenka jest jednym z najszybszych utworów Parka.
Specjalny program zespołu, zatytułowany "I Miss You Very Very Very Much Show", został wyemitowany na żywo przez stację Mnet 16 października o 23:30 KST, a następnie, o północy, miała miejsce premiera albumu "Miss Me?" oraz teledysku do głównego singla. 17 października odbył się showcase drugiego minialbumu zespołu, w Yes24 Live Hall w Seulu. Podczas imprezy YMC Entertainment ujawniło, że grupa planuje odbyć swój ostatni koncert w dniach 20–22 stycznia 2017 roku, choć szczegóły wciąż nie zostały ustalone. Na pytanie dziennikarzy o możliwy powrót zespołu po rozwiązaniu, członkinie powiedziały, że chciałyby spotkać się ponownie po pięciu latach.
I.O.I otrzymały swoją pierwszą nagrodę w programie muzycznym dzięki piosence „Very Very Very” 26 października w "Show Champion".
Ostatnia aktywność, finałowy koncert i rozpad zespołu.
5 listopada 2016 roku YMC Entertainment potwierdziło, że zespół I.O.I zostanie rozwiązany 31 stycznia 2017 roku. Grupa będzie aktywnie promować do końca ich kontraktów; w związku z tym wystąpiły gościnne w programach rozrywkowych "Immortal Songs: Singing the Legend", "Yang and Nam Show" oraz "Knowing Bros". 27 listopada I.O.I zapowiedziały finałową serię koncertów solowych, zatytułowaną "Time Slip – I.O.I" (kor. 타임슬립-아이오아이); koncerty odbyły się w dniach 20–22 stycznia 2017 roku w Jangchung Arena, gdzie wcześniej miał miejsce debiutancki showcase grupy.
21 grudnia 2016 roku przedstawiciel YMC Entertainment poinformował, że grupa I.O.I wyda cyfrowy singel w styczniu 2017 roku bez promocji w programach muzycznych.
10 stycznia 2017 roku przedstawiciel YMC Entertainment ujawnił, że I.O.I otrzymały propozycje piosenek od różnych kompozytorów i piosenkarzy jako potencjalne piosenki na finałowy singel, wśród których znalazł się też utwór Jinyounga z grupy B1A4. 17 stycznia YMC Entertainment ogłosiło, że finałowym utworem grupy przed oficjalnym rozpadem będzie „Downpour” (kor. 소나기), napisany i współwyprodukowany przez Wooziego z Seventeen. Ballada została wybrana i nagrana przez wszystkie 11 członkiń I.O.I. Cyfrowy singel i teledysk do piosenki został wydany następnego dnia o północy i osiągnął All-Kill.
Ostatnie planowe zajęcie I.O.I jako grupy odbyło się w dniu 25 stycznia 2017 roku – nakręciły reklamę marki mundurków szkolnych Elite, razem z boysbandem Pentagon. Zespół został oficjalnie rozwiązany 29 stycznia, a ostatni występ w programie telewizyjnym "Section TV" oraz zamknięcie kawiarenki dla fanów odbyło się 31 stycznia.
Utwór „Downpour” zwyciężył 29 stycznia w programie "Inkigayo", jednakże występ na żywo nie odbył się ze względu na święto Seollal.
Po rozpadzie.
Po rozpadzie zespołu 11 członkiń I.O.I powróciło do swoich agencji.

</doc>
<doc id="4054799" url="https://pl.wikipedia.org/wiki?curid=4054799" title="Ferguson Cheruiyot Rotich">
Ferguson Cheruiyot Rotich



</doc>
<doc id="4054802" url="https://pl.wikipedia.org/wiki?curid=4054802" title="Paraskevi Papahristou">
Paraskevi Papahristou



</doc>
<doc id="4054803" url="https://pl.wikipedia.org/wiki?curid=4054803" title="Popowicze (Białoruś)">
Popowicze (Białoruś)

Popowicze (biał. "Паповічы", ros. "Поповичи") – wieś na Białorusi, w obwodzie mińskim, w rejonie mińskim, w sielsowiecie Szczomyślica.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4054804" url="https://pl.wikipedia.org/wiki?curid=4054804" title="Emmanouil Karális">
Emmanouil Karális



</doc>
<doc id="4054805" url="https://pl.wikipedia.org/wiki?curid=4054805" title="Vera Rebrik">
Vera Rebrik



</doc>
<doc id="4054806" url="https://pl.wikipedia.org/wiki?curid=4054806" title="José Antonio García Fernández">
José Antonio García Fernández



</doc>
<doc id="4054807" url="https://pl.wikipedia.org/wiki?curid=4054807" title="Carlos Alberto Campos">
Carlos Alberto Campos



</doc>
<doc id="4054808" url="https://pl.wikipedia.org/wiki?curid=4054808" title="Richarlison">
Richarlison

Richarlison, właśc. Richarlison de Andrade (ur. 10 maja 1997 w Nova Venécia) – brazylijski piłkarz, występujący na pozycji napastnika w angielskim klubie Tottenham Hotspur oraz w reprezentacji Brazylii.
Kariera klubowa.
América.
Urodzony w Nova Venécia, Espírito Santo, Richarlison dołączył do zespołu młodzieżowego América Mineiro w grudniu 2014 roku. W czerwcu następnego roku został włączony do pierwszego zespołu przez menedżera Givanildo Oliveira.Richarlison zadebiutował 4 lipca 2015 roku, w wygranym 3:1 meczu z Mogi Mirim, strzelając ostatnią bramkę w tym spotkaniu. Siedemnaście dni później przedłużył kontrakt z klubem do 2018 roku.
Fluminense.
29 grudnia 2015 roku Richarlison podpisał pięcioletni kontrakt z klubem Série A - Fluminense. Zadebiutował 15 maja przeciwko swojej byłej drużynie. Pierwszą bramkę strzelił w dniu 26 czerwca, w wygranym meczu z Flamengo.
Watford.
31 lipca 2017 roku, za kwotę 11,2 mln funtów, Richarlison przeniósł się do angielskiej drużyny - Watfordu. Podpisał pięcioletni kontrakt. Zadebiutował w pierwszej kolejce sezonu w zremisowanym 3:3 meczu z Liverpoolem, pojawiając się na boisku z ławki rezerwowych. W następnym meczu przeciwko Bournemouth zdobył debiutancką bramkę.
Everton.
24 lipca 2018 dołączył do Evertonu.
Tottenham.
1 lipca 2022 roku przeszedł do Tottenhamu za kwotę 73 milionów euro. W klubie zadebiutował 14 sierpnia w meczu Premier League z Chelsea (2:2). 7 września w debiucie w rozgrywkach Ligi Mistrzów UEFA przeciwko Olympique Marsylia (2:0) strzelił dwa premierowe gole dla Tottenhamu.
Życie prywatne.
Gdy miał siedem lat jego rodzice się rozwiedli, a Richarlison postanowił pozostać z ojcem ze względu na piłkę nożną. 
9 sierpnia 2015 podpisał trzyletnią umowę z firmą Nike.

</doc>
<doc id="4054809" url="https://pl.wikipedia.org/wiki?curid=4054809" title="Laila Domingos">
Laila Domingos



</doc>
<doc id="4054810" url="https://pl.wikipedia.org/wiki?curid=4054810" title="Panchito Hernández">
Panchito Hernández



</doc>
<doc id="4054813" url="https://pl.wikipedia.org/wiki?curid=4054813" title="Stadion Miejski nr 2 w Inowrocławiu">
Stadion Miejski nr 2 w Inowrocławiu

Stadion Miejski nr 2 w Inowrocławiu – stadion piłkarski, na którym swoje spotkania ligowe rozgrywa grająca w Klasie A Goplania Inowrocław.
Historia.
Stadion Miejski nr 2 w Inowrocławiu został wybudowany pod koniec lat 60. XX w. jako Stadion im. XXV-lecia Polskiej Rzeczypospolitej Ludowej.
Dane techniczne.
Jest to stadion typowo piłkarski. Obiekt posiada boisko główne o wymiarach 105 m x 70 m z widownią na 500 miejsc siedzących oraz boisko boczne o wymiarach 97 m x 49 m. Na terenie Stadionu Miejskiego nr 2 znajdują się również szatnie, natryski oraz sanitariaty.
Obecnie infrastruktura stadionu pozostawia wiele do życzenia a sam obiekt wymaga modernizacji.

</doc>
<doc id="4054814" url="https://pl.wikipedia.org/wiki?curid=4054814" title="Daria Maslova">
Daria Maslova



</doc>
<doc id="4054815" url="https://pl.wikipedia.org/wiki?curid=4054815" title="Iuliia Andreeva">
Iuliia Andreeva



</doc>
<doc id="4054817" url="https://pl.wikipedia.org/wiki?curid=4054817" title="OK K.O.! Po prostu walcz">
OK K.O.! Po prostu walcz

OK K.O.! Po prostu walcz (, znany również po prostu jako "OK K.O.!", od 2017) – amerykański serial animowany stworzony przez Iana Jones-Quarteya oraz wyprodukowany przez wytwórnię Cartoon Network Studios, bazowany na podstawie krótkometrażowego pilotu "Lakewood Plaza Turbo" z 2013 roku.
Premiera odcinków krótkometrażowych odbyła się w Stanach Zjednoczonych 4 lutego 2016 na amerykańskim Cartoon Network. Dnia 9 marca 2017 po czterech latach od premiery krótkometrażowego pilotu, stacja Cartoon Network potwierdziła, że powstanie serial animowany., a jego premiera odbyła się 1 sierpnia 2017 na tym samym kanale. W Polsce premiera odbyła się 9 października 2017 na antenie Cartoon Network w formie krótkometrażówek, natomiast regularna emisja serialu rozpoczęła się 6 listopada 2017 na tym samym kanale.
Opis fabuły.
Akcja serialu rozgrywa się w Lakewood Plaza – miasteczku zamieszkiwanym przez chłopca o imieniu K.O. oraz innych superbohaterów. Główny bohater marzy o tym, aby stać się najlepszym herosem na świecie tak jak inni w Lakewood Plaza Turbo i każdego dnia stara się rozwijać swoje nowe nabyte umiejętności. Razem ze swoimi przyjaciółmi – Enid i Radem mają za zadanie pokonać złego Lorda Boxmana, który przepełniony jest nienawiścią i chęcią zniszczenia rywalizującego z nim sklepu.
Wersja polska.
Wersja polska: SDI Media Polska
Reżyseria:
Dialogi polskie: Marta Robaczewska
Teksty piosenek:
Kierownictwo muzyczne:
Dźwięk: 
W wersji polskiej udział wzięli:
W pozostałych rolach:
i inni
Piosenki śpiewali:
i inni
Lektor: Janusz Wituch

</doc>
<doc id="4054818" url="https://pl.wikipedia.org/wiki?curid=4054818" title="Una voce poco fa">
Una voce poco fa

Una voce poco fa – aria (dokładniej: kawatina) Rozyny, późniejszej żony Hrabiego Almavivy, z pierwszego aktu opery "Cyrulik sewilski", z muzyką Gioacchina Rossiniego i tekstem w języku włoskim autorstwa Cesarego Sterbiniego. Aria napisana na kontralt, obecnie najczęściej jest wykonywana przez mezzosopran albo sopran. Jedną z najsłynniejszych na świecie wykonawczyń arii według pierwotnego zapisu na kontralt jest polska śpiewaczka Ewa Podleś.
Pisząc muzykę do Cyrulika Rossini wykorzystał wiele motywów lub całych fragmentów ze swoich wcześniejszych oper. Jedna z melodii z arii miłosnej Arsacesa "Non lasciarmi in tal momento" z II aktu "Aureliana w Palmirze" została włączona do arii Rozyny "Una voce poco fa". Rossini wykorzystał ten motyw także w arii Elżbiety "Questo cor ben lo comprende" w operze "Elżbieta królowa Anglii".
Rozyna jest wychowanicą leciwego doktora Bartola. Ten pragnie ją mieć tylko dla siebie i aby zrealizować swój zamysł, dąży do ślubu. Kiedy przed ich domem zjawia się młody chłopiec (hrabia Almaviva "incognito", w przebraniu biednego studenta o imieniu Lindoro) śpiewający serenady w towarzystwie ulicznych muzykusów, serce młodej kobiety bije mocniej, czemu chce dać wyraz całą sobą. Dziewczyna jest gotowa na wszystko, byle móc wyrwać się z rąk starego doktora i bliżej poznać z nowym adoratorem.
Bohaterka ukazana jest jako młoda, lecz niepłocha, świadoma własnych wdzięków dziewczyna, o swoją przyszłość i miłość zdolna walczyć przeciwko każdemu, kto tylko stanie jej na wyznaczonej drodze, co kompozytor zasugerował zwłaszcza w jej wokalizach. Chce ona brać sprawy we własne ręce, czym zdecydowanie różni się od wcześniejszego typu sentymentalnych panienek wykreowanego przez operę buffa.
Światowa prapremiera "Cyrulika sewilskiego" miała miejsce w Rzymie w Teatro Argentina 20 lutego 1816. Rolę Rozyny i tym samym arię śpiewała wówczas Geltrude Righetti-Giorgi - kontralt.
Tekst.
Una voce poco fa 
qua nel cor mi risuonò,
il mio cor ferito è già
e Lindor fu che il piagò.
Sì, Lindoro mio sarà,
lo giurai, la vincerò.
Il tutor ricuserà,
io l'ingegno aguzzerò,
alla fin s'accheterà
e contenta io resterò.
Sì, Lindoro mio sarà,
lo giurai, la vincerò.
Io sono docile,
son rispettosa,
sono ubbidiente,
dolce, amorosa,
mi lascio reggere,
mi fo guidar.
Ma se mi toccano
qua nel mio debole,
sarò una vipera,
e cento trappole
prima di cedere
farò giocar...

</doc>
<doc id="4054819" url="https://pl.wikipedia.org/wiki?curid=4054819" title="HGTV">
HGTV

HGTV Home &amp; Garden – kanał tematyczny, należący do Grupy TVN. Nadaje głównie programy o urządzaniu domów i ogrodów. 
Historia.
7 stycznia 2017 ta stacja zastąpiła kanał TVN Meteo Active.
7 stycznia 2017 uruchomiono wersję HDTV o takiej samej ramówce.
Programy.
Stan na 30 września 2020.

</doc>
<doc id="4054822" url="https://pl.wikipedia.org/wiki?curid=4054822" title="Zimowa Olimpiada Machabejska 1933">
Zimowa Olimpiada Machabejska 1933

Zimowa Olimpiada Machabejska – olimpiada sportowa zorganizowana przez Wszechświatowy Związek Towarzystw Gimnastyczno-Sportowych Maccabi w Zakopanem między 2 lutego, a 5 lutego 1933 roku. Było to, obok dwukrotnie organizowanych zawodów FIS największe wydarzenie sportowe w Zakopanem przed wojną. Wystąpiło w niej 250 sportowców żydowskich z 8 krajów.
Historia.
Ruch syjonistyczny przykładał wielką wagę do kultu tężyzny i sprawności fizycznej. W 1903 roku w Berlinie powstało pierwsze żydowskie Towarzystwo Gimnastyczne, które później przekształciło się w Światowy Związek Makabi. Nazwa upamiętniała żydowskiego bohatera Judę Machabeusza, przywódcę zwycięskiego powstania Żydów przeciw Grekom w II w p.n.e. Ruch Makabi zyskał ogromną popularność we wszystkich skupiskach diaspory i w latach trzydziestych zrzeszał około 600 tysięcy sportowców żydowskich w 27 krajach. Jeszcze przed I wojną światową działacze syjonistyczni zabiegali o udział sportowców żydowskich w igrzyskach olimpijskich pod własną flagą. Gdy zabiegi te nie przyniosły rezultatu postanowiono zorganizować żydowskie Igrzyska Olimpijskie pod nazwą Makabiada (Makabija). Pierwsza Makabiada odbyła się w 1932 roku w Tel Awiwie. Wzięło w niej udział 390 sportowców z 18 krajów. Ekipa z Polski, liczącą 66 osób, zajęła pierwsze miejsce przed Austrią i USA, zdobywając 8 złotych medali i 368 punktów. Ten sukces, a także popularność sportu wśród polskich Żydów sprawiły, że organizację pierwszej zimowej Makabiady powierzono Polsce.
Przebieg zawodów.
W zawodach uczestniczyło 250 sportowców z 8 krajów. Najliczniejsza i najsilniejsza była ekipa polska, w której wystąpił Henryk Mückenbrunn, jeden z najlepszych ówczesnych narciarzy na świecie i pięciokrotny mistrz Polski w biegach, konkurencjach alpejskich i skokach. W ceremonii otwarcia na stadionie miejskim uczestniczyło ok. 6 tysięcy widzów, wśród nich prezes PZN, wiceminister komunikacji, budowniczy kolejki na Kasprowy Wierch Aleksander Bobkowski. Zawody objął patronatem Polski Komitet Olimpijski, a Polskie Koleje Państwowe udzieliły przyjeżdżającym do Zakopanego kibicom 50-procentowej zniżki. Zawody relacjonowało kilkudziesięciu dziennikarzy, między innymi z „Le Monde”, „Chicago Tribune” czy „The New York Times”. Gwałtowna odwilż sprawiła, że nie udało się przeprowadzić zawodów we wszystkich konkurencjach. Odwołano m.in. turniej skoków na Wielkiej Krokwi i turniej hokejowy. Udało się jednak przeprowadzić biegi indywidualne i sztafetowe, zawody saneczkowe, konkurs łyżwiarstwa figurowego, a także slalom i bieg zjazdowy w Kotle Gąsienicowym na Kasprowym Wierchu. W sumie, reprezentacja Polski zdobyła 131 punktów, wyprzedzając reprezentacje Czechosłowacji (31 pkt) i Austrii (29 pkt). Gwiazdą zawodów był Henryk Mückenbrunn, który wygrał bieg zjazdowy i slalom (ex aequo z zawodnikiem z Austrii) oraz zajął II miejsce w biegu na 18 kilometrów.
Obok zawodów sportowych odbyło się wiele imprez towarzyszących: wybór Miss Makabiady, odczyty, bale i rauty. Nie obyło się też bez incydentów. Przeciwko organizacji zawodów protestowało miejscowe koło Stronnictwa Narodowego. Trzeciego dnia zawodów zamknięto stadion i start do biegu sztafetowego odbywał się sprzed zamkniętej bramy. Było też sporo niedociągnięć organizacyjnych. Dużą stratą była konieczność odwołania wielu konkurencji. W sumie jednak zimowa Makabiada w Zakopanem była jedną z największych imprez sportowych w tym mieście w okresie międzywojennym.
Udział Polaków.
Polska drużyna zajęła na Makabiadzie I miejsce. Zwycięstwo dla Polski zdobyli między innymi: Izaak Wahrenhaupt w biegu narciarskim na 18 km, Lidia Szwarcbard w biegu na 8 km, Maksymilian i Regina Enkerowie w saneczkarstwie oraz Henryk Mückenbrunn w biegu zjazdowym. W turnieju hokejowym Polska zajęła drugie miejsce.

</doc>
<doc id="4054833" url="https://pl.wikipedia.org/wiki?curid=4054833" title="Ramil Gulijew">
Ramil Gulijew



</doc>
<doc id="4054837" url="https://pl.wikipedia.org/wiki?curid=4054837" title="Chrystian II z Saksonii-Merseburga">
Chrystian II z Saksonii-Merseburga

Christian II (ur. 19 listopada 1653 w Merseburgu, zm. 30 października 1694 tamże) – książę Saksonii-Merseburg. Jego władztwo było częścią Świętego Cesarstwa Rzymskiego Narodu Niemieckiego. Pochodził z rodu Wettynów.
Życiorys.
Urodził się jako drugi syn (trzecie dziecko) przyszłego księcia Saksonii-Merseburg Chrystiana I i jego żony księżnej Krystyny ze Szlezwika-Holsztynu-Sonderburga-Glücksburga (starszy syn tej pary książę Jan Jerzy zmarł w drugim roku życia). Po śmierci ojca 18 października 1691 wstąpił na tron Saksonii-Merseburg.
Małżeństwo i potomstwo.
14 października 1679 w Moritzburgu poślubił księżniczkę Saksonii-Zeitz Erdmutę Dorotę. Para miała siedmioro dzieci:
Został pochowany w katedrze świętych Jana i Wawrzyńca w Merseburgu.

</doc>
<doc id="4054840" url="https://pl.wikipedia.org/wiki?curid=4054840" title="Kolaska">
Kolaska

Kolaska – lekki, odkryty pojazd konny w typie bryczki, na podwoziu rozworowym, resorowany, używany w Polsce w XVIII w. (zwany też kolebką).

</doc>
<doc id="4054841" url="https://pl.wikipedia.org/wiki?curid=4054841" title="Aron Kipchumba Koech">
Aron Kipchumba Koech



</doc>
<doc id="4054843" url="https://pl.wikipedia.org/wiki?curid=4054843" title="Mączniak właściwy">
Mączniak właściwy



</doc>
<doc id="4054848" url="https://pl.wikipedia.org/wiki?curid=4054848" title="Józef Wiśniewski (działacz sportowy)">
Józef Wiśniewski (działacz sportowy)

Józef Wiśniewski (ur. 20 lutego 1933 w Świętochłowicach, zm. 8 sierpnia 2017) – polski działacz sportowy, wieloletni prezes WKS Lublinianka, oficer Wojska Polskiego.
Życiorys.
Był synem trenera kadry narodowej gimnastyczek. Samemu w młodości uprawiał piłkę nożną, piłkę ręczną, siatkówkę oraz szermierkę. Był absolwentem Wyższej Szkoły Wychowania Fizycznego we Wrocławiu z 1954, po której z nakazu pracy trafił do wojska. W latach 1963–1992 był etatowym szefem WKS Lublinianka, gdzie został skierowany w stopniu kapitana. W okresie kiedy kierował Lublinianką, ta należała ona do najsilniejszych wielosekcyjnych klubów sportowych w Polsce. Na ten okres przypadło między innymi wprowadzenie drużyny koszykówki do I ligi, sukcesy sztangistów i pływaków, a także współpraca z Kazimierzem Górskim w charakterze trenera piłkarzy Lublinianki. Wiśniewski służbę zakończył w stopniu pułkownika, będąc w momencie przejścia na emeryturę jednym z najdłużej pracujących szefów wojskowego klubu w historii polskiego sportu. Zmarł 8 sierpnia 2017. Pogrzeb odbył się 11 sierpnia na cmentarzu przy Drodze Męczenników Majdanka w Lublinie (kwatera S5Z16/2/7).

</doc>
<doc id="4054850" url="https://pl.wikipedia.org/wiki?curid=4054850" title="Błażej Mielcarek">
Błażej Mielcarek

Błażej Mielcarek (ur. 5 lutego 1990) – polski judoka.
Zawodnik KS AZS AWFiS Gdańsk. Brązowy medalista mistrzostw Polski seniorów 2013 w kategorii do 81 kg. Mistrz Polski juniorów 2008.

</doc>
<doc id="4054852" url="https://pl.wikipedia.org/wiki?curid=4054852" title="Stadion MOSiR w Rypinie">
Stadion MOSiR w Rypinie

Stadion MOSiR w Rypinie – stadion piłkarski, na którym swoje spotkania ligowe rozgrywa grający w IV lidze Lech Rypin.
Historia.
Historia stadionu w Rypinie sięga 1924 roku, kiedy to w kwietniu oddano stadion do użytku. Na inaugurację rozegrano mecz towarzyski Lecha Rypin z Gwiazdą Działdowo zakończony wynikiem 4:4, drugi mecz towarzyski na tym stadionie Lech Rozegrał w maju z Czarnymi Brodnica (0:0).
W lipcu 2007 roku Rada Miejska miasta Rypin nadała miejscowemu stadionowi imię Stanisławy Walasiewiczówny. Pomimo podjętej uchwały wśród mieszkańców miasta jak i w oficjalnych dokumentach urzędowych używana jest tylko nazwa Stadion MOSiR w Rypinie.
17 lipca 2017 roku władze miasta Rypin ogłosiły przetarg na budowę kompleksu lekkoatletycznego na Stadionie MOSiR. Wyłoniony w przetargu wykonawca m.in. będzie miał za zadanie rozebrać obecną, żużlową nawierzchnię bieżni i położyć nową, 6-torową. Nawierzchnia ma być wykonana z poliuretanu, a jej podbudowa z asfaltobetonu.
Dane techniczne.
Obecnie jest to stadion typowo piłkarski. Obiekt posiada boisko główne o wymiarach 105 m x 65 m z widownią na 1250 miejsc siedzących. Oprócz płyty głównej na stadionie znajdują się:

</doc>
<doc id="4054878" url="https://pl.wikipedia.org/wiki?curid=4054878" title="Mistrzostwa Nordyckie w Zapasach 2013">
Mistrzostwa Nordyckie w Zapasach 2013

Mistrzostwa odbyły się w szwedzkim mieście Eslöv, w dniach 11 - 12 maja.

</doc>
<doc id="4054885" url="https://pl.wikipedia.org/wiki?curid=4054885" title="Hispaniolka">
Hispaniolka

Hispaniolka ("Xenoligea montana") – gatunek małego ptaka z rodziny hispaniolczyków (Phaenicophilidae). Występuje endemicznie w górach wyspy Haiti. Narażony na wyginięcie.
Taksonomia.
Po raz pierwszy gatunek opisał Frank Michler Chapman w 1917 na łamach "Bulletin of the American Museum of Natural History". Nowemu gatunkowi nadał nazwę "Microligea montana". Holotyp pochodził z Pico Duarte (Monte Tina), został odłowiony 15 stycznia 1917. Do rodzaju "Xenoligea" wydzielił go James Bond w 1967. Obecnie (2020) Międzynarodowy Komitet Ornitologiczny (IOC) podtrzymuje nazwę "X. montana", uznaje gatunek za monotypowy. Sam rodzaj do niedawna był klasyfikowany przez IOC jako "incertae sedis" o niejasnym pokrewieństwie względem lasówek (Parulidae). Obecnie hispaniolkę umieszcza się w rodzinie hispaniolczyków (Phaenicophilidae); status rodziny został zaakceptowany przez North American Classification Committee (NACC) w 2017.
Morfologia.
Długość ciała wynosi około 14,5 cm. Wymiary dla 5 samców i 5 samic: długość skrzydła 66–69 mm, długość ogona 63,5–70 mm, długość skoku 19–22 mm, długość górnej krawędzi dzioba 13–14,5 mm. Nie występuje dymorfizm płciowy w upierzeniu. Hispaniolki to ptaki o krępych sylwetkach i masywnych dziobach. Oliwkowy wierzch ciała kontrastuje z szarą głową. Pod okiem biała plama. Spód ciała białawy, na lotkach I rzędu widoczna biała plama. Sterówki szare, chorągiewki zewnętrzne białe. Dziób czarny, tęczówki ciemne. Wygląd osobników młodocianych nie jest znany.
Zasięg występowania.
Hispaniolka zamieszkuje górskie obszary Haiti, zarówno na obszarze Haiti (dwa pasma), jak i Dominikany (trzy pasma). BirdLife International szacuje zasięg występowania na 33,7 tys. km².
Ekologia i zachowanie.
Środowiskiem życia hispaniolek jest gęsta górska roślinność szerokolistna, w tym niskie drzewa i zakrzewienia, niekiedy również sosny. Odnotowywany był między 875 a 2000 m n.p.m., głównie w wilgotnych górskich lasach lub lasach mieszanych. Żywią się owadami, owocami i nasionami, żerują nisko w roślinności; są związane z roślinami z gatunku "Trema micrantha", wydającymi jedne z ich ulubionych owoców.
Lęgi.
Gniazda umieszczone są w podszycie. O lęgach niewiele wiadomo. Jedno gniazdo znaleziono w czerwcu, młodocianego podczas pierzenia się widziano pod koniec czerwca; okres lęgowy przypadać może na okres od kwietnia do czerwca.
Status.
IUCN uznaje hispaniolkę za gatunek narażony na wyginięcie (VU, "Vulnerable") nieprzerwanie od 1994 (stan w 2020). Liczebność populacji szacuje się na 1500–7000 dorosłych osobników. Zagrożeniem dla tych ptaków jest wylesianie celem pozyskania drewna na opał i miejsc do rozwoju rolnictwa. Prawdopodobnie do spadku liczebności przyczynia się też drapieżnictwo ze strony introdukowanych mangust.

</doc>
<doc id="4054889" url="https://pl.wikipedia.org/wiki?curid=4054889" title="Otmar Wawrzkowicz">
Otmar Wawrzkowicz

Otmar Wawrzkowicz ps. „Oleś”, „Olechowski” (ur. 1910, zm. 1951 w Montrealu) – ekonomista, narodowiec (ONR), żołnierz NSZ.
Życiorys.
Pochodził z rodziny o niemieckich korzeniach. Studiował ekonomię w Wyższej Szkole Handlowej w Warszawie. Był członkiem Organizacji Polskiej na poziomie „A” (najwyższym). Działał w tzw. Terenie Robotniczym. W 1939 był przewodniczącym Komitetu Wykonawczego OP.
Już w październiku 1939 był w gronie osób planujących powołanie do życia oddziałów zbrojnych Organizacji Polskiej. W czasie wojny kierował działem propagandy Grupy „Szańca”. Był obecny przy tworzeniu zrębów Związku Jaszczurczego we Lwowie latem 1941. Do początku 1944 był kierownikiem politycznym okręgu lwowskiego ZJ i NSZ. Stał na czele II Oddziału ZJ-NSZ okręgów kieleckiego i częstochowskiego. Po śmierci Witolda Gostomskiego stał na czele wywiadu Sztabu NSZ. Wchodził w skład Prezydium Tymczasowej Narodowej Rady Politycznej. Odtwarzał po powstaniu warszawskim Komitet Wykonawczy OP, którego spotkania odbywały się w Częstochowie i Krakowie.
Związany z Organizacją Toma. Przypisuje się mu udział w zamordowaniu Władysława Pacholczyka. Brał udział w zabójstwie komendanta głównego NSZ Stanisława Nakoniecznikoff-Klukowskiego.
Kraj opuścił w tym samym czasie, co Brygada Świętokrzyska (niezależnie). Do brygady dotarł w lipcu 1945. Usunięty z Organizacji Polskiej, wyjechał do Kanady, gdzie ciężko zachorował. Tam popełnił samobójstwo. Po wojnie używał nazwiska Marian Kaczkowski.

</doc>
<doc id="4054892" url="https://pl.wikipedia.org/wiki?curid=4054892" title="Wulkany błotne w Berce">
Wulkany błotne w Berce

Wulkany błotne w Berce – największe w Europie wulkany błotne, w Rumunii, niedaleko wsi Pâclele, w gminie Berca, w okręgu Buzău, na południowym stoku Karpat. Od 1924 objęte ochroną jako rezerwat przyrody.
Wulkany błotne w Berce znajdują się na obszarze silnego, antyklinalnego sfałdowania przed płaszczowiną karpacką. Antyklina pod Bercą obejmuje warstwy środkowomioceńskich margli z wtrętami solnymi i solną brekcją, roponośnych piasków i piaskowców oraz górnomioceńskich margli i aleurytów; przechodzą przez nią liczne uskoki, co ułatwia przemieszczanie się gazu i wody ku powierzchni.
Wypływy błota i gazu zlokalizowane są w trzech obszarach, zwanych Pâclele Mari, Pâclele Mici i Fierbatori. Wulkany i wypływy w Pâclele Mari zajmują ok. 0,22 km², w 2004 naliczono tam 62 źródła wypływów. Dookoła rozciąga się obszar dawnych wypływów o powierzchni ok. 1,62 km². Wulkany położone są na okrągłym, wypukłym płaskowyżu, zbudowanym z produktów przez nie wyrzuconych.
Aktywny obszar Pâclele Mici ma powierzchnię 0,165 km²; jego najważniejszą strukturą jest duży aktywny wulkan, o wysokości ok. 15 m. Jego zbocza mają nachylenie do 10°. Obszar czynny, obejmujący 65 wypływów, położony jest na polu zbudowanym z materiału wyniesionego przez dawne erupcje o powierzchni 0,63 km². Na trzecim, mniejszym polu (18 wypływów na obszarze 0,025 km²), Fierbatori, ze względu na dużą płynność mułu, nie tworzą się stożki wulkaniczne, a jedynie okrągłe jeziorka błota. Dodatkowo, ok. 20 km na północ, niedaleko wsi Andrascu, zaobserwowano wypływy gazu, tworzące bąble w wodzie i płomienie do ok. 1 m wysokości. Te erupcje gazu są związane z tym samym uskokiem, na którym tworzą się wulkany błotne koło Berki.
Po raz pierwszy erupcje błotne w Berce zostały opisane w 1881 roku. Są to największe wulkany błotne w Europie i od 1924 są objęte ochroną jako rezerwat przyrody. Największą erupcję zaobserwowano w 1976, gdy przez całą dobę błoto wyrzucane było na metr w górę; w ciągu miesięcznej wzmożonej aktywności, pięć tysięcy ton mułu zostało wyniesione na powierzchnię. Zwiększoną aktywność obserwowano też w 1975 i w 1977 (sześciogodzinny skok związany z silnym trzęsieniem ziemi). Średnią roczną ilość gazu wydzielanego do atmosfery szacuje się na 730 ton w Pâclele Mari, 380 ton Pâclele Mici i 37 ton w Fierbatori. Gaz składa się z metanu (95–98%), dwutlenku węga (1,5–2,3%), wyższych węglowodorów (0,1–1,2%) i helu (0,1–0,6%). Ten ostatni wykazuje typowy dla pochodzenia z rozkładu pierwiastków radioaktywnych w głębi ziemi stosunek zawartości izotopów 3He i 4He.
Obszar wokół dwóch głównych pól jest objęty ochroną w ramach programu Natura 2000, na mocy dyrektywy siedliskowej pod nazwą "Vulcanii Noroioși de la Pâclele Mari și Pâclele Mici"; powierzchnia chronionego areału wynosi 934,3 ha. Wśród ważnych gatunków roślin i zwierząt występujących na tym obszarze wymienia się kosaćca bezlistnego ("Iris aphylla ssp. hungarica"), "Crambe tatarica", susła moręgowanego, kumaka górskiego, żółwia błotnego i węża "Elaphe quatuorlineata".

</doc>
<doc id="4054895" url="https://pl.wikipedia.org/wiki?curid=4054895" title="Glosselytrodea">
Glosselytrodea

Glosselytrodea – wymarły rząd owadów nowoskrzydłych. Znane są z zapisu kopalnego od permu wczesnego do jury późnej. Ich skamieniałości znajdowane są na terenie Europy Zachodniej, Rosji, Azji Środkowej i Wschodniej, Australii i obu Ameryk.
Taksonomia.
Nazwę Glosselytrodea wprowadził w 1938 roku przez Andriej Martynow, a synonimiczną Jurinida w 1929 roku Michaił Zalesskij. Systematyka rzędu jest problematyczna, a liczba wyróżnionych rodzin waha się od 3 do 7. W 2013 Aleksandr Rasnicyn i Danił Aristow zrewidowali podział rzędu, wyróżniając 4 rodziny:
Część autorów sugeruje, że Permoberothidae powinny być może zostać wyłączone z Glosselytrodea i zaliczone do Protoneuroptera. Pozostałe rodziny określa się jako Glosselytrodea "s. str.". Relacje filogenetyczne tego rzędu z innymi nowoskrzydłymi pozostają niejasne. Część autorów uznaje Glosselytrodea z Permoberothidae włącznie za spokrewnione z siatkoskrzydłymi (Neuropterida), natomiast inni wskazują na bliższe pokrewieństwo Glosselytrodea "s. str." z prostoskrzydłymi.
Opis.
Owady te w większości są znane tylko z odcisków skrzydeł. Nieliczne szczątki ciał wskazują, że miały hipognatyczną głowę, smukłe odnóża i nieczłonowane lub wieloczłonowe przysadki odwłokowe. Osiągały stosunkowo niewielkie rozmiary. Skrzydła obu par miały podobny kształt i wymiary, ale przednia para często była stwardniała i tworzyła pokrywy (tegminy), przypominające te u Protocoleoptera. Stwardnienie to odbywało się zarówno przez wzmacnianie błony skrzydła jak i przez pogrubienie żyłek – to ostatnie jest sposobem charakterystycznym dla chrząszczy. U Glosselytrodea "s. str." użyłkowanie składało się z licznych żyłek poprzecznych. Przednie skrzydła miały nabrzmiałą nasadę i poszerzone pole prekostalne. Wzdłuż brzegów skrzydła biegła jedna lub dwie żyłki otokowe (tylko żyłka radialna albo radialna i postkubitalna). Równolegle biegnące żyłki osiowe były do siebie zbliżone albo przynajmniej częściowo zlane. Nasada dyskowej części skrzydła była wciśnięta między płat prekostalny a analny i całkowicie zapełniona przez szypułki sektora radialnego, żyłki medialnej i przedniej żyłki kubitalnej. Pole analne przednich skrzydeł odgraniczała dobrze widoczna bruzda klawalna. Skrzydła tylnej pary nie miały pola prekostalnego.

</doc>
<doc id="4054897" url="https://pl.wikipedia.org/wiki?curid=4054897" title="Jurinida">
Jurinida



</doc>
<doc id="4054898" url="https://pl.wikipedia.org/wiki?curid=4054898" title="Eoglosselytrum">
Eoglosselytrum

Eoglosselytrum – wymarły rodzaj owadów z rzędu Glosselytrodea i rodziny Jurinidae. W zapisie kopalnym znany z gwadalupu i lopingu w permie. Jego skamieniałości znajdowane są na terenie Azji i Australii.
Rodzaj ten opisany został w 1952 roku przez Olgę M. Martynową. Gatunkiem typowym jest "E. kondomense".
Owady te miały przednie skrzydła o niezłączonych u wierzchołka żyłkach otokowych (radialnej i postkubitalnej), niezlanych ze sobą żyłkach osiowych i szerokim, zwłaszcza pośrodku, polu prekostalnym. Na dysku przednich skrzydeł żyłki podłużne były częściowo zygzakowate, a wiele komórek miało w tym miejscu wysokość znacznie mniejszą niż dwukrotność ich szerokości. W przedniej części skrzydła przypadało znacznie powyżej 16 komórek na jeden rząd ustawiony wzdłuż żyłek osiowych. Od podobnych przedstawicieli rodzaju "Surijoka" owady te różniły się mniejszymi komórkami w użyłkowaniu, tworzącymi dłuższe rzędy podłużne.
Należą tu następujące gatunki:

</doc>
<doc id="4054899" url="https://pl.wikipedia.org/wiki?curid=4054899" title="Rogers Cup 2017 (mężczyźni)">
Rogers Cup 2017 (mężczyźni)

Rogers Cup 2017, właśc. Rogers Cup presented by National Bank 2017 – tenisowy turniej ATP kategorii ATP World Tour Masters 1000 zaliczany do US Open Series w sezonie 2017 z cyklu Rogers Cup rozgrywany w dniach 7–13 sierpnia 2017 roku w Montrealu na kortach twardych o puli nagród wynoszącej 4 917 120 dolarów amerykańskich.

</doc>
<doc id="4054902" url="https://pl.wikipedia.org/wiki?curid=4054902" title="Isadelytron">
Isadelytron

Isadelytron – wymarły rodzaj owadów z rzędu Glosselytrodea i rodziny Jurinidae. W zapisie kopalnym znany z permu, z terenu Rosji.
Owady te miały przednie skrzydła długości od 6,7 do 9 mm i szerokości 2,2 mm. Miały one pole prekostalne ze słabymi żyłkami podłużnymi i szerokim, silnie pośrodku rozszerzonym odgraniczeniem. Użyłkowanie charakteryzowało się częściowo zygzakującymi na dysku żyłkami podłużnymi oraz żyłkami równoległymi gładko zlanymi w pojedynczą żyłkę osiową. W przekroju poprzecznym skrzydła poprowadzonym przez jego środek mieściło się sześć rzędów komórek o zmiennych kształtach.
Rodzaj i dwa zaliczane do niego gatunki opisane zostały w 2013 roku przez Aleksandra Rasnicyna i Daniła Aristowa:

</doc>
<doc id="4054908" url="https://pl.wikipedia.org/wiki?curid=4054908" title="Stefan Wróbel">
Stefan Wróbel

Stefan Wróbel – polski wioślarz.
Karierę wioślarską rozpoczął w na początku lat dwudziestych. Na igrzyskach olimpijskich w Paryżu był rezerwowym zawodnikiem w konkurencji jedynek. Był kierownikiem polskiej drużyny w wioślarstwie. Działał społecznie w ruchu sportowym.

</doc>
<doc id="4054909" url="https://pl.wikipedia.org/wiki?curid=4054909" title="Karajurina">
Karajurina

Karajurina – wymarły rodzaj owadów z rzędu Glosselytrodea i rodziny Glosselytridae. W zapisie kopalnym znany z permu, z terenu Kazachstanu i Rosji.
Owady te znane są tylko z odsiebnych części skrzydeł. Prawie nie zachowały się ich pola prekostalne ani płaty analne. Użyłkowanie charakteryzowało się wyraźną, pojedynczą żyłką osiową i złączonymi u szczytu skrzydła żyłkami otokowymi. Pomiędzy obiema żyłkami otokowymi (radialną i postkubitalną) znajdowało się około dziesięciu rzędów komórek, których rozmiary i kształty były jednolite.
Należą tu 2 opisane gatunki:

</doc>
<doc id="4054910" url="https://pl.wikipedia.org/wiki?curid=4054910" title="Igrzyska krajów sprzymierzonych">
Igrzyska krajów sprzymierzonych

Igrzyska krajów sprzymierzonych – międzynarodowe zawody sportowców - żołnierzy, które odbyły się w Vincennes na stadionie Stade Pershing między 22 czerwca, a 6 lipca 1919 roku. Wystąpiło w niej 1415 sportowców z 18 krajów, którzy rywalizowali w 19 dyscyplinach. Igrzyska zostały zorganizowane przez dowódcę Amerykańskiego Korpusu Ekspedycyjnego generała Pershiga i sfinansowane przez YMCA. Ceremonii otwarcia dokonali prezydent Francji Raymonda Poincaré i prezydent USA Thomas Woodrow Wilson.
Udział Polaków.
Polska została wprawdzie zaproszona, jednak ze względów na trwającą wojnę polsko-bolszewicką nie wzięła udziału w igrzyskach. Jedynym Polakiem który uczestniczył w zawodach był szermierz Alfred Staszewicz.

</doc>
<doc id="4054911" url="https://pl.wikipedia.org/wiki?curid=4054911" title="Igrzyska międzysojusznicze">
Igrzyska międzysojusznicze



</doc>
<doc id="4054913" url="https://pl.wikipedia.org/wiki?curid=4054913" title="Józef Zieliński (inżynier)">
Józef Zieliński (inżynier)

Józef Zieliński (ur. 22 stycznia 1914, zm. 8 maja 1982 w Warszawie) – polski inżynier, budowniczy elektrowni.
W młodości był sportowcem, uprawiał gimnastykę. Podczas II wojny światowej działał w ruchu oporu.
W latach 1948-1950 był wiceprezesem ds. administracyjnych Polskiego Związku Gimnastycznego, po likwidacji związku wszedł w 1951 w skład zarządu Sekcji Gimnastyki Głównego Komitetu Kultury Fizycznej jako III wiceprzewodniczący. W 1958 został odznaczony Złotą Odznaką PZG.
Uzyskał tytuł inżyniera. W okresie PRL był budowniczym polskiej energetyki. Kierował budowami elektrowni m.in. „Pątnów”, „Kozienice”, „Połaniec”.
W 1936 ożenił się z Hanną Dubowską, z którą miał troje dzieci: Tomasza (1937–1964), Michała (ur. 1939) i Barbarę.
Zmarł 8 maja 1982 w Warszawie. Został pochowany 13 maja 1982 na cmentarzu Stare Powązki w Warszawie (kwatera 14-3-3).

</doc>
<doc id="4054917" url="https://pl.wikipedia.org/wiki?curid=4054917" title="Alfons Kupka">
Alfons Kupka

Alfons Kupka (ur. 12 października 1931 w Ciasnej k. Lublińca, zm. 8 listopada 2018 w Lublińcu) – polski duchowny katolicki i architekt, były prowincjał Polskiej Prowincji Misjonarzy Oblatów Maryi Niepokalanej (OMI), założyciel i długoletni redaktor naczelny dwumiesięcznika „Misyjne Drogi”, architekt, poliglota, wykładowca.
Życiorys.
W 1938 rozpoczął naukę w szkole podstawowej w Ciasnej k. Lublińca. W 1945 wstąpił do Niższego Seminarium Duchownego Misjonarzy Oblatów MN w Lublińcu, a w 1949 do nowicjatu zgromadzenia w Markowicach. W 1950, po złożeniu pierwszych ślubów zakonnych, rozpoczął studia filozoficzno-teologiczne w seminarium w Obrze. 23 października 1955 otrzymał w Obrze święcenia kapłańskie z rąk bp. Herberta Bednorza. W latach 1957–1963 studiował architekturę na Politechnice Gdańskiej. W latach 1963–2001 był wykładowcą historii sztuki i konserwacji zabytków w WSD Obrze. W 1968 został radnym Polskiej Prowincji Zgromadzenia Oblatów, a w latach 1974–1980 był jej prowincjałem. Po zakończeniu pracy jako prowincjał, w 1980 podjął starania o możliwość wydawania „Misyjnych Dróg”, zakończone sukcesem w 1983. Był ich redaktorem naczelnym do roku 2011.
Jest autorem projektów i realizacji wielu kościołów i klasztorów. Zafascynowany modernizmem w architekturze i budując zgodnie z założeniami tego nurtu w: Polsce, Białorusi, Ukrainie, Niemczech, Szwecji, Kanadzie, Kamerunie i na Madagaskarze, w swoich pracach architektonicznych, przeznaczonych do krajów misyjnych, potrafił zaakcentować miejscową kulturę. Przykładem jego działalności architektonicznej jest sanktuarium Matki Bożej Rodzicielki w Figuil w Kamerunie, zbudowane na planie tamtejszego typowego gospodarstwa rodzinnego, a kościół w Obuchowie na Ukrainie, którego odbudową kierował, zachował charakter neoklasycystyczny, nadany mu przez pierwszych budowniczych – tamtejszych Polaków – w latach trzydziestych XX w.

</doc>
<doc id="4054918" url="https://pl.wikipedia.org/wiki?curid=4054918" title="Mistrzostwa Świata w Lekkoatletyce 2017 – trójskok mężczyzn">
Mistrzostwa Świata w Lekkoatletyce 2017 – trójskok mężczyzn

Trójskok mężczyzn – jedna z konkurencji rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 16,80 (uzyskane w okresie od 1 października 2016 do 23 lipca 2017), z uwagi na małą liczbę zawodników z minimum, kolejnych lekkoatletów zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans uzyskali zawodnicy, którzy skoczyli co najmniej 17,00 m (Q) oraz zawodnicy, którzy nie uzyskali tej odległości, ale znaleźli się w gronie 12 najlepszych zawodników (q).

</doc>
<doc id="4054919" url="https://pl.wikipedia.org/wiki?curid=4054919" title="Kajmany na Mistrzostwach Świata w Lekkoatletyce 2017">
Kajmany na Mistrzostwach Świata w Lekkoatletyce 2017

Kajmany na Mistrzostwach Świata w Lekkoatletyce 2017 – reprezentacja Kajmanów podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4054920" url="https://pl.wikipedia.org/wiki?curid=4054920" title="Święta Woda">
Święta Woda

Święta Woda – wzgórze w Polsce, na terenie miasta Wasilków w województwie podlaskim.
Na wzgórzu znajduje się Sanktuarium Matki Boskiej Bolesnej w Świętej Wodzie (Wasilków).

</doc>
<doc id="4054921" url="https://pl.wikipedia.org/wiki?curid=4054921" title="Agata Wawrzyńczyk">
Agata Wawrzyńczyk

Agata Wawrzyńczyk, z d. Oleksy (ur. 31 stycznia 1992 w Ujanowicach) – polska siatkarka, grająca na pozycji przyjmującej. Po zakończeniu sezonu 2018/2019 wzięła urlop macierzyński. W sezonie 2020/2021 występowała w ŁKS-ie Commercecon Łódź, którego barwy reprezentowała także przed przerwą. 
Jej mężem jest siatkarz Stanisław Wawrzyńczyk.
Siatkówka plażowa.
W 2011 roku w Mysłowicach wystąpiła pierwszy raz w międzynarodowym turnieju FIVB World Tour. Na Mistrzostwach Europy U-20 w Tel Awiw wraz z Martyną Kozińską były siódme. W następnym roku na Mistrzostwa Europy U-23 w Assen zajęły 13. miejsce. Z Agnieszką Gruczek wzięły pierwszy udział Grand Slam w Starych Jabłonkach. Na Mistrzostwach Świata Juniorek w Halifaksie, zagrała z Pauliną Stasiak, zajmując dziewiąte miejsce. W 2013 roku utworzyła nowy duet z Renatą Bekier. Para Bekier/Oleksy zajęły dziewiątą pozycję w Pucharze Świata U-23 w Mysłowicach. W lipcu tego samego roku w turnieju Plaża Open w parze z Mariką Babczyńską w Chorzowie zajęły trzecie miejsce. 2014 w Cieszynie z partnerką Dorotą Strąg brała udział również w turnieju Plaża Open, gdzie zostały srebrnymi medalistkami. W 2018 roku podczas Grand Prix Polski rozgrywanych w ramach dziewiątej Bella Plaży Gotyku Toruń wraz z Magdaleną Saad zajęły 1. miejsce.
Sukcesy klubowe.
Mistrzostwo I ligi:
Mistrzostwo Polski:

</doc>
<doc id="4054924" url="https://pl.wikipedia.org/wiki?curid=4054924" title="Czarnogóra na Mistrzostwach Świata w Lekkoatletyce 2017">
Czarnogóra na Mistrzostwach Świata w Lekkoatletyce 2017

Czarnogóra na Mistrzostwach Świata w Lekkoatletyce 2017 – reprezentacja Czarnogóry podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4054926" url="https://pl.wikipedia.org/wiki?curid=4054926" title="Nikołaj Annienkow">
Nikołaj Annienkow

Nikołaj Aleksandrowicz Annienkow (Kokin) (ros. Никола́й Алекса́ндрович А́нненков (Кокин), ur. 21 września 1899 we wsi Inżawino w obwodzie tambowskim, zm. 30 września 1999 w Moskwie) – radziecki i rosyjski aktor teatralny i filmowy, pedagog.
Życiorys.
W 1917 skończył szkołę realną, w grudniu 1919 wstąpił do Armii Czerwonej, występował na scenie klubu pułkowego, grając w spektaklach, 1922-1924 kształcił się w szkole teatralnej przy Małym Teatrze w Moskwie, w 1925 związał swoją karierę aktorską z Domem Ostrowskiego, w którym pracował do śmierci. Zagrał ponad 200 ról teatralnych. Występował również w filmach, m.in. "Timur i jego drużyna" (1940). Od 1946 wykładał w Wyższej Szkole Teatralnej im. Szczepkina przy Małym Teatrze. 9 kwietnia 1960 otrzymał tytuł Ludowego Artysty ZSRR. Pochowany na Cmentarzu Wwiedieńskim w Moskwie.
Odznaczenia i nagrody.
I inne.

</doc>
<doc id="4054927" url="https://pl.wikipedia.org/wiki?curid=4054927" title="Mistrzostwa Świata w Lekkoatletyce 2017 – bieg na 400 m przez płotki kobiet">
Mistrzostwa Świata w Lekkoatletyce 2017 – bieg na 400 m przez płotki kobiet

Bieg na 400 metrów przez płotki kobiet – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 56,20 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Wyniki.
Eliminacje.
Awans: Najlepsze cztery z każdego biegu (Q) + 4 z najlepszymi czasami wśród przegranych (q).
Półfinały.
Awans: Najlepsze dwie z każdego biegu (Q) + dwie z najlepszymi czasami wśród przegranych (q).

</doc>
<doc id="4054929" url="https://pl.wikipedia.org/wiki?curid=4054929" title="Dominika na Mistrzostwach Świata w Lekkoatletyce 2017">
Dominika na Mistrzostwach Świata w Lekkoatletyce 2017

Dominika na Mistrzostwach Świata w Lekkoatletyce 2017 – reprezentacja Dominiki podczas Mistrzostw Świata w Londynie liczyła 2 zawodników, którzy nie zdobyli medalu.

</doc>
<doc id="4054930" url="https://pl.wikipedia.org/wiki?curid=4054930" title="Agata Oleksy">
Agata Oleksy



</doc>
<doc id="4054931" url="https://pl.wikipedia.org/wiki?curid=4054931" title="Diabeł kulawy">
Diabeł kulawy

Diabeł kulawy (oryg. "Le Diable boiteux") – francuska powieść społeczno-obyczajowa Alain-René Lesage'a z 1707 roku.
Wydania.
Po raz pierwszy wydana w 1708 nakładem paryskiej księgarni Barbina. W 1726 roku ukazało się wydanie poprawione i rozszerzone. Powieść odniosła w tamtej epoce duży sukces i cieszyła się ogromną poczytnością także w XIX stuleciu. We Francji nie ceniony zbyt wysoko w twórczości Lesage'a, "Diabeł kulawy" popularny był za to w krajach anglosaskich, a także w Polsce, gdzie pierwszy anonimowy przekład (jako "Diaboł kulawy") ukazał się jeszcze w XVIII wieku. W 1853 warszawski księgarz S.H. Merzbach opublikował poczytną edycję w tłumaczeniu Teodora Tripplina. W okresie międzywojennym powieść wydano dwukrotnie ze wstępem i w przekładzie Tadeusza Boya-Żeleńskiego (Kraków 1919, Warszawa 1930), będącym podstawą dalszych wydań powojennych.
Cechy.
Powieść jest swobodnym naśladownictwem utworu Luisa Véleza de Guevary "El diablo cojuelo" (1641), dostosowanym do francuskiego odbiorcy. Z oryginału zapożyczono przede wszystkim pomysł fabuły, pośrednio nawiązujący do hiszpańskiej powieści pikarejskiej oraz postać kulawego diabła. Wykazuje cechy modnej wówczas powieści awanturniczej, podobnie jak jego znacznie popularniejszy "Gil Blas". Jako powieść obyczajowa utwór ma w istocie charakter realistyczny (elementy naddnaturalne stanowią jedynie zabieg formalny), a współcześni mieli w postaciach z Madrytu rozpoznawać rzeczywiste osoby znane w świecie paryskim. 
Treść.
Student sławnej uczelni w Alcalá – don Kleofas Leandro Perez Zambullo, w ucieczce przed zbirami, którzy pod groźbą śmierci mieli zmusić go do małżeństwa z uwodzoną donną Tomasą, przypadkowo trafia do pustego mieszkania astrologa. Tam uwalnia z zapieczętowanej fiolki więźnia, którym okazuje się kulawy diabeł Asmodeusz. Z wdzięczności zabiera on swego wyzwoliciela w niezwykłą wędrówkę po Madrycie, prezentując podczas niej niechlubne sekrety jego mieszkańców – osób różnych profesji i pochodzących z różnych warstw społecznych. Jego magiczne zdolności umożliwiają wkradanie się do cudzych domostw i wgląd w rozmaite zakamarki, dzięki czemu student poznaje prawdziwe życie stołecznego miasta, zaglądając również do więzień, domów wariatów, przytułków itp.
Temu wspólnemu podglądaniu człowieczeństwa towarzyszą krótsze lub dłuższe opowieści bądź komentarze diabła wyjaśniające obserwowane sytuacje. Krytycznie ukazano całą galerię typów: kokietkę, alchemika, zubożałego arystokratę, autora plagiatów, drukarza antyreligijnych książek, stręczyciela młodzieńców dla zamożnych wdów, lekarzy, prawników, aktorów. Dłuższe historie dotyczą postaci hrabiego de Belflor i Eleonory de Cespedes oraz brata Eleonory i siostry hrabiego, które wieńczy szczęśliwe zakończenie ślubne. 
Na zakończenie Asmodeusz dla przysłużenia się swemu wybawcy prowokuje do śmiertelnej walki jego niedawnych prześladowców, a także znajduje mu godną narzeczoną – uratowaną przez niego z pożaru donnę Serafinę. 

</doc>
<doc id="4054932" url="https://pl.wikipedia.org/wiki?curid=4054932" title="Cyrulik Warszawski">
Cyrulik Warszawski



</doc>
<doc id="4054934" url="https://pl.wikipedia.org/wiki?curid=4054934" title="Mroczna Wieża (film 2017)">
Mroczna Wieża (film 2017)

Mroczna Wieża (ang. "The Dark Tower") – amerykański western science fantasy z 2017 roku w reżyserii Nikolaja Arcela. Film jest swoistą kontynuacją/rebootem serii powieści Stephena Kinga o tym samym tytule, luźno adaptującą różne jej elementy. W rolę Rolanda Deschaina, głównego bohatera filmu, wcielił się Idris Elba, a Matthew McConaughey zagrał postać antagonisty Rolanda, Waltera o'Dima.
Uroczysta premiera filmu odbyła się 31 lipca 2017 roku w Muzeum Sztuki Nowoczesnej w Nowym Jorku, a do kin w Stanach Zjednoczonych film wszedł 4 sierpnia tego samego roku.
Fabuła.
11-letni Jake Chambers (Tom Taylor) doświadcza wizji z udziałem Człowieka w Czerni (Matthew McConaughey), który chce zniszczyć Wieżę i doprowadzić do końca świata, oraz Rewolwerowca (Idris Elba), który stara się mu w tym przeszkodzić. Matka Jake′a, ojczym oraz psychiatrzy uważają je za marzenia spowodowane śmiercią ojca chłopca zeszłego roku.
Do jego mieszkania w Nowym Jorku przybywa grupa ludzi, którzy podają się za pracowników ośrodka psychiatrycznego, oferując rehabilitację chłopca. Rozpoznając w nich potwory ze swoich wizji, ucieka. Jake dociera do opuszczonego domu z jednej ze swoich wizji, gdzie odkrywa zaawansowany technologicznie portal, który przenosi go do postapokaliptycznego Świata Pośredniego.
W Świecie Pośrednim Jake spotyka ostatniego Rewolwerowca, Rolanda Deschaina, który pojawiał się w jego wizjach. Roland ściga Waltera Padicka, Człowieka w czerni, który także pojawiał się w snach chłopca. Mężczyzna stara się na nim zemścić za śmierć swojego ojca, Stevena. Wyjaśnia, że Walter porywa dzieci ze zdolności parapsychicznymi i stara się wykorzystać ich siły, aby zniszczyć Mroczną Wieżę, legendarną strukturę w centrum wszystkich światów. To pozwoli mu uwolnić potwory z przestrzeni poza światami i zniszczyć rzeczywistość.
Roland zabiera Jake′a do wioski, aby jego wizje zostały zinterpretowane przez wieszczów. Badając ucieczkę Jake′a i jego podróż do Świata Pośredniego, Człowiek w czerni odkrywa, że chłopiec ma wystarczająco dużo potencjału do samodzielnego zniszczenia Wieży. Zabija ojczyma Jake′a, potem przesłuchuje jego matkę na temat wizji syna, a następnie zabija ją. W Świecie Pośrednim wieszczowie wyjaśniają, że Roland może znaleźć kryjówkę Waltera w Nowym Jorku.
Słudzy Waltera atakują wioskę, ale Rewolwerowiec pokonuje ich. Roland i Jake wracają na Ziemię. W mieszkaniu chłopca odkrywają szczątki rodziców i ten załamuje się. Roland ślubuje pomścić ich i stara się go pocieszyć, ucząc wyznania Rewolwerowca i podstaw władania bronią.
Podczas gdy Roland odpiera atak w sklepie z bronią, Jake zostaje pojmany przez Waltera i umieszczony w maszynie, która ma zniszczyć Wieżę. Chłopiec za pomocą swojej mocy prosi Rolanda o ratunek, a ten wyrusza, walcząc w drodze z podwładnymi Człowieka w Czerni.
Walter walczy z Rolandem, raniąc go. Po tym jak Jake przypomina mu wyzwanie Rewolwerowca, ten odzyskuje świadomość i po krótkiej walce zabija Człowieka w Czerni. Roland niszczy maszynę, ratując Wieżę, Jake′a i inne dzieci. Później wracają razem do Świata Pośredniego.
Produkcja.
Próby adaptacji serii "Mroczna Wieża" trwały od 2007 roku, co pewien czas pojawiały się nieoficjalne doniesienia, a także oficjalne zapowiedzi. Projekt został zawieszony, zanim prawa do adaptacji przeszły do innej wytwórni. Próby stworzenia filmu podejmowało już kilka studiów filmowych: Universal Films, Paramount, Columbia-Tristar Entertainment czy Lionsgate Entertainment. Początkowo reżyserem miał być J.J. Abrams (2007-2009), później Ron Howard (2010-2015); ostatecznie reżyserem został Arcel. Film został wyprodukowany przez Sony Pictures Entertainment i Media Rights Capital w reżyserii Nikolaja Arcela z Ronem Howardem w roli producenta. Film został nakręcony w Południowej Afryce w kwietniu 2016 roku. Część scen nagrano również w Nowym Jorku. W październiku 2016 roku film został pokazany publiczności w celu sprawdzenia odbioru. Z powodu wielu negatywnych opinii, wydano 6 milionów dolarów na ponowne nakręcenie scen z Idrisem Elbą, aby poprawić kreację głównego bohatera.
Odbiór.
Box office.
Budżet filmu wyniósł 60 mln USD. W Stanach Zjednoczonych i Kanadzie film zarobił 50,7 mln USD. W innych krajach przychody wyniosły prawie 62,5 mln, a łączny przychód z biletów 113,2 miliona dolarów.
Krytyka w mediach.
Film spotkał się z negatywną reakcją krytyków. W serwisie Rotten Tomatoes 15% z 259 recenzji jest pozytywne, a średnia ocen wyniosła 4,09/10. Na portalu Metacritic średnia ocen z 46 recenzji wyniosła 34 punkty na 100.

</doc>
<doc id="4054935" url="https://pl.wikipedia.org/wiki?curid=4054935" title="Reprezentacja uchodźców na Mistrzostwach Świata w Lekkoatletyce 2017">
Reprezentacja uchodźców na Mistrzostwach Świata w Lekkoatletyce 2017

Reprezentacja uchodźców na Mistrzostwach Świata w Lekkoatletyce 2017 – reprezentacja uchodźców podczas Mistrzostw Świata w Londynie liczyła 5 zawodników, którzy nie zdobyli medalu. Zawodnicy tej ekipy występowali pod flagą IAAF.

</doc>
<doc id="4054939" url="https://pl.wikipedia.org/wiki?curid=4054939" title="Beatrice Tinsley">
Beatrice Tinsley

Beatrice Muriel Hill Tinsley (ur. 27 stycznia 1941 w Chester, zm. 23 marca 1981 w New Haven) – urodzona w Wielkiej Brytanii nowozelandzka astronom i kosmolog, której badania przyczyniły się do zrozumienia ewolucji galaktyk.
Życiorys.
Tinsley urodziła się jako druga spośród trzech sióstr. Po II wojnie światowej wyemigrowała wraz z rodziną do Nowej Zelandii. Rodzina mieszkała najpierw w Christchurch, a następnie przez dłuższy czas w New Plymouth. Jej ojciec Edward Hill był duchownym i burmistrzem New Plymouth (1953–1956). Studiując w Christchurch, wyszła za mąż za fizyka i kolegę z klasy uniwersyteckiej, Briana Tinsleya. To uniemożliwiło jej podjęcie pracy w college’u, ponieważ jej mąż był już tam zatrudniony. W 1963 przeniosła się do Stanów Zjednoczonych, do Dallas (w Teksasie), ale tam też doświadczała trudności: pracowała wtedy, gdy jej dzieci spały. W 1974, po latach starań o równowagę w rodzinie, opuściła męża i dwoje adoptowanych dzieci, by móc objąć posadę profesora nadzwyczajnego na Uniwersytecie Yale. Pracowała tam aż do śmierci; zmarła z powodu raka w szpitalu tej uczelni w 1981. Jej prochy pochowano na cmentarzu na terenie kampusu.
Edukacja.
Tinsley uczęszczała do High School w New Plymouth, a następnie studiowała na Uniwersytecie w Canterbury, gdzie ukończyła studia magisterskie. Tytuł magistra nauk ścisłych z wyróżnieniem z dziedziny fizyki uzyskała w 1961. Stopień doktora został jej przyznany przez Uniwersytet Teksański w Austin w 1966, za pracę dyplomową "Ewolucja Galaktyk i jej znaczenie dla kosmologii".
Działalność zawodowa.
Tinsley dokonała pionierskich badań teoretycznych dotyczących wieku gwiazd w zależności od populacji gwiazdowych i ich wpływu na obserwowalne cechy galaktyk. Miała także udział w fundamentalnych analizach modeli wszechświata określających, czy wszechświat jest zamknięty czy otwarty. Jej modele galaktyk doprowadziły do sformułowania pierwszego przybliżenia, jak mogły wyglądać protogalaktyki.
W 1974 otrzymała nagrodę Annie J. Cannon Award in Astronomy Amerykańskiego Towarzystwa Astronomicznego w uznaniu jej prac nad ewolucją galaktyk.
W 1977 Tinsley, wraz z Richardem Larsonem z Uniwersytetu Yale, zorganizowała konferencję pt. „Ewolucja Galaktyk i Populacji Gwiezdnych”.
Wkrótce potem, w 1978, została pierwszą kobietą profesorem astronomii na Uniwersytecie Yale. Jej ostatnia praca naukowa, przedłożona czasopismu „Astrophysical Journal” dziesięć dni przed jej śmiercią, została opublikowana pośmiertnie w listopadzie, bez korekty.
Upamiętnienie.
W 1986 Amerykańskie Towarzystwo Astronomiczne utworzyło nagrodę Beatrice M. Tinsley, która uznaje „wybitny wkład badawczy w dziedzinie astronomii lub astrofizyki, o wyjątkowo kreatywnym lub innowacyjnym charakterze”. Jest to jedyna poważna nagroda przyznawana przez amerykańską społeczność naukową, która honoruje kobietę naukowca. Nagroda nie jest przyznawana z zastrzeżeniem określonego obywatelstwa kandydata lub kraju zamieszkania.
Nazwa asteroidy pasa głównego (3087) Beatrice Tinsley (odkrytej w 1981 w Mount John University Observatory) pochodzi od jej imienia.
Uniwersytet Teksański w Austin powołał do życia w 1989 Beatrice M. Tinsley Centennial Visiting Professorship. W 2007 dodatkowo ufundowano stypendia Tinsley Scholars, jako nagrody dla młodych badaczy.
W 2005 Teatr Circa w Wellington wystawił sztukę pt. "Bright Star" o życiu Beatrice Tinsley. Towarzystwo Astronomiczne Wellington zorganizowało pokazy nieba przez teleskop przy nabrzeżu przy Te Papa Museum.
W grudniu 2010 Komisja Geograficzna Nowej Zelandii nadała nazwę Mt Tinsley wzniesieniu w Górach Keplera w regionie Fiordland.
Królewskie Towarzystwo Astronomiczne Nowej Zelandii od 2012 organizuje Wykłady Beatrice Hill Tinsley.
W dniu 27 stycznia 2016, w 75. rocznicę jej urodzin, Google opublikowało Doodle, aby uhonorować jej pracę.

</doc>
<doc id="4054955" url="https://pl.wikipedia.org/wiki?curid=4054955" title="Neembia">
Neembia

Neembia – wymarły rodzaj owadów z rzędu Miomoptera i rodziny Permembiidae, obejmujący tylko jeden znany gatunek: "Neembia ampla".
Rodzaj i gatunek opisane zostały w 2013 roku przez Aleksandra Rasnicyna i Daniła Aristowa. Jedyna znana skamieniałość odnaleziona została na terenie obwodu wołogodzkiego w Rosji i pochodzi piętrze siewierdowinianu (wucziaping w permie).
Owad ten miał przednie skrzydła długości około 19 mm i szerokości 5,5 mm. Cechowały się one prostą przednią krawędzią, jasną błoną i prostymi, zabarwionymi żyłkami poprzecznymi. W nasadowej ⅓ skrzydła przestrzeń przedradialna zajmowała ponad ćwierć jego szerokości. Przednie odgałęzienia żyłki subkostalnej były długie, esowate i odchodziły w dużych odległościach od siebie. Żyłka medialna rozdwajała się na tylną i przednią wyraźnie odsiebnie w stosunku do nasady sektora radialnego, który brał swój początek na wysokości rozwidlenia żyłek medialnej i przedniej kubitalnej. Przestrzeń medialna skrzydła była szersza niż przestrzeń między żyłkami kubitalnymi.

</doc>
<doc id="4054974" url="https://pl.wikipedia.org/wiki?curid=4054974" title="Rockbridge Towarzystwo Funduszy Inwestycyjnych">
Rockbridge Towarzystwo Funduszy Inwestycyjnych

Rockbridge Towarzystwo Funduszy Inwestycyjnych (do 2017 jako "BPH Towarzystwo Funduszy Inwestycyjnych") – działa na polskim rynku kapitałowym od 1998 roku. Przedmiotem działalności towarzystwa jest tworzenie i zarządzanie funduszami inwestycyjnymi, reprezentowanie ich wobec osób trzecich oraz zarządzanie portfelem papierów wartościowych na zlecenie.
Towarzystwo działa na podstawie zezwolenia o numerze KPWiG-409/3-17/98-56 wydanego w dniu 14 maja 1998 r. przez Komisję Papierów Wartościowych i Giełd (obecnie Komisję Nadzoru Finansowego) na utworzenie i prowadzenie działalności przez CA IB TFI S.A.
Tło historyczne.
Towarzystwo rozpoczęło swoją działalność na rynku kapitałowym w 1994 roku, jako Departament Zarządzania Aktywami w ramach CA IB Securities. Jako pierwsza firma otrzymała licencję na zarządzanie aktywami w Polsce. 
W 1998 Komisja Papierów Wartościowych i Giełd (obecnie Komisja Nadzoru Finansowego) udzieliła zezwolenia na utworzenie i prowadzenie działalności przez CA IB TFI S.A. 
W roku 2001 połączenie Banku Austria Creditanstalt (BA-CA) i HypoVereinsbank (HVB) skutkowało fuzją banków BPH i PBK. 
Rok 2003 przyniósł kolejne zmiany. Firma CA IB TFI przejęła fundusze PBK Atut TFI. W roku 2004 CA IB TFI zmieniło nazwę na BPH TFI. W roku 2005 nastąpiła kolejna fuzja, tym razem łącząca UniCredit z HVB Group. W roku 2008 GE Money wykupiło BPH TFI oraz część Banku BPH, natomiast rok później połączono Bank BPH z GE Money Bank, wprowadzając nowy logotyp.
Zdobyte nagrody.
Od kwietnia 2004 przyznano BPH TFI szereg nagród odnośnie do poziomu świadczonych usług czy też osiąganych wyników inwestycyjnych przez zarządzane przez BPH TFI fundusze inwestycyjne, w tym:
Poza nagrodami przyznanymi na terenie Polski, warto wskazać wyróżnienia międzynarodowe:

</doc>
<doc id="4054975" url="https://pl.wikipedia.org/wiki?curid=4054975" title="Azerbejdżan na Mistrzostwach Świata w Lekkoatletyce 2017">
Azerbejdżan na Mistrzostwach Świata w Lekkoatletyce 2017

Azerbejdżan na Mistrzostwach Świata w Lekkoatletyce 2017 – reprezentacja Azerbejdżanu podczas Mistrzostw Świata w Londynie liczyła 4 zawodników, którzy nie zdobyli żadnego medalu.

</doc>
<doc id="4054977" url="https://pl.wikipedia.org/wiki?curid=4054977" title="Issapaloptera">
Issapaloptera

Issapaloptera – wymarły rodzaj owadów z rzędu Miomoptera i rodziny Permembiidae, obejmujący tylko jeden znany gatunek: "Issapaloptera infracta".
Rodzaj i gatunek opisane zostały w 2013 roku przez Aleksandra Rasnicyna i Daniła Aristowa. Jedyna znana skamieniałość odnaleziona została na terenie obwodu wołogodzkiego w Rosji i pochodzi piętrze siewierdowinianu (wucziaping w permie).
Owad ten miał przednie skrzydła długości około 11,5 mm. Cechowały się one prostą przednią krawędzią, jasną błoną z zabarwionymi żyłkami poprzecznymi, przestrzenią kostalną u nasady sektora radialnego 1,6 raza szerszą od przestrzeni subkostalnej oraz pośrodkowo pogrubioną żyłką subkostalną, łączącą się w odsiebej ćwiartce skrzydła z żyłką kostalną. Przednie odgałęzienia żyłki subkostalnej były proste i rzadko rozmieszczone. Sektor radialny brał początek w nasadowej ćwiartce skrzydła i dalej rozdwajał się, a tuż za wysokością jego nasady żyłka medialna dzieliła się na nierozgałęzioną przednią i rozgałęzioną tylną. Przestrzeń między żyłkami medialnymi była nieco szersza niż przestrzeń między żyłkami kubitalnymi i opatrzona dwoma rzędami komórek.

</doc>
<doc id="4054978" url="https://pl.wikipedia.org/wiki?curid=4054978" title="Gambia na Mistrzostwach Świata w Lekkoatletyce 2017">
Gambia na Mistrzostwach Świata w Lekkoatletyce 2017

Gambia na Mistrzostwach Świata w Lekkoatletyce 2017 – reprezentacja Gambii podczas Mistrzostw Świata w Londynie liczyła 2 zawodników, którzy nie zdobyli żadnego medalu.

</doc>
<doc id="4054979" url="https://pl.wikipedia.org/wiki?curid=4054979" title="Kościół św. Wincentego á Paulo w Zbójnej">
Kościół św. Wincentego á Paulo w Zbójnej

Kościół pw. Świętego Wincentego á Paulo – rzymskokatolicki kościół parafialny należący do dekanatu Łomża - św. Brunona diecezji łomżyńskiej.
Historia.
Jest to świątynia murowana wzniesiona w latach 1889-1892, pobłogosławiona została w dniu 23 sierpnia 1992 roku przez księdza Wincentego Sienkiewicza proboszcza nowogrodzkiego. W 1915 roku budowla została zniszczona, w 1923 roku została odbudowana dzięki stara­niom księdza Aleksandra Witkowskiego; konsekrował ją w dniu 27 czerwca 1926 roku bisku­p łomżyński Romuald Jałbrzykowski. W latach 1980-1992 dzięki staraniom księdza Jerzego Śleszyńskiego świątynia została gruntownie wyremontowana.

</doc>
<doc id="4054981" url="https://pl.wikipedia.org/wiki?curid=4054981" title="Nathon Allen">
Nathon Allen

Nathon Allen (ur. 28 października 1995) – jamajski lekkoatleta specjalizujący się w biegach sprinterskich.
W 2014 stanął na najniższym stopniu podium mistrzostw świata juniorów w sztafecie 4 × 400 metrów. Dwa lata później startował na halowych mistrzostw świata, podczas których, wraz z kolegami z reprezentacji, zajął 4. miejsce w biegu rozstawnym. Złoty i dwukrotnie srebrny medalista młodzieżowych mistrzostw NACAC (2016). Na igrzyskach olimpijskich w Rio de Janeiro (2016) zdobył srebrny medal w sztafecie 4 × 400 metrów. Piąty zawodnik biegu na 400 metrów podczas mistrzostw świata w Londynie (2017). W 2019 zdobył dwa srebrne medale (w sztafecie 4 × 400 metrów oraz w sztafecie mieszanej) podczas mistrzostw świata w Dosze. W 2022 zdobył swój trzeci srebrny medal mistrzostw świata.
Złoty medalista mistrzostw Jamajki. Stawał na podium czempionatu NCAA.

</doc>
<doc id="4054983" url="https://pl.wikipedia.org/wiki?curid=4054983" title="Sezon 2013/2014 w klubowej europejskiej piłce siatkowej mężczyzn">
Sezon 2013/2014 w klubowej europejskiej piłce siatkowej mężczyzn

Sezon 2013/2014 w klubowej europejskiej piłce siatkowej mężczyzn obejmuje rozgrywki o mistrzostwo, puchar i superpuchar państw, których federacje zrzeszone są w Europejskiej Konfederacji Piłki Siatkowej (CEV) oraz puchary europejskie. W Andorze, Azerbejdżanie, Gibraltarze, Liechtensteinie, Monako, San Marino oraz Walii nie odbyły się żadne oficjalne seniorskie rozgrywki klubowe.

</doc>
<doc id="4054990" url="https://pl.wikipedia.org/wiki?curid=4054990" title="Tanzania na Mistrzostwach Świata w Lekkoatletyce 2017">
Tanzania na Mistrzostwach Świata w Lekkoatletyce 2017

Tanzania na Mistrzostwach Świata w Lekkoatletyce 2017 – reprezentacja Tanzanii podczas Mistrzostw Świata w Londynie liczyła 8 zawodników, którzy zdobyli jeden medal.

</doc>
<doc id="4054992" url="https://pl.wikipedia.org/wiki?curid=4054992" title="Aleksiej Okładnikow">
Aleksiej Okładnikow

Aleksiej Pawłowicz Okładnikow (ros. Алексей Павлович Окладников, ur. 3 października 1908 we wsi Konstantinowszczyna w guberni irkuckiej (obecnie wieś Konstantinowka w obwodzie irkuckim), zm. 18 listopada 1981 w Nowosybirsku) – rosyjski archeolog, historyk i etnograf.
Życiorys.
Urodził się w rodzinie chłopskiej. W 1925 skończył szkołę średnią, potem uczył się w irkuckim technikum pedagogicznym, po czym w 1929 przeniósł się na Wydział Historyczny Irkuckiego Instytutu Pedagogicznego. W 1928 rozpoczął badania archeologiczne, brał udział w ekspedycjach naukowych, m.in. w rejonie rzek Angary i Amur i miasta Brack, po ekspedycji z 1935 przeniósł się do Leningradu, gdzie w 1938 ukończył Instytut Historii i Kultury Materialnej i do 1961 pracował w tym instytucie. W 1938 brał udział w ekspedycji na terytorium Uzbekistanu, 1940-1945 kierował ekspedycją historyczno-archeologiczną w Jakucji. W 1947 otrzymał tytuł doktora nauk historycznych, a w 1962 profesora. Po utworzeniu w 1961 Syberyjskiego Oddziału Akademii Nauk ZSRR przeniósł się do Nowosybirska, gdzie został zastępcą dyrektora Instytutu Ekonomii i Organizacji Produkcji Przemysłowej Syberyjskiego Oddziału Akademii Nauk ZSRR, jednocześnie 1962-1981 był profesorem i kierownikiem katedry historii ogólnej Nowosybirskiego Uniwersytetu Państwowego, w grudniu 1966 zorganizował i został kierownikiem Instytutu Historii, Filologii i Filozofii Syberyjskiego Oddziału Akademii Nauk ZSRR, którym kierował do końca życia. Prowadził badania na Syberii, Dalekim Wschodzie, Azji Środkowej i Mongolii, w 1949, 1960-1964 i 1966-1981 kierował ekspedycjami do Mongolii, a 1966-1973 i 1975-1981 radziecko-mongolską ekspedycją historyczno-kulturalną. Znalazł m.in. pozostałości neandertalczyka w grocie Teszik Tasz w Uzbekistanie i pozostałości paleolitu w Mongolii. W 1964 został członkiem korespondentem, a w 1968 akademikiem Akademii Nauk ZSRR. Był członkiem zagranicznym Mongolskiej Akademii Nauk (1974), Węgierskiej Akademii Nauk (1976) i członkiem korespondentem Akademii Brytyjskiej (1962). 8 kwietnia 1974 otrzymał doktorat honoris causa UAM w Poznaniu.
Odznaczenia i nagrody.
I medale.

</doc>
<doc id="4055008" url="https://pl.wikipedia.org/wiki?curid=4055008" title="Onthomastax">
Onthomastax

Onthomastax – wymarły rodzaj owadów z rzędu Miomoptera i rodziny Permosialidae, obejmujący tylko jeden znany gatunek: "Onthomastax coprinus".
Rodzaj i gatunek opisane zostały w 2013 roku przez Aleksandra Rasnicyna i Daniła Aristowa. Jedyna znana skamieniałość odnaleziona została w rybim koprolicie, na terenie Udmurcji w Rosji i pochodzi z piętra urżumianu (gwadalup w permie).
Owad ten miał przednie skrzydła długości około 13 mm i szerokości 4,3 mm. Cechowały się one umiarkowanie wypukłą przednią krawędzią i ciemną plamką biegnącą w tylnej części skrzydła ku jego wierzchołkowi. Żyłka subkostalna była długa, zakończona rozwidleniem i wyposażona w krótkie odgałęzienia. Szerokości przestrzeni kostalnej i subkostalnej były zbliżone. Żyłka medialna i przednia kubitalna łączyły się w jednym punkcie; widełki tej pierwszej były krótkie, a tej drugiej bardzo długie. Sektor radialny brał początek mniej więcej w połowie odległości pomiędzy rozwidleniami wspomnianych żyłek i odchodziły od niego co najmniej trzy odnogi. Długa żyłka postkubitalna sięgała prawie do wysokości pierwszego rozwidlenia sektora radialnego.

</doc>
<doc id="4055010" url="https://pl.wikipedia.org/wiki?curid=4055010" title="Nikołaj Afanasjew (konstruktor)">
Nikołaj Afanasjew (konstruktor)

Nikołaj Michajłowicz Afanasjew (, ur. w Piotrogrodzie, zm. 15 marca 2009 w Tule) – rosyjski konstruktor broni, Bohater Pracy Socjalistycznej (1986).
Życiorys.
W 1937 skończył technikum mechanizacji gospodarki rolnej, od 1938 służył w Armii Czerwonej jako żołnierz oddziałów pancernych Zabajkalskiego Okręgu Wojskowego na terytorium Mongolskiej Republiki Ludowej, gdzie zaczął przejawiać zdolności konstruktorskie. Po ataku Niemiec na ZSRR został skierowany na front, od października 1941 brał udział w walkach pod Tułą i bitwie pod Moskwą, później skierowano go do pracy w Centralnym Biurze Konstruktorskim w Tule, od lutego 1943 do 1945 ponownie był w służbie czynnej, następnie został zdemobilizowany. Pracował jako inżynier w biurze konstruktorskim w Kołomnie, w latach 1946-1948 konstruktor na poligonie naukowo-doświadczalnym, od 1948 ponownie Centralnym Biurze Konstruktorskim w Tule jako starszy inżynier-konstruktor, gdzie pracował do końca życia. Skonstruował m.in. karabin maszynowy A-12,7 i działko AM-23 (z N. Makarowem). Brał udział w Projekcie Abakan i w opracowaniu pm Kiparis. W 2002 otrzymał honorowe obywatelstwo Tuły.

</doc>
<doc id="4055013" url="https://pl.wikipedia.org/wiki?curid=4055013" title="Balymotikha">
Balymotikha

Balymotikha – wymarły rodzaj owadów z rzędu Miomoptera i rodziny Permosialidae, obejmujący tylko jeden znany gatunek: "Balymotikha deterior".
Rodzaj i gatunek opisane zostały w 2013 roku przez Aleksandra Rasnicyna i Daniła Aristowa. Jedyna znana skamieniałość odnaleziona została na terenie obwodu włodzimierskiego w Rosji i pochodzi z piętra wiatkanu (czangsing w permie).
Owad ten miał przednie skrzydła długości około 11 mm, szerokie, szeroko przyciemnione i jasno nakrapiane, o lekko wypukłej przedniej krawędzi, a przestrzeni subkostalnej nieco węższej od kostalnej. Sektor radialny brał prawdopodobnie początek w nasadowej ćwiartce skrzydła, miał łukowaty trzon i co najmniej trzy odnogi, z których dwie początkowe odchodziły blisko siebie. Długa żyłka subkostalna sięgała daleko za drugie rozgałęzienie sektora radialnego. Żyłka medialna miała bardzo długie, a przednia kubitalna bardzo krótkie i wąskie widełki. Żyłka postkubitalna sięgała za rozwidlenia przedniej kubitalnej i sektora radialnego.

</doc>
<doc id="4055015" url="https://pl.wikipedia.org/wiki?curid=4055015" title="Alain Carignon">
Alain Carignon

Alain Carignon (ur. 23 lutego 1949 w Vizille) – francuski polityk i samorządowiec, parlamentarzysta, w latach 1993–1994 minister komunikacji.
Życiorys.
Absolwent Institut d'administration des entreprises de Grenoble, pracował w izbie przemysłowo-handlowej i administracji publicznej. Zaangażował się w działalność polityczną w ramach gaullistowskiego Zgromadzenia na rzecz Republiki. Od 1976 był radnym departamentu Isère, w latach 1986–1995 pełnił funkcję przewodniczącego rady generalnej. Od 1983 do 1995 sprawował urząd mera Grenoble.
W 1986 po raz pierwszy został wybrany do Zgromadzenia Narodowego, z powodzeniem ubiegał się o reelekcję w wyborach w 1988 i 1993. Od marca 1986 do maja 1988 był ministrem delegowanym (wiceministrem) do spraw środowiska w rządzie, którym kierował Jacques Chirac. Od marca 1993 do lipca 1994 zajmował stanowisko ministra komunikacji w gabinecie Édouarda Balladura.
Karierę polityczną Alaina Carignona przerwało postępowanie karne. W 1996 został skazany na karę 5 lat pozbawienia wolności (w tym 1 rok z warunkowym zawieszeniem), grzywnę i zakaz ubiegania się o funkcje publiczne za korupcję, defraudację i wpływanie na zeznania świadka. Z wyroku tego odbył w zakładzie karnym 29 miesięcy kary, co w mediach wskazywano jako najdłuższy okres izolacji penitencjarnej polityka skazanego za korupcję.
Przeniósł się później do Maroka, zajął się prowadzeniem własnej działalności gospodarczej w Marrakeszu. Powrócił później do działalności politycznej. W 2003 został przewodniczącym Unii na rzecz Ruchu Ludowego w Isère. Kandydował bez powodzenia w różnych wyborach, m.in. w 2007 do Zgromadzenia Narodowego.

</doc>
<doc id="4055016" url="https://pl.wikipedia.org/wiki?curid=4055016" title="Dani Stevens">
Dani Stevens



</doc>
<doc id="4055017" url="https://pl.wikipedia.org/wiki?curid=4055017" title="Mateus de Sá">
Mateus de Sá



</doc>
<doc id="4055018" url="https://pl.wikipedia.org/wiki?curid=4055018" title="Tłuczykąt">
Tłuczykąt

Tłuczykąt (niem. "Tluczykont") – część Tarnowskich Gór. Należy do dzielnicy Pniowiec, jest położony w północnej części miasta.
Geografia.
Położenie.
Tłuczykąt znajduje się w odległości ok. 5 km w linii prostej od tarnogórskiego śródmieścia oraz ok. 2,5 km od centrum dzielnicy, do której należy. Obejmuje budynki zlokalizowane wzdłuż ulicy Chemików – drogi przebiegającej przez kompleks Lasów Lublinieckich łączącej Sowice z Pniowcem.
Pod względem fizycznogeograficznym obszar Tłuczykąta należy do mikroregionu Obniżenia Małej Panwi będącego częścią mezoregionu Równiny Opolskiej (318.57), który należy do makroregionu Niziny Śląskiej (318.5).
Historycznie miejscowość leży przy wschodniej granicy Górnego Śląska i zajmuje północną część ziemi bytomskiej.
Geologia i gleby.
Występują grube utwory czwartorzędowe: plejstoceńskie piaski, żwiry i gliny zwałowe naniesione przez lodowiec w czasie zlodowacenia Odry. Na północ i północny wschód od Tłuczykąta występują różnokształtne wydmy utworzone z piasków eolicznych, dolinę Pniowca wyścielają osady holoceńskie, głównie muły.
Mezozoik reprezentują iły kajprowe leżące na wapieniach środkowego triasu przykryte piaskami czwartorzędowymi. Tereny leśne położone na wschód od Tłuczykąta wchodzą w skład ciągnącego się od zakładów „Fazos” pasa dolomitów kruszconośnych, powstałych z przekształcenia stropowych części formacji gogolińskiej oraz warstw terebratulowych, karchowickich i częściowo niższych partii dolomitów diploporowych.
Fragment Tarnowskich Gór pomiędzy Tłuczykątem a Sowicami spoczywa z kolei na fałdzie dolnokarbońskiego kulmu zbudowanego z szarogłazów, zlepieńców i łupków.
Przeważają gleby bielicowe wytworzone z czwartorzędowych piasków słabo gliniastych świeżych ze znacznym udziałem żwirów w niektórych miejscach. Cechują się one niewielką żyznością i niską zasobnością w składniki łatwo przyswajalne dla roślin, stąd zaliczane są do użytków rolnych V–VI klasy, a porastają je głównie lasy szpilkowe. Dolinę Pniowca wyściełają gleby bagienne i pobagienne: mułowe, torfowe i murszowe zbliżone do madów rzecznych.
Ukształtowanie powierzchni.
Tłuczykąt stanowi południową część subsekwentnej Doliny Małej Panwi, która jest obniżeniem o charakterze pradoliny pomiędzy Progiem Środkowo- a Górnotriasowym. Powstała ona w iłach kajprowych leżących na wapieniach środkowego triasu przykrytych piaskami czwartorzędowymi, a jej powierzchnia uformowana jest w rozległe płaskie działy opadające stopniami erozyjnymi w kierunku zachodnim. Działy porozcinane są dolinkami niewielkich rzek o płaskich dnach, dodatkowo ich powierzchnie zostały miejscami przeobrażone w wyniku procesów eolicznych. Dzięki tym procesom wykształciły się misy deflacyjne oraz pola wydmowe z wydmami parabolicznymi, których szczególnie dużo znajduje się na północny wschód od Tłuczykąta, są to tzw. Góry Koszęckie Wielkie i Małe.
Klimat.
Obszar Tłuczykąta znajduje się w północnym podregionie klimatycznym miasta Tarnowskie Góry charakteryzującym się słabszym zróżnicowaniem warunków klimatycznych, które kształtowane są pod wpływem płytko zalegających wód gruntowych oraz rozległych kompleksów leśnych.
Hydrografia.
Powierzchnia Tłuczykąta położona jest w całości w dorzeczu Odry, w zlewni Potoku Pniowieckiego. Rzeka ta na terenie miejscowości biegnie ze wschodu na północny zachód, ma prawie w całości uregulowany przebieg i stanowi odbiornik oczyszczonych i surowych ścieków oraz wód opadowych. Ponadto prawie wszystkie potoki znajdujące się w otaczających Tłuczykąt lasach w dolinie Małej Panwi zostały przekształcone w rowy melioracyjne.
Przyroda i ochrona środowiska.
Flora.
W Tłuczykącie, w dolinie potoku Pniowiec, znajduje się kompleks cennych i zróżnicowanych siedliskowo wilgotnych łąk ze związku "Molinion". Obecne są m.in. trzęślica modra ("Molinia caerulea"), ostrożeń łąkowy ("Cirsium rivulare"), rdest wężownik ("Polygonum bistorta") i krwawnica pospolita ("Lythrum salicaria"). Gatunkami roślin objętymi ochroną wykazanymi podczas badań waloryzacyjnych z 2012 roku są np. kukułka szerokolistna ("Dactylorhiza majalis"), bobrek trójlistkowy ("Menyanthes trifoliata"), bagno zwyczajne ("Ledum palustre") czy skrzyp pstry ("Equisetum variegatum"), które porastają torfowiska.
Wokół osady znajduje się również las gospodarczy, w którego skład wchodzi głównie sosna zwyczajna ("Pinus sylvestris"), a także świerk pospolity ("Picea abies") i dąb szypułkowy ("Quercus robur").
Fauna.
W pobliżu Tłuczykąta znajdują się stanowiska lęgowe ptaków z listy załącznika I dyrektywy ptasiej – cierniówki ("Curruca communis"), gąsiorka ("Lanius collurio") oraz dzięcioła czarnego ("Dryocopus martius").
Podczas badań w 2012 zaobserwowano objętego ścisłą ochroną gatunkową ptaka – krzyżodzioba świerkowego ("Loxia curvirostra") – oraz objęte od 2014 ochroną częściową (wcześniej ochroną ścisłą) gatunki płazów i gadów – traszkę zwyczajną ("Lissotriton vulgaris") i padalca ("Anguis" sp.).
Ochrona środowiska.
W 1995 zespół przyrodników z Uniwersytetu Śląskiego w Katowicach zaproponował utworzenie na leżącym między Tłuczykątem a stacją rozrządową Tarnowskie Góry fragmencie lasu rezerwatu przyrody o nazwie „Oles”. Miałby on chronić cenne zbiorowiska olsu porzeczkowego ("Ribo nigri-Alnetum") i łęgu olszowo-jesionowego ("Circaeo-Alnetum") oraz dwa reliktowe gatunki mszaków: mszar nastroszony ("Palludella squarrosa") i "Helodium blandowii".
W roku 2012 grupa specjalistów przygotowująca na zlecenie Urzędu Miejskiego w Tarnowskich Górach dokument "Aktualizacja waloryzacji przyrodniczej miasta Tarnowskie Góry" zasugerowała objęcie łąk na obszarze Tłuczykąta ochroną w formie obszaru chronionego krajobrazu pod nazwą „Łąki w Tłuczykącie i Pniowcu”.
Do 2020 żadna decyzja ws. ustanowienia w Tłuczykącie powyższych form ochrony przyrody nie została podjęta.
Nazwa.
Nazwa miejscowości należy do grona nazw topograficznych, nawiązujących do cech terenu, na którym została założona. W sposób pejoratywny określa lokalizację przysiółka ‘na odludziu’, 'z dala od innych osad’.
Historia i administracja.
Jedna z pierwszych wzmianek o położonej w lesie na trakcie z Sowic do Pniowca osadzie pochodzi z 1793 roku, kiedy to wymieniono domostwa "Tluz" zwane też "Tluczekant" należące do wsi Boruszowice, będącej wówczas własnością starosty bytomskiego, hrabiego Łazarza III Henckla von Donnersmarcka. Jeszcze wcześniej, bo w 1736 roku, Tłuczykąt (jako "Tluczekant") pojawia się na mapie księstwa opolskiego autorstwa Iohannesa Wolfganga Wielanda. Johann Georg Knie w wykazie miejscowości z 1845 roku podaje jeszcze jedną wersję nazwy "– Tlucicunt". Z kolei na mapie zalegania złóż kruszcowych w rejonie Tarnowskich Gór z 1884 roku miejscowość widnieje jako "Tluczykont", będącą niemiecką nazwą urzędową tej miejscowości.
Osada pierwotnie miała charakter leśnego przysiółka o niewielkim skupieniu zabudowy i była jedną z najmniejszych w rejonie tarnogórskim. Było to osiedle samorodne, powstałe w sposób bezplanowy, składające się z kilku domostw zajmujących parcele, które do dziś charakteryzują się nieregularnymi kształtami i różnymi wielkościami.
W podziale administracyjnym Tłuczykąt nigdy nie był wymieniany jako odrębna jednostka; jego mieszkańcy ujmowani byli w statystykach razem z najbliższą wsią o rodowodzie średniowiecznym, a więc z Pniowcem. Administracyjnie wieś należała najpierw do powiatu bytomskiego (niem. "Kreis Beuthen"), zaś od 1873 do powiatu tarnogórskiego (niem. "Kreis Tarnowitz"). W 1922 roku, kiedy po zakończeniu I wojny światowej ziemia tarnogórska została podzielona między Niemcy i II Rzeczpospolitą, Tłuczykąt wraz z Pniowcem i Boruszowicami znalazł się po stronie polskiej. W czasie II wojny światowej Tłuczykąt należał do powiatu bytomsko-tarnogórskiego (niem. "Landkreis Beuthen-Tarnowitz") z siedzibą w Tarnowskich Górach.
W ramach administracji kościelnej wioska do 1887 należała do parafii św. Marcina w Tarnowicach Starych. Od kościoła parafialnego wiernych dzieliło około 7 km drogi. W 1887 Tłuczykąt wraz z Pniowcem włączono do nowo utworzonej parafii w Rybnej z kościołem Najświętszego Serca Pana Jezusa,a w 1984 roku do parafii Matki Boskiej Królowej Wszechświata w Pniowcu.
W 1927 w Tłuczykącie znajdowała się gajówka, w pobliżu której ujęci zostali zbiegli z aresztu w Tarnowskich Górach Mieczysław G., Franciszek R. i Oskar P.
Ostatecznie Tłuczykąt został kolonią Pniowca, który wszedł w skład miasta Strzybnica i jako jego część 27 maja 1975 został włączony do Tarnowskich Gór.
Obecnie wg miejscowego planu zagospodarowania przestrzennego duża część działek na obszarze Tłuczykąta jest przeznaczona pod tereny zabudowy mieszkaniowej jednorodzinnej.
Transport.
Transport drogowy.
Główną drogą przebiegającą przez Tłuczykąt, która rozpoczyna się na skrzyżowaniu administrowanej przez Zarząd Dróg Powiatowych w Tarnowskich Górach ulicy Jagodowej z drogą leśną prowadzącą w kierunku Miasteczka Śląskiego, jest ulica Chemików. Najpierw biegnie ona w kierunku południowo-wschodnim, a po 650 metrach skręca na południe. Jej utwardzony odcinek mierzący 1612 metrów jest administrowany przez Miejski Zarząd Ulic i Mostów w Tarnowskich Górach. Ma oznaczenie 270 027 S i jest drogą klasy D. Kończy się przy posesji numer 17. Dalej w kierunku Sowic droga jest nieutwardzona i należy do Lasów Państwowych.
Komunikacja miejska.
Ulicą Chemików nie została poprowadzona komunikacja miejska. Przystankiem autobusowym zlokalizowanym najbliżej Tłuczykąta jest "Pniowiec Pętla" oddalony o 2 km od zabudowań osady. Stamtąd odjeżdżają autobusy linii 670, 671 i 738 w kierunku Strzybnicy, Miedar oraz centrum Tarnowskich Gór.
Transport kolejowy.
Najbliższym przystankiem jest oddalone o 3,8 km w linii prostej Miasteczko Śląskie. Prowadzi do niego droga leśna. Stacja Tarnowskie Góry jest oddalona o 4,8 km, zaś nieobsługująca ruchu pasażerskiego od 2011 roku stacja Tarnowskie Góry Strzybnica – o 3,9 km.

</doc>
<doc id="4055021" url="https://pl.wikipedia.org/wiki?curid=4055021" title="Janusz Pyziński">
Janusz Pyziński

Janusz Pyziński (ur. 1951 w Dębicy) – polski poeta związany z gminą Dębica.
Urodził się w 1951 roku w Dębicy. Od urodzenia mieszka w Podgrodziu pod Dębicą. Jako poeta zadebiutował w 1984 roku na łamach dębickiego „Echa Załogi” i tarnowskiego „TEMI”. Jego wiersze ukazywały się też w takich czasopismach jak w „Zielony Sztandar”, „Nowa Wieś”, „Chłopska Droga”.
Był laureatem blisko dwustu ogólnopolskich i międzynarodowych konkursów literackich, a także współautorem kilkudziesięciu almanachów i antologii. Dotychczas opublikował szesnaście zbiorów poezji.

</doc>
<doc id="4055022" url="https://pl.wikipedia.org/wiki?curid=4055022" title="Agustín Yáñez">
Agustín Yáñez

Agustín Yáñez (ur. 4 maja 1904 w Guadalajarze, zm. 17 stycznia 1980 w Meksyku) – meksykański pisarz i polityk.
Życiorys.
Pracował jako prawnik. Był rozmiłowany w tradycjach i wartościach rejonu rodzinnej Guadalajary. W młodości był współpracownikiem pisma „Bandera de Provincias” („Sztandar Prowincji”), gdzie publikował przekłady z autorów takich jak m.in. Franz Kafka i James Joyce. W latach 40. zaczął pisać powieści, w 1947 napisał "Al filo del agua" ("Burza za progiem" - wyd. pol. 1965) o życiu w typowej meksykańskiej wsi zaraz przed rewolucją w Meksyku; użył w nim techniki strumienia świadomości (zapożyczonego od Williama Faulknera), monologu wewnętrznego i złożonej struktury wielu oczekiwanych cech nowych powieści latynoamerykańskich z lat 50. i 60. XX w. W 1959 wydał kontynuację "Al filo del agua" - "La creación", będącą próbą określenia nowego klimatu kulturalnego po rewolucji meksykańskiej. W 1960 opublikował "La tierra pródiga", w 1962 "Las tierras flacas", a w 1964 "Tres cuentos" i "Los sentidos al aire". Akcja większości jego dzieł toczy się w Jalisco, jego rodzinnym stanie. W 1952 został członkiem Meksykańskiej Akademii Języka, był też profesorem Uniwersytetu Narodowego w Meksyku. Sprawował urząd gubernatora stanu Jalisco (1953-1959), podsekretarza prezydenta Meksyku (1962-1964) i ministra oświaty Meksyku (1964-1970).

</doc>
<doc id="4055025" url="https://pl.wikipedia.org/wiki?curid=4055025" title="Enzo Bettiza">
Enzo Bettiza

Vicenzo (Enzo) Bettiza (ur. 7 czerwca 1927 w Splicie, zm. 28 lipca 2017 w Rzymie) – włoski dziennikarz, pisarz i polityk, senator, poseł do Parlamentu Europejskiego I, II i III kadencji.
Życiorys.
Urodził się w Dalmacji w rodzinie włosko-chorwackiej. Jego przodkowie pochodzili z arystokracji, w XIX wieku zajęli się działalnością przemysłową. Jego ojciec posiadał największą w regionie fabrykę cementu. Po II wojnie światowej i nacjonalizacji przedsiębiorstwa rodzina przeniosła się do Włoch. Enzo Bettiza studiował malarstwo na Accademia di Belle Arti w Rzymie. Zajął się wkrótce jednak dziennikarstwem. Od 1953 pracował w tygodniku „Epoca”, następnie w dzienniku „La Stampa” (jako korespondent w Wiedniu i Moskwie), a od 1963 w dzienniku „Corriere della Sera”. W 1974 był współzałożycielem gazety „il Giornale nuovo”, pełnił w niej funkcję jednego z dyrektorów do 1984, gdy został felietonistą w „La Stampa”.
Zaangażował się również w działalność polityczną. W latach 1976–1979 zasiadał w Senacie VII kadencji. W 1979 uzyskał mandat posła do Europarlamentu I kadencji. Z powodzeniem ubiegał się o reelekcję w 1984 i 1989, wchodząc w skład PE do 1994, gdzie pracował głównie w Komisji ds. Kwestii Politycznych. Był działaczem Włoskiej Partii Liberalnej, pod koniec lat 80. związał się z Włoską Partią Socjalistyczną.
Był także powieściopisarzem i eseistą. Debiutował w 1953 powieścią "La campagna elettorale". Był aktywnym antykomunistą, tematykę zagrożeń związanych z komunizmem podejmował w wydawanych przez siebie publikacjach. Autor również takich powieści jak "Il fantasma di Trieste", "L'ispettore", "I fantasmi di Mosca" i "La distrazione", a także licznych zbiorów esejów.
Odznaczony Orderem Zasługi Republiki Włoskiej I klasy (2003).

</doc>
<doc id="4055026" url="https://pl.wikipedia.org/wiki?curid=4055026" title="Vincenzo Bettiza">
Vincenzo Bettiza



</doc>
<doc id="4055027" url="https://pl.wikipedia.org/wiki?curid=4055027" title="Chris Benard">
Chris Benard

Chris Benard (ur. 4 kwietnia 1990) – amerykański lekkoatleta specjalizujący się w trójskoku.
W 2012 sięgnął po srebro młodzieżowych mistrzostw NACAC w Irapuato. Jedenasty zawodnik halowego czempionatu w Portland (2016). W tym samym roku nie przebrnął przez eliminacje podczas igrzysk olimpijskich w Rio de Janeiro. W 2017 zajął 6. miejsce na mistrzostwach świata w Londynie.
Medalista mistrzostw Stanów Zjednoczonych. Stawał na podium czempionatu NCAA.
Rekordy życiowe: stadion – 17,48 (23 czerwca 2017, Sacramento); hala – 17,02 (15 lutego 2020, Albuquerque).

</doc>
<doc id="4055030" url="https://pl.wikipedia.org/wiki?curid=4055030" title="Ametyścik">
Ametyścik



</doc>
<doc id="4055033" url="https://pl.wikipedia.org/wiki?curid=4055033" title="Fałszywy pierwiastek">
Fałszywy pierwiastek

Fałszywy pierwiastek (fr. "faussent") – archaiczne pojęcie matematyczne, w arytmetyce odcinków oznaczające rozwiązanie równania będące liczbą ujemną. Pojęcie wprowadził Kartezjusz jako odpowiedź na nieścisłości współtworzonej przez niego nowoczesnej arytmetyki XVII-wiecznej. Uznaje się to za pierwsze w historii matematyki europejskiej użycie liczb ujemnych.
Problem istnienia takich pierwiastków wynikał z interpretowania działań algebraicznych jako operacje w ciele odcinków. Wszystkie liczby, niewiadome oraz rozwiązania równań były traktowane jako długości odpowiednich odcinków lub wręcz same odcinki. Ponieważ nie istnieją odcinki o ujemnych długościach, pojawił się problem z interpretacją ujemnych pierwiastków zadanych równań.
Kartezjusz w "Geometrii" pisał:
Pierwiastki są wielkościami (formula_1 jest odcinkiem), zatem nie można im przypisać wartości ujemnej. Konieczność wykonywania operacji na pierwiastkach fałszywych spowodowała potrzebę stworzenia dodatkowych zabiegów matematycznych z nimi związanych – przykładowo Kartezjusz, porównując pierwiastki prawdziwe z fałszywymi, w rzeczywistości porównuje ich wartości bezwzględne (widać to również w powyższym cytacie, w którym Kartezjusz pierwiastek fałszywy określił jako formula_2 a nie formula_3 zatem w rzeczywistości wskazał moduł ujemnego rozwiązania).
Kartezjusz stworzył i opisał arytmetykę pierwiastków prawdziwych i fałszywych, opierającą się m.in. na modułach pierwiastków fałszywych, co obrazują poniższe cytaty:
Opieranie pojęcia pierwiastków fałszywych na ich wartościach bezwzględnych widać również z tym zdaniu:
Kartezjusz w swoim dziele, "Geometria", odwoływał się do "Artis Magnæ" Girolamo Cardano, w którym stworzone zostało pojęcie liczby fikcyjnej, co mogło stać się inspiracją dla stworzenia pojęcia "pierwiastka fałszywego". Kartezjusz oprócz nowatorskiego rozumienia natury ujemnych rozwiązań równań (stworzenie nowej interpretacji dla niemożliwej ujemnej długości odcinka) przyczynił się także do stworzenia pojęcia liczby urojonej (interpretacja dla kwadratu o ujemnym polu), które przekraczało wyobraźnię Cardano.

</doc>
<doc id="4055039" url="https://pl.wikipedia.org/wiki?curid=4055039" title="Videostar">
Videostar



</doc>
<doc id="4055044" url="https://pl.wikipedia.org/wiki?curid=4055044" title="Antonio Prohías">
Antonio Prohías

Antonio Prohías (ur. 17 stycznia 1921 w Cienfuegos, zm. 24 lutego 1998 w Miami) – kubański rysownik, twórca satyrycznych komiksów. Jego najbardziej znanym dziełem jest seria komiksów "Spy vs. Spy", publikowana w czasopiśmie Mad od 1961 roku. W maju 1960 roku wyemigrował do Stanów Zjednoczonych, gdzie pozostał aż do śmierci.
Zmarł w wieku 77 lat na raka płuc.

</doc>
<doc id="4055053" url="https://pl.wikipedia.org/wiki?curid=4055053" title="Gabriel Sławiński">
Gabriel Sławiński

Gabriel Sławiński (aktywny w ostatniej tercji XVIII wieku) – późnobarokowy malarz aktywny na terenie dawnych województw ruskiego, bełskiego i brzeskolitewskiego Rzeczypospolitej, twórca dzieł malarstwa monumentalnego, sztalugowego i tablicowego, pracował równocześnie dla kościołów rzymskokatolickich i cerkwi.
Życiorys.
Nieznane są podstawowe dane biograficzne malarza. To samo nazwisko nosili przedstawiciele szlachty wywodzącej się z Wielkopolski, a przynajmniej od XVI wieku zamieszkującej również ziemie ruskie Rzeczypospolitej. Język autorskich inskrypcji ekspiacyjnych Sławińskiego jest zróżnicowany - podpisywał się po polsku z obiegowymi wyrazami po łacinie oraz po rusku, cyrylicą.
Dzieła.
Sławiński pierwsze znane dzieła wykonał dla cerkwi unickich – pw. Wniebowzięcia NMP w Klesztowie koło Chełma oraz nieistniejącej pw. Świętego Mikity w Tyszowcach na przedmieściu Zamłynie, sygnowane kolejno datami 1772 i 1774. Potem tworzył dla kościoła łacińskiego. Najpierw dla podpisanego datą 1776 kościoła parafialnego pw. Św. Wawrzyńca w Żółkiewce, a następnie dla świątyń zakonnych - bernardynów w Radecznicy i paulinów we Włodawie. W Radecznicy Sławiński pracował w latach 1780-1781, a we Włodawie w latach 1784-1785. We Włodawie niewątpliwie samodzielną pracą Sławińskiego są malowidła sklepień nawy i kaplic, a przy dekoracji ścian kaplic, a może także ścian nawy nieznacznie pomagał mu paulin Wojciech Dobrzeniewski - brat zmarłego wskutek niespodziewanej choroby Antoniego. W latach 1783-1784 bracia paulini zdążyli razem ozdobić włodawskie prezbiterium, a prawdopodobnie także jego wschodnią przybudówkę.

</doc>
<doc id="4055057" url="https://pl.wikipedia.org/wiki?curid=4055057" title="Zenon Klatka">
Zenon Klatka

Zenon Wincenty Klatka (ur. 23 stycznia 1940 w Wójcinie) – polski prawnik, radca prawny, w latach 2004–2007 prezes Krajowej Rady Radców Prawnych, w latach 1997–1999 dziekan Rady Okręgowej Izby Radców Prawnych w Katowicach, działacz Klubu Inteligencji Katolickiej w Katowicach.
Życiorys.
Syn Stefana i Stanisławy. W 1962 ukończył studia prawnicze na Wydziale Prawa i Administracji Uniwersytetu Jagiellońskiego. W 1967 został wpisany na listę radców prawnych.
W latach 1990–1996 był dyrektorem Generalnym Urzędu Wojewódzkiego w Katowicach, w latach 1996–2003 dyrektorem Funduszu Górnośląskiego S.A., w latach 1993–1998 przewodniczącym Rady Nadzorczej Wojewódzkiego Funduszu Ochrony Środowiska i Gospodarki Wodnej w Katowicach. W 1987 został członkiem Rady Okręgowej Izby Radców Prawnych w Katowicach (zasiadał w niej do 1999), w latach 1997–1999 był dziekanem tej Rady. W latach 1991–1995 i 1999–2007 był członkiem Krajowej Rady Radców Prawnych, jej wiceprezesem w latach 1999–2004 oraz prezesem w latach 2004–2007.
W 2010 prezydent RP Bronisław Komorowski odznaczył go Krzyżem Oficerskim Orderu Odrodzenia Polski

</doc>
<doc id="4055066" url="https://pl.wikipedia.org/wiki?curid=4055066" title="Masaharu Anesaki">
Masaharu Anesaki

, pseudonim literacki Chōfū (嘲風) – japoński filozof i religioznawca, pionier badań religioznawczych w Japonii.
Życiorys.
Kształcił się w Wielkiej Brytanii, Niemczech i Indiach Brytyjskich. Uczeń Paula Deussena i Hermanna Oldenberga. Był profesorem literatury japońskiej na Harvard University oraz studiów religioznawczych na Uniwersytecie Tokijskim. W 1916 roku pod wpływem swojego przyjaciela Takayamy Chōgyū został wyznawcą buddyjskiej szkoły Nichiren. W 1923 roku został przyjęty do Akademii Japońskiej ("Nippon gakushi-in"), a w 1939 roku został członkiem Izby Parów.
Był redaktorem kilku czasopism. W 1912 roku założył pierwsze japońskie czasopismo o tematyce religioznawczej, "Shūkyōgaku". W swoich badaniach naukowych zajmował się historią religii w Japonii, głównie buddyzmem, ale także shintō i chrześcijaństwem. Współpracownik "Encyclopædia of Religion and Ethics" pod redakcją Jamesa Hastingsa (1908–1927). Jedną z jego głównych prac jest "History of Japanese Religion", wydana w Londynie w 1930 roku. Ponadto napisał m.in. "The Four Buddhist Āgamas in Chinese: A Concordance of Their Parts and of the Corresponding Counterparts in the Pāli Nikāyas", "Nichiren the Buddhist Prophet" i "Life of the Japanese People". Przełożył na język japoński dzieło Arthura Schopenhauera "Świat jako wola i przedstawienie" ("Ishi to genshiki to shite no sekai", wyd. 1910–1911). W 1951 roku opublikował swoją autobiografię pt. "Waga shōgai".

</doc>
<doc id="4055067" url="https://pl.wikipedia.org/wiki?curid=4055067" title="Anesaki Masaharu">
Anesaki Masaharu



</doc>
<doc id="4055072" url="https://pl.wikipedia.org/wiki?curid=4055072" title="IV Gimnazjum w Warszawie">
IV Gimnazjum w Warszawie

IV Rządowe Gimnazjum Filologiczne w Warszawie – ośmioklasowe gimnazjum męskie z rosyjskim językiem wykładowym, mieszczące się w budynku przy placu św. Aleksandra (obecnie plac Trzech Krzyży) w Warszawie. Budynek szkoły wzniesiono według projektu Wacława Ritschela. Założycielem i dyrektorem gimnazjum był Emilian Konopczyński.

</doc>
<doc id="4055078" url="https://pl.wikipedia.org/wiki?curid=4055078" title="Bike-sharing">
Bike-sharing



</doc>
<doc id="4055080" url="https://pl.wikipedia.org/wiki?curid=4055080" title="Liczba fikcyjna">
Liczba fikcyjna

Liczba fikcyjna ("ficta") – archaiczne pojęcie matematyczne powstałe we wczesnych początkach odkrywania liczb zespolonych. Pojęcie to wprowadził włoski matematyk Girolamo Cardano w dziele "Artis Magnæ, Sive de Regulis Algebraicis Liber Unus" opublikowanym w 1545 roku.
Dawna matematyka nie pozwalała na odrywanie działań matematycznych od ich interpretacji geometrycznej, tzw. arytmetyki odcinków oraz jeszcze szerszych arytmetyk, obejmujących także bardziej skomplikowane figury geometryczne, takie jak np. krzywe. Przykładowo:
Geometria stanowiła duże obciążenie dla rozwoju algebry. Matematycy XVI i XVII-wieczni, przechodząc z interpretacji geometrycznej na interpretację na liczbach i literach, natrafiali na pewne trudności i niewyjaśnione paradoksy, przez co musieli jeszcze mocniej odchodzić od interpretacji geometrycznej i tworzyć nowe wyjaśnienia dla uzyskiwanych przez nich wyników. I tak np. Kartezjusz rozwiązanie równania formula_6 nazywał "fałszywym pierwiastkiem" (bowiem nie istnieje odcinek o długości formula_7).
Na bardziej skomplikowany problem natknął się Cardano. Rozwiązując równanie formula_8 Cardano doszedł do wyrażenia formula_9 i uznał, że istnienie takiej liczby oznaczałoby istnienie figury o ujemnym polu. Przekraczało to wyobraźnię Cardano. Liczby tego typu nazwał "fikcyjnymi".
Kartezjusz znał traktat Cardano, a nawet odwoływał się do niego w "Geometrii" (1637). Kartezjusz lepiej zrozumiał naturę tych dziwnych wyrażeń i zamiast "liczb fikcyjnych" nadał im nazwę "liczby urojone", która przyjęła się do dziś. Opisał to następująco:
Nie ma jednak dowodów na to, że Kartezjusz pojął liczby urojone tak, jak matematycy rozumieją je współcześnie. Prawdopodobnie wiedział o liczbach zespolonych tylko tyle, że istnieją pierwiastki równań kwadratowych, jak te wskazane przez niego. Współcześnie wiadomo, że w ciele liczb zespolonych nie istnieje porządek liniowy zgodny z działaniami, dlatego nie porównuje się liczb zespolonych jako większych/mniejszych – z kolei Kartezjusz pisze o "powiększaniu" i "pomniejszaniu" liczby zespolonej.

</doc>
<doc id="4055082" url="https://pl.wikipedia.org/wiki?curid=4055082" title="Miomoptera">
Miomoptera

Miomoptera – wymarły rząd owadów nowoskrzydłych. Znane są z zapisu kopalnego od środkowej części karbonu do środkowej części jury.
Owady te osiągały w większości niewielkie rozmiary. Miały grube, złożone z 15–20 członów czułki, czteroczłonowe stopy i krótkie przysadki odwłokowe. Aparat gębowy prawdopodobnie był wyposażony w żuwaczki. Większość gatunków znana jest tylko z odcisków skrzydeł. Występowały one w dwóch parach o podobnym kształcie i użyłkowaniu.
Budowa ciała owadów dorosłych sugeruje, że zasiedlały otwarte przestrzenie i nie prowadziły skrytego trybu życia. Ich pożywieniem były prawdopodobnie szyszki roślin nagonasiennych. Larwy mogły się żywić pyłkiem wyjadanym z szyszek o czym świadczy znalezienie śladów tegoż w odcisku ich jelita.
Taksonomia.
Na określenie rzędu używa się nazwy Miomoptera, wprowadzonej w 1928 roku przez Andrieja Martynowa lub Palaeomanteida, wprowadzonej w 1906 roku przez Antona Handlirscha. Systematyka rzędu jak i jego pozycja wśród owadów pozostają niejasne. Początkowo uznawano je za spokrewnione z widelnicami. W 1977 Rohdendorf przeniósł je z Polyneoptera do skrytoskrzydłych. Niektórzy autorzy, np. Rasnicyn w 1980, rozważali je jako przodków błonkówek. Większość autorów współczesnych uznaje je za parafiletyczną grupę obejmującą przodków skrytoskrzydłych lub Paraneoptera. Według Grimaldiego i Engela mogą być one spokrewnione z Condylognatha lub psotnikami.
Spośród wielu umieszczanych w Miomoptera przez różnych autorów rodzin, część została przeniesiona do Polyneoptera lub mają pozycję "incertae sedis" w obrębie nowoskrzydłych. Nowokszonow i Żużugowa zliczali to w 2004 roku 3 rodziny:
W 2005 Grimaldi i Engel wymieniali wśród nich także Metropatoridae . Później Aristow i Rasnicyn przenieśli tu z rzędu świerszczokaraczanów rodzinę Permembiidae .

</doc>
<doc id="4055085" url="https://pl.wikipedia.org/wiki?curid=4055085" title="Jan Siudowski">
Jan Siudowski

Jan Siudowski (ur. 2 lipca 1922 w Rakowie, zm. 20 grudnia 1982 w Kielcach) – polski artysta fotograf. Członek Związku Polskich Artystów Fotografików. Członek honorowy Świętokrzyskiego Towarzystwa Fotograficznego w Kielcach. Przedstawiciel Kieleckiej Szkoły Krajobrazu. 
Życiorys.
Jan Siudowski był fotografem samoukiem, zadebiutował artystycznie w 1952 roku. 
Przez kilka lat był opiekunem pracowni fotografii w Instytucie Geologicznym w Kielcach. W latach 1954–1956 prowadził kursy fotografii w Wojewódzkim Domu Kultury w Kielcach. W 1955 roku był współzałożycielem ówczesnego Kieleckiego Oddziału Polskiego Towarzystwa Fotograficznego – późniejszego (od 1961) Świętokrzyskiego Towarzystwa Fotograficznego. Przez wiele lat współpracował z Muzeum Świętokrzyskim – obecnie Muzeum Narodowym w Kielcach. 
W 1960 roku został przyjęty w poczet członków Związku Polskich Artystów Fotografików, był pierwszym kielczaninem przyjętym do ZPAF. Od 1962 roku był stypendystą Ministerstwa Kultury i Sztuki. Sporządzał dokumentację fotograficzną zbiorów stałych Muzeum Jana Kochanowskiego w Czarnolesie, Muzeum Przyrodniczo-Leśnego Świętokrzyskiego Parku Narodowego na Świętym Krzyżu i Muzeum Narodowego w Kielcach. W 1975 roku był współorganizatorem Kieleckiej Delegatury ZPAF. W 1978 roku był współzałożycielem Okręg Świętokrzyski ZPAF w Kielcach. 
Jan Siudowski był autorem i współautorem wielu wystaw fotograficznych; indywidualnych i zbiorowych. Jego fotografie były prezentowane na wystawach pokonkursowych, gdzie otrzymywały wiele nagród, dyplomów, listów gratulacyjnych. Szczególne miejsce w twórczości Siudowskiego zajmowała fotografia krajoznawcza. 
Jan Siudowski był przewodniczącym Okręgowej Komisji Kwalifikacyjnej ZPAF oraz rzeczoznawcą do spraw fotografii Ministerstwa Kultury i Sztuki. Uhonorowany odznaczeniem „Za Zasługi dla Kielecczyzny”. Zmarł 20 grudnia 1982 roku w Kielcach, pochowany na cmentarzu Starym. W 1985 roku odbyła się retrospektywna wystawa fotografii Jana Siudowskiego, w Galerii Biura Wystaw Artystycznych w Kielcach. 
Odznaczenia.
Źródło.
Publikacje (albumy autorskie).
Źródło.
Publikacje (albumy - prace zbiorowe).
Źródło.

</doc>
<doc id="4055091" url="https://pl.wikipedia.org/wiki?curid=4055091" title="Impact! (program telewizyjny)">
Impact! (program telewizyjny)

Impact! – program telewizyjny o tematyce wrestlingu, realizowany przez amerykańską federację Impact Wrestling (dawniej Total Nonstop Action Wrestling).
Pierwsza emisja programu odbyła się 4 czerwca 2004 w stacji Fox Sports Net, natomiast ostatni odcinek wyemitowano tam 27 maja 2005. Zanim federacja podpisała umowę ze Spike TV "TNA Impact!" był rozpowszechniany między 24 czerwca a 16 września 2005 za pośrednictwem ograniczonego rynku na Urban America Television oraz w Internecie. Od października 2005 do grudnia 2014 program znajdował się w ramówce Spike TV, po czym na początku 2015 został przeniesiony do Destination America. W kolejnym roku federacja nawiązała współpracę z Pop, gdzie "Impact!" był nadawany do stycznia 2016. Od początku 2019 program był dostępny kanale The Pursuit Channel, następnie pod koniec tego samego roku emisję programu powierzono stacji AXS TV. Jednocześnie od 2019 program można śledzić na platformie internetowej Twitch.

</doc>
<doc id="4055093" url="https://pl.wikipedia.org/wiki?curid=4055093" title="TNA Impact!">
TNA Impact!



</doc>
<doc id="4055096" url="https://pl.wikipedia.org/wiki?curid=4055096" title="Impact Wrestling (program telewizyjny)">
Impact Wrestling (program telewizyjny)



</doc>
<doc id="4055098" url="https://pl.wikipedia.org/wiki?curid=4055098" title="Gang Wiewióra 2">
Gang Wiewióra 2

Gang Wiewióra 2 (ang. "The Nut Job 2: Nutty by Nature") – kanadyjsko-koreańsko-amerykański film animowany z 2017 roku.
Wersja polska.
Opracowanie: Master Film
Reżyseria: Artur Kaczmarski
Dialogi: Karolina Kowalska
Dźwięk i montaż: Aneta Michalczyk-Falana
Kierownictwo produkcji: Romuald Cieślak
Zgranie dźwięku: Tomasz Dukszta, Jan Chojnacki
W wersji polskiej udział wzięli:
W pozostałych rolach:
i inni.

</doc>
<doc id="4055102" url="https://pl.wikipedia.org/wiki?curid=4055102" title="Adam Kornacki">
Adam Kornacki

Adam Kornacki (ur. 12 kwietnia 1975) – polski kierowca wyścigowy i dziennikarz motoryzacyjny.
Życiorys.
W 1996 roku uzyskał licencję wyścigową. W WSMP zadebiutował rok później, startując w Pucharze Cinquecento. W debiucie 11 maja na Torze Poznań zakwalifikował się na 28. miejscu, a podczas wyścigu miał wypadek. W latach 1999–2004 startował w mistrzostwach Polski w rallycrossie, ścigając się Fiatem Cinquecento i Peugeotem 205.
Pod koniec lat 90. rozpoczął pracę jako dziennikarz motoryzacyjny, pisząc artykuły dla takich czasopism, jak „Motoexpress”, „Auto Sport” i „Motor”. Tworzył również programy dla Wizji TV. Po ukończeniu studiów został rzecznikiem prasowym Polskiego Związku Motorowego. W 2002 roku został zatrudniony przez TVN, dla którego produkował programy "Delux" i "Rentgen". Od 2004 roku prowadzi program "Zakup kontrolowany", nadawany w stacji TVN Turbo.
W 2005 roku powrócił do WSMP, rywalizując Hondą Civic i Hondą Integrą. W 2007 roku rozpoczął starty Porsche 997 GT3 w wyścigach długodystansowych. 19 maja wraz z Maciejem Stańcą i Łukaszem Komornickim wygrał rundę w Poznaniu. W 2008 roku przeszedł do zespołu Lukas Motorsport i zajął czwarte miejsce w klasyfikacji końcowej DSMP. Rok później wraz z Robertem Lukasem zdobył mistrzostwo Polski. W Grand Prix Polski zajął natomiast czwarte miejsce w klasyfikacji końcowej. W 2010 roku zajął piąte miejsce w klasyfikacji generalnej wyścigu 24h Dubaju. Rok później był natomiast ósmy.
Przypisy.
 

</doc>
<doc id="4055107" url="https://pl.wikipedia.org/wiki?curid=4055107" title="Nikaragua na Mistrzostwach Świata w Lekkoatletyce 2017">
Nikaragua na Mistrzostwach Świata w Lekkoatletyce 2017

Nikaragua na Mistrzostwach Świata w Lekkoatletyce 2017 – reprezentacja Nikaragui podczas mistrzostw świata w Londynie liczyła 1 zawodnika, który nie zdobył medalu.

</doc>
<doc id="4055108" url="https://pl.wikipedia.org/wiki?curid=4055108" title="Palaeomanteidae">
Palaeomanteidae

Palaeomanteidae – wymarła rodzina owadów z rzędu Miomoptera.
Takson ten wprowadzony został w 1906 roku przez Antona Handlirscha. Jego zapis kopalny pochodzi z pensylwanu (karbon) i permu, a skamieniałości znajdowano na terenie Eurazji i Ameryki Północnej. Obejmuje większość znanych gatunków Miomoptera.
Owady te składały skrzydła dachowato nad ciałem. Pierwsza ich para miała nieco zgrubiałą błonę i wąskie pole kostalne. Użyłkowanie przedniej pary skrzydeł cechowało się żyłkami medialną i przednią kubitalną zlanymi na dość długim odcinku przynasadowym i biorącymi swój początek dość daleko od podstawy skrzydła. Przednia żyłka kubitalna była dalej rozwidlona. Nasadowa część piątego odgałęzienia żyłki medialnej nie była zaznaczona jako osobna żyłka.
Do rodziny tej zalicza się następujące rodzaje:

</doc>
<doc id="4055110" url="https://pl.wikipedia.org/wiki?curid=4055110" title="Palaeomanteida">
Palaeomanteida



</doc>
<doc id="4055111" url="https://pl.wikipedia.org/wiki?curid=4055111" title="Artis Magnæ, Sive de Regulis Algebraicis Liber Unus">
Artis Magnæ, Sive de Regulis Algebraicis Liber Unus

Artis Magnæ, Sive de Regulis Algebraicis Liber Unus (w literaturze występuje także pod nazwami skróconymi: Artis Magnæ lub Artis Magnæ. Sive de Regulis Algebraicis, lub Ars magna) – traktat matematyczny autorstwa Girolamo Cardano, opublikowany w 1545 roku.
Znaczenie dzieła dla rozwoju nauki.
Dzieło Girolama Cardana autorzy Encyklopedii Britannica nazwali kamieniem milowym w rozwoju algebry. Traktat "Artis Magnæ" zapoczątkował nowożytną algebrę. Dzieło to zawiera kilkadziesiąt sposobów wyznaczania pierwiastków wielomianów drugiego, trzeciego oraz czwartego stopnia, a także wielomianów formula_1 oraz formula_2. Cardano tworzył ścisłe dowody poszczególnych rozwiązań w interpretacji geometrycznej oraz formułował ogólne metody, w których zmiennymi były współczynniki równań, co było podejściem nowatorskim.
Kluczowym osiągnięciem Cardana przedstawionym w tym traktacie było przedstawienie rozwiązań równań trzeciego stopnia – współcześnie wzory na pierwiastki trzeciego stopnia noszą nazwę .
Dużą zasługą Cardana dla nowożytnej matematyki było sformułowanie pojęcia liczby fikcyjnej, która stała się podstawą do stworzenia przez Kartezjusza pojęcia liczby urojonej.
Budowa traktatu.
Traktat podzielony jest na wiele rozdziałów – każdy dotyczący metody rozwiązania równania innego typu, np. formula_3 albo formula_4. Jedynie rozdziały XI–XIII mają wspólny tytuł: "O sześcianie i pierwszej potędze równych liczbie. Ogólnie". W rozdziałach tych rozważane są przypadki formula_5 formula_6 tudzież formula_7.
"Artis Magnæ" Cardana a "Geometria" Kartezjusza.
Niewiadome w wielomianach przez Cardana oraz Kartezjusza były traktowane jako wielkości geometryczne. Co za tym idzie – formula_8 był odcinkiem, formula_9 – figurą płaską, a formula_10 – bryłą. Z powodu takich interpretacji, liczba ujemna nie mogła być pierwiastkiem. Cardano zauważył konieczność używania pierwiastków o wartości ujemnej, co następnie rozwinął Kartezjusz w "Geometrii", formułując pojęcie pierwiastków prawdziwych i fałszywych.
Konstrukcje Cardana Kartezjusz próbował uprościć, wierząc w to, że jego metody są prostsze i bardziej zrozumiałe. Przykładowo, konstrukcja metody Cardana wyznaczenia pierwiastków równania formula_11 zajęła w "Artis Magnæ" ok. 50 stron, a konstrukcja metody Kartezjusza w "Geometrii" – zaledwie kilka stron.

</doc>
<doc id="4055112" url="https://pl.wikipedia.org/wiki?curid=4055112" title="Ars magna (Girolamo Cardano)">
Ars magna (Girolamo Cardano)



</doc>
<doc id="4055113" url="https://pl.wikipedia.org/wiki?curid=4055113" title="Dżibuti na Mistrzostwach Świata w Lekkoatletyce 2017">
Dżibuti na Mistrzostwach Świata w Lekkoatletyce 2017

Dżibuti na Mistrzostwach Świata w Lekkoatletyce 2017 – reprezentacja Dżibuti podczas mistrzostw świata w Londynie liczyła 4 zawodników, którzy nie zdobyli medalu.

</doc>
<doc id="4055114" url="https://pl.wikipedia.org/wiki?curid=4055114" title="Osiągalność (ujednoznacznienie)">
Osiągalność (ujednoznacznienie)



</doc>
<doc id="4055118" url="https://pl.wikipedia.org/wiki?curid=4055118" title="Gugudan">
Gugudan

Gugudan () – girlsband z Korei Południowej założony przez Jellyfish Entertainment. Zadebiutowały 28 czerwca 2016 roku wydając minialbum "Act. 1 The Little Mermaid". Zespół zadebiutował w dziewięcioosobowym składzie: Mimi, Hana, Haebin, Nayoung, Sejeong, Sally, Soyee, Mina oraz Hyeyeon.
25 października 2018 roku ogłoszono, że Hyeyeon odchodzi z zespołu.
Po 2 latach bez aktywności zespołu, Jellyfish Entertainment wydało oświadczenie, że grupa zakończy działalność i oficjalnie rozpadnie się 31 grudnia 2020 roku.
Historia.
Przed debiutem.
W styczniu 2016 roku Nayoung, Sejeong i Mina zostały przedstawione jako pierwsze stażystki z firmy Jellyfish Entertainment podczas programu "Produce 101" stacji Mnet, podczas którego 101 młodych stażystek z różnych firm rywalizowało ze sobą; spośród nich 11 zadebiutowało jako nowa grupa pod YMC Entertainment. W finałowym odcinku Sejeong i Mina zajęły odpowiednio 2. i 9. miejsce debiutując jako członkinie zespołu I.O.I w maju 2016 roku.
2016: "Act. 1 The Little Mermaid".
Pomimo zaprzeczenia wcześniejszym doniesieniom o debiucie Sejeong i Miny w trzyosobowej grupie, Jellyfish Entertainment potwierdziło 7 czerwca, że obie członkinie I.O.I zadebiutują w ciągu miesiąca w pierwszym girlsbandzie firmy. Ze względu na specjalne warunki kontraktu YMC Entertainment z członkiniami I.O.I, mogły one prowadzić działalność w ramach swoich firm.
10 czerwca potwierdzono, że Nayoung dołączy do zespołu, a 13 czerwca wytwórnia ujawniła, że Gugudan będzie 9-osobową grupą. 17 czerwca Jellyfish Entertainment ujawniło nazwę zespołu.
22 czerwca grupa potwierdziła, że wybierają koncepcję „syreny”. Po ogłoszeniu, 24 czerwca wydano składankę fragmentów piosenek z debiutanckiego minialbumu, który ukazał się 28 czerwca 2016 roku – "Act. 1 The Little Mermaid" z głównym singlem „Wonderland”. Teledysk do piosenki został wydany online przez odliczanie na żywo w aplikacji Naver V App.
Gugudan wzięły udział w corocznym projekcie Jellyfish Entertainment – Jelly Christmas 2016, z artystami z tej samej agencji: Seo In-gukiem, VIXX, Park Yoon-ha, Park Jung-ah, Kim Gyu-sun, Kim Ye-won i Jiyul. Główny singel pt. „Falling” (kor. 니 가 내려와) został wydany cyfrowo 13 grudnia 2016 roku.
17 grudnia Gugudan ogłosiły nazwę oficjalnego fanklubu – „Dear Friend” (kor. 단짝 "Danjjag"), za pośrednictwem swojego kanału aplikacji V. Nazwa fanklubu oznacza, że fani i Gugudan będą najlepszymi przyjaciółmi.
2017: "Act. 2 Narcissus" i nowe podgrupy.
20 stycznia 2017 roku zapowiedziano comeback zespołu w lutym. 3 lutego agencja zespołu ujawniła datę premiery drugiego minialbumu – 28 lutego, ale 24 lutego Jellyfish Entertainment poinformowało o przesunięciu premiery na dzień przed zapowiedzianą datą. Gugudan wydały drugi minialbum, "Act. 2 Narcissus", i główny singel „A Girl Like Me” (kor. 나 같은 애) 27 lutego.
19 lipca 2017 roku Jellyfish Entertainment ogłosiło, że dwie najmłodsze członkinie grupy, Kang Mi-na i Cho Hye-yeon, zadebiutują w sierpniu jako podgrupa. 26 lipca agencja ujawniła, że podgrupa Gugudan 5959 (kor. 구구단 오구오구) zadebiutuje 10 sierpnia z utworem „Ice Chu”.
8 listopada ukazał się pierwszy CD singel "Act. 3 Chococo Factory", wraz z głównym utworem „Chococo” i dwoma dodatkowymi piosenkami. W działaniach promocyjnych wzięło udział tylko osiem członkiń, ze względu na kontuzję barku Soyee.
2018: "Act. 5 New Action", nowa podgrupa i odejście Hyeyeon.
Kolejny CD singel grupy w pełnym składzie ukazał się 1 lutego 2018 roku, jego tytuł "Act. 4 Cait Sith" nawiązuje do postaci z mitologii celtyckiej, głównym utworem z płyty jest „The Boots”.
10 lipca zadebiutowała druga podgrupa Gugudan Semina (kor. 구구단 세미나). W jej skład weszły Sejeong, Mina i Nayoung, wydały pierwszy CD singel "SEMINA" składający się z trzech utworów.
19 września ukazał się pierwszy japoński minialbum zespołu, pt. "Stand by", a 21 września odbył się debiutancki showcase i fanmeeting „Dear Friend” w Tokyo Akasaka Blitz. Pierwsze solowe koncerty Gugudan, pt. "gugudan 1st Concert Play", odbędą się 1 i 2 grudnia w Seulu, a pierwsza japońska trasa rozpocznie się koncertem w Tokio 7 grudnia roku.
25 października 2018 roku Jellyfish Entertainment ogłosiło, że Hyeyeon opuściła grupę, aby skupić się na nauce i poprawie stanu zdrowia. Mimo opuszczenia zespołu Gugudan, nadal należy do agencji Jellyfish Entertainment.
6 listopada 2018 roku zespół powrócił z nowym minialbumem "Act. 5 New Action" w ośmioosobowym składzie, wraz z głównym utworem „Not That Type”.

</doc>
<doc id="4055119" url="https://pl.wikipedia.org/wiki?curid=4055119" title="Egipt na Mistrzostwach Świata w Lekkoatletyce 2017">
Egipt na Mistrzostwach Świata w Lekkoatletyce 2017

Egipt na Mistrzostwach Świata w Lekkoatletyce 2017 – reprezentacja Egiptu podczas mistrzostw świata w Londynie liczyła 4 zawodników, którzy nie zdobyli medalu.

</doc>
<doc id="4055124" url="https://pl.wikipedia.org/wiki?curid=4055124" title="500 plus">
500 plus



</doc>
<doc id="4055125" url="https://pl.wikipedia.org/wiki?curid=4055125" title="Remiza strażacka w Bytomiu">
Remiza strażacka w Bytomiu

Remiza strażacka w Bytomiu – murowana remiza strażacka z 1911 roku, w Bytomiu-Łagiewnikach, wpisana do rejestru zabytków nieruchomych województwa śląskiego.
Budynek został wybudowany w 1911 roku z czerwonej cegły w stylu historyzmu. Został wyposażony w sześciokondygnacyjną drewnianą wieżę obserwacyjno-ćwiczebną, zbudowaną na planie kwadratu, nakrytą dachem namiotowym.
17 lipca 1912 roku w budynku remizy otwarto publiczną łaźnię.
Właścicielem budynku jest podmiot prywatny, do którego należy pobliski serwis samochodowy Fiata. W pobliżu remizy znajduje się zbliżony stylistycznie budynek dawnego ratusza gminy Łagiewniki z 1910 roku, którego elewacja również jest wykonana z czerwonej cegły.
30 czerwca 1992 roku budynek został wpisany do rejestru zabytków nieruchomych województwa śląskiego.

</doc>
<doc id="4055126" url="https://pl.wikipedia.org/wiki?curid=4055126" title="Yinka Ajayi">
Yinka Ajayi

Yinka Ajayi (ur. 11 sierpnia 1997) – nigeryjska lekkoatletka specjalizująca się w biegach sprinterskich.
Weszła w skład nigeryjskiej sztafety 4 × 400 metrów, która w 2015 zdobyła złoto mistrzostw Afryki juniorów. Srebrna medalistka rozgrywanych w Durbanie mistrzostw Afryki (2016). W 2017 zdobyła dwa srebra i brąz igrzysk solidarności islamskiej oraz osiągnęła półfinał biegu na 400 metrów podczas mistrzostw świata w Londynie.
Medalistka mistrzostw Nigerii.
Rekordy życiowe: bieg na 400 metrów – 51,30 (18 lipca 2017, Ozoro).

</doc>
<doc id="4055128" url="https://pl.wikipedia.org/wiki?curid=4055128" title="Likourgos-Stefanos Tsakonas">
Likourgos-Stefanos Tsakonas



</doc>
<doc id="4055130" url="https://pl.wikipedia.org/wiki?curid=4055130" title="Soufyan Ahannach">
Soufyan Ahannach

Soufyan Ahannach (ur. 9 września 1995 w Amsterdamie) – marokański piłkarz występujący na pozycji pomocnika w Brighton &amp; Hove Albion.

</doc>
<doc id="4055134" url="https://pl.wikipedia.org/wiki?curid=4055134" title="Formuła Škoda">
Formuła Škoda

Formuła Škoda (cz. "Formule Škoda") – nieistniejący już cykl wyścigów samochodowych, rozgrywany na terenie Czechosłowacji jednomiejscowymi samochodami MTX wyposażonymi w silniki Škoda.
Historia.
Na 1971 FIA zwiększyła regulaminowy limit pojemności silników samochodów Formuły 3 do 1,6 litra. Wywołało to zamieszanie w krajach socjalistycznych z powodu braku odpowiednich jednostek. W związku z tym w Czechosłowacji postanowiono powołać serię wyścigową wykorzystującą dostępne silniki. W nowo powołanej serii założono stosowanie samochodów w większości opartych na Škody 110L z nadwoziem MTX i zabroniono zespołom modyfikacji silników (z wyjątkiem wałka rozrządu, rury wydechowej i stopnia sprężania).
Jednostki zastosowane w MTX 1-01 były obrócone o 180 stopni w porównaniu do seryjnej wersji. Poza silnikiem standardowa była również czterostopniowa skrzynia biegów, także pochodząca ze Škody 110L. W porównaniu do seryjnych silników zmieniono gaźniki (Jikov 32 BST-21). W późniejszych latach zmodyfikowano również układ wydechowy i wymieniono filtr oleju. Nadwozie było oparte na kratownicy przestrzennej z rurami o grubości 32 mm, a osadzona na nim karoseria – wykonana z włókna szklanego. Samochód ważył około 400 kg i osiągał ponad 160 km/h. W teście na torze w Brnie pojazd osiągnął średnią prędkność 127 km/h.
Samochód został zaprezentowany w 1970 roku podczas Grand Prix Brna, a po zebraniu pozytywnych recenzji rozpoczęto produkcję niewielkiej serii, aby być gotowym na 1971 rok. Pierwszy wyścig według przepisów Formuły Škoda odbył się 16 maja 1971 roku.
W okresie trwania serii dokonano kilku zmian regulaminowych: w 1975 roku zwiększono możliwości przeróbek układu wydechowego, a dwa lata później pozwolono na modyfikację kół i wymiarów nadwozia. W 1981 roku wprowadzony został model MTX 1-05 z silnikiem Škody 105, natomiast w 1989 roku zadebiutował MTX 1-10 z jednostką Škody Favorit 136L.
Po rozwiązaniu seria ewoluowała następnie w Formułę 1400 (Dywizja 3).

</doc>
<doc id="4055137" url="https://pl.wikipedia.org/wiki?curid=4055137" title="Antony (dramat)">
Antony (dramat)

Antony (fr. "Antony") – dramat Alexandre’a Dumasa (ojca) z 1831 roku, osnuty na wydarzeniach z życia pisarza.
Tło utworu – romans z Melaniną Waldor.
Wiosną 1830 roku, po sukcesie "Krystyny", Dumas postanowił napisać dramat oparty na motywach autobiograficznych, dziejący się współcześnie. Zasadniczego wątku dostarczył mu jego romans z Melanie Waldor, którą poznał trzy lata wcześniej. W czerwcu 1827 roku, któryś z przyjaciół zaprosił artystę do Palais-Royal na odczyt profesora Villenave’a. Po odczycie Dumas został zaproszony na herbatę do uczonego. W drodze do domu prowadził pod ramię jego córkę, Melanie. Droga była na tyle długa, że wzajemnie się sobie zdążyli zwierzyć. Melanie była o sześć lat od Dumasa starsza. Od siedmiu lat była żoną czterdziestoletniego oficera rodem z Namur, Franciszka Józefa Waldora, kapitana, kwatermistrza szóstego pułku piechoty lekkiej w Thionville. Urodziwszy córkę, czego omal nie przypłaciła życiem, Melanie która nudziła się na prowincji, powróciła do Paryża i zamieszkała u rodziców. Otworzyła tam salon literacki, w którym Dumas odczytał publicznie "Henryka III i jego dwór". Dumas zasypywał Melanie płomiennymi listami, przyłapywał w ciemnych korytarzykach i obsypywał pocałunkami. Melanie opierała się mu ponad trzy miesiące. 12 września uległa i odwiedziła pisarza w jego garsonierze. Po sukcesie "Henryka III" artysta wynajął mieszkanie przy ulicy Université 25. Pelargonie w jego oknach stały się symbolem ich miłości. Odwiedzali ich tam de Vigny, Hugo, Balzac, Adolf de Leuven, Delfina Gay. Tu po raz pierwszy była czytana "Krystyna".
Wkrótce Melanie zaczęła się skarżyć na żarłoczność erotyczną kochanka. Wyrzucała mu, że nie potrafi delektować się rozkoszą i zaczęła cierpieć na palpitacje, zawroty głowy i wapory. Dumas, który nigdy nie był szczególnie wierny w miłości w okresie prac nad wystawieniem "Henryka III", jesienią 1828 roku, został kochankiem aktorki Louise Despreaux, a potem jeszcze Virginie Bourbier. Sercem pozostał nadal oddany Melanie, zręcznie jednak dzielił swój czas między wszystkie trzy kobiety, w zależności od pory dnia, okoliczności i intensywności swoich pragnień. Jesienią 1829 roku mąż Melanie postanowił przyjechać na przepustkę do Paryża. Melanie pojawiając się regularnie u boku pisarza w salonach, stała się w oczach towarzystwa jego oficjalną towarzyszką, kimś w rodzaju morganatycznej żony. Gdyby zdradziła go z własnym mężem, okryłaby go śmiesznością. Melanie mile połechtana tym przypływem zazdrości kochanka, argumentowała, że nie może się nie zgodzić na przyjazd męża, któremu nie ma nic do zarzucenia. Dumas, nie zaniedbując Virginie Bourbier, zapewniał Melanie, że jest bliski szaleństwa i groził, że ją zabije, jeśli odważy się wpuścić do domu męża. Chcąc uniknąć kłopotliwej dla niego sytuacji, odnalazł przyjaciela pracującego w ministerstwie, który unieważnił przepustkę Waldora. Na początku 1830 roku Virginie Bourbier wyjechała do Petersburga. Dumas wkrótce pocieszył się w ramionach innej aktorki, którą poznał przez Firmina, Belle Krelsamer, dla której wynajął dom przy ulicy Université 7, niedaleko własnego mieszkania. Jednocześnie nie przestawał zapewniać Melanii o swym przywiązaniu i miłości
Praca nad dramatem.
W czerwcu 1830 roku Melanie, która była w ciąży z pisarzem wyjechała z matką dla uniknięcia skandalu na północ Francji. Dumas przed wyjazdem wręczył jej szkic utworu, z którym wiązał wielkie nadzieje. Chciał w nim opisać ich własną, choć nieco sparafrazowaną historię, w której mężczyzna przyłapany na gorącym uczynku przez męża kochanki przebija ją sztyletem, twierdząc, że zrobił to ponieważ nie chciała mu ulec. Bohater, dla ratowania reputacji ukochanej kobiety, sam oskarża się, że chciał ją uwieść i gotów jest raczej zginąć na szafocie niż ujawnić prawdę o łączącym ich uczuciu. Pobudki Dumasa nie były tak szlachetne, będąc jednak od blisko trzech lat kochankiem zamężnej kobiety, uważał, że potrafi oddać męki zazdrości i namiętność prowadzącą do zabójstwa w imię honoru. Wymyślił nawet tytuł sztuki "Antony." Zachwycona pomysłem Melanie postanowiła takie właśnie imię nadać dziecku, które ma się narodzić. 3 czerwca Dumas odprowadził kochankę i jej matkę na postój dyliżansu do Nantes, obiecując przyjechać najprędzej jak tylko będzie mógł. W tydzień miał gotowy rękopis.
Dwie próby wystawienia sztuki w Komedii Francuskiej.
11 czerwca Dumas przeczytał sztukę pannie Mars i Firminowi, których chciał obsadzić w głównych rolach. Pięć dni później odbyło się czytanie utworu na plenarnej sesji komitetu repertuarowego. Gdy na koniec utworu Antony po zasztyletowaniu ukochanej, wykrzykuje przed przerażonym mężem: "Nie chciała mi ulec, musiałem ją zabić", nawet najbardziej wybredni aktorzy nie kryli swego zachwytu. Dumas promieniał, zebranym oświadczył: "Antony to ja, tyle, że obyło się bez morderstwa!" Do Melanie napisał jeszcze tego samego dnia, że sztuka może być grana już za miesiąc. Ostatecznie została umieszczona w repertuarze na 15 października. Pozwoliło mu to opóźnić przyjazd do Melanie do La Jarrie. Tymczasem wzrost napięcia społecznego skłonił dyrekcję Komedii Francuskiej do przesunięcia początku prób Antony’ego na 1 listopada. Dumas zaczął się zastanawiać czy nie przenieść sztuki z Komedii Francuskiej do Odéonu, kiedy wiadomość o tym, że również Belle Krelsamer jest z nim w ciąży popchnęła go do decyzji o opuszczeniu Paryża. Na przeszkodzie realizacji tych planów stanął wybuch rewolucji lipcowej. Ostatnie dni lipca i początek sierpnia upłynął pisarzowi na zatrudnieniach politycznych. Potem musiał udać się do La Jarrie, do Melanie, która dowiedziawszy się o jego romansie z Belle, zżerana zazdrością zaczęła zasypywać go oskarżycielskimi listami. 18 sierpnia Melanie poroniła. Dumas pocieszał ją jak umiał, czym prędzej jednak udał się w drogę powrotną pod pretekstem podjęcia prób nad "Antony’m".
W rzeczywistości próby podjęto dopiero w październiku. Przez cały ten czas Dumas próbował pocieszać i uspokajać Melanie i utrzymywać ją jak najdłużej z dala od Paryża. Nie chciał, by zgnębiona po stracie dziecka, dowiedziała się, że jej rywalka jest w ciąży. Pisał do niej że rozstał się z Belle. Życzliwi ludzie donieśli jej jednak jak jest naprawdę. W połowie października zjechała do Paryża. Upokorzona, zwymyślała kochanka od potworów i bałamutników. 22 listopada spisała testament, zaniepokojony o jej życie Dumas poprosił doktora Valleranda de la Fosse, by podążał krok w krok za nie całkiem obliczoną Melanie. Tymczasem próby "Antony’ego" niewiele posuwały się naprzód. Aktorzy bez ustanku domagali się poprawek, cięć, usuwania dopisków, a nawet wyrzucenia trzeciego i czwartego aktu, zbyt ich zdaniem rozwleczonego.  Zirytowany Dumas myślał o wycofaniu rękopisu. "Doszło do tego, że zacząłem uważać Antony’ego za szmirę" - wyznał w pamiętnikach. Melanie nieczuła na apele kochanka, chciała go mieć wyłącznie dla siebie. Nachodziła Belle Krelsamer w jej domu, czasem by jej naubliżać, czasem by ją błagać, by zerwała z Dumasem. Widząc że jej zabiegi nie odnoszą skutku, zmieniła taktykę i zasypała Dumasa listami, w których obiecywała mu pełną swobodę, jeśli tylko do niej wróci. Dumas nie potrafił wyrzec się żadnej z dwóch kobiet. W chwili ataku wchodził w ich skórę i łapał się na tym, że mu ich żal. Tymczasem w styczniu 1831 roku panna Mars zażądała, by premierę "Antony’ego" przesunięto o trzy miesiące, do czasu założenia w Komedii Francuskiej oświetlenia gazowego, które podkreśli piękno jej sukien. Zamierzała zresztą wziąć urlop.
W Porte-Saint-Martin.
Urażony pisarz podjął rozmowy z dyrektorem teatru Porte-Saint-Martin – François Louisem Crosnierem, znowu jednak przerwane, najpierw staraniami o objęcie z Victorem Hugo stanowiska dyrektora Komedii Francuskiej, a następnie sprawami rodzinnymi. 5 marca Belle urodziła córkę Marie-Alexandrine i zażądała jej uznania przez pisarza. Dumas nie tylko uznał córkę, ale wystąpił też o uznanie starszego od niej syna Alexandre’a, które uzyskał 17 marca. Hugo, który zaniósł swą nową sztukę "Marion Delorme" Crosnierowi, namawiał tymczasem przyjaciela, żeby zrobił to samo. Dumas, ostrożniejszy od niego, postanowił najpierw zainteresować "Antony'm" Marie Dorval, kochankę Alfreda de Vigny, a od niedawna żonę Jeana Toussainta Merle’a. Aktorka wysłuchała sztuki z dużym entuzjazmem, jedynie piąty akt uznała za mniej udany. Dumas przerobił go jeszcze, tej samej nocy, spędziwszy go w gabinecie jej męża, który wyjechał na wieś. Rano odczytał całość jeszcze raz aktorce, która natychmiast wezwała do siebie aktora z Porte-Saint-Martin, Bocage’a, który według niej świetnie nadawał się do roli Antony’ego. Po obiedzie Dumas przeczytał sztukę po raz trzeci. Bocage’owi podobała się, choć nie był pewny, czy rola jest dla niego odpowiednia. Następnego dnia odbyło się czytanie utworu w domu Crosniera. Dyrektor teatru zasnął w trakcie piątego aktu, aktorzy swoim entuzjazmem przekonali go jednak do wystawienia sztuki. Rozpoczęły się próby. Często obecny na nich de Vigny, przekonał Dumasa, by bohater nie był aż tak negatywną postacią i tak zajadłym ateistą. Publiczność nie lubi bowiem aż tak ponurych sztuk. Próby toczyły się gładko. Marie Dorval zamartwiała się jak ma powiedzieć słynne: "Jestem zgubiona", wypytywała Dumasa, jak robiła to panna Mars. "Siedziała i wstawała" - odpowiedział krótko pisarz. Marie zdecydowała, że wypowie tę kwestię na stojąco, po czym usiądzie, jakby złamana przez los. Efekt był tak znakomity, że obecni na sali obdarzyli ją brawami.
Treść.
Akt I Olivier Delaunay – Adela d’Hervey otrzymuje list od pana Antony’ego, swego dawnego ukochanego, cudzoziemca, który przed trzema laty, w niezrozumiałych okolicznościach, wyjechał na piętnaście dni i już więcej nie wrócił. Adela wyszła wówczas, raczej na rozsądku niż z miłości za pułkownika d’Herveya, który obecnie stacjonuje wraz z pułkiem w Strassbourgu. List od Antony’ego jest dosyć zdawkowy. Adela, obawiając się jednak spotkania z dawnym ukochanym, postanawia wyjechać na całe popołudnie i prosi siostrę, Klarę, o porozmawianie z Antony'm. Kiedy wsiada do powozu, płoszą się konie. Nadchodzący mężczyzna powstrzymuje je, sam zostaje wszakże ciężko ranny. Kiedy doktor Delaunay każe go wnieść do mieszkania d’Hervey’ów, Adela przekonuje się, że rannym jest Antony. Wybucha w niej tęsknota za ukochanym, gdy jednak on odzyskuje przytomność, zachowuje daleko posuniętą rezerwę. Antony, zorientowawszy się, że jedyną szansą pozostania w domu ukochanej jest pogorszenie się jego stanu zdrowia zrywa opatrunki i traci przytomność.
Akt II Wicehrabina de Lancy – Adela od pięciu dni nie spotyka się z Antony, który w międzyczasie doszedł do zdrowia. Siostra prosi ją o wyrozumiałość dla niego, Adela jednak odmawia. Prosi o przygotowanie na jedenastą powozu, którym chce wyjechać do męża. Do Antony’ego pisze krótki list pożegnalny, gdy wchodzi on sam. Chce jej wyjawić swój sekret, lecz ona nie pozwala. Tymczasem Adelę odwiedza wicehrabina de Lancy, zmierzająca do sierocińca. Wywiązuje się rozmowa na temat sierot, istot bez nazwiska i rangi, które nie mogą wejść do towarzystwa. Z przebiegu rozmowy Adela wnioskuje, że Antony nie zna swoich rodziców i kraju pochodzenia. Po wyjściu wicehrabiny Antony potwierdza, że przed trzema laty nie mógł rywalizować o jej rękę z baronem d’Herveyem, ani liczyć na przychylność jej rodziców. Miał wtedy cień szansy na ustalenie swego pochodzenia, który się jednak rozwiał. Ustąpił więc lepszemu od siebie. Adela jest coraz bardziej zmieszana. Antony z miłości do niej jest gotów zamordować jej męża. Prosi ją o wyznanie miłości, a otrzymawszy je, uszczęśliwiony odchodzi. Zagubiona w swych uczuciach Adela, wsiada pod wpływem nalegań siostry, by miała na względzie swoją córeczkę, do powozu, a Klarze oddaje napisany wcześniej list do Antony’ego.
Akt III Antony – Antony przybywa do gospody w Ittenheim, leżącego o dwie mile od Strassbourga. Wynajmuje wszystkie konie pocztowe i wysyła nimi swego sługę Louisa do Strassbourga, aby wmieszał się między domowników d’Hervey’ów. Wynajmuje też ostatnie dwa wolne pokoje, choć obiecuje ewentualnie odstąpić w razie potrzeby jeden. Czeka na Adelę, której zachowanie głęboko go zraniło i teraz pała chęcią odwetu. Przybywa Adela. Chce wynająć konie, ale dopiero co zostały wysłane. Zmuszona jest więc zostać na noc w gospodzie. Antony odstępuje, oberżystce, dla niej, swój pokój i przenosi się do sąsiedniego. Adela jest wzburzona. Nie wie jak wytłumaczyć mężowi swój nagły wyjazd. Niepokoi się każdym hałasem. Tęskni za Antony’m. I wtedy on sam wchodzi przez okno balkonowe do jej pokoju.
Akt IV Eugène d’Hervilly – Wicehrabina de Lancy wydaje bal. Minęły trzy miesiące od zdarzenia w gospodzie w Ittenheim i wicehrabina zaprosiła również Adelę, by umożliwić jej powrót do towarzystwa. Jako pierwszy przybywa poeta Eugène d'Hervilly, w którym wicehrabina się towarzysko durzy. Poeta zapewnia ją, że nie mogłaby się kochać romantycznie, gdyż ma zbyt wesołe usposobienie, na to trzeba być osobą melancholijną jak pani d’Hervey. Schodzą się kolejni goście. Pani de Camps uważa zaproszenie Adeli za nietakt. Rozmowa schodzi na poezję. Zebrani pytają d’Hervilly'ego dlaczego nie pisze sztuk współczesnych, a jedynie historyczne. Poeta odpowiada, że współcześni nie żywią do siebie nawzajem tak gwałtownych uczuć jak ludzie z dawnych czasów. Pani de Camps opowiada aluzyjnie historię Adeli, która przeczy tej tezie. Nadchodzi Adela. W jej obronie staje Antony. Urażona pani de Camps wychodzi. Pogrążoną w rozpaczy Adelę próbuje pocieszyć jej przyjaciółka wicehrabina de Lancy. Adela uświadamia sobie, że chociaż jest niewinna, chociaż do niczego między  z nią i Antony’m nie doszło, ludzie jej nie uwierzą i nie przebaczą. Zagubiona pyta Antony’ego czy on przy niej zostanie, czy poślubi ją, jeśli rozejdzie się z baronem. Po jej wyjściu przybywa Louis z wiadomością, że baron d’Hervey wyruszył ze Strassbourga do Paryża.
Akt V Adela d’Hervey – Antony informuje Adelę o tym, że jej mąż przyjeżdża do Paryża i proponuje jej ucieczkę wraz z nim i życie w obcym kraju pod przybranym nazwiskiem. Adela zgadza się, nie chce tylko opuszczać córki i skazywać jej na niesławę. Antony gotów jest wziąć dziewczynkę ze sobą. Adela ma jednak skrupuły, by tak źle obejść się z mężem. Postanawia zostać i zaczekać na jego przyjazd, chociażby to miało oznaczać jej śmierć. Antony nie chce żyć bez niej, gotów jest już raczej na wspólną śmierć, ale i na to Adela się nie godzi ze względu na cześć dziecka. Antony upewnia się, że ukochana chce umrzeć i nie będzie miała w nienawiści swego zabójcy. Całuje ją i przebija sztyletem. Wchodzącemu baronowi d’Hervey mówi, że zabił ją, bo nie chciała mu ulec.
Premiera.
W dniu premiery, 3 maja 1831 roku, sala była nabita po brzegi. Publiczności łaknącej widowiskowego przepychu, ukazała się zupełnie zwyczajna dekoracja. Marie Dorval, mówiąca ochrypłym głosem, nie pasowała do postaci kobiety światowej, ale jej prawdziwość i prostota, znakomita kwestia: Jestem zgubiona, przechyliły sympatię widowni na jej stronę. Czując, że temperatura na widowni rośnie, Dumas polecił skrócić przerwy między aktami. W trzecim akcie Bocage znakomicie odegrał ponurą wściekłość zazdrosnego kochanka. Kurtyna opadła w trakcie sceny gwałtu na Adeli, którą Antony zaciągnął do sąsiedniego pomieszczenia, z dala od spojrzeń ludzkich. Publiczność zastygła. Porcher, naczelny klakier, bał się rozpętać owację w nieodpowiednim momencie. Podjął ją, dopiero gdy rozległy się gromkie okrzyki i entuzjastyczne brawa na widowni. Owacja trwała przez pięć minut. W przerwie Dumas zwierzył się w przerwie Marie Dorval, że bardzo się niepokoi o czwarty akt. Marie roześmiała mu się w nos, pocałowała go i wypchnęła za drzwi. Niespokojny pisarz, nie chcąc być świadkiem klęski, wybrał się z przyjacielem Bixio na nocny spacer po Paryżu. Doszli aż do Bastylii. Kiedy wrócili, w chwili gdy po opadnięciu kurtyny wybuchła burza oklasków, Dumas wpadł na znakomity pomysł, dowodzący znakomitej intuicji teatralnej, popędził do maszynistów i obiecał im sto franków, jeśli uda im się podnieść kurtynę zanim umilkną brawa. Po dwóch minutach na oczach rozentuzjazmowanej publiczności kurtyna poszła w górę. W trakcie piątego aktu raz po raz zrywały się brawa i wiwaty. Po ostatniej scenie, w której Antony oznajmia: "Nie chciała mi ulec! Musiałem ją zabić", rozległy się okrzyki przerażenia i zachwytu. Owacje trwały długo, zachwycona publiczność wywołała autora i podążyła za nim do loży Marie Dorval. Nie szczędzono mu uścisków, oberwano wszystkie guziki u fraka. Melanie, którą pisarz zaprosił na premierę, choć już się z nią w tym czasie nie widywał, po spektaklu myślała z goryczą, że pomogła zdobyć sławę człowiekowi, który już jej nie kocha, a może nigdy nie kochał.

</doc>
<doc id="4055143" url="https://pl.wikipedia.org/wiki?curid=4055143" title="Katastrofa kolejowa pod Matruh">
Katastrofa kolejowa pod Matruh



</doc>
<doc id="4055147" url="https://pl.wikipedia.org/wiki?curid=4055147" title="Zawsze jest czas na miłość">
Zawsze jest czas na miłość

Zawsze jest czas na miłość (ang. "Hampstead") – brytyjska komedia obyczajowa z 2017 roku w reżyserii Joela Hopkinsa, wyprodukowany przez wytwórnie Ecosse Films i Scope Pictures. Główne role w filmie zagrali Diane Keaton, Brendan Gleeson, James Norton, Lesley Manville, Jason Watkins i Simon Callow.
Premiera filmu odbyła się w Wielkiej Brytanii 23 czerwca 2017. W Polsce premiera filmu odbyła się 11 sierpnia 2017.
Fabuła.
Emily Walters to owdowiała Amerykanka, która mieszka w dzielnicy Hampstead Village na przedmieściach Londynu. Kobieta ma problemy z organizacją codziennego życia – kłopot sprawiają jej dbanie o dom, terminowe płacenie rachunków, a nawet uczestniczenie w życiu syna. Pewnego dnia Emily poznaje ekscentrycznego sąsiada Donalda Hornera, który jest właścicielem rozpadającej się chatki. Między dwojgiem dojrzałych i bardzo różnych ludzi rodzi się głębokie uczucie. Kiedy oszuści próbują pozbawić Donalda dachu nad głową, Emily postanawia mu pomóc.
Odbiór.
Krytyka w mediach.
Film "Zawsze jest czas na miłość" spotkał się z mieszanymi recenzjami od krytyków. W serwisie Rotten Tomatoes średnia ocen filmu wyniosła 41% ze średnią oceną 4,8 na 10. Na portalu Metacritic średnia ocen wyniosła 47 punktów na 100.

</doc>
<doc id="4055148" url="https://pl.wikipedia.org/wiki?curid=4055148" title="Mamut Polska S.A.">
Mamut Polska S.A.



</doc>
<doc id="4055150" url="https://pl.wikipedia.org/wiki?curid=4055150" title="Gleby ochrowe">
Gleby ochrowe

Gleby ochrowe – typ gleby obejmujący piaszczyste gleby z czerwonym, zasobnym w żelazo (pochodzące zarówno z rozkładu minerałów pierwotnych, jak i wytrącające się z wód przepływających przez glebę) poziomem podpowierzchniowym.
Charakterystyka.
Gleby ochrowe, jak wszystkie gleby rdzawoziemne, powstają z utworów piaszczystych słabo przesortowanych i mało przemytych (m.in. z piasków zwałowych i piasków sandrowych bliskiego transportu) i mają uziarnienie piasków luźnych lub piasków słabogliniastych.
Poziomem diagnostycznym gleb ochrowych jest poziom rubic - Bo. Charakterystyczna sekwencja poziomów glebowych w profilu: "O-A-Bo-C(g)" lub " Ap-Bo-C(g)". Powyżej poziomu rubic występuje poziom próchniczny ochric, czasem można również spotkać poziom organiczny folic. W leśnych glebach ochrowych najczęstszym typem leśnej materii organicznej jest mor. Morfologicznie są podobne do gleb rdzawych, lecz geneza poziomu rubic jest odmienna oraz ma on większą zawartość tlenków żelaza niż poziom sideric.
Tlenki żelaza w poziomie rubic mają charakter zarówno autochtoniczny (powstają na miejscu, jak w glebach rdzawych), jak i allochtoniczny (pochodzą spoza profilu gleby) wynikający z podsiąku kapilarnego wód gruntowych albo/i z podpowierzchniowym spływem wód zasobnych w związki żelaza. Zakumulowane tlenki żelaza (ale też w mniejszym stopniu manganu i glinu) interpretuje się jako reliktowy poziom gruntowoglejowy oksydacyjny. Ma on miąższość przynajmniej 15 cm oraz charakterystyczną barwę, od czerwonej do brunatnoczerwonej (obecność hematytu i związków organicznych). Odczyn jest kwaśny, a wysycenie kompleksu sorpcyjnego kationami o charakterze zasadowym zazwyczaj jest poniżej 30%. Zawartość pedogenicznego żelaza przeważnie jest poniżej 10%.
Gleby ochrowe są glebami świeżymi. Naturalnym dla nich siedliskiem jest bór świeży, bór mieszany, rzadziej las mieszany świeży. Z punktu widzenia rolnictwa są to gleby słabe, dla leśnictwa są dobre, lecz podatne na degradację. Występują one w niedużych zagłębieniach terenu, sąsiadują zazwyczaj z glebami rdzawymi, glebami bielicoziemnymi oraz dawnymi glebami gruntowoglejowymi.
Systematyka.
Typ gleby ochrowe w systematyce gleb Polski, opublikowanej przez Polskie Towarzystwo Gleboznawcze w 2011 r., jest zaliczany do rzędu gleb rdzawoziemnych. Wydziela się tylko jeden podtyp:
Jest to nowy typ gleby, nie występował on we wcześniejszych wydaniach systematyki gleb Polski.
Gleby ochrowe wydzielono również w randze typu w Klasyfikacji gleb leśnych Polski, nie wydziela się dla nich podtypów:
W międzynarodowej klasyfikacji WRB gleby ochrowe w pewnym przybliżeniu odpowiadają Rubic Arenosols, zaś w amerykańskiej klasyfikacji USDA Soil Taxonomy zalicza się je do rzędu Entisols, dokładniej - Typic Udipsamments.

</doc>
<doc id="4055151" url="https://pl.wikipedia.org/wiki?curid=4055151" title="Mistrzostwo Korei Północnej w piłce nożnej mężczyzn">
Mistrzostwo Korei Północnej w piłce nożnej mężczyzn



</doc>
<doc id="4055152" url="https://pl.wikipedia.org/wiki?curid=4055152" title="DPR Korea League">
DPR Korea League



</doc>
<doc id="4055160" url="https://pl.wikipedia.org/wiki?curid=4055160" title="Elginizm">
Elginizm

Elginizm – wyrywanie wartościowych detali architektonicznych z zabytków w celu ich wywiezienia. Nazwa pochodzi od tzw. marmurów Elgina, czyli rzeźb i płaskorzeźb pochodzących z Partenonu, które wyjęto z tej budowli łomami i z pomocą ładunków wybuchowych na polecenie Thomasa Bruce'a, hrabiego Elgin.

</doc>
<doc id="4055164" url="https://pl.wikipedia.org/wiki?curid=4055164" title="Formule Škoda">
Formule Škoda



</doc>
<doc id="4055165" url="https://pl.wikipedia.org/wiki?curid=4055165" title="Herb rejonu soligorskiego">
Herb rejonu soligorskiego

Herb rejonu soligorskiego – jeden z symboli rejonu soligorskiego i jego stolicy, Soligorska.
Wygląd.
Herb rejonu soligorskiego jest symbolem nowoczesnego miasta górniczego. Składa się z tarczy wareskiej, kwadratowej na górze i zwężającej się ku dołowi. Tarcza jest pionowo podzielona na dwie części. Lewa połowa jest niebieska i zawiera połowę łodygi pszenicy. Prawa połowa zaś ma dwanaście czerwonych i srebrnych (białych) przekątnych pasów.
Symbolika.
Te paski symbolizują warstwy soli potasowych, głównego naturalnego bogactwa rejonu soligorskiego. Warstwy idą w tym samym porządku i są malowane w tych samych kolorach, jakie znajdowały się w skorupie Ziemi. Złota łodyga pszenicy w niebieskim polu symbolizuje płodność, siłę życiową, którą nawozy potasowe dają glebie. Łodyga pszeniczna również symbolizuje siłę ekonomiczną, dobrobyt i jedność narodową miasta.

</doc>
<doc id="4055166" url="https://pl.wikipedia.org/wiki?curid=4055166" title="Herb Soligorska">
Herb Soligorska



</doc>
<doc id="4055171" url="https://pl.wikipedia.org/wiki?curid=4055171" title="Flaga rejonu soligorskiego">
Flaga rejonu soligorskiego

Flaga rejonu soligorskiego – flaga rejonu soligorskiego i miasta Soligorsk
Wygląd.
Flaga miasta Soligorsk i rejonu soligorskiego reprezentuje prostokątny arkusz o proporcji 1:2, składający się z dwóch równych pasów poziomych: górnej - żółtej, i dolnej - czerwonej. W środku flagi znajduje się wizerunek herbu Soligorska i rejonu soligorskiego.
Historia.
Flaga została zatwierdzona dekretem nr 564 ustanowionym przez Prezydenta Białorusi Aleksandra Łukaszenki dnia 1 grudnia 2011 r. "W sprawie ustanowienia oficjalnych heraldycznych symboli jednostek administracyjno-terytorialnych obwodu mińskiego"

</doc>
<doc id="4055172" url="https://pl.wikipedia.org/wiki?curid=4055172" title="Flaga Soligorska">
Flaga Soligorska



</doc>
<doc id="4055176" url="https://pl.wikipedia.org/wiki?curid=4055176" title="Marian Dutkiewicz">
Marian Dutkiewicz

Marian Dutkiewicz (ur. 10 kwietnia 1957 w Złotoryi) – polski piłkarz, grający na pozycji pomocnika.
Kariera.
Seniorską karierę rozpoczynał w Zagłębiu Wałbrzych. W sezonie 1973/1974 rozegrał w barwach tego klubu dwa mecze w I lidze, jednakże po sezonie jego klub spadł z ligi. W 1977 roku przeszedł do ROW Rybnik. W 1984 roku został piłkarzem Olimpii Poznań. Z klubem tym wywalczył awans do I ligi i zagrał 17 meczów w I lidze w sezonie 1986/1987.
Był reprezentantem Polski U-21.
Jest mężem lekkoatletki Brygidy Brzęczek, z którą ma córkę, niemiecką lekkoatletkę Pamelę Dutkiewicz.

</doc>
<doc id="4055177" url="https://pl.wikipedia.org/wiki?curid=4055177" title="Sergio Alejandro García">
Sergio Alejandro García



</doc>
<doc id="4055180" url="https://pl.wikipedia.org/wiki?curid=4055180" title="Manuel Rosas Arreola">
Manuel Rosas Arreola



</doc>
<doc id="4055181" url="https://pl.wikipedia.org/wiki?curid=4055181" title="Osiągalność (teoria grafów)">
Osiągalność (teoria grafów)

Osiągalność (teoria grafów) – relacja dwuargumentowa określona na zbiorze wierzchołków danego grafu skierowanego G = (V, E), gdzie V jest skończonym zbiorem wierzchołków i E jest skończonym zbiorem krawędzi (które są parami wierzchołków) tego grafu. Relacja osiągalności zachodzi dla pary (x,y) (x,y ∊ V) wtedy i tylko wtedy, gdy istnieje ścieżka w grafie G prowadząca od wierzchołka x do wierzchołka y. Wówczas mówimy, że wierzchołek y jest osiągalny z wierzchołka x w grafie G.
Algorytmy.
Z relacją osiągalności wiąże się problem decyzyjny następującej postaci: mając daną trójkę (G, x, y), gdzie G jest grafem skierowanym (G = (V, E)) oraz x i y (x,y ∊ V) są wierzchołkami tego grafu, odpowiedzieć na pytanie, czy w grafie G wierzchołek y jest osiągalny z wierzchołka x. Wiadomo, że ten problem jest w klasie NL (znany jest algorytm o złożoności pamięciowej Ο(log(n)) dla niedeterministycznej maszyny Turinga). 
Przynależność do klasy NL.
Przyjmujemy na wejściu algorytmu niedeterministycznego dane w postaci (G, x, y). Używamy zmiennej pomocniczej v zainicjowanej wartością x. W każdym kroku korzystając z niedeterminizmu wybieramy kolejny wierzchołek grafu sąsiedni z v, który przypisujemy do v. Jeżeli wybrany wierzchołek v = y to algorytm kończy się i zwraca odpowiedź pozytywną, w przeciwnym razie powtarzany jest krok poprzedni. Formalnie, algorytm powinien zawierać również licznik wykonanych kroków, w przypadku gdy licznik przekroczy całkowitą liczbę wierzchołków grafu G algorytm kończy się z odpowiedzią negatywną .
Algorytmy dla maszyn deterministycznych.
Algorytm Floyda-Warshalla lub algorytm Dijkstry może zostać wykorzystany w celu sprawdzenia istnienia ścieżki pomiędzy dowolnymi dwoma wierzchołkami grafu skierowanego. Wymienione algorytmy oprócz odpowiedzi na pytanie czy istnieje ścieżka dają również informacje na temat długości najkrótszej ścieżki co wiąże się z wyższą złożonością obliczeniową i pamięciową. 
Przeszukiwanie wszerz lub w głąb pozwala sprawdzić istnienie ścieżki ze złożonością liniową ze względu na liczbę krawędzi.
Możliwe są ogólne algorytmy o złożoności pamięciowej Ο(log2(n)) (twierdzenie Savitcha), a także algorytmy o złożoności pamięciowej Ο(log(n)) działające dla szczególnych przypadków.

</doc>
<doc id="4055185" url="https://pl.wikipedia.org/wiki?curid=4055185" title="Zygmunt Morozewicz">
Zygmunt Morozewicz

Zygmunt Morozewicz, ps. „Zimnicki” (ur. 28 kwietnia 1898, zm. 2 stycznia 1953 w Londynie) – pułkownik dyplomowany piechoty Wojska Polskiego.
Życiorys.
W czasie I wojny światowej, po złożeniu matury, wstąpił do Legionów Polskich. Służył w 1 pułku ułanów. Jako poddany Królestwa Polskiego odmówił złożenia przysięgi i 20 lipca 1917 roku został skierowany do obozu internowania w Szczypiornie. Pełnił wówczas służbę w szwadronie kadrowym, w stopniu starszego ułana.
3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 1332. lokatą w korpusie oficerów piechoty, a jego oddziałem macierzystym był 8 pułk piechoty Legionów. W 1923 roku był oficerem sztabu pułkownika Władysława Bończa-Uzdowskiego, dowódcy piechoty dywizyjnej 3 Dywizji Piechoty Legionów w Zamościu, pozostając oficerem nadetatowym 8 pułku piechoty Legionów. 31 października 1923 roku został przydzielony do Wyższej Szkoły Wojennej w Warszawie, w charakterze słuchacza IV Kursu Normalnego. W trakcie studiów nadal pozostawał oficerem nadetatowym 8 pułku piechoty Legionów. 1 października 1925 roku, po ukończeniu kursu i otrzymaniu dyplomu naukowego oficera Sztabu Generalnego, został przeniesiony do Szkoły Podchorążych Piechoty w Warszawie. 3 maja 1926 roku został mianowany kapitana ze starszeństwem z dniem 1 lipca 1925 roku i 226. lokatą w korpusie oficerów piechoty. W maju 1926 roku, w czasie zamachu stanu, stanął po stronie marszałka Józefa Piłsudskiego. W 1928 roku służył w Biurze Ogólno Administracyjnym Ministerstwa Spraw Wojskowych w Warszawie. Z dniem 1 lutego 1929 roku został przeniesiony do 72 pułku piechoty w Radomiu z równoczesnym przydziałem do Szkoły Podchorążych Piechoty na okres czterech miesięcy. Następnie dowodził kompanią w 72 pułku piechoty. 1 czerwca 1930 roku został przeniesiony do Oddziału I Sztabu Głównego w Warszawie. 26 stycznia 1934 roku ogłoszono jego przeniesienie do dowództwa Brygady KOP „Podole” w Czortkowie na stanowisko szefa sztabu. 4 lutego 1934 roku został mianowany majorem ze starszeństwem z dniem 1 stycznia 1934 roku i 32. lokatą w korpusie oficerów piechoty. W marcu 1939 roku był wykładowcą w Centrum Wyszkolenia Piechoty w Rembertowie.
Do 7 października i od 15 listopada 1941 roku był kierownikiem wyszkolenia w Stacji Zbornej Oficerów Rothesay. W lipcu 1943 roku był II zastępca kwatermistrza Armii Polskiej na Wschodzie. W czasie kampanii włoskiej był I zastępcą kwatermistrza 2 Korpusu. W 1946 roku, w stopniu pułkownika, był dowódcą Rzutu Likwidacyjnego Dowództwa 2 Korpusu. Po powrocie do Wielkiej Brytanii został prezesem Polskiego Białego Krzyża w Londynie i założycielem polskiego osiedla w Penrhos.
Zmarł 2 stycznia 1953 roku w Londynie. Został pochowany na tamtejszym Cmentarzu Brompton. Obok niego spoczywa Jadwiga z Łozińskich primo voto Makłowicz secundo voto Morozewicz (1912–2000), pułkownik Pomocniczej Służby Kobiet, harcmistrz Rzeczypospolitej, więzień łagrów sowieckich, działaczka społeczna i niepodległościowa, w 1989 odznaczona Krzyżem Komandorskim Orderu Odrodzenia Polski. 

</doc>
<doc id="4055186" url="https://pl.wikipedia.org/wiki?curid=4055186" title="Głaz Marszałka Józefa Piłsudskiego na Ochocie">
Głaz Marszałka Józefa Piłsudskiego na Ochocie

Głaz Marszałka Józefa Piłsudskiego – kamień pamiątkowy poświęcony Józefowi Piłsudskiemu znajdujący się w Warszawie przy ulicy Grójeckiej.
Kamień jest głazem narzutowym – granitognejsem. Ma 215 cm wysokości i 585 cm obwodu. Znajduje się na Ochocie, przy ulicy Metrykantów, na działce ewidencyjnej nr 58 o adresie ulica Grójecka 93, w obrębie geodezyjnym 2-03-09.
Jako głaz pamiątkowy został odsłonięty 5 czerwca 1936 roku w ramach otwarcia ogrodu jordanowskiego przy ulicy Opaczewskiej (wówczas lokalizacja pod numerem 1 tej ulicy). Otwarcie miało uroczysty charakter – oprócz prezydenta Warszawy Stefana Starzyńskiego wzięły w nim udział pierwsza dama Polski – Maria Mościcka oraz Aleksandra i Wanda Piłsudskie. Na głazie, zgodnie z przeznaczeniem lokalizacji, umieszczono cytat z radiowego przemówienia Józefa Piłsudskiego „Niech się śmieją polskie dzieci śmiechem odrodzenia”. Aleksandra Piłsudska działała w komitecie organizującym ogród jordanowski przy ulicy Opaczewskiej.
Głaz przetrwał wojnę. Po kilku latach z powodów politycznych głaz zakopano w pobliżu, skuwszy wcześniej inskrypcję. Po kilkudziesięciu latach mieszkaniec okolicy, Henryk Winczakowski, który znał świadków tego wydarzenia, przypomniał o nim władzom dzielnicy. Głaz udało się odnaleźć pod boiskiem liceum im. Kołłątaja i odkopać. Tablicę z napisem zrekonstruowano niekompletnie, aby zostawić świadectwo historyczne. Głaz ponownie odsłonięto w rocznicę pierwotnej odsłony – 5 czerwca 2012 roku. Nowa lokalizacja znajduje się w pobliżu poprzedniej, przed wejściem do liceum, któremu powierzono opiekę na głazem. W drugim odsłonięciu wzięła udział prezydent Warszawy Hanna Gronkiewicz-Waltz i przedstawiciele środowisk związanych z Piłsudskim.
Rok później głaz uznano za pomnik przyrody.
Nazwę „Głaz Marszałka Józefa Piłsudskiego” nosi również inny pomnik przyrody w Warszawie znajdujący się przed wejściem do Polskich Zakładów Optycznych na ulicy Mińskiej 25. Na Ochocie, na Polu Mokotowskim, znajduje się również kamień upamiętniający Józefa Piłsudskiego jako patrona parku.

</doc>
<doc id="4055188" url="https://pl.wikipedia.org/wiki?curid=4055188" title="Kamil Jóźwiak">
Kamil Jóźwiak

Kamil Jóźwiak (ur. 22 kwietnia 1998 w Międzyrzeczu) – polski piłkarz występujący na pozycji pomocnika w amerykańskim klubie Charlotte FC oraz w reprezentacji Polski. Uczestnik Mistrzostw Europy 2020.
Kariera klubowa.
Wychowanek Juniora Zbąszynek, jako junior występował również w UKP Zielona Góra i Lechu Poznań. W sezonie 2014/2015 był graczem rezerw poznańskiej drużyny (III liga).
W pierwszym zespole Lecha Poznań i jednocześnie w Ekstraklasie zadebiutował 28 lutego 2016 w przegranym spotkaniu z Jagiellonią Białystok (0:2), w którym na początku drugiej połowy zmienił Kebbę Ceesaya. Pierwszego gola w najwyższej polskiej klasie rozgrywkowej strzelił 15 maja 2016 w wygranym meczu z Ruchem Chorzów (3:0). Sezon 2015/2016 zakończył z 10 występami i jednym golem w Ekstraklasie na koncie. W lipcu 2016 wystąpił (wszedł na boisko w 75. minucie, zmieniając Macieja Makuszewskiego) w wygranym meczu o Superpuchar Polski z Legią Warszawa (4:1). W rundzie jesiennej sezonu 2016/2017 rozegrał w Ekstraklasie sześć meczów.
Na początku stycznia 2017 został wypożyczony na pół roku do GKS Katowice. W rundzie wiosennej sezonu 2016/2017 rozegrał w I lidze 12 meczów, zdobywając dwie bramki w spotkaniach ze Stomilem Olsztyn (2:2; 10 marca 2017) i MKS Kluczbork (2:3; 20 maja 2017). W czerwcu 2017 powrócił do Lecha. 6 lipca 2017 zadebiutował w Lidze Europy UEFA w meczu pierwszej rundy eliminacji z macedońskim Pelisterem (3:0), w którym strzelił gola.
W listopadzie 2017 przedłużył kontrakt z Lechem do 2019 z opcją przedłużenia o kolejne 2 lata. W kwietniu 2019 przedłużył umowę z Lechem do czerwca 2021. W lutym zaakceptował nową umowę przedłużając kontrakt do czerwca 2022.
We wrześniu 2020 został sprzedany do występującego w Championship Derby County. W nowym klubie zadebiutował 19 września w spotkaniu przeciwko Luton Town. Pierwszą bramkę w nowych barwach strzelił 16 grudnia 2020, w wygranym 2:0 meczu ze Swansea City. Debiutancki sezon zakończył z 41 występami, w których zdobył jedną bramkę i dołożył dwie asysty. 
4 marca 2022 ogłoszono jego transfer do amerykańskiego klubu Charlotte FC w rozgrywkach Major League Soccer na okres do sezonu 2025 z opcją przedłużenia o rok.
Kariera reprezentacyjna.
W latach 2014–2015 regularnie występował w reprezentacji Polski U-17. W październiku 2014 i marcu 2015 rozegrał sześć meczów w eliminacjach do mistrzostw Europy U-17 w Bułgarii, zdobywając bramkę w wygranym spotkaniu z Liechtensteinem (4:0; 28 października 2014). W barwach reprezentacji Polski U-19 rozegrał 11 meczów w kwalifikacjach do mistrzostw Europy U-19 w Niemczech (2016) i mistrzostw Europy U-19 w Gruzji (2017), strzelając gola w wygranym spotkaniu z Macedonią (4:0; 6 października 2016).
W seniorskiej Reprezentacji Polski zadebiutował w ostatnim meczu eliminacji do Mistrzostw Europy 2020 ze Słowenią, zmieniając w 86. minucie Sebastiana Szymańskiego. Jóźwiak swoją pierwszą bramkę w reprezentacji zdobył w przegranym 1:2 meczu Ligi Narodów 2020/2021 z Holandią. 25 marca 2021 w meczu eliminacji Mistrzostw Świata 2022 przeciwko Węgrom (3:3), wszedł na boisko w 60. minucie i w ciągu 40 sekund zanotował asystę i bramkę. Podczas czerwcowych Mistrzostw Europy 2020 Polska nie wyszła z grupy, a Jóźwiak zagrał we wszystkich trzech spotkaniach.
Statystyki.
Klubowe.
"Aktualne na 19 września 2022" 
Reprezentacyjne.
"Aktualne na 15 listopada 2021"
Życie prywatne.
Jego bracia, Bartosz i Maciej również są piłkarzami; obaj występują w Syrenie Zbąszynek.

</doc>
<doc id="4055196" url="https://pl.wikipedia.org/wiki?curid=4055196" title="Płyta Lwandle">
Płyta Lwandle

Płyta Lwandle – mikropłyta tektoniczna, która razem z mikropłytami Rovuma i Victoria wchodzi w skład płyty afrykańskiej. Rozpoznana stosunkowo niedawno i słabo poznana, położona jest pomiędzy 30°E a 50°E szerokości geograficznej, graniczy z płytami: somalijską, nubijską i antarktyczną.
Płyta Lwandle w głównej mierze jest płytą oceaniczną, leżącą na południowo-wschodnim wybrzeżu Afryki. Uważa się, że południowa część Madagaskaru położona jest w zasięgu płyty Lwandle i przez wyspę przebiega granica płyty. 
Odkrycie.
Wielki Rów Wschodni, który zaczął rozwijać się na początku miocenu (około 25–22 mln lat temu), przyczynił się do rozszczepienia płyty afrykańskiej na dwie mniejsze płyty: somalijską i nubijską. Zastosowanie technologii GPS i integracja danych o trzęsieniach ziemi pozwoliły na odkrycie trzech nowych mikropłyt tektonicznych (Lwandle, Rovuma, Victoria), które powstały pod wpływem rowu tektonicznego.
Trzęsienia ziemi występują najczęściej na granicy dwóch płyt tektonicznych i były wykorzystywane do zlokalizowania poszczególnych granic płyt tektonicznych. Istnienie płyty Lwandle było postulowane na podstawie zebranych danych o trzęsieniach ziemi z obszaru, który był uważany za wnętrze płyty nubijskiej i somalijskiej.
Istnienie płyty Lwandle zostało potwierdzone na podstawie zebranych danych o tempie rozprzestrzeniania się trzech płyt tektonicznych (tworzące obwód zamknięty): Lwandle, antarktycznej i nubijskiej oraz zmiany ich azymutu w stosunku do Grzbietu Zachodnioindyjskiego. W matematycznym obwodzie zamkniętym założono istnienie płyty tektonicznej Lwandle, a jej prędkość przemieszczania została ustalona na podstawie prędkości dwóch sąsiadujących płyt tektonicznych.
Granice płyty.
Granice płyty tektonicznej Lwandle są słabo rozpoznane.
Ruch płyty.
Dane GPS w powiązaniu z danymi dotyczącymi trzęsień ziemi zostały wykorzystane do określenia prędkości ruchu płyty Lwandle oraz sąsiednich płyt tektonicznych. Prędkość płyty Lwandle w porównaniu do dwóch sąsiadujących płyt (nubijska i somalijska) jest bardzo mała i wynosi około 1–2 mm/rok. Nieznaczna prędkość płyty koreluje z danymi nt. aktywności sejsmicznej tego obszaru, która jest bardzo mała. Płyta Lwandle pomimo faktu, że porusza się szybciej w stosunku do płyty antarktycznej niż do płyt nubijskiej i somalijskiej, charakteryzuje się wolnym, jednym z najpowolniejszych, tempem przemieszczania się na Ziemi.

</doc>
<doc id="4055198" url="https://pl.wikipedia.org/wiki?curid=4055198" title="Francisco Javier Flores">
Francisco Javier Flores



</doc>
<doc id="4055200" url="https://pl.wikipedia.org/wiki?curid=4055200" title="Martín Eduardo Zúñiga">
Martín Eduardo Zúñiga



</doc>
<doc id="4055201" url="https://pl.wikipedia.org/wiki?curid=4055201" title="Martín Zúñiga">
Martín Zúñiga



</doc>
<doc id="4055203" url="https://pl.wikipedia.org/wiki?curid=4055203" title="Diego Jiménez">
Diego Jiménez



</doc>
<doc id="4055204" url="https://pl.wikipedia.org/wiki?curid=4055204" title="Diego Rafael Jiménez">
Diego Rafael Jiménez



</doc>
<doc id="4055210" url="https://pl.wikipedia.org/wiki?curid=4055210" title="Przejście graniczne Bogatynia-Kunratice">
Przejście graniczne Bogatynia-Kunratice

Przejście graniczne Bogatynia-Kunratice – polsko-czeskie drogowe przejście graniczne położone w województwie dolnośląskim, w powiecie zgorzeleckim, w gminie Bogatynia, w miejscowości Bogatynia, zlikwidowane w 2007 roku.
Opis.
Przejście graniczne Bogatynia-Kunratice z miejscem odprawy granicznej po stronie polskiej w miejscowości Bogatynia, zostało utworzone 3 czerwca 2002 roku. Czynne było przez całą dobę. Dopuszczony był ruch pieszych, rowerzystów, motocykli, autokarów, samochodów osobowych, samochodów ciężarowych o dopuszczalnej ładowności do 3,5 tony zarejestrowanych w Polsce i Czechach, z wyłączeniem ładunków niebezpiecznych i mały ruch graniczny. 6 kwietnia 2007 roku rozszerzono ruch samochodów ciężarowych na wszystkie kraje.
Do przejścia po polskiej stronie prowadziła droga wojewódzka nr 352.
21 grudnia 2007 roku na mocy układu z Schengen przejście graniczne zostało zlikwidowane.

</doc>
<doc id="4055211" url="https://pl.wikipedia.org/wiki?curid=4055211" title="Francisco Flores (ujednoznacznienie)">
Francisco Flores (ujednoznacznienie)



</doc>
<doc id="4055212" url="https://pl.wikipedia.org/wiki?curid=4055212" title="Francisco Núñez Olivera">
Francisco Núñez Olivera

Francisco Núñez Olivera (ur. 13 grudnia 1904 w Bienvenidzie, zm. 29 stycznia 2018) – hiszpański superstulatek, po śmierci Jisra’ela Kristala był najstarszym żyjącym mężczyzną na świecie.
Życiorys.
Urodził się w Bienvenida, w prowincji Badajoz, w Estremadurze, w Hiszpanii. W momencie wybuchu I wojny światowej miał dziesięć lat. W latach 20. XX wieku brał udział w wojnie w Republice Rifu, zaś w latach 30. XX wieku w hiszpańskiej wojnie domowej. Przez większość życia pracował fizycznie na roli. W wieku 90 lat przeszedł operację usunięcia nerki, zaś w wieku 98 lat operację zaćmy. W wieku 110 lat był najstarszym mężczyzną w Hiszpanii. Po śmierci Jisra’ela Kristala w dniu 11 sierpnia 2017 został najstarszym żyjącym mężczyzną na świecie, którego wiek udowodniono. Po jego śmierci to miano przejął Japończyk Masazo Nonaka.

</doc>
<doc id="4055213" url="https://pl.wikipedia.org/wiki?curid=4055213" title="Marlene Willoughby">
Marlene Willoughby

Marlene Willoughby (ur. 17 maja 1948 w Detroit) – amerykańska aktorka pornograficzna, modelka, aktorka filmowa i teatralna polskiego i włoskiego pochodzenia.
Życiorys.
Urodziła się w Detroit w stanie Michigan w rodzinie rzymskokatolickiej. Poszła w ślady swojej starszej siostry Jacqueline Carol (ur. 1 maja 1942), rozpoczynając karierę w show-biznesie. Studiowała aktorstwo w New York Academy Of Theatrical Arts. Wybrała nazwisko „Willoughby” jako swój pseudonim artystyczny po tym, jak ktoś nazywał ją wolną. 
W 1969 roku wystąpiła w kontrowersyjnym spektaklu Off-off-Broadway "Che!". Inne role teatralne zagrała w przedstawieniach: "Dracula Sabbat", "Fuck Mother" i "Keepers of the Hippo Horn".
Na ekranie można ją było dostrzec w dramacie politycznym "Buntownik" ("No Place to Hide", 1970) u boku Sylvestra Stallone’a, komediodramacie Irvina Kershnera "Jak się zabawić?" ("Up the Sandbox", 1972) z Barbrą Streisand i Davidem Selby, horrorze "Voices of Desire" (1972) w roli Ghoula, ekranizacji powieści Mickeya Spillane "Brutalna gra" ("I, the Jury", 1982) z Bárbarą Carrerą, Armandem Assante, Paulem Sorvino i Geoffreyem Lewisem jako kobieta biorąca udział w orgii, komedii Johna Landisa "Nieoczekiwana zmiana miejsc" ("Trading Places", 1983) z Danem Aykroydem i Eddiem Murphym oraz komedii Jonathana Demme’ago "Poślubiona mafii" ("Married to the Mob", 1988) z Michelle Pfeiffer, Matthew Modine i Alekiem Baldwinem jako pani 'Fat Man'.
W latach 1972-1993 grała w filmach pornograficznych, w tym "The Opening of Misty Beethoven" (1976), "Córki farmera" ("The Farmer's Daughters", 1976), "Outlaw Ladies" (1981) czy "Foxtrot" (1982).
Brała udział w sesjach zdjęciowych wielu czasopism pornograficznych, a zwłaszcza w "Penthouse", a także pisała artykuły do takich magazynów jak "High Society" czy "Velvet". Występowała też jako tancerka burleska. 
Spotykała się z aktorem porno Herschelem Savage i didżejem radiowym Frankie Crockerem. Była żoną Sonny’ego Landhama. Była także związana z aktorem Spaldingiem Grayem (1975) i aktorem porno Jeffreyem Hurstem (1975).

</doc>
<doc id="4055217" url="https://pl.wikipedia.org/wiki?curid=4055217" title="Manuel Rosas">
Manuel Rosas



</doc>
<doc id="4055224" url="https://pl.wikipedia.org/wiki?curid=4055224" title="Kościół św. Wojciecha w Dalewie">
Kościół św. Wojciecha w Dalewie

Kościół św. Wojciecha w Dalewie – zabytkowy kościół parafialny w Dalewie, w powiecie śremskim, w województwie wielkopolskim.
Architektura.
Obiekt jest wczesnogotycki, z początku XIV wieku (przebudowany w XVII wieku). Budowla jest jednonawowa z węższym prezbiterium, przykryta dwuspadowym dachem, który wieńczy wieżyczka z żelazną chorągiewką z datą 1699 i literami "LC". We wnętrzu znajduje się barokowy ołtarz sprzed 1610, a na nim obraz "Adoracji Matki Boskiej z Dzieciątkiem przez świętego Stanisława i świętego Wojciecha" z 1687. Po bokach znajdują się drewniane figury św. Jana Ewangelisty i św. Mateusza. Nad prezbiterium widnieją freski przedstawiające patronów kościoła z 1613. W barokowych ołtarzach bocznych są figury Chrystusa Króla i św. Jana Nepomucena. Na zewnątrz tablica ks. Piotra Wawrzyniaka z 1980 (pochodził z nieodległej Wyrzeki) oraz trzy inne tablice poświęcone poległym w wojnach światowych. Przy kościele znajduje się drewniana dzwonnica konstrukcji szkieletowej z 1878.
Otoczenie.
Przy kościele znajduje się kilka grobów. Pochowano tu m.in.:

</doc>
<doc id="4055227" url="https://pl.wikipedia.org/wiki?curid=4055227" title="Bernardo Hernández de León">
Bernardo Hernández de León



</doc>
<doc id="4055229" url="https://pl.wikipedia.org/wiki?curid=4055229" title="Luis Antonio Delgado">
Luis Antonio Delgado



</doc>
<doc id="4055231" url="https://pl.wikipedia.org/wiki?curid=4055231" title="Aspidorhynchidae">
Aspidorhynchidae



</doc>
<doc id="4055235" url="https://pl.wikipedia.org/wiki?curid=4055235" title="Placówka Straży Granicznej w Katowicach–Pyrzowicach">
Placówka Straży Granicznej w Katowicach–Pyrzowicach



</doc>
<doc id="4055237" url="https://pl.wikipedia.org/wiki?curid=4055237" title="Graniczna Placówka Kontrolna Straży Granicznej w Katowicach–Pyrzowicach">
Graniczna Placówka Kontrolna Straży Granicznej w Katowicach–Pyrzowicach



</doc>
<doc id="4055240" url="https://pl.wikipedia.org/wiki?curid=4055240" title="Kołodzieżanka">
Kołodzieżanka

Kołodzieżanka – rzeka w Polsce, w województwie podlaskim, lewy dopływ Świsłoczy.

</doc>
<doc id="4055245" url="https://pl.wikipedia.org/wiki?curid=4055245" title="Mistrzostwa Nordyckie w Zapasach 1971">
Mistrzostwa Nordyckie w Zapasach 1971

Mistrzostwa odbyły się w duńskim mieście Sønderborg, 24 kwietnia 1971 roku.

</doc>
<doc id="4055247" url="https://pl.wikipedia.org/wiki?curid=4055247" title="Mistrzostwa Nordyckie w Zapasach 1970">
Mistrzostwa Nordyckie w Zapasach 1970

Mistrzostwa odbyły się w szwedzkim mieście Sundsvall, 18 kwietnia 1970 roku.

</doc>
<doc id="4055254" url="https://pl.wikipedia.org/wiki?curid=4055254" title="Masazō Nonaka">
Masazō Nonaka

 – japoński superstulatek.
Po śmierci Masamitsu Yoshidy w dniu 29 października 2016 roku został najstarszym mężczyzną w Japonii. Zweryfikowany przez Gerontology Research Group w ramach GRG World Supercentenarian Rankings List jako najstarszy żyjący mężczyzna na świecie (po śmierci Jisra’ela Kristala w dniu 11 sierpnia 2017; w zestawieniu nie uwzględniano wówczas Francisco Núñeza Olivera, którego wiek był weryfikowany). Wcześniejsze wątpliwości co do kwestii pierwszeństwa odnośnie do tytułu najstarszego mężczyzny na świecie zakończyła weryfikacja Francisco Núñeza Olivera w styczniu 2018. Po jego śmierci Masazō Nonaka został uznany najstarszym zweryfikowanym żyjącym mężczyzną na świecie. Nonaka mieszkał na wyspie Hokkaido.

</doc>
<doc id="4055257" url="https://pl.wikipedia.org/wiki?curid=4055257" title="Tri Duby">
Tri Duby



</doc>
<doc id="4055258" url="https://pl.wikipedia.org/wiki?curid=4055258" title="Momčilo Bajagić">
Momčilo Bajagić

Momčilo Bajagić „Bajaga” (ur. 19 lutego 1960 w Bjelovarze) – serbski muzyk rockowy, kompozytor, wokalista i autor tekstów. Urodził się w chorwackim mieście Bjelovar w serbskiej rodzinie, mieszka i tworzy w Belgradzie. Znany jako założyciel popularnego w krajach byłej Jugosławii zespołu "Bajaga i instruktori" oraz jako były członek grupy "Riblja čorba".
Życie i twórczość.
Bajagić rozpoczął swoją karierę muzyczną w 1974 roku, jako wokalista w zespole "TNT". W 1978 roku dołączył do popularnego wówczas na jugosłowiańskiej scenie rockowej zespołu "Riblja čorba" jako gitarzysta. Z grupą tą nagrał sześć albumów, był również autorem lub współautorem tekstów do części utworów na tych płytach. W międzyczasie zaczął pisać również teksty o lekkiej, zabawnej tematyce, nie pasujące do hard rockowego wizerunku "Ribljej čorby". Teksty te postanowił wykorzystać po rozpoczęciu w 1984 roku kariery solowej jako "Bajaga". Wraz z przygotowaniami do nagrania pierwszej solowej płyty "Pozitivna geografija", Bajagić zdecydował o sformowaniu na jej potrzeby grupy "Instruktori", z którą gra po dziś dzień. Zespół przyjął nazwę "Bajaga i instruktori". "Pozitivna geografija" okazała się dużym sukcesem komercyjnym, a grupa zdecydowała o kontynuowaniu współpracy. 
W 2003 roku odbył się koncert Bajagi na plaży Bačvice w chorwackim Splicie, podczas którego na widowni rozpylony został gaz łzawiący. Koncert był uprzednio przełożony z powodu ryzyka dojścia do rozruchów z udziałem młodzieżówki Chorwackiej Wspólnoty Demokratycznej. Mimo to, artysta nie przestał koncertować w Chorwacji, a 12 lipca 2017 roku, podczas festiwalu "San Sustipanske Noći", ponownie odbył się koncert Bajagicia w Splicie. Po tym wydarzeniu w mediach pojawiło się doniesienie o planowanym wcześniej ataku na koncert, któremu ostatecznie zdołała zapobiec chorwacka policja.
Momčilo Bajagić jest jedną z najbardziej rozpoznawalnych postaci sceny muzycznej krajów byłej Jugosławii. Największą sympatią Bajaga cieszy się w Serbii, jednak według niektórych źródeł, najwięcej płyt muzyk sprzedał w Chorwacji. W Polsce utwory z repertuaru "Bajagi" wykorzystywane były m.in. przez Krzysztofa Krawczyka, Macieja Maleńczuka oraz projekt Yugopolis.

</doc>
<doc id="4055259" url="https://pl.wikipedia.org/wiki?curid=4055259" title="New Rules">
New Rules

New Rules – szósty singel brytyjskiej piosenkarki Duy Lipy z jej debiutanckiego albumu studyjnego, zatytułowanego "Dua Lipa". Singel został wydany 21 lipca 2017. Twórcami tekstu utworu są Caroline Ailin, Emily Warren, Ian Kirkpatrick, natomiast jego produkcją zajął się Kirkpatrick.
„New Rules” jest utrzymany w stylu muzyki tropical house, EDM i electropop. Utwór był notowany na 1. miejscu na liście najlepiej sprzedających się singli w Wielkiej Brytanii, a także trafił na szczyt w Belgii, Holandii, Irlandii i na Węgrzech. Piosenka posiada teledysk, który miał premierę 7 lipca 2017. Reżyserem wideo został Henry Scholfield.
Personel.
Opracowano na podstawie materiału źródłowego.

</doc>
<doc id="4055260" url="https://pl.wikipedia.org/wiki?curid=4055260" title="United Rugby Championship">
United Rugby Championship

United Rugby Championship (dawniej Pro14, Guinness Pro14, Liga Celtycka oraz Pro12) – profesjonalna liga rugby union, w której rywalizują najlepsze drużyny z Irlandii, Szkocji, Walii, Włoch i Południowej Afryki. Uważana jest za jedną z trzech najlepszych lig rugby union w Europie obok angielskiej Premiership i francuskiej Top 14.
Format i uczestnicy rozgrywek.
Liga została założona jako Liga Celtycka w 2001 dla najlepszych drużyn z Irlandii, Szkocji i Walii. W pierwszym sezonie wzięło udział piętnaście drużyn: cztery irlandzkie zespoły prowincjonalne (, , i ), dwie drużyny szkockie ( i ) oraz dziewięć walijskich klubów (, , , , , , , i ). Zespoły podzielono na dwie grupy (7- i 8-zespołową), w których rozgrywki były toczone systemem ligowym (każda drużyna rozgrywała z pozostałymi drużynami w grupie po jednym meczu), a po cztery najlepsze zespoły awansowały do fazy play-off, która kończyła się spotkaniem finałowym. W pierwszym sezonie część spotkań stanowiła jednocześnie część rozgrywek powstałej w 1999 roku Welsh-Scottish League. W drugim sezonie rozgrywek liczba drużyn została powiększona do 16 – dołączył do nich trzeci szkocki zespół, . 
Pierwsza poważniejsza zmiana formatu ligi nastąpiła w sezonie 2003/2004 i związana była z reformą rozgrywek rugby union w Walii – wprowadzono tam system zespołów prowincjonalnych na wzór Irlandii oraz Szkocji i zamiast dotychczasowych dziewięciu drużyn z tego kraju, w rozgrywkach wzięło udział pięć nowo utworzonych zespołów: , , , i . Łączna liczba uczestników ligi wynosiła dwanaście, zrezygnowano z podziału na dwie grupy i fazy play-off – rozgrywki toczyły się systemem ligowym, w którym każda drużyna rozgrywała z wszystkimi pozostałymi po dwa spotkania (w domu i na wyjeździe). Liga Celtycka stała się jedyną zawodową ligą rugby w krajach, z których pochodziły uczestniczące w niej kluby. System ten obowiązywał także w kolejnych latach, zmieniała się jednak liczba drużyn: już w 2004 rozgrywki opuścił jeden z niedawno powstałych walijskich zespołów prowincjonalnych Celtic Warriors, a w 2007 szkocki Border Reivers (dawniej The Borders), w ten sposób liczba uczestników została ograniczona do 10.
Od sezonu 2009/2010 powrócono do rozgrywania fazy play-off, w której uczestniczyły cztery najlepsze drużyny w tabeli ligowej po sezonie zasadniczym. W 2010 do ligi dopuszczono dwa zespoły włoskie ( i ), a celem tej inicjatywy było m.in. podniesienie poziomu rugby union we Włoszech. Od 2011 wprowadzono nową nazwę ligi: Pro12. W 2012 nastąpiła zmiana w składzie ligi – włoskie Aironi zostało zastąpiono przez inną drużynę z tego kraju, .
Kolejna zmiana formatu rozgrywek nastąpiła w sezonie 2017/2018 i związana była z poszerzeniem ligi o kolejne dwa zespoły. Tym razem do rozgrywek dołączyły dwie drużyny z RPA, które zostały usunięte z rozgrywek Super Rugby ( i ). Nazwa ligi została tym samym zmieniona na Pro14. W sezonie drużyny podzielone były na dwie konferencje (w każdej po dwie drużyny irlandzkie i walijskie oraz po jednej szkockiej, włoskiej i południowoafrykańskiej). Drużyny z jednej konferencji grały pomiędzy sobą mecz i rewanż, a ponadto rozgrywały dziewięć spotkań z drużynami z drugiej konferencji, w tym dwa o charakterze regionalnych derby. Także faza play-off została zmodyfikowana: uczestniczyły w niej po trzy najlepsze zespoły z każdej konferencji (zespoły z miejsc 2 i 3 rozgrywały ćwierćfinały, których stawką był awans do półfinałów, w których ich przeciwnikami byli zwycięzcy konferencji).
Sezon 2019/2020 z powodu pandemii COVID-19 został skrócony: nie rozegrano części fazy zasadniczej oraz ćwierćfinałów; sezonu nie dokończyły też drużyny z Południowej Afryki. Z tego samego powodu drużyny południowoafrykańskie nie mogły przystąpić do kolejnego sezonu. We wrześniu 2020 ogłoszono rozwiązanie jednej z nich (Southern Kings). W końcu 2020 podjęto decyzję o wycofania także drugiej południowoafrykańskiej drużyny, Cheetahs, i wprowadzeniu do ligi czterech drużyn uczestniczących dotąd w rozgrywkach Super Rugby: , , i . W związku z tym zmieniono także format trwającego sezonu 2020/2021: postanowiono, że każda drużyna w fazie zasadniczej zagra tylko 16 meczów, a następnie zwycięzcy obu konferencji spotkają się w finale ligi (nie odbyły się ćwierćfinały i półfinały). Dzięki skróceniu w ten sposób czasu trwania rozgrywek ligowych w końcu wiosną 2021 został rozegrany dodatkowy turniej o nazwie Rainbow Cup z udziałem dotychczasowych drużyn Pro14 oraz nowo przyjętych drużyn z Południowej Afryki.
Od sezonu 2021/22 rozgrywki zmieniły nazwę na United Rugby Championship. Zmienił się format rozgrywek: drużyny podzielono na cztery grupy – irlandzką, walijską, południowoafrykańską oraz szkocko-włoską. W fazie zasadniczej każda drużyna rozgrywa 6 spotkań z rywalami ze swojej grupy (mecz i rewanż z każdym) oraz 12 spotkań z pozostałymi (po jednym spotkaniu, bez rewanżów, połowa w domu, połowa na wyjeździe). 8 najlepszych drużyn w łącznej tabeli rozgrywek awansuje do fazy play-off składającej się z ćwierćfinałów, półinałów i finału. 
Wyniki rozgrywek.
Najlepsze drużyny ligi w sezonach 2001/2002–2002/2003 (wyniki finałów):
Najlepsze drużyny ligi w sezonach 2003/2004–2008/2009 (w tych latach nie rozgrywano fazy play-off):
Najlepsze drużyny ligi w sezonach od 2009/2010 (wyniki finałów):
Zespoły uczestniczące w rozgrywkach.
Zespoły uczestniczące w rozgrywkach:
Celtic Cup.
W sezonach 2003/2004 i 2004/2005 zorganizowano także dodatkowe rozgrywki pucharowe dla zespołów występujących w lidze pod nazwą "Celtic Cup".
Wyniki finałów:
Rainbow Cup.
Wiosną 2021 zorganizowano dodatkowe rozgrywki dla zespołów występujących w lidze pod nazwą "Rainbow Cup".
Wynik finału:
Kwalifikacja do europejskich pucharów.
Początkowo rozgrywki Ligi Celtyckiej nie miały wpływu na to, jakie drużyny uczestniczą w rozgrywkach Pucharu Heinekena. Kraje uczestniczące w Lidze miały zapewnione co najmniej 8 miejsc (a po przyłączeniu się Włoch – 10) w 24-zespołowych rozgrywkach europejskich (po 3 – Irlandia i Walia, po 2 – Szkocja i Włochy). Z czasem wprowadzono zasadę, że w przypadku drużyn irlandzkich i walijskich o awansie do Pucharu decyduje kolejność miejsc w poprzednim sezonie Ligi Celtyckiej.
Do istotnej zmiany zasad kwalifikacji doszło wraz z reformą formatu rozgrywek europejskich w 2014 (w ramach której Puchar Heinekena został zastąpiony przez European Rugby Champions Cup). Liczbę miejsc w rozgrywkach pucharowych najwyższego poziomu zagwarantowanych dla uczestników Pro12 ograniczono do siedmiu. O kwalifikacji decydowała klasyfikacja zespołów w poprzednim sezonie Pro12: awansowały najlepsze drużyny z każdego kraju uczestniczącego w Pro12 oraz trzy najlepsze drużyny spośród pozostałych.
Począwszy od 2018 zrezygnowano z gwarantowania miejsca dla poszczególnych federacji, a do European Rugby Champions Cup awansowało siedem najlepszych drużyn Pro14 (po trzy najlepsze z każdej konferencji oraz zwycięzca barażu między drużynami z czwartych miejsc) – przy czym pomijane były drużyny z Południowej Afryki. W 2020 w związku z powiększeniem liczby drużyn w Champions Cup uzgodniono, że będzie tam występować osiem najlepszych drużyn Pro14 (po cztery najlepsze z Europy z każdej konferencji). Począwszy od sezonu 2021/2022 wprowadzono nowe zasady awansu: zdobywają go zwycięzcy grup, a liczba drużyn jest uzupełniona przez kolejne najlepsze drużyny w tabeli ogólnej sezonu zasadniczego – przy czym od sezonu 2022/2023 dopuszczono drużyny z Południowej Afryki do europejskich pucharów.
Drużyny ligowe, które nie zakwalifikują się do Champions Cup, uczestniczą w kolejnym sezonie z rozgrywkach europejskich o niższej randze – European Rugby Challenge Cup.
Sponsorzy tytularni rozgrywek.
W latach 2006–2011 sponsorem tytularnym były browary Magners, w latach 2011–2014 Rabobank, a w latach 2014–2021 browar Guinness.

</doc>
<doc id="4055261" url="https://pl.wikipedia.org/wiki?curid=4055261" title="To (zbiór wierszy)">
To (zbiór wierszy)



</doc>
<doc id="4055275" url="https://pl.wikipedia.org/wiki?curid=4055275" title="Denis Shapovalov">
Denis Shapovalov

Denis Shapovalov (ros. "Денис Викторович Шаповалов" heb. "דניס שפובלוב" ur. 15 kwietnia 1999 w Tel Awiwie) – kanadyjski tenisista pochodzenia rosyjsko-żydowskiego, reprezentant w Pucharze Davisa.
Kariera tenisowa.
W gronie juniorów wygrał Wimbledon 2016 w grze pojedynczej chłopców pokonując w finale Alexa de Minaura. Na tym samym turnieju został finalistą gry podwójnej chłopców partnerując Félixowi Auger-Aliassime. Startując z tym samym tenisistą Shapovalov przegrał również finał US Open 2015 w deblu chłopców. Najwyżej w rankingu juniorów był w lipcu 2016, na pozycji nr 2.
Zawodowym tenisistą Shapovalov został w 2017 roku. Po raz pierwszy w drabince głównej zawodów Wielkiego Szlema zagrał na Wimbledonie 2017, otrzymując od organizatorów dziką kartę. Odpadł z rywalizacji w 1. rundzie po porażce z Jerzym Janowiczem. W cyklu ATP Challenger Tour Kanadyjczyk odniósł dwa triumfy.
W 2018 osiągnął półfinał turnieju rangi ATP World Tour Masters 1000 w Madrycie, wygrywając m.in. z Milosem Raonicem. W tym samym roku dotarł do półfinału w Tokio, pokonując po drodze Stana Wawrinkę.
W sezonie 2019 Kanadyjczyk odniósł pierwszy triumf w cyklu ATP Tour, w październiku w Sztokholmie. Shapovalov zakończył zawody bez straty seta, a w finale pokonał Filipa Krajinovicia. Na początku listopada został finalistą ATP Tour Masters 1000 w Paryżu, eliminując m.in. Alexandra Zvereva i Gaëla Monfilsa. Finał Kanadyjczyk przegrał z Novakiem Đokoviciem. W czerwcu Shapovalov osiągnął finał debla w Stuttgarcie, partnerując Rohanowi Bopannie.
W 2020 roku podczas US Open osiągnął pierwszy ćwierćfinał w zawodach Wielkiego Szlema zarówno w grze pojedynczej, jak i w grze podwójnej. W tym samym sezonie awansował też do półfinałów w Rzymie i w Petersburgu.
W sezonie 2021 Shapovalov przegrał w finale zawodów w Genewie z Casperem Ruudem 6:7(6), 4:6. W listopadzie osiągnął finał turnieju w Sztokholmie, w którym uległ 4:6, 6:2, 4:6 Tommy’emu Paulowi.
W 2022 roku Kanadyjczyk uzyskał awans do meczu o tytuł podczas rozgrywek deblowych w Dosze. Razem z Rohanem Bopanną przegrali wówczas 6:7(1), 1:6 z deblem Wesley Koolhof–Neal Skupski. W tym samym sezonie osiągnął dwa finały turniejów singlowych: w Seulu, gdzie przegrał z Yoshihito Nishioką 4:6, 6:7(5) oraz w Wiedniu, w którym uległ Daniiłowi Miedwiediewowi 6:4, 3:6, 2:6.
W 2016 zadebiutował w reprezentacji Kanady w Pucharze Davisa. W 2022 roku zwyciężył razem z drużyną w turnieju ATP Cup.
W rankingu gry pojedynczej najwyżej był na 10. miejscu (21 września 2020), a w klasyfikacji gry podwójnej na 44. pozycji (24 lutego 2020).

</doc>
<doc id="4055278" url="https://pl.wikipedia.org/wiki?curid=4055278" title="Permosialidae">
Permosialidae

Permosialidae – wymarła rodzina owadów z rzędu Miomoptera.
Takson ten wprowadzony został w 1928 roku przez Andrieja Martynowa. Jego zapis kopalny pochodzi z permu, triasu i wczesnej jury, a skamieniałości znajdowano na terenie Eurazji, Australii i Afryki Południowej.
Przedstawiciele rodziny wyróżniali się na tle rzędu użyłkowaniem przedniego skrzydła: żyłka medialna i przednia kubitalna były zlane na krótkim, niesięgającym środka pola analnego odcinku lub już od nasady były wolne i połączone krótką żyłką M5. Od Permembiidae odróżniało je ponadto rozdwojenie przedniej żyłki kubitalnej.
Do rodziny tej zalicza się następujące rodzaje:

</doc>
<doc id="4055279" url="https://pl.wikipedia.org/wiki?curid=4055279" title="Bremen Zwei">
Bremen Zwei

Bremen Zwei (zapis stylizowany: bremen zwei) – nadawca publiczny programu radiowego Radio Bremen. Jest następcą prawnym poprzednio działającego Nordwestradio, które zostało przez niego zastąpione we wczesnych godzinach dnia 12 sierpnia 2017 na wszystkich częstotliwościach i kanałach dystrybucji. Nowy program słowny i program kulturalny "bremen zwei" różni się znacznie od koncepcji starego Radio Bremen 2, poprzednika Nordwestradio.
Zmianie uległa koncepcja programowa radiostacji. Znacznie wzrosła w stosunku do Nordwestradio liczba programów poświęconych kulturze. Niedzielne transmisje z nabożeństw zostały zastąpione przez alternatywne programy o treści religijnej. Ponadto znacznie wzrosła w "bremen zwei" ilość treści nadawanych na żywo. "Bremen Zwei" emituje na żywo program w okresie 7:00–18:00 w weekendy. W ciągu tygodnia wzrośnie ilość nadawanych na żywo jazzu, soulu i muzyki klasycznej. Ponadto nowa koncepcja "Bremen Zwei" obejmuje pasmo programowe dla długich formatów, takich jak transmisja koncertów klasycznych, książek audio, słuchowisk radiowych i seriali.
Nadajniki.
"Bremen Zwei" jest nadawana na dwóch częstotliwościach FM i transmitowana – w Bremie 88,3 MHz o mocy 100 kW, w Bremerhaven 95,4 MHz i 25 kW. Obszarem odbioru sygnału radiostacji jest kraj związkowy Brema i zachód Dolnej Saksonii. Jest nadawany przez satelitę DVB-S Astra 1H, transponder 93 (12,266 GHz, polaryzacja pozioma). Jest też dostępna transmisja internetowa.
W kraju związkowym Brema nadawana cyfrowo DAB+ w kanale 7B. Na terenie Niemiec jest przesyłany kablowo sygnał analogowy DVB-C.

</doc>
<doc id="4055280" url="https://pl.wikipedia.org/wiki?curid=4055280" title="Hipoteza pozycji społecznej">
Hipoteza pozycji społecznej

Hipoteza pozycji społecznej – jedna z ewolucyjnych hipotez społecznych zaburzeń depresyjnych. W myśl hipotezy stan depresyjny powstał w wyniku ewolucji jako mimowolna, nieświadoma strategia, której zastosowanie zapewnia jednostce akceptację i dostosowanie się do porażki w rytualnych zachowaniach agonistycznych.
Historia.
Hipoteza pozycji społecznej została sformułowana w wyniku analizy zachowań zwierząt przez Price'a (1972). Stwierdził on, że u osób bądź osobników, którzy doznali porażki, a ich pozycja społeczna obniżyła się, rozwija się stan przypominający epizod depresyjny. Jego rozwojowi sprzyjały szykany ze strony innych osobników i brak możliwości ucieczki. Badacze potwierdzili ten wpływ pozycji społecznej na fizjologię u zwierząt z różnych grup systematycznych, np. u langusty, małp wąskonosych.
Hipotezy ewolucyjne.
Hipotezy ewolucyjne pojawiły się w celu rozwiązania paradoksu wiążącego się z zaburzeniami depresyjnymi. Zaburzenia te zaliczają się do najczęstszych zaburzeń psychicznych; podręcznik Rybakowskiego, Pużyńskiego i Wciórki szacuje częstość ich występowania w populacji ogólnej na 10%. W literaturze można znaleźć zarówno mniejsze, jak i większe wyniki: badanie Weissman "et al." z 1996 dla populacji w Wietnamie podaje tylko 1,5%, ale już dla populacji w Bejrucie 19%. Co więcej, WHO prognozuje wzrastające negatywne skutki tych zaburzeń. Informacje te kontrastują z udowodnioną rolą czynników genetycznych w etiologii zaburzeń depresyjnych nawracających. Chociaż zaburzenia depresyjne pojawiają się w obrębie rodziny, co wskazuje na wpływy genetyczne w ich etiologii, konkluzją z badań jest stwierdzenie, że zarówno czynniki genetyczne jak i czynniki środowiskowe, razem decydują o wykształceniu się złożonego zaburzenia. Dziedziczone cechy wpływające na dostosowanie podlegają doborowi naturalnemu. Jeśli dana cecha jest niekorzystna (zmniejsza dostosowanie), dobór naturalny redukuje jej częstość w populacji. Jest to jeden z podstawowych mechanizmów ewolucji, opisany jeszcze przez Darwina. Biorąc pod uwagę rzucające się w oczy cechy epizodu depresyjnego, trudno uznać jego występowanie za cechę korzystną. Upośledza on funkcjonowanie, utrudnia wykonywanie pracy. Powinien więc zmniejszać dostosowanie. Jednakże gdyby zmniejszał dostosowanie, dobór naturalny zmniejszałby jego częstość, czego nie widać w danych epidemiologicznych. W efekcie postuluje się, że epizody bądź objawy depresyjne mają jakieś nieznane jeszcze funkcje, dzięki którym w pewien sposób kompensują niekorzystny wpływ na dostosowanie. Hipotezy ewolucyjne mają za zadanie wytłumaczyć to zjawisko, odnajdując nieoczywiste funkcje epizodów depresyjnych bądź występujących w nich objawów.
Gilbert dzieli ewolucyjne hipotezy tłumaczące etiologię zaburzeń depresyjnych (określane przezeń mianem teorii) na niespołeczne ("non-social theories") i społeczne ("social theories"). Wśród tych ostatnich wyróżnia on model przywiązania i afiliacji społecznej ("attachment and social affiliation model") oraz hipotezę pozycji społecznej, wymieniając mechanizm mimowolnego podporządkowania ("involuntary subordination"), jak również model porażek społecznych ("social defeats model"). Nowak w podobny sposób dzieli ewolucyjne hipotezy tłumaczące powyższy paradoks na hipotezę immunologiczną, hipotezy społeczne oraz hipotezę motywacyjną. Wśród hipotez społecznych wyróżnia on hipotezę przywiązania, hipotezę nawigacji społecznej i hipotezę pozycji społecznej właśnie.
Wyniki badań.
Wyjaśniając hipotezę pozycji społecznej, Nowak wychodzi od faktu, że badania dowodzą częstszego występowania zaburzeń depresyjnych wśród ludzi o niższej pozycji społeczno-ekonomicznej, wśród ludzi o niższych dochodach, a więc dostających mniej pieniędzy niż otaczający ich członkowie ich grupy. Podobne wyniki "mutatis mutandis" obserwuje się również u zwierząt innych niż człowiek rozumny. Chodzi tu o takie naczelne jak pawiany czy makaki. Skupienie się na naczelnych innych niż człowiek pozwoliło na przeprowadzenie pewnych badań niewykonalnych u człowieka. Odkryto na przykład, że mózgowia osobników stojących wysoko i nisko na drabinie hierarchii społecznej różnią się od siebie. Różnice dotyczyły głównie osi podzwgórze-przysadka-nadnercza oraz przekaźnictwa serotoniny. Różnice te odgrywają pewną funkcję: mają mianowicie związek z funkcjonowaniem danej małpy zwierzokształtnej w grupie. Osobniki o wyższej pozycji dominują, osobniki o niższej pozycji podporządkowują się. Dzięki temu może istnieć stado. Jednak wpływ pozycji społecznej na neurofizjologię obserwowano u zwierząt z zupełnie innych grup systematycznych, jak np. langusta. Przykład stanowią tutaj badania zespołu Yeha na langustach. Otóż u osobników dominujących serotonina zwiększa reakcję na bodźce w postaci ucieczki, u osobników podporządkowanych zaś mechanizm ten jest hamowany.
Podobne odmienności na poziomie neuronów obserwowano również u człowieka i podobnie przenosi się nań powyższe wnioski dotyczące małp wąskonosych.
Postulowane mechanizmy.
Nowak analizuje 2 mechanizmy wyjaśniające zwiększanie dostosowania człowieka w związku z miejscem w hierarchii społecznej.
Pierwszy mechanizm koncentruje się na konkurencji międzyosobniczej. Otóż osobniki tego samego gatunku konkurują ze sobą o zasoby środowiska. Jeśli 2 osobniki bezpośrednio ścierają się ze sobą, efekt konfliktu może być różnoraki. Osobnik, który wygrał, otrzymuje nagrodę, czyli zysk – wedle nazewnictwa zwykle stosowanego do opisu konfliktu między osobnikami zgodnie z teorią Maynarda Smitha. Może chodzić o partnera rozrodczego, o lepsze miejsca do życia, o dostęp do dóbr materialnych. Zwykle zysk przewyższa poniesiony koszt. W takim wypadku wypłata (zysk − koszt) jest dodatnia. Osobnik przegrywający takiej nagrody nie otrzymuje. Ponosi on koszt. Jego wypłata jest ujemna. Oprócz kosztu zmarnowanej energii przegrana może oznaczać doznany uraz, ośmieszenie.
Wynika stąd, że nie zawsze stawanie do zawodów się opłaca. Sformułować można warunek określający opłacalność podejmowania wyzwania. Mianowicie wyraża się on wzorem:
gdzie W oznacza zysk z wygranej, K – koszt, S – strata przy przegranej, P – prawdopodobieństwo wygranej.
Jeśli więc dany osobnik czy też dana osoba podejmować będzie ryzyko wtedy, kiedy powyższe kryterium nie jest spełnione, będzie odnosić straty. W przypadku osób czy osobników z dołów hierarchii społecznej zazwyczaj prawdopodobieństwo wygranej z osobnikiem wyżej postawionym nie jest duże. Nie opłaca się iść z nim na wojnę. Większe dostosowanie cechować więc będzie osobnika pokornego, nieskorego do wyzwań. Obniżony napęd miałby uniemożliwiać mu podejmowanie niebezpiecznych wyzwań, a anhedonia pozbawiałaby go przyjemności z nich płynących. Niskie poczucie własnej wartości również odgrywałoby tu pewną rolę. Niepokój z kolei miałby zapewniać ciągłą czujność, konieczną u osobników o niskiej pozycji.
Drugi mechanizm odwołuje się do mowy ciała. Otóż w grupie zwierząt osobnik podporządkowany często okazuje dominantowi swoje podporządkowanie, informując go w ten sposób, że nie będzie z nim konkurował, podważał jego pozycji, a przez to, że nie stanowi dlań zagrożenia. Dzięki temu pomiędzy nimi dwoma nie dochodzi do konfliktu.
Ponieważ osobnik podporządkowany nie traci energii na niepotrzebne konflikty, zwiększa się jego dostosowanie na poziomie osobniczym. Jednak osobnik dominujący również traci przez to mniej energii, gdyż nie musi konkurować, wygrywa bez straty energii. W rezultacie w społeczności jest mniej konfliktów, traci ona na nie mniej energii i rzeczona hipoteza działa również na poziomie doboru grupowego, choć nie jest on konieczny dla jej przyjęcia.
Trudności.
Twórcy hipotezy zwracają uwagę na sprzeczne wyniki obserwacji w zakresie wrogości osób z depresją wobec otoczenia. Część badaczy opisuje zwiększoną złość u pacjentów z depresją, co może wydawać się sprzeczne z ideą hamowania agresji jako funkcji depresji. Hipoteza pozycji społecznej przywiduje jednak zahamowanie agresji jedynie wobec osób o takiej samej lub wyższej randze społecznej. Agresja wobec osób o niższej pozycji w depresji jest często podwyższona, a obserwacje kliniczne wskazują na niewyrażanie agresji "na zewnątrz" lub wyrażanie agresji w rodzinie wobec dzieci lub współmałżonka.
Hipoteza pozycji społecznej zakłada, że objawy depresyjne u osób o niskiej pozycji społecznej chronić mają te osoby przed konkurencją z osobami wyżej postawionymi. Jednakowoż biologia ewolucyjna dowodzi, że w modelach teoretycznych często najlepiej sprawdza się strategia oceniacza, tzn. konkurowanie z osobnikami, z którymi łatwo wygrać, unikanie zaś konfrontacji z tymi, z którymi wygrać trudno, może tak być również w rzeczywistości. Osoby depresyjne powinny unikać konkurencji tylko z osobami postawionymi wyżej od siebie, jeśli miałoby to zwiększać ich dostosowanie. W opinii Nowaka, który nie powołuje się na żadne badania, osoby w epizodzie depresyjnym unikają natomiast wszelkiej konkurencji, także z osobami o podobnej pozycji w społeczeństwie, a nawet z niżej postawionymi.
Obserwowane wyniki można wytłumaczyć również trochę inaczej, np. za pomocą "arresed defences model" opisanego przed Gilberta. Zauważa on, że mechanizm walki bądź ucieczki sprawdza się dobrze w sytuacji nagłego stresu. W sytuacji przewlekłego stresu ulega on wyhamowaniu. Na poparcie tej tezy przytacza on badania o uczuciu usidlenia oraz niemożności u osób depresyjnych, odczuwających silny gniew i zarazem bojących się go. Autor wiąże zmiany w ich zachowaniu z odmiennie funkcjonującym u osób depresyjnych jądrem migdałowatym.
Symulacja komputerowa Trimmera.
Nowak zestawia hipotezę pozycji społecznej z badaniem Trimmera "et al.". Trimmer i współpracownicy przeprowadzili symulację komputerową, która dostarczyła ciekawych wyników. Stworzyli oni komputerowy model populacji osobników wyposażonych w zdolność do adaptacyjnego uczenia się żyjących w dwóch rodzajach środowiska – w dobrych albo w złych warunkach – które to przechodziły w siebie z dużą bądź z małą częstością. Każdy osobnik mógł podejmować ryzyko bądź nie i na podstawie wygranej lub przegranej nabywał wiedzy na temat aktualnych warunków środowiskowych oraz tempa zmian, wiedzy subiektywnej, bo zależnej tylko od doświadczenia tego osobnika. Okazało się, że wyodrębniła się pewna grupa osobników, które nie podejmowały ryzyka w środowisku o sprzyjających warunkach, interpretowanych jako osobniki depresyjne. Ich subiektywna ocena okazała się zupełnie inna niż obiektywna ocena osoby przyglądającej się doświadczeniu z boku. Dowodzi to możliwości istnienia w populacji osobników o zachowaniu depresyjnym, niepodejmujących wyzwań nawet w sprzyjających warunkach, nauczonych doświadczeniem ustępować pola nawet osobom, które obiektywnie mogłyby przegrać z nimi rywalizację.

</doc>
<doc id="4055281" url="https://pl.wikipedia.org/wiki?curid=4055281" title="Permosialis">
Permosialis

Permosialis – wymarły rodzaj owadów z rzędu Miomoptera i rodziny Permosialidae.
Rodzaj ten wprowadzony został w 1928 roku przez Andrieja Martynowa, który jego gatunkiem typowym wyznaczył "Permosialis paucinervis". W 2013 roku Aleksandr Rasnicyn i Danił Aristow zsynonimizowali z nim rodzaje "Sarbalopterodes" i "Tologoptera" opisane przez Siergieja Storożenkę. W zapisie kopalnym rodzaj znany jest od gwadalupu w permie po trias późny. Jego skamieniałości odnajdywane są na terenie Eurazji i Australii. Najszersze rozprzestrzenienie rodzaju przypadało na loping.
Owady te miały tęgie ciała o szerokim przedpleczu oraz stosunkowo wąskich: śródpleczu i zapleczu. Odnóża miały skrócone, prawdopodobnie trójczłonowe stopy. Występowały dwie pary dużych skrzydeł, prawdopodobnie składanych nad ciałem dachowato. Przednie skrzydła były szerokie, tylko 2,5 raza dłuższe niż szersze, o stwardniałej błonie, z wzorem barwnym złożonym z poprzecznych pasków i kropek. Prawie zawsze przednia krawędź tych skrzydeł była wypukła. Ich użyłkowanie charakteryzowała długa, wielokrotnie rozgałęziona i łącząca się z żyłką kostalną żyłka subkostalna oraz sektor radialny z trzema odgałęzieniami. Odwłok samców zakończony był nabrzmiałą kapsułą genitalną, a samic krótkim pokładełkiem.
Należą tu następujące opisane gatunki:

</doc>
<doc id="4055282" url="https://pl.wikipedia.org/wiki?curid=4055282" title="Bremen Zwei (2017)">
Bremen Zwei (2017)



</doc>
<doc id="4055284" url="https://pl.wikipedia.org/wiki?curid=4055284" title="Isadistica">
Isadistica

Isadistica – wymarły rodzaj owadów z rzędu Caloneurodea i rodziny Caloneuridae. Żył w permie.
Rodzaj ten opisany został w 2013 roku przez Aleksandra Rasnicyna i Daniła Aristowa, którzy jego gatunkiem typowym wyznaczyli "Isadistica issada". Skamieniałości dwóch zaliczanych doń gatunków odnaleziono w piętrze siewierodwinianu (wucziaping w permie) na terenie obwodu wołogodzkiego w Rosji.
Owady te miały wąskie skrzydła długości od około 8 do 12,5 mm i szerokości 1,9–2,5 mm. Przednia ich krawędź była prosta lub wypukła przy wierzchołku. Pole kostalne i subkostalne było bardzo wąskie, przy czym to pierwsze rozszerzało się w kierunku odsiebnym. Żyłka subkostalna tworzyła w części przedniej krótkie i nieco skośne odnogi, a u wierzchołka skrzydła łączyła się z żyłką radialną. Rozwidlenie żyłki medialnej położone było bardzo blisko nasady skrzydła. Przednia żyłka kubitalna i piąta odnoga żyłki medialnej położone były tak blisko siebie, że wyglądały jak jedna żyłka (żyłka złożona). Poprzeczne żyłki były proste i stosunkowo regularne.
Należą tu 2 opisane gatunki:

</doc>
<doc id="4055288" url="https://pl.wikipedia.org/wiki?curid=4055288" title="Caloneurodea">
Caloneurodea

Caloneurodea – wymarły rząd owadów nowoskrzydłych. W zapisie kopalnym znane są z pensylwanu w karbonie i permu.
Owady te miały długie, wieloczłonowe czułki, odnóża z pięcioczłonowymi stopami oraz dwie pary skrzydeł o podobnych: kształcie, grubości i układzie silnie wypukłych i wklęsłych żyłek. Przednia i tylna żyłka kubitalna w obu parach skrzydeł były proste, nierozgałęzione i ustawione równolegle lub zlane ze sobą. W tylnej parze skrzydeł doszło do wtórnego zaniku pola analnego. Odwłok wyposażony był w nieczłonowane przysadki odwłokowe.
Według "Polyneoptera Species File" (2017) systematyka rzędu przedstawia się następująco:

</doc>
<doc id="4055289" url="https://pl.wikipedia.org/wiki?curid=4055289" title="Caloneurida">
Caloneurida



</doc>
<doc id="4055290" url="https://pl.wikipedia.org/wiki?curid=4055290" title="Caloneuridea">
Caloneuridea



</doc>
<doc id="4055294" url="https://pl.wikipedia.org/wiki?curid=4055294" title="Paper Girls">
Paper Girls

Paper Girls – amerykańska seria komiksowa autorstwa Briana K. Vaughana (scenariusz) i Cliffa Chianga (rysunki), wydawana w formie miesięcznika przez Image Comics od października 2015 do lipca 2019. W Polsce ukazała się w całości w formie tomów zbiorczych nakładem wydawnictwa Non Stop Comics w latach 2017–2019. 
Fabuła.
Utrzymana w konwencjach science fiction i dreszczowca seria "Paper Girls" (po angielsku dosłownie: „roznosicielki gazet”) opowiada historię czterech 12-letnich dziewcząt – Erin, MacKenzie, KJ i Tiffany – z fikcyjnego przedmieścia Stony Stream w Cleveland. Dorabiają do kieszonkowego, rozwożąc gazety. W pewien poranek poprzedzający Halloween są świadkami inwazji tajemniczej siły z przyszłości.
Nagrody.
Seria "Paper Girls" otrzymała Nagrody Eisnera w 2016 roku w kategoriach: „najlepsza nowa seria” i „najlepszy rysownik” (dla Cliffa Chianga), a w 2017 roku w kategorii „najlepszy kolorysta” (dla Matta Wilsona).

</doc>
<doc id="4055299" url="https://pl.wikipedia.org/wiki?curid=4055299" title="Sydney Football Stadium">
Sydney Football Stadium



</doc>
<doc id="4055300" url="https://pl.wikipedia.org/wiki?curid=4055300" title="Tshekardocladus">
Tshekardocladus

Tshekardocladus – wymarły rodzaj owadów z rzędu Hypoperlida i rodziny Tococladidae, obejmujący tylko jeden znany gatunek: "Tshekardocladus sparsus".
Rodzaj i gatunek opisane zostały w 2015 roku przez Daniła Aristowa i Aleksandra Rasnicyna. Jedyna znana skamieniałość odnaleziona została w Czekardzie, na terenie kraju permskiego w Rosji i pochodzi z piętra kunguru, z permu.
Owad ten miał przednie skrzydła długości około 19 mm, o przejrzystej błonie z nakrapianiem w polu między żyłką medialną a kubitalną oraz w polu międzykubitalnym. Żyłka subkostalna miała regularny przebieg. Nasadowa część pola międzyradialnego była wąska. Tylna żyłka medialna była nierozgałęziona, natomiast przednia medialna miała dwa odgałęzienia, z których przednie było długie i przed połączeniem z sektorem radialnym miało przebieg podłużny. Spośród pięciu żyłek analnych druga miała odnogi odchodzące przynasadowo, a za połową długości była grzebyk o ząbkach skierowanych ku tyłowi. Przednia żyłka kubitalna nie była grzebieniowana.

</doc>
<doc id="4055302" url="https://pl.wikipedia.org/wiki?curid=4055302" title="Artak Aleksanian">
Artak Aleksanian

Artak Aleksanian (orm. Արտակ Ալեքսանյան; ur. 10 marca 1991 w Erywaniu) – ormiański piłkarz, grający jako pomocnik.
Kariera piłkarska.
Jako chłopiec zaczął trenować w wieku 9 lat w szkółce Spartaka, gdy jego rodzina przeprowadziła się z Armenii do Moskwy.
W 2009 roku podpisał pierwszy profesjonalny kontrakt z armeńskim Pjunikiem Erywań. W barwach tego klubu wystąpił nawet w rozgrywkach Ligi Mistrzów UEFA. Zimą 2009/10 przeszedł do Urału Jekaterynburg grającego wówczas w rosyjskiej Pierwszej Dywizji. W Jekaterynburgu był głównie rezerwowym, dlatego na początku 2011 roku wrócił do Pjunika.
W lutym 2011 zadebiutował w seniorskiej reprezentacji Armenii, w meczu przeciw reprezentacji Gruzji.
Latem 2011 został zawodnikiem FK Chimki i występował w tym klubie przez następne dwa lata, potem został zawodnikiem kaliningradzkiego klubu .
W sezonie 2014/15 był zawodnikiem Ulisa Erywań, z którego przeszedł do .
W 2016 był zawodnikiem armeńskiego Gandzasaru, jednak nie wystąpił w żadnym ligowym meczu tej drużyny, dlatego w 2017 przeszedł do nowo powstałego Araratu Moskwa.

</doc>
<doc id="4055304" url="https://pl.wikipedia.org/wiki?curid=4055304" title="Juventus Stadium">
Juventus Stadium



</doc>
<doc id="4055306" url="https://pl.wikipedia.org/wiki?curid=4055306" title="Rat Queens">
Rat Queens

Rat Queens – amerykańska seria komiksowa autorstwa Kurtisa J. Wiebe (scenariusz) oraz Roca Upchurcha, Stjepana Šejicia, Tess Fowler i Owena Gieni (rysunki), wydawana w formie miesięcznika przez Image Comics od września 2013. W Polsce ukazuje się w formie tomów zbiorczych nakładem wydawnictwa Non Stop Comics od 2017.
Fabuła.
Utrzymana w konwencji średniowiecznej fantasy z dużą dozą humoru, seria "Rat Queens" (po angielsku dosłownie: „szczurze królowe”) opowiada historię czterech młodych najemniczek – Hannah, Violet, Dee i Betty. Ich wyczyny w walkach z ludźmi i potworami przeplatane są częstymi libacjami, romansami i zabawami. 
Nagrody.
Seria "Rat Queens" otrzymała nominację do Nagrody Eisnera w 2014 roku w kategorii „najlepsza nowa seria”.

</doc>
<doc id="4055307" url="https://pl.wikipedia.org/wiki?curid=4055307" title="Michał Bochorski">
Michał Bochorski

Michał Bochorski (ur. 16 września 1902 w Kostarowcach, zm. 30 stycznia 1991) – działacz komunistyczny.
Życiorys.
Urodził się 16 września 1902 w Kostarowcach w rodzinie chłopskiej. Był jednym z siedmiorga dzieci Bazylego, uczestnika rewolucji radzieckiej w guberni samarskiej. W młodości terminował u ślusarza oraz pracował na rzecz właściciela dworskiego w swojej wsi, po konflikcie z którym ukrywał się przez rok. W 1925 skierowany do odbycia służby wojskowej, po uderzeniu w twarz sierżanta przeniesiony do kompanii silnikowej w Modlinie. Tam w 1925 zetknął się z ruchem komunistycznym, wstąpił do Komunistycznej Partii Polski, tworząc komórkę KPP. Po demobilizacji powrócił do Kostarowiec, został członkiem komórki Komunistycznego Związku Młodzieży Polskiej, przekształconej wkrótce w komórkę KPP, równolegle był organizatorem Niezależnej Partii Chłopskiej na terenie powiatu sanockiego i był jej działaczem do rozwiązania w 1927, zostając sekretarzem Komitetu Powiatowego NPCh w Sanoku. Prowadził działalność polityczną wśród miejscowych chłopów, polegającą na rozprowadzaniu ulotek, wydawaniu pism „Wolnomyśliciel” i „Bicz Boży”. W 1927, przed wyborami parlamentarnymi 4 marca 1928, była agitatorem lewicy działając za rzecz listy nr 19, podczas wiecu w Ratnawicy został aresztowany i był więziony przez sześć miesięcy, po czym odzyskał wolność już po wyborach. Był współorganizatorem komitetu strajkowego w majątku Stanisława Słoneckiego w Kostarowcach, wymuszając na ziemianinie swoje warunki. W 1928 został działaczem Komunistycznej Partii Zachodniej Ukrainy. Był współorganizatorem Marszu Głodnych w Sanoku 6 marca 1930. W 1932 brał udział w strajku chłopskim na terenie powiatu leskiego. W tym czasie przez siedem lat był bezrobotny. Ponownie aresztowany był osadzony w więzieniu przez rok. Po wyjściu na wolność wyjechał do Lwowa pracując jako palacz kotłowy. Brał udział w demonstracji 16 kwietnia 1936 podczas pogrzebu komunisty Władysława Kozaka, a po wywołanych zamieszkach został aresztowany i osadzony w więzieniu „Brygidki”. Wobec brak dowodów został wypuszczony i wydalony ze Lwowa. Wówczas podjął pracę w Kopalnictwie Naftowym w Witryłowie, gdzie pracował do 1939.
Po wybuchu II wojny światowej pozostał na wschodnim brzegu rzeki Sanu, tj. obszarze pod okupacją sowiecką. Po ataku Niemiec na ZSRR z czerwca 1941 został wcielony do Armii Czerwonej. Wraz z wojskiem radzieckiej wycofywał się stale na wschód pod naporem Niemców. W marcu 1942 pod Stalingradem odniósł rany, tracąc wzrok w lewym oku. Przebywał na rekonwalescencji w Taszkencie, następnie w Nowosybirsku, gdzie pozostał w służbie wewnętrznej. Na obszarze Związku Radzieckiego działał w Związku Patriotów Polskich. Był członkiem oddziałów partyzanckich oraz ruchu oporu. Po zakończeniu wojny w Europie udał się na front japoński, zaś kapitulacja Japonii zastała go w drodze do Władywostoku.
Powróciwszy do Kostarowiec nie zastał domu, który został spalony, natomiast wojnę przeżyła jego żona i dziecko. Wstąpił do Ochotniczej Rezerwy Milicji Obywatelskiej. W kwietniu 1946 zgłosił się do Komitetu Powiatowego Polskiej Partii Robotniczej w Sanoku, dostając zadanie zorganizowania struktur Stronnictwa Ludowego na ziemi sanockiej. Po trzech miesiącach otrzymał legitymację członka PPR i został mianowany I sekretarzem Komitetu Gminnego PPR Sanok-Wieś. Później pracował w Komitecie Wojewódzkim PPR w Rzeszowie, był I sekretarzem Komitetu Powiatowego PPR oraz, po zjednoczeniu, PZPR w Dębicy. Był działaczem partyjnym w zakładzie WSK Mielec oraz w ramach Wojewódzkiej Komisji Kontroli Partyjnej w Rzeszowie. 4 maja 1953 został wybrany członkiem Komitetu Wojewódzkiego PZPR w Rzeszowie. Od sierpnia 1953 do grudnia 1957 był I sekretarzem KP PZPR w Krośnie. Następnie przeszedł na rentę.
Wówczas działał społecznie w ramach Komisji Kontroli Partyjnej, Komisji ds. Starych Działaczy, Związku Bojowników o Wolność i Demokrację, Ligi Obrony Kraju.
Zmarł 30 stycznia 1991 i został pochowany na Cmentarzu Komunalnym w Krośnie. Jego żoną była Wanda (1912-1988).

</doc>
<doc id="4055308" url="https://pl.wikipedia.org/wiki?curid=4055308" title="Shun'ichi Shimamura">
Shun'ichi Shimamura



</doc>
<doc id="4055309" url="https://pl.wikipedia.org/wiki?curid=4055309" title="Aleksandr Kacałapow">
Aleksandr Kacałapow

Aleksandr Kacałapow (ur. 1986) – rosyjski piłkarz, grający jako obrońca. Od 2017 zawodnik Araratu Moskwa.
Wychowanek Rotora Wołgograd. W latach 2009–2012 zawodnik Urału Jekaterynburg. W latach 2013–2015 w Torpedo Moskwa. W sezonie 2016/17 zawodnik FK Ufa. Jesienią 2016 występował w FK Orenburg.

</doc>
<doc id="4055310" url="https://pl.wikipedia.org/wiki?curid=4055310" title="Nasz nowy dom">
Nasz nowy dom

Nasz nowy dom – polski program telewizyjny typu reality show prowadzony przez Katarzynę Dowbor i emitowany od 29 września 2013 na antenie Polsatu.
Charakterystyka programu.
W każdym odcinku dom lub mieszkanie jednej z polskich rodzin, włączając wszystkie pokoje, wnętrza i teren wokół, zostaje wyremontowany przez drużynę budowlańców w 5 dni (czasami 7), a mieszkania 4 dni. W tym czasie rodzina zostaje wysłana na wakacje do hotelu.
Spis serii.
Uwaga: tabela zawiera daty odnoszące się wyłącznie do pierwszej emisji telewizyjnej; nie uwzględniono w niej ewentualnych prapremier w serwisach internetowych (np. Polsat Box Go).
Kontrowersje.
Bohaterka jedenastego odcinka dziewiątej serii programu, pani Lidia, zmierzyła się po remoncie domu z falą nienawiści. W listopadzie 2017 roku, po remoncie budynku, podjeżdżano do niego, pukano w okna i obrzucano go kamieniami. Zdaniem mieszkańców pani Lidii nie należał się remont tego mieszkania. Po emisji odcinka pojawiły się również nieprzychylne komentarze wśród internautów. Rodzina, której wyremontowano mieszkanie, była wyzywana m.in. od „zawistników”. Ponadto zdaniem Miejskiego Ośrodka Pomocy Społecznej w Szczytnie, Telewizja Polsat niczego nie ustalała w kwestii remontu mieszkania i ośrodek zażądał natychmiastowego zaprzestania produkcji programu. Do tej sprawy odniosła się prowadząca programu, Katarzyna Dowbor:
W lipcu 2020 podpalono dom pani Beaty Zacharewicz, mieszkającej w Antoninie. Remont tego domu pokazano w 107. odcinku programu.

</doc>
<doc id="4055311" url="https://pl.wikipedia.org/wiki?curid=4055311" title="Park im. Adama Mickiewicza w Zawierciu">
Park im. Adama Mickiewicza w Zawierciu

Park im. Adama Mickiewicza w Zawierciu – jeden z trzech parków znajdujących się w Zawierciu. Największy park istniejący w mieście.
Historia.
Park został założony 1 września 1929 roku na terenach podarowanych przez Jakuba Löwensteina (12 470 m²), gdzie rosła dąbrowa. Miasto zakupiło ponadto dodatkowe tereny i powierzchnia parku wynosiła początkowo 23 614 m². Projektantem parku był inż. Władysław Petrych. Zainstalował on na Warcie zapory, dzięki którym powstał staw z fontanną.. Petrych był również pierwszym kierownikiem parku.
W latach 30. zmodernizowano park, oświetlając go i oddając do użytku kawiarnię, obok której znajdował się krąg taneczny i rosarium. W parku znajdowały się dwa kwietniki. Do 1945 roku w całości ogrodzono obiekt. Wstęp do parku był płatny i kosztował dwa złote.
Podczas II wojny światowej do parku mogli wejść tylko Niemcy, a dla Polaków przeznaczyli park Kościuszki. Wprowadzili oni kamienne schodki i kaskadę wodną, usuwając za to rosarium. 
Po II wojnie światowej ogrodzenie zostało zlikwidowane, a teren samego parku powiększony do ul. Kościuszki. W 1957 roku na nowo uruchomiono kawiarnię, a także założono mini-ZOO z pawiami, bocianami czy lisami, później zlikwidowane. W latach 70. zasypano staw, a w późniejszych czasach wyasfaltowano drogi i zlikwidowano stare ławki. Na początku XXI wieku dokonano rewitalizacji obiektu.
Przyroda.
W parku występuje około 60 gatunków drzew liściastych, a także drzewa iglaste – w sumie 1600 drzew. 30% wszystkich drzew stanowią dęby szypułkowe. Ponadto w parku znajdują się m.in. olsza czarna, klon zwyczajny, klon jawor, klon jesionolistny, lipa szerokolistna, lipa drobnolistna, lipa krymska, wiąz górski, wiąz szypułkowy, wiąz polny, jesion wyniosły, daglezja zielona, morwa biała, platan klonolistny, grab pospolity, brzoza brodawkowata, wierzba płacząca, kasztanowiec biały, jesion pensylwański, jesion wyniosły, robinia akacjowa, czeremcha zwyczajna, dąb czerwony, modrzew europejski, świerk kłujący, świerk siwy, sosna wejmutka, żywotnik zachodni, żywotnik wschodni, cis pospolity, jałowiec sabiński.
Do krzewów znajdujących się w parku można zaliczyć takie gatunki, jak jaśminowiec wonny, głóg dwuszyjkowy, głóg jednoszyjkowy, żylistek szorstki, tawuła wierzbolistna, berberys odm. purpurowa, forsycja pośrednia, lilak pospolity, ligustr pospolity, śnieguliczka biała.
Na terenie parku znajdują się kwiatowe kobierce składające się z takich roślin, jak szałwia, lobelia, starzec, gazania i aksamitka.

</doc>
<doc id="4055314" url="https://pl.wikipedia.org/wiki?curid=4055314" title="Tham Kong Lo">
Tham Kong Lo



</doc>
<doc id="4055315" url="https://pl.wikipedia.org/wiki?curid=4055315" title="Kong Lor Cave">
Kong Lor Cave



</doc>
<doc id="4055317" url="https://pl.wikipedia.org/wiki?curid=4055317" title="Jarmilacladus">
Jarmilacladus

Jarmilacladus – wymarły rodzaj owadów z rzędu Hypoperlida i rodziny Anthracoptilidae. Żył w permie. 
Rodzaj ten został opisany w 2004 roku przez Aleksandra Rasnicyna i Daniła Aristowa. Nazwę rodzajową nadano na cześć Jarmily Kukalovej-Peck. Znane są dwie skamieniałości tego rodzaju: odnaleziona w Australii w piętrze tatarianu (loping) oraz odnaleziona w rosyjskiej Udmurcji w piętrze urżumianu (gwadalup).
Owady te miały skrzydła o umiarkowanie wąskim polu kostalnym i licznych żyłkach poprzecznych. Żyłka subkostalna miała stosunkowo krótkie odgałęzienia w części przedniej, a kończyła się na żyłce kostalnej. Grzebykowany z tyłu sektor radialny brał początek w połowie długości skrzydła. Przednie z trzech odgałęzień żyłki medialnej mogło być na krótkim odcinku zlane z sektorem radialnym, a tylne z nich zlane z przednią żyłką kubitalną lub mogły być one wolne. Z czterech odgałęzień przedniej żyłki kubitalnej tylne było zawsze wolne. Na międzykrywce znajdowały się liczne, prawie równoległe żyłki.
Należą tu dwa opisane gatunki:

</doc>
<doc id="4055320" url="https://pl.wikipedia.org/wiki?curid=4055320" title="Mokichi Saitō">
Mokichi Saitō

 – japoński poeta, z zawodu lekarz psychiatra.
Urodził się jako w rodzinie chłopskiej w prefekturze Yamagata. Dzięki pomocy krewnych z Tokio ukończył studia medyczne. Początkowo wykładał w Nagasaki, później wyjechał do Europy, w latach 1921–1924 kształcąc się na uniwersytetach w Wiedniu i Monachium. Był rodzinnym lekarzem Ryūnosuke Akutagawy, któremu asystował przy popełnieniu samobójstwa.
Tworzył poezje w stylu "tanka", inspirowane twórczością Sachio Itō. Zaliczany jest do szkoły poetyckiej "Araragi", skupionej wokół czasopisma literackiego o tej samej nazwie. Wydał 17 tomików poetyckich, m.in. "Shakkō" (Czerwone światło, 1913, debiut, zawiera 834 "tanka" z lat 1905–1913), "Aratama" (1921), "Shiroki yama" (1949) i "Renzan" (1950). Był również autorem esejów na temat folkloru. Został odznaczony Nagrodą Literacką Yomiuri i Orderem Kultury.
Jego synem był eseista Morio Kita.

</doc>
<doc id="4055321" url="https://pl.wikipedia.org/wiki?curid=4055321" title="Saitō Mokichi">
Saitō Mokichi



</doc>
<doc id="4055322" url="https://pl.wikipedia.org/wiki?curid=4055322" title="Marian Kucharski">
Marian Kucharski

Marian Kucharski (ur. 30 stycznia 1930 w Poznaniu, zm. 16 lipca 2018 w Poznaniu) – polski artysta fotograf uhonorowany tytułami Artiste FIAP oraz Excellence FIAP. Członek Okręgu Wielkopolskiego Związku Polskich Artystów Fotografików.
Życiorys.
Marian Kucharski fotografował od lat 50. – od czasu kiedy rozpoczął pracę jako dziennikarz (fotoreporter) Gazety Poznańskiej. Od 1957 roku zaczął wystawiać swoje prace (m.in.) na „VIII Ogólnopolskiej Wystawie Amatorskiej Fotografii Artystycznej” w Gliwicach oraz na „III Salonie Fotografii” we Frankfurcie nad Menem. W 1958 roku zaprezentował pierwszą wystawę indywidualną. W 1960 roku został przyjęty w poczet członków Okręgu Wielkopolskiego Związku Polskich Artystów Fotografików (legitymacja nr 271).
Marian Kucharski był autorem i współautorem wielu wystaw fotograficznych, krajowych i międzynarodowych, m.in. organizowanych pod patronatem Międzynarodowej Federacji Sztuki Fotograficznej FIAP, na których otrzymał ponad 200 akceptacji swoich prac. Szczególne miejsce w jego fotograficznej twórczości zajmuje fotografia subiektywna (fotomontaże). Fotografie Mariana Kucharskiego znajdują się w zbiorach Muzeum Narodowego w Poznaniu, Muzeum Narodowego we Wrocławiu, Muzeum Mazurskiego w Olsztynie. W 1967 roku otrzymał tytuł AFIAP (Artiste FIAP), nadany przez Międzynarodową Federację Sztuki Fotograficznej FIAP, w 1970 roku tytuł EFIAP (Excellence FIAP). 
Marian Kucharski zmarł 16 lipca 2018, pochowany 20 lipca na cmentarzu komunalnym Miłostowo w Poznaniu (pole 48, kwatera 4).
Wybrane wystawy indywidualne.
Źródło.
Odznaczenia.
Źródło.

</doc>
<doc id="4055323" url="https://pl.wikipedia.org/wiki?curid=4055323" title="Polski Legion Weteranów Amerykańskich">
Polski Legion Weteranów Amerykańskich

Polski Legion Weteranów Amerykańskich "()" – polsko-amerykańska organizacja zrzeszającą byłych żołnierzy Sił Zbrojnych Stanów Zjednoczonych, do 1992 roku wyłącznie polskiego pochodzenia.
Historia.
Po zakończeniu I wojny światowej różne grupy amerykańskich weteranów pochodzenia polskiego tworzyły organizacje mające na celu zachowanie ducha braterstwa i patriotyzmu powstałego w wyniku służby w siłach zbrojnych Stanów Zjednoczonych i utrwalania przyjaźni powstałych tam, przez wzajemną pomoc i współpracę w patriotycznych, charytatywnych, oświatowych i obywatelskich działaniach. Innym celem było działanie na rzecz wyzwolenia i ustanowienia wolnej i niepodległej Polski. Najbardziej wyróżniającymi się organizacjami były "Sojusz Weteranów Polsko-Amerykańskich (Alliance of Polish-American Veterans)", z siedzibą w Chicago obejmująca stany Illinois, Ohio i Wisconsin, podobna organizacja o takiej samej nazwie która działała w stanie Michigan oraz działający na wschodnim wybrzeżu, obejmujący stany Nowy Jork i Nowa Anglia, "Polski Legion Armii Amerykańskiej (Polish Legion of the American Army)".
We wrześniu 1921 roku "Sojusz Weteranów Polsko-Amerykańskich" zorganizował pierwszy regularny zjazd. Zmieniono wówczas nazwę na "Sojusz Amerykańskich Weteranów Polskiego Pochodzenia (Alliance of American Veterans of Polish Extraction)". Organizacja ta była jedną z pierwszych organizacji na świecie uznającą zagrożenie ze strony komunizmu, gdy dodała do preambuły swojej konstytucji fragment: "Aby zwalczać destrukcyjną propagandę komunizmu i innych obcych wpływów, starających się osłabić lub zniszczyć nasze instytucje amerykańskie i demokratyczną formę rządu".
W 1930 roku "Sojusz Amerykańskich Weteranów Polskiego Pochodzenia" wziął udział w zjeździe "Polskiego Legionu Armii Amerykańskiej" w Nowym Jorku w celu konsolidowania obu grup w solidną organizację.
We wrześniu 1931 roku trzy organizacje, "Sojusz Amerykańskich Weteranów Polskiego Pochodzenia", "Polski Legion Armii Amerykańskiej" oraz organizacja działająca w Michigan zjednoczyły się w jedną organizację: "Polski Legion Weteranów Amerykańskich"

</doc>
<doc id="4055324" url="https://pl.wikipedia.org/wiki?curid=4055324" title="Ewa Kunina">
Ewa Kunina

Ewa Kuna (Ewa Kunina) z domu Krauze (ur. 4 sierpnia 1889 w Warszawie, zm. 14 marca 1963 tamże) – polska aktorka, w latach 1950–1963 aktorka Teatru Narodowego w Warszawie.
Życiorys.
Córka Władysława. Po ukończeniu pensji kształciła się na kursach handlowych, następnie kształciła się aktorsko pod kierunkiem Aleksandra Zelwerowicza i Wojciecha Brydzińskiego. Zadebiutowała w 1914 w Teatrze Polskim w Kijowie pod pseudonimem Ewa Korczak. W latach 1915–1916 występowała w Łodzi. W 1915 poślubiła Henryka Kunę, rzeźbiarza i malarza. Od 1916 występowała w teatrach warszawskich: w 1916 w Teatrze Orpheon, w sezonie 1917/18 i 1918/19 w Teatrze Polskim, 1919–1924 w Reducie, w sezonie 1924/25 i 1925/26 w Teatrze im. Wojciecha Bogusławskiego, w 1925 w Teatrze Szkarłatna Maska, w 1926–1931 w Teatrze Polskim i Małym, w sezonie 1929/30 w Teatrze Ateneum, w sezonie 1932/33 w Teatrze Kameralnym. W latach 1933–1939 pełniła funkcję kierownika administracyjnego szkolnego teatru przy Reducie, ponadto w latach 1931–1932 występowała w Teatrze im. Juliusza Słowackiego w Krakowie. W okresie II wojny światowej pracowała w Warszawie w kawiarni aktorskiej „Znachor”. Po zakończeniu wojny była aktorką Starego Teatru w Krakowie (1945–1946), Teatru Wojska Polskiego w Łodzi, a od 1950 do śmierci w Teatrze Narodowym w Warszawie. 
Pochowana na cmentarzu Powązkowskim (aleja zasłużonych rząd 1 miejsce 49).
Filmografia.
1933 – "Dzieje grzechu"
1933 – "Wyrok życia" jako właścicielka mieszkania wynajmująca Jadzi pokój
1947 – "Ostatni etap" jako więźniarka
1949 – "Matka"
1949 – "Prawdziwe oblicze" jako matka porucznika

</doc>
<doc id="4055325" url="https://pl.wikipedia.org/wiki?curid=4055325" title="Michał Ostrowski (1876–1935)">
Michał Ostrowski (1876–1935)

Michał Ostrowski (ur. 1876 w Zawadach k. Łomży, zm. 7 lutego 1935 w Łomży) – rolnik, poseł na Sejm Ustawodawczy (1919–1922).
Życiorys.
Urodził się w 1876 r. w Zawadach k. Łomży, w rodzinie Józefa i Julianny z domu Kokoszko. Rolnik w rodzinnych Zawadach, członek zarządu kółka rolniczego i kasjer Towarzystwa Pożyczkowo-Oszczędnościowego. Więziony przez 4 miesiące w Łomży przez władze rosyjskie za szerzenie nielegalnej literatury. 
Poseł na Sejm Ustawodawczy (1919–1922) ze Związku Sejmowego Ludowo-Narodowego od sierpnia 1919 r. Narodowego Zjednoczenia Ludowego. 

</doc>
<doc id="4055326" url="https://pl.wikipedia.org/wiki?curid=4055326" title="Mistrzostwa Świata w Lekkoatletyce 2017 – rzut młotem mężczyzn">
Mistrzostwa Świata w Lekkoatletyce 2017 – rzut młotem mężczyzn

Rzut młotem mężczyzn – jedna z konkurencji technicznych rozgrywanych podczas lekkoatletycznych mistrzostw świata na Stadionie Narodowym w Pekinie.
Rywalizacja zaliczana była do IAAF Hammer Throw Challenge.
Tytuł mistrzowski po raz kolejny obronił Paweł Fajdek. Tak jak przed dwoma laty trzecie miejsce zdobył Wojciech Nowicki.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 76,00 (uzyskane w okresie od 1 października 2016 do 23 lipca 2017), z uwagi na małą liczbę zawodników z minimum, kolejnych lekkoatletów zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans: 75.50 (Q) lub 12 najlepszych rezultatów (q).

</doc>
<doc id="4055327" url="https://pl.wikipedia.org/wiki?curid=4055327" title="K.J. Noons">
K.J. Noons

Karl James „K.J.” Noons (ur. 7 grudnia 1982 w Kailua) – amerykański zawodnik mieszanych sztuk walki (MMA), bokser, kick-boxer oraz karateka hawajskiego pochodzenia, mistrz Elite Xtreme Combat w wadze lekkiej z 2007. W swojej karierze walczył w takich organizacjach jak UFC, DREAM czy Strikeforce.
Kariera sportowa.
W MMA zadebiutował 12 października 2002 podczas turnieju Renegades Extreme Fighting, gdzie doszedł do finału przegrywając w nim z Buddy Clintonem. Po debiucie w MMA skupił się na kick-boxingu i boksie wygrywając większość ze swoich walk. W sumie bilans w boksie zawodowym zamknął 11 zwycięstwami i 5 porażkami. W 2004 próbował wygrać kwalifikację olimpijskie w boksie jednak odpadł w półfinale zawodów. W kick-boxingu oraz formułach zbliżonych m.in. sanda i muay thai został m.in. amatorskim mistrzem ISKA w wadze superśredniej, a jego bilans w kick-boxingu i dyscyplinach pokrewnych wyniósł ostatecznie 13 zwycięstw przy 1 porażce.
Do MMA wrócił w 2005 wygrywając w przeciągu jednego roku trzy pojedynki na galach Superbrawl i ICON Sport na Hawajach. Na początku 2007 związał się z Elite Xtreme Combat, a zadebiutował w niej 10 lutego 2007 przegrywając przez nokaut z Charlesem Bennettem w pierwszej rundzie. Po nieudanym początku w organizacji 27 lipca 2007 wygrał z Jamesem Edsonem Berto przez nokaut na gali ShoXC: Elite Challenger Series. Jeszcze w tym samym roku 10 listopada zmierzył się o inauguracyjne mistrzostwo Elite Xtreme Combat wagi lekkiej z Nickiem Diazem, z którym ostatecznie wygrał przez techniczny nokaut (niedopuszczenie Diaza do kontynuowania pojedynku przez lekarza) i zdobył pas.
14 czerwca 2008 obronił tytuł w starciu z Bahamczykiem Yvesem Edwardsem, którego znokautował w 48 sekundzie pierwszej rundy. W październiku 2008 EliteXC ogłosiło bankructwo i zaprzestało działalność. Większość aktywów i kontraktów zawodniczych zostało wykupionych w 2009 przez wieloletniego współorganizatora gal – Strikeforce, w tym kontrakt Noonsa. W nowej organizacji zadebiutował 16 czerwca 2010 pokonując niejednogłośnie na punkty Conora Heuna.
Po pokonaniu Jorge Gurgela 21 sierpnia 2010 otrzymał szansę walki o mistrzostwo Strikeforce wagi półśredniej w rewanżowym starciu z Nikiem Diazem. Do walki doszło 9 października 2010, gdzie ostatecznie lepszy okazał się Diaz, który pokonał Noonsa jednogłośnie na punkty. W kolejnych latach dwukrotnie przegrywał pojedynki eliminacyjne do walki o mistrzostwo Strikeforce, najpierw 18 czerwca 2011 z Jorge Masvidalem, następnie 3 marca 2012 z Joshem Thomsonem.
Na początku stycznia 2013 Strikeforce zostało zamknięte przez korporację Zuffa (właścicieli m.in. Ultimate Fighting Championship) po wcześniejszym wykupieniu organizacji. Noons jak i wielu innych czołowych zawodników Strikeforce zostało przeniesionych do UFC. 25 maja 2013 na UFC 160 zmierzył się z Donaldem Cerrone, z którym przegrał na punkty. W kolejnych dwóch pojedynkach pokonywał George'a Sotiropoulosa i Sama Stouta. Za wygraną z tym drugim otrzymał wyróżnienie w ramach "występu wieczoru". W kolejnych latach walczył bardzo rzadko, tocząc średnio jedną walkę rocznie. 12 grudnia 2014 zmierzył się z Daronem Cruickshankiem, jednak walka została przerwana i ogłoszona jako nierozstrzygnięta wskutek przypadkowego wsadzenia palca w oko przez Noonsa. Kolejna dwa pojedynki przegrywał, najpierw 30 maja 2015 przez poddanie z Alexem Oliveirą, następnie 6 lutego 2016 z Joshem Burkmanem jednogłośną decyzję sędziów. Po dwóch porażkach z rzędu w kwietniu 2016 został zwolniony z UFC.
Osiągnięcia.
Mieszane sztuki walki:
Sanshou (Sanda):
Kenpō karate:

</doc>
<doc id="4055328" url="https://pl.wikipedia.org/wiki?curid=4055328" title="Robert Lee (Teksas)">
Robert Lee (Teksas)



</doc>
<doc id="4055330" url="https://pl.wikipedia.org/wiki?curid=4055330" title="Sezon 2014/2015 w klubowej europejskiej piłce siatkowej mężczyzn">
Sezon 2014/2015 w klubowej europejskiej piłce siatkowej mężczyzn

Sezon 2014/2015 w klubowej europejskiej piłce siatkowej mężczyzn obejmuje rozgrywki o mistrzostwo, puchar i superpuchar państw, których federacje zrzeszone są w Europejskiej Konfederacji Piłki Siatkowej (CEV) oraz puchary europejskie. W Andorze, Gibraltarze, Liechtensteinie, Malcie, Monako, San Marino oraz Walii nie odbyły się żadne oficjalne seniorskie rozgrywki klubowe.

</doc>
<doc id="4055331" url="https://pl.wikipedia.org/wiki?curid=4055331" title="Wartan Aczemian">
Wartan Aczemian

Wartan Mykyrtczi Aczemian (orm. Վարդան Մկրտչի Աճեմյանը, ur. 28 września 1905 w Wan, zm. 24 stycznia 1977 w Erywaniu) – armeński reżyser teatralny i pedagog.
Życiorys.
Ukończył Armeńskie Studia Dramatyczne i kursy reżyserskie przy Klubie Proletariackim w Moskwie, w 1928 zorganizował Teatr Leninakański, którego 1928-1938 i ponownie 1943-1947 był kierownikiem artystycznym. W latach 1947-1950 był głównym reżyserem erywańskiego teatru komedii muzycznej, od 1939 reżyserem, a od 1953 głównym reżyserem Erywańskiego Teatru im. Gabriela Sundukiana. Od 1944 pracował jako pedagog, a od 1964 profesor Erywańskim Instytucie Artystyczno-Teatralnym. 30 września 1965 otrzymał tytuł Ludowego Artysty ZSRR. Był deputowanym do Rady Najwyższej Armeńskiej SRR.
Odznaczenia i nagrody.
I medale.

</doc>
<doc id="4055334" url="https://pl.wikipedia.org/wiki?curid=4055334" title="Jean Raphael Vanderlei Moreira">
Jean Raphael Vanderlei Moreira



</doc>
<doc id="4055335" url="https://pl.wikipedia.org/wiki?curid=4055335" title="Turkusowe zarządzanie">
Turkusowe zarządzanie

Turkusowe zarządzanie – pojęcie charakteryzujące model zarządzania, w którym stopień świadomości zarządzania organizacją jest najbardziej zdecentralizowany i równy u wszystkich członków organizacji.
Opis.
Koncepcja turkusowego zarządzania została zaproponowana i spopularyzowana w 2014 roku przez belgijskiego autora Frederica Laloux. Twórca tej teorii wyróżnił pięć modeli zarządzania, nadając każdemu z nich symboliczny kolor i porządkując je od najbardziej autorytarnych (czerwony) do najbardziej demokratycznych (turkus). Wyodrębnione style to: czerwony, bursztynowy, pomarańczowy, zielony i turkusowy.
Ustrój ten został nazwany przez Andrzeja Bliklego „demokracją partnerską”, co jest centralną cechą organizacji turkusowych. Paradygmat ten odrzuca zasadę: prowizji, premii, hierarchicznej struktury kierowniczej, wydawania poleceń, współzawodnictwa i okresowych rozmów oceniających. W zamian za to opiera się na warunkach wolności, zaufania, partnerstwa i współpracy.
Decyzje w turkusowej organizacji są podejmowane przez osoby znające temat i mające ku temu predyspozycje, często po zasięgnięciu opinii innych, a reszta zespołu ma do nich zaufanie. Zarządzanie turkusowe porzuca planowanie i budżetowanie na rzecz prognozowania. Opiera się na paradygmacie organizowania pracy zespołowej, która będzie dawała każdemu poczucie sensu życia, pozwalała na rozwój, oferowała przestrzeń dla kreatywności i innowacyjności.
Filary turkusowego zarządzania.
Koncepcja turkusowego zarządzania opiera się na trzech filarach. Są to: 
Samozarządzanie.
Organizacje turkusowe są w stanie działać nawet na dużą skalę z systemem opartym na wzajemnych relacjach, bez konieczności stosowania hierarchii lub konsensusu.
Dążenie do pełni.
Organizacje turkusowe wypracowały spójny zestaw praktyk, które mają skłonić pracowników do zastanowienia się nad tym, co daje im wewnętrzne poczucie spełnienia i jak mogą to wyrazić będąc częścią danej organizacji.
Cel ewolucyjny.
Organizacje turkusowe mają własne poczucie kierunku. Zamiast próbować przewidywać i kontrolować przyszłość, członkowie organizacji są zapraszani do słuchania i zrozumienia, czym organizacja chce się stać i jakiemu celowi chce służyć.
Struktura organizacji.
W turkusowych organizacjach zespół dzieli się zadaniami, przydzielając każdej osobie określoną część zlecenia. Aby cała grupa mogła osiągnąć swój cel, należy opracować odpowiedni system komunikacji, ponieważ przydzielone zadania często zależą od siebie nawzajem. W strukturze sieciowej nikt nie ma przewagi, jest ona elastyczna i często zmienia się w zależności od projektu.
Paradygmaty.
Budowanie turkusowej organizacji opiera się na pracy nad trzema dopełniającymi się paradygmatami:
Szanse i zagrożenia.
Turkusowe organizacje radzą sobie w biznesie tak samo dobrze, a w niektórych przypadkach nawet lepiej niż firmy zarządzane w tradycyjny sposób. Za szanse postrzega się elastyczne warunki pracy oraz szybki rozwój osobisty pracowników. Koncepcja turkusowego zarządzania stawia zatem pod znakiem zapytania znaczenie lidera i przywództwa w organizacji. Za zagrożenia uznaje się brak poczucia odpowiedzialności za działania jako indywidualnej jednostki, brak uporządkowanej struktury oraz wizji rozwoju firmy. To z kolei może prowadzić do nieładu, a także stwarzać problemy z weryfikowaniem wyników pracy.

</doc>
<doc id="4055336" url="https://pl.wikipedia.org/wiki?curid=4055336" title="Mistrzostwa Świata w Lekkoatletyce 2017 – bieg na 200 m kobiet">
Mistrzostwa Świata w Lekkoatletyce 2017 – bieg na 200 m kobiet

Bieg na 200 metrów kobiet – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Londynie.
Tytuł mistrzowski obroniła Holenderka Dafne Schippers.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 23,10 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Wyniki.
Eliminacje.
Awans: Pierwsze trzy z każdego biegu (Q) i trzy z najlepszymi czasami wśród przegranych (q).
Półfinały.
Awans: Pierwsze dwie z każdego biegu (Q) i dwie z najlepszymi czasami wśród przegranych (q).

</doc>
<doc id="4055337" url="https://pl.wikipedia.org/wiki?curid=4055337" title="Ignacy Załęski">
Ignacy Załęski

Ignacy Załęski (ur. w 1880 roku – zm.?) – poseł na Sejm Ustawodawczy (1919–1922) ze Związku Sejmowego Ludowo-Narodowego, członek Narodowego Chrześcijańskiego Klubu Robotniczego w 1920 roku, prezes Stowarzyszenia Robotników Chrześcijańskich, ogrodnik.

</doc>
<doc id="4055338" url="https://pl.wikipedia.org/wiki?curid=4055338" title="Friedrich Heiler">
Friedrich Heiler

Friedrich Heiler (ur. 30 stycznia 1892 w Monachium, zm. 28 kwietnia 1967 tamże) – niemiecki teolog i religioznawca.
Życiorys.
Na początku był katolikiem, później pod wpływem Nathana Söderbloma przyjął protestantyzm o wstępując do Kościoła Luterańskiego w Uppsali. W 1922 został profesorem uniwersytetu w Marburgu, a w 1931 biskupem. Od lat 20. był związany z ruchem wysokokościelnym. Był działaczem ekumenicznym, założył protestanckie zakony franciszkańskie, czasopismo "Ökumenische Einhelt" i pierwszą protestancko-katolicką wspólnotę eucharystyczną. Napisał publikacje "Das Gebet" (1918), "Der Katholizismus..." (1923), "Evangelische Katholizät" (1926), "The Spirit of Worship..." (1926), "Die Religionen der Menschheit" (1959) i "Erscheinungsformen und Wesen der Religion" (1961).

</doc>
<doc id="4055339" url="https://pl.wikipedia.org/wiki?curid=4055339" title="Kościół św. Józefa Oblubieńca w Klukowie">
Kościół św. Józefa Oblubieńca w Klukowie

Kościół pw. Świętego Józefa Oblubieńca – rzymskokatolicki kościół filialny należący do parafii Najświętszej Maryi Panny Częstochowskiej w Klukowie.
Historia.
Jest to budowla wzniesiona w latach 1833–1835, później była kilkakrotnie remontowana m.in. w latach 1872, 1927, 1931, 1969–1976. Świątynia jest murowana, otynkowana, wzniesiona na fundamentach z ciosów kamiennych. Kościół wybudowano na planie centralnym, na zewnątrz na planie kwadratu o ściętych narożnikach, a wewnątrz na planie krzyża greckiego. Bryła świątyni jest zwarta, posiada jedną kondygnację i nakryta jest dachem ośmiopolowym, z półkolistymi zadaszeniami nad przyczółkami. Na osi elewacji zachodniej jest umieszczony prostokątny przedsionek ozdobiony kamiennym portalem. Dach jest nakryty blachą miedzianą, i zwieńczony jest wysoką latarnią z krzyżem. Budowla zachowała się w dobrym stanie.
Świątynia została zbudowana jako kaplica grobowa rodziny Starzeńskich. Do 2000 roku pełniła funkcję kościoła parafialnego.

</doc>
<doc id="4055340" url="https://pl.wikipedia.org/wiki?curid=4055340" title="Kolekcjoner Ostrowski">
Kolekcjoner Ostrowski

Kolekcjoner Ostrowski – kwartalnik ukazujący się na terenie Ostrowa Wielkopolskiego od 2015 roku [ISSN 2450-1379].
Zajmuje się promocją szeroko rozumianego ruchu kolekcjonerskiego oraz dokumentowaniem i systematyką lokalnych wydawnictw ("ostrovianów"), m.in.:
Ostrowski Dzień Kolekcjonera.
Od 2016 roku redakcja kwartalnika jest współorganizatorem Ostrowskich Dni Kolekcjonera. Z tej okazji w roku 2016 i 2017 poza normalnym cyklem wydawniczym ukazały się numery specjalne kwartalnika.
Wyróżnienia.
Wydawnictwo dostrzeżone i docenione przez lokalne władze samorządowe:

</doc>
<doc id="4055342" url="https://pl.wikipedia.org/wiki?curid=4055342" title="Yes Sir, I Can Boogie">
Yes Sir, I Can Boogie

Yes Sir, I Can Boogie – piosenka hiszpańskiego duetu Baccara.
Utwór w stylu disco został napisany przez niemieckiego tekściarza Franka Dostala i producenta duetu Rolfa Soja w 1977 roku. Wydany jako debiutancki singiel duetu wraz z coverem piosenki „Cara Mia” na stronie „B”. Utwór „Yes Sir, I Can Boogie” został wielkim europejskim przebojem. To właśnie ten singiel stał się ich jedynym liderem w Wielkiej Brytanii, zajmując pierwsze miejsce przez tydzień, od 29 października 1977 roku. Jednak, dostać się na największy rynek muzyczny – amerykański – piosence się nie udało.
Do piosenki powstało wiele coverów, a oryginalny singiel Baccara był wielokrotnie wydawany ponownie. Szwedzkie wydanie z 1999 roku zajęło na listach przebojów 42-gą pozycję.

</doc>
<doc id="4055348" url="https://pl.wikipedia.org/wiki?curid=4055348" title="Mistrzostwa Świata w Lekkoatletyce 2017 – bieg na 3000 m z przeszkodami kobiet">
Mistrzostwa Świata w Lekkoatletyce 2017 – bieg na 3000 m z przeszkodami kobiet

Bieg na 3000 metrów z przeszkodami kobiet – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 9:42,00 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Wyniki.
Eliminacje.
Awans: Pierwsze trzy najlepsze z każdego biegu (Q) i 6 z najlepszymi czasami wśród przegranych (q).

</doc>
<doc id="4055349" url="https://pl.wikipedia.org/wiki?curid=4055349" title="Sotym Uługzoda">
Sotym Uługzoda

Sotym Uługzoda (tadż. Сотим Улуғзода, ur. 11 września 1911 w Varziku (obecnie w wilajecie namangańskim), zm. 25 czerwca 1997) – tadżycki prozaik i dramaturg.
Życiorys.
Urodził się w rodzinie chłopskiej. Kształcił się w Taszkencie, gdzie w 1929 ukończył Tadżycki Instytut Oświaty. Zaczął publikować w 1932. Brał udział w wojnie z Niemcami, w latach 1944–1946 był przewodniczącym Związku Pisarzy Tadżyckiej SRR. W 1951 został członkiem korespondentem Akademii Nauk Tadżyckiej SRR. Pisał opowiadania i powieści, m.in. "Dijori Nawobod" ("Nowa ziemia", 1953) i "Wose" (1967) - o przywódcy powstania antyfeudalnego z 1886. Napisał również utwory sceniczne "Szodmon" (1939) o pracownikach upraw bawełny, "Kaltakdoroni surch" ("Czerwoni uzbrojeni w pałki", 1940 - o walkach z basmaczami) i dramat historyczny "Rudaki" (1958). Poza tym jest autorem scenariuszy filmowych i prac z teorii literatury.

</doc>
<doc id="4055350" url="https://pl.wikipedia.org/wiki?curid=4055350" title="Antoni Ramatowski">
Antoni Ramatowski

Antoni Ramatowski (ur. w 1890 roku w Chorzelach w powiecie łomżyńskim – zm.?) – poseł na Sejm Ustawodawczy (1919–1922) ze Związku Sejmowego Ludowo-Narodowego, od sierpnia 1919 roku Narodowego Zjednoczenia Ludowego, rolnik. 
Członek Rady Gminnej w Przytułach, kółka rolniczego i Polskiej Macierzy Szkolnej.

</doc>
<doc id="4055351" url="https://pl.wikipedia.org/wiki?curid=4055351" title="Wielkość (arytmetyka odcinków)">
Wielkość (arytmetyka odcinków)

Wielkość (wielkość geometryczna) – archaiczne pojęcie matematyczne, stanowiące w XVII-wiecznej arytmetyce odcinków pomost pomiędzy geometrią a algebrą.
__SPIS__
W matematyce od czasów starożytnych (np. "Elementy" Euklidesa) aż do XVIII wieku (np. "Geometria" Kartezjusza) algebra była ściśle związana z interpretacją geometryczną, co spowalniało rozwój algebry. Dla ówczesnych matematyków rozwiązaniami równań były odcinki, a własności algebraiczne były dowodzone poprzez odpowiednie konstrukcje geometryczne. Ujęcie to sformalizował Kartezjusz w "Geometrii", definiując arytmetykę odcinków.
W matematyce starożytnej słowo "wielkość" ("μεγενος") oznaczało zarówno: odcinek, figurę, bryłę oraz kąt.
W matematyce XVII-wiecznej "wielkość" ("quantité") była pojęciem pomiędzy geometrią a algebrą. "Wielkość" w ujęciu arytmetyki odcinków oznaczała odcinek, ale oprócz tego wielkość mogła być rozwiązaniem równania wielomianowego. Stąd rozwiązaniami równań nie były liczby ani długości odcinków, lecz odcinki rozumiane jako "wielkości". Jednak, oprócz najbardziej klasycznego rozumienia "wielkości" jako odcinka, równorzędnie występowały również pojęcia takie jak np. "wielkość powierzchni", "wielkość kątów".
Takie ujęcie "wielkości" (jako odcinka) przyczyniło się do wprowadzenia nowych oznaczeń. Podczas gdy zwykłe odcinki już od czasów starożytnych oznaczano dwiema dużymi literami, np. formula_1 formula_2 odcinki będące "wielkościami" oznaczano małymi literami początku alfabetu, np. formula_3 formula_4 gdy były „znane”, oraz końca alfabetu, np. formula_5 formula_6 gdy były „nieznane”.
Np. w "Geometrii" Kartezjusza niewiadoma formula_7 równania algebraicznego jest nazywana "wielkością formula_7", co zgadza się z założeniem, że rozwiązaniem problemu jest odcinek.
Wartość wielkości.
René Descartes (w "Geometrii") wprowadził również pojęcie "wartości wielkości", którego używa w kontekście rozwiązywania równań. Definiuje je następująco:
Ujemne wielkości.
Ponieważ ówczesne rozumienie liczby nie dopuszczało liczb ujemnych (wielkość była odcinkiem, a odcinek nie może mieć ujemnej długości, zatem niewiadomej formula_7 nie może być przypisana "wartość" ujemna), a ujemne wielkości pojawiały się w obliczeniach matematycznych, Kartezjusz musiał podjąć specjalne zabiegi językowe. Wprowadził pojęcie "fałszywego pierwiastka".
Interpretacja "wielkości" jako odcinka, a czasem także figury płaskiej, bryły i kąta, stanowiła problem w zrozumieniu liczb ujemnych. Arytmetyka odcinków Kartezjusza stanowiła istotny krok w uwalnianiu się od tej interpretacji, sprowadzając operacje na różnych "wielkościach" (w ujęciu antycznym) do operacji na odcinkach ("wielkościach" w ujęciu Kartezjusza), a pojęcie "fałszywego pierwiastka" było początkiem pojmowania liczb ujemnych przez matematyków.
Jednak przełomu w pokonywaniu trudności związanych z pojęciem "wielkości ujemnych" dokonał dopiero John Wallis w dziele "Treatise of Algebra" (1685).
Wallis do zobrazowania swojego rozumowania posłużył się osią liczbową (w cytacie powyżej znajduje się skan rysunku z oryginalnej pracy Wallisa z 1685). Fragment ten jest cenny również dlatego, że zawiera prawdopodobnie pierwsze w historii matematyki przedstawienie osi liczbowej.

</doc>
<doc id="4055356" url="https://pl.wikipedia.org/wiki?curid=4055356" title="Franciszek Szymański">
Franciszek Szymański



</doc>
<doc id="4055363" url="https://pl.wikipedia.org/wiki?curid=4055363" title="Wioślarstwo na Letnich Igrzyskach Olimpijskich 2016 – dwójka podwójna wagi lekkiej mężczyzn">
Wioślarstwo na Letnich Igrzyskach Olimpijskich 2016 – dwójka podwójna wagi lekkiej mężczyzn

Wioślarstwo na Letnich Igrzyskach Olimpijskich 2016 – dwójka podwójna wagi lekkiej mężczyzn – rywalizacja dwójek podwójnych wagi lekkiej mężczyzn (LM2x) podczas Letnich Igrzysk Olimpijskich 2016 w Rio de Janeiro, która została przeprowadzona w dniach 8–12 sierpnia 2016 roku na torze wioślarskim położonym na lagunie Lagoa Rodrigo de Freitas. Podobnie jak podczas innych seniorskich zawodów wioślarskich, zawodnicy w każdym z wyścigów pokonywali odległość 2 kilometrów.
W konkursie wzięło udział 40 zawodników, reprezentujących 20 państw. Wszyscy zawodnicy występowali w dwójkach złożonych z reprezentantów jednego państwa. 11 osad reprezentowało państwa europejskie. Poza tym, w konkursie znalazły się też trzy osady azjatyckie, dwie północnoamerykańskie, dwie południowoamerykańskie i dwie afrykańskie. Rozegrano czternaście wyścigów: cztery wyścigi eliminacyjne, dwa wyścigi repesażowe, dwa półfinały A/B, dwa półfinały C/D, oraz cztery finały: D, C, B i A. Zwycięstwo odnieśli faworyzowani reprezentanci Francji, Pierre Houin i Jérémie Azou. Drugie miejsce zajęli Irlandczycy, bracia Gary i Paul O’Donovanowie, a na trzecim stopniu podium stanęli Norwedzy, Kristoffer Brun i Are Strandli.
Zasady kwalifikacji.
Do udziału w olimpijskim konkursie dwójek podwójnych wagi lekkiej mężczyzn uprawnionych mogło zostać 20 osad. Pierwszą okazją do zdobycia kwalifikacji olimpijskiej były mistrzostwa świata w wioślarstwie, które odbyły się w dniach 30 sierpnia – 15 września 2015 roku we francuskim Aiguebelette-le-Lac. Prawo udziału w igrzyskach olimpijskich otrzymywały osady, które zajęły miejsca od 1. do 11. Pozostałe 9 kwalifikacji przyznano podczas kontynentalnych imprez kwalifikacyjnych. W dniach 5–7 października 2015 roku w Tunisie odbyły się kwalifikacje afrykańskie, podczas których kwalifikację wywalczyła 1 osada. Po 3 osady uzyskały miejsca w regatach olimpijskich podczas kwalifikacji amerykańskich, które odbyły się w dniach 22–24 marca 2016 roku w Valparaíso, oraz podczas kwalifikacji wspólnych dla Azji i Oceanii, które miały miejsce w dniach 22-25 kwietnia 2016 roku w Chungju. Ostatnie 2 miejsca zostały przydzielone podczas kwalifikacji europejskich, które odbyły się w dniach 22–25 maja 2016 roku w Lucernie.
Każdy z narodowych komitetów olimpijskich mógł wystawić do udziału w igrzyskach wyłącznie jedną osadę w danej konkurencji. Jeżeli zawodnicy reprezentujący dany narodowy komitet olimpijski zdobyli kwalifikację podczas mistrzostw świata w wioślarstwie, skład osady występującej na igrzyskach mógł być różny od tego, który zdobył kwalifikację. Jeśli kwalifikacja została natomiast zdobyta podczas kontynentalnych regat kwalifikacyjnych, skład osady występującej na igrzyskach musiał być identyczny do tego, który zdobył kwalifikację. Ponadto, każdy kraj mógł uzyskać podczas kontynentalnych regat tylko jedną kwalifikację dla osady męskiej i jedną dla osady kobiecej. Jeśli dwie różne osady złożone z zawodników tej samej płci i reprezentujące jeden kraj zajęły podczas regat pozycję uprawniającą do udziału w igrzyskach, narodowy komitet olimpijski w ciągu 2 tygodni musiał podjąć decyzję, którą z tych osad wyśle do Rio de Janeiro. W ten sposób możliwości startu w igrzyskach pozbawione zostały osady Egiptu, Meksyku i Belgii. Tamtejsze komitety olimpijskie wybrały bowiem na swoich reprezentantów zawodników startujących w wyścigu jedynek, którzy również zajęli podczas kontynentalnych kwalifikacji miejsca premiowane awansem.
Zmiany w składach.
Podczas igrzysk olimpijskich w takich samych składach jak podczas imprez kwalifikacyjnych wystąpiło 17 osad. W osadzie włoskiej Pietro Ruta został zastąpiony przez Marcello Mianiego. Sam zaś wziął udział w wyścigu czwórek wagi lekkiej. W osadzie francuskiej Pierre Houin zastąpił Stanyego Delayre'a po tym, gdy okazał się od niego szybszy w wyścigu jedynek podczas mistrzostw Francji. Do wyjątkowej zmiany dopuszczono także w osadzie tureckiej, która zdobyła kwalifikację w ramach europejskich regat kwalifikacyjnych. Enes Kuşku w wyniku wypadku zranił się na kilka tygodni przed igrzyskami olimpijskimi w brzuch i pachwinę, w związku z czym został zastąpiony przez Cema Yılmaza.
Format.
Rywalizacja olimpijska została podzielona na cztery etapy. Pierwszym z nich były wyścigi eliminacyjne. We wszystkich czterech z nich wzięło udział po pięć osad. Do półfinałów bezpośrednio zakwalifikowano osady, które uplasowały się na miejscach pierwszym i drugim w swoich wyścigach eliminacyjnych. Pozostałe osady wzięły udział w dwóch wyścigach repesażowych, z których po dwie najszybsze osady awansowały do półfinałów A i B, zaś pozostałe uczestniczyły w półfinałach C i D. W półfinałach C i D udział wzięły po cztery osady, z których trzy najlepsze awansowały do finału C, zaś pozostałe otrzymywały prawo wystąpienia w finale D. Osady uczestniczące w finale C sklasyfikowano na pozycjach od 13. do 18., zaś osady biorące udział w finale D zajęły miejsca 19. i 20. W półfinałach A i B udział wzięło po sześć osad, z których trzy awansowały do finału A, zaś pozostałe – do finału B. Osady uczestniczące w finale A zostały sklasyfikowane na miejscach od 1. do 6., zaś osady biorące udział w finale B uplasowały się na pozycjach od 7. do 12.
Terminarz.
Początkowo rywalizacja dwójek podwójnych wagi lekkiej mężczyzn miała odbyć się w dniach 7–12 sierpnia. Wyścigi eliminacyjne miały zostać rozegrane 7 sierpnia, repesaże – 8 sierpnia, półfinały C/D – 9 sierpnia, półfinały A/B i finały C oraz D – 10 sierpnia, a finały A oraz B – 12 sierpnia. Z powodu złych warunków pogodowych nie odbyły się zawody zaplanowane na 7 sierpnia oraz 10 sierpnia, przez co plan zawodów uległ znacznej zmianie. Wyścigi eliminacyjne przeniesiono na 8 sierpnia, a repesaże na 9 sierpnia. Wszystkie półfinały rozegrano 11 sierpnia, a wszystkie finały – 12 sierpnia.
Faworyci.
Przed rozpoczęciem igrzysk w roli głównych faworytów do zdobycia złotego medalu specjalistyczne serwisy sportowe upatrywały osadę francuską. Stany Delayre i Jérémie Azou zwyciężyli m.in. w mistrzostwach świata w 2015 roku, a także trzech kolejnych mistrzostwach Europy w latach 2012–2015. Jérémie Azou w parze z Pierre’em Houinem tryumfował także podczas dwóch spośród trzech zawodów Pucharu Świata rozgrywanych w 2016 roku, przed rozpoczęciem igrzysk olimpijskich. Na pozycjach medalowych przed rozpoczęciem igrzysk olimpijskich umieszczano także brązowych medalistów mistrzostw świata w 2015 roku oraz mistrzostw Europy w 2016 roku – Norwegów Kristoffera Bruna i Are Strandlego oraz mistrzów świata z 2014 roku – Jamesa Thompsona i Johna Smitha reprezentujących Republikę Południowej Afryki. W poniższej tabeli przedstawiono rezultaty najważniejszych regat wioślarskich rozgrywanych w latach 2012–2016 oraz zawodów Pucharu Świata bezpośrednio poprzedzających igrzyska olimpijskie w Rio de Janeiro. Pogrubioną czcionką oznaczono zawodników startujących w tej konkurencji podczas Igrzysk XXXI Olimpiady.
Wyniki.
Wyścigi eliminacyjne.
Wyścig 1.
Pierwszy wyścig eliminacyjny odbył się 8 sierpnia o godzinie 11:50 czasu lokalnego i był 21. wyścigiem rozgrywanym tego dnia na torze wioślarskim. W wyścigu wzięło udział pięć osad: niemiecka, turecka, duńska, włoska i irlandzka. Na pierwszych 500 metrach na czoło wysunęli się Włosi przed Niemcami i Turkami. Na czwartym miejscu pierwszy punkt pomiaru czasu mijali Irlandczycy. W kolejnych fazach wyścigu ich tempo spadało jednak wolniej niż pozostałych osad, zaś na ostatnich 500 metrach znacząco wzrosło. W efekcie przed połową dystansu wyprzedzili oni słabnących Turków oraz Niemców, a później również i Włochów, finiszując na pierwszym miejscu. Jako drudzy na mecie pojawili się Włosi, a jako trzeci Duńczycy. Niemcy mimo gwałtownego spadku tempa na końcowych metrach obronili się przed Turkami, którzy zamknęli stawkę z czasem gorszym o niemalże 18 sekund od zwycięzców.
Wyścig 2.
Drugi wyścig eliminacyjny odbył się 8 sierpnia o godzinie 12:00 czasu lokalnego i był 22. wyścigiem rozgrywanym w tym dniu na torze wioślarskim. Wystąpiło w nim pięć osad: hongkońska, amerykańska, norweska, chilijska i austriacka. W początkowej fazie wyścigu na prowadzenie wysunęli się Norwegowie, wyprzedzający Amerykanów i Chilijczyków. Wszystkie trzy osady nie oddały swoich pozycji aż do mety. Na czwartym miejscu najpierw utrzymywali się reprezentanci Hongkongu. Później jednak zostali wyprzedzeni przez Austriaków i finiszowali na ostatnim miejscu ze stratą przeszło 20 sekund do zwycięzców.
Wyścig 3.
Trzeci wyścig eliminacyjny odbył się 8 sierpnia o godzinie 12:10 czasu lokalnego i był 23. wyścigiem rozgrywanym w tym dniu na torze wioślarskim. Wystąpiło w nim pięć osad: polska, japońska, kubańska, angolska i francuska. Na pierwszych 500 metrach na prowadzenie wysunęli się Francuzi, wyprzedzając kolejno Polaków, Japończyków, Kubańczyków i Angolczyków. W takiej samej kolejności osady przypłynęły do wszystkich kolejnych punktów pomiaru czasu oraz linii mety. Ostatnia osada angolska straciła do zwycięskich Francuzów przeszło 34 sekundy.
Wyścig 4.
Czwarty wyścig eliminacyjny odbył się 8 sierpnia o godzinie 12:20 czasu lokalnego i był 24. wyścigiem rozgrywanym w tym dniu na torze wioślarskim. Wystąpiło w nim pięć osad: brazylijska, szwajcarska, chińska, brytyjska i południowoafrykańska. Na początku rywalizacji na czoło wysunęli się Brytyjczycy, wyprzedzając reprezentantów RPA o 1,37 sekundy. Później ich tempo spadało jednak znacznie szybciej niż miało to miejsce w przypadku ich głównych rywali. W rezultacie na 500 metrów przed metą na prowadzeniu znajdowała się już osada południowoafrykańska. Brytyjczycy utrzymali jednak do końca wyścigu drugą pozycję, zaś na trzeciej finiszowali Szwajcarzy, którzy przez większość dystansu zamykali stawkę, a Chińczyków i Brazylijczyków wyprzedzili na ostatnich kilkuset metrach. Na ostatnim miejscu do mety dotarli Brazylijczycy ze stratą 8,03 sekundy.
Repesaże.
Wyścig 1.
Pierwszy wyścig repesażowy odbył się 9 sierpnia o godzinie 11:40 czasu lokalnego i był 20. wyścigiem rozegranym w tym dniu na torze wioślarskim. Wystąpiło w nim sześć osad: angolska, kubańska, duńska, chilijska, chińska i turecka. Stawce początkowo przewodziły płynący w niewielkiej odległości od siebie Duńczycy i Turkowie. Podczas gdy Duńczycy utrzymali jednak swoje prowadzenie aż do mety, Turkowie spadali coraz dalej w klasyfikacji. Przed połową dystansu wyprzedzili ich Chińczycy, a później także i Kubańczycy i Chilijczycy. Ostatecznie na trzecim miejscu – za Duńczykami i Chińczykami – finiszowała osada kubańska, zaś na czwartym chilijska. Ostatni na mecie Angolczycy stracili do zwycięzców niespełna 27 sekund.
Wyścig 2.
Drugi wyścig repesażowy odbył się 9 sierpnia o godzinie 11:50 czasu lokalnego i był 21. wyścigiem rozegranym w tym dniu na torze wioślarskim. Wystąpiło w nim sześć osad: brazylijska, niemiecka, japońska, szwajcarska, austriacka i hongkońska. Na pierwszych 500 metrach na prowadzenie wysunęli się Niemcy, wyprzedzając o kilka sekund płynących na drugiej pozycji Austriaków. Obie osady utrzymały swoje miejsca aż do mety. Na końcu stawki płynęli początkowo Szwajcarzy. Dzięki temu, że utrzymali równe tempo na całym dystansie, w połowie rywalizacji wyprzedzili oni jednak reprezentantów Hongkongu, a później również i Japończyków oraz Brazylijczyków, awansując na trzecią pozycję. Na ostatnim miejscu finiszowali Hongkończycy ze stratą niespełna 17 sekund do zwycięzców.
Wyścigi półfinałowe.
1. półfinał C/D.
Pierwszy wyścig półfinałowy C/D odbył się 11 sierpnia o godzinie 13:40 czasu lokalnego i był 24. wyścigiem rozegranym w tym dniu na torze wioślarskim. Wystąpiły w nim cztery osady: angolska, japońska, kubańska i brazylijska. Na pierwszym kilometrze na prowadzeniu pozostawali Japończycy, wyprzedzając Brazylijczyków i Kubańczyków. Później jednak rywale znacznie przyspieszyli, co sprawiło, że na 500 metrów przed metą na prowadzenie wysunęli się Brazylijczycy, zaś na krótko przed linią mety Japończyków wyprzedziła jeszcze osada kubańska. Na czwartym miejscu przez cały dystans płynęli Angolczycy, finiszując ze stratą przeszło 12 sekund do zwycięskiej Brazylii.
2 półfinał C/D.
Drugi wyścig półfinałowy C/D odbył się 11 sierpnia o godzinie 13:50 czasu lokalnego i był 25. wyścigiem rozegranym w tym dniu na torze wioślarskim. Wystąpiły w nim cztery osady: szwajcarska, turecka, chińska i hongkońska. Na początku dystansu na około 2-sekundowe prowadzenie wysunęli się Turkowie. Na drugim miejscu płynęli Chilijczycy, a na trzecim Szwajcarzy. Później Szwajcarzy znacznie jednak przyśpieszyli względem konkurencyjnych osad, dzięki czemu na 500 metrów przed metą plasowali się już przed reprezentantami Chile. Na ostatnich metrach wysunęli się zaś na prowadzenie i finiszowali na pierwszym miejscu. Na końcu stawki przez cały dystans płynęli Hongkończycy, którzy dotarli do mety ze stratą przeszło 11 sekund do zwycięzców.
1. półfinał A/B.
Pierwszy wyścig półfinałowy A/B odbył się 11 sierpnia o godzinie 9:10 czasu lokalnego i był 5. wyścigiem rozgrywanym w tym dniu na torze wioślarskim. Wystąpiło w nim sześć osad: niemiecka, amerykańska, francuska, irlandzka, brytyjska i chińska. Na pierwszych 500 metrach na prowadzenie wysunęli się Francuzi, wyprzedzający o nieco ponad sekundę plasujących się na drugiej pozycji Amerykanów. Obie osady utrzymały swoje lokaty aż do mety. Na trzecim miejscu początkowo płynęli Brytyjczycy, lecz przed półmetkiem zostali wyprzedzeni przez Irlandczyków i finiszowali jako czwarci. Na piątym miejscu przez cały wyścig utrzymywali się reprezentanci Niemiec, zaś na szóstym płynęli Chińczycy, którzy do mety dotarli ze stratą przeszło 27 sekund do zwycięzców.
2. półfinał A/B.
Drugi wyścig półfinałowy A/B odbył się 11 sierpnia o godzinie 9:20 czasu lokalnego i był 6. wyścigiem rozgrywanym w tym dniu na torze wioślarskim. Wystąpiło w nim sześć osad: austriacka, polska, południowoafrykańska, norweska, włoska i duńska. Na początku dystansu na prowadzenie wysunęli się Norwedzy przed Włochami i reprezentantami RPA. Dzięki znacznemu przyśpieszeniu, osada południowoafrykańska przed półmetkiem wyprzedziła Włochów, a na ostatnim 500-metrowym odcinku również i Norwegów finiszując na pierwszym miejscu. Na ostatnich metrach Włochów wyprzedzili również Polacy, spychając ich na czwarte, niepremiowane awansem do finału A, miejsce. Przez cały dystans na piątym miejscu płynęli Duńczycy, zaś na szóstym Austriacy, którzy do mety dotarli ze stratą przeszło 15 sekund do zwycięzców.
Finały.
Finał D.
Finał D odbył się 12 sierpnia o godzinie 12:10 czasu lokalnego i był 18. wyścigiem rozgrywanym tego dnia na torze wioślarskim. Wystąpiły w nim dwie osady: hongkońska i angolska. Już na pierwszych 500 metrach reprezentanci Hongkongu wypracowali niemalże 3-sekundową przewagę nad Angolczykami. Prowadzenia nie oddali do końca wyścigu, wyprzedzając osadę angolską o niespełna 4 sekundy.
Finał C.
Finał C odbył się 12 sierpnia o godzinie 12:30 czasu lokalnego i był 20. wyścigiem rozgrywanym tego dnia na torze wioślarskim. Wystąpiło w nim sześć osad: japońska, turecka, brazylijska, szwajcarska, kubańska i chilijska. Na pierwszej połowie dystansu na prowadzeniu utrzymywali się Japończycy, zaś na drugim miejscu – Turkowie. W wyniku dużego wzrostu tempa na 500 metrów przed metą na prowadzeniu znajdowali się już Szwajcarzy, zaś Turków wyprzedzili Brazylijczycy zajmujący dotąd czwartą pozycję. Do mety osada brazylijska dogoniła jeszcze i nieznacznie wyprzedziła Japończyków, kończąc rywalizację na drugim miejscu, za Szwajcarami. Na ostatnim miejscu finiszowali ze stratą ponad 5 sekund Kubańczycy, którzy na ostatnich metrach zostali wyprzedzeni przez Chilijczyków.
Finał B.
Finał B odbył się 12 sierpnia o godzinie 9:20 czasu lokalnego i był 6. wyścigiem rozgrywanym tego dnia na torze wioślarskim. Wystąpiło w nim sześć osad: austriacka, niemiecka, włoska, brytyjska, duńska i chińska. Na pierwszych 500 metrach na czoło stawki wysunęli się Brytyjczycy i prowadzenia tego nie oddali do końca wyścigu. Na drugim miejscu początkowo płynęli Niemcy, a na trzecim Chińczycy, lecz na półmetku obie osady zostały wyprzedzone przez płynących coraz szybciej Włochów. Chińczycy później stracili jeszcze kolejną pozycję na rzecz Duńczyków. Na ostatnim miejscu przez cały dystans płynęli Austriacy, tracąc na mecie 14 sekund do zwycięzców.
Finał A.
Finał A odbył się 12 sierpnia o godzinie 10:45 czasu lokalnego i był 14. wyścigiem rozegranym tego dnia na torze wioślarskim. Wystąpiło w nim sześć osad: irlandzka, amerykańska, południowoafrykańska, francuska, norweska i polska. Na pierwszych 500 metrach na czoło stawki wysunęli się Francuzi i prowadzenia tego nie oddali aż do końca wyścigu. Na drugim miejscu początkowo płynęli Norwegowie, a na trzecim – Amerykanie. Później ci drudzy zostali jednak wyprzedzeni przez reprezentantów RPA. Wszystkie trzy osady w drugiej części dystansu utraciły swoje pozycje na rzecz Irlandczyków, którzy wytracili najmniej prędkości względem swoich rywali i dzięki temu finiszowali na drugim miejscu. Jako trzeci do mety dopłynęli Norwegowie. Na ostatniej pozycji przez cały dystans płynęli Polacy, którzy stracili do zwycięzców przeszło 11 sekund.
Znaczenie.
Złoty medal zdobyty przez Pierre’a Houina i Jérémiego Azou był dwunastym medalem reprezentacji Francji podczas igrzysk olimpijskich w Rio de Janeiro, w tym trzecim złotym. Poprzednie dwa złote medale zdobyli Denis Gargaud Chanut w konkursie C-1, w kajakarstwie górskim, oraz drużyna jeździecka w drużynowym WKKW. Dzień przed sukcesem Houina i Azou, francuscy wioślarze zdobyli jeszcze jeden brązowy medal. Wywalczyli go Thomas Baroukh, Thibault Colard, Guillaume Raineau oraz Franck Solforosi w konkursie czwórek bez sternika wagi lekkiej mężczyzn. W sumie podczas igrzysk olimpijskich Francuzi zdobyli 42 medale, z których 10 było wykonanych z najcenniejszego kruszcu. Medal Houina i Azou był także 683. medalem (w tym 205. złotym) wywalczonym przez reprezentację Francji w całej jej historii startów w letnich igrzyskach olimpijskich oraz 40. medalem (w tym 8. złotym) zdobytym przez Francuzów podczas olimpijskich regat wioślarskich. Kilka dni po rozegraniu finału wyścig skomentował Jérémie Azou:
Srebrny medal braci Garyego i Paula O’Donovanów był pierwszym medalem zdobytym przez reprezentantów Irlandii podczas igrzysk olimpijskich w Rio de Janeiro i jednym z dwóch, które Irlandczycy zdobyli przed końcem imprezy. Drugi – również srebrny – zdobyła Annalise Murphy w regatach żeglarskich klasy Laser Radial. Był to także 30. medal wywalczony przez reprezentację Irlandii w całej jej historii startów w igrzyskach olimpijskich oraz pierwszy medal zdobyty przez Irlandczyków podczas olimpijskich regat wioślarskich. Po zakończeniu wyścigu Gary O’Donovan ocenił występ swój i brata:
Brązowy medal Kristoffera Bruna i Are Strandliego był drugim medalem reprezentacji Norwegii podczas igrzysk olimpijskich w Rio de Janeiro i jednym z czterech medali, które Norwegowie zdobyli przed końcem imprezy. Wszystkie pozostałe również były brązowe. Norwescy wioślarze zdobyli podczas tych igrzysk jeszcze jeden medal. Dzień przed Brunem i Strandlim po brązowe medale sięgnęli Kjetil Borch i Olaf Tufte w wyścigu dwójek podwójnych. Medal Bruna i Strandliego był 150. medalem wywalczonym przez reprezentację Norwegii w całej jej historii startów w letnich igrzyskach olimpijskich oraz 16. medalem zdobytym przez Norwegów podczas olimpijskich regat wioślarskich. Zadowolenie z osiągniętego rezultatu wyraził Are Strandli:

</doc>
<doc id="4055364" url="https://pl.wikipedia.org/wiki?curid=4055364" title="Cavalarva">
Cavalarva

Cavalarva – wymarły rodzaj owadów, obejmujący tylko jeden znany gatunek: "Cavalarva caudata". Żył w permie.
Rodzaj i gatunek opisane zostały w 2015 roku przez Daniła Aristowa i Aleksandra Rasnicyna. Jedyna znana skamieniałość odnaleziona została w Czekardzie, na terenie kraju permskiego w Rosji i pochodzi z piętra kunguru, z permu.
Jedyną skamieniałością jest odcisk kompletnej wylinki larwalnej. Była to larwa kampodeowa o ciele długości 9 mm i umiarkowanie ciemnym ubarwieniu. Jej hipognatyczna głowa była wyraźnie węższa od tułowia i prawdopodobnie zaopatrzona w oczy złożone. Czułki miały krótkie i grube dwa człony nasadowe oraz długi i cienki biczyk. Trzy segmenty budujące tułów były podobnych rozmiarów, wyposażone w trzy pary czteroczłonowych odnóży zakończonych parą pazurków. Ich biodra były stożkowate, natomiast homologia pozostałych ich członów ze standardowo wyróżnianymi częściami odnóży owadów jest niejasna. Węższy od tułowia, stopniowo zwężający się ku tyłowi odwłok budowało 7 widocznych segmentów o prostokątnych w widoku bocznym tergitach i sternitach. W pobliżu ostatniego tergitu osadzona była para prawdopodobnie wieloczłonowych nici końcowych o długości takiej, jak odwłok i tak cienkich, jak biczyk czułków.
Brak zaczątków skrzydeł, śladów genitaliów oraz krótkie i grube odnóża wskazują, że była to wolno przemieszczająca się larwa owada o przeobrażeniu zupełnym (klad skrytoskrzydłych).

</doc>
<doc id="4055366" url="https://pl.wikipedia.org/wiki?curid=4055366" title="Mistrzostwa Świata w Lekkoatletyce 2017 – skok w dal kobiet">
Mistrzostwa Świata w Lekkoatletyce 2017 – skok w dal kobiet

Skok w dal kobiet – jedna z konkurencji technicznych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 6,75 (uzyskane w okresie od 1 października 2016 do 23 lipca 2017), z uwagi na małą liczbę zawodniczek z minimum, kolejne lekkoatletki zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans: 6.70 m (Q) lub 12 najlepszych rezultatów (q).

</doc>
<doc id="4055367" url="https://pl.wikipedia.org/wiki?curid=4055367" title="Franciszek Szymański (1888–1924)">
Franciszek Szymański (1888–1924)

Franciszek Szymański (ur. 24 lutego 1888 w Bronowie w powiecie łomżyńskim, zm. 1 stycznia 1924 tamże) – poseł na Sejm Ustawodawczy (1919–1922) z Polskiego Stronnictwa Ludowego „Wyzwolenie”, technik mleczarski.
Radny gminny, członek Sejmiku Powiatowego, sekretarz dozoru szkolnego. Członek Stowarzyszenia spożywczego. Członek zarządu powiatowego PSL.

</doc>
<doc id="4055370" url="https://pl.wikipedia.org/wiki?curid=4055370" title="PAK FA">
PAK FA



</doc>
<doc id="4055373" url="https://pl.wikipedia.org/wiki?curid=4055373" title="Krakowski Zakład Witrażu S.G. Żelenski">
Krakowski Zakład Witrażu S.G. Żelenski



</doc>
<doc id="4055378" url="https://pl.wikipedia.org/wiki?curid=4055378" title="Benin na Mistrzostwach Świata w Lekkoatletyce 2017">
Benin na Mistrzostwach Świata w Lekkoatletyce 2017

Benin na Mistrzostwach Świata w Lekkoatletyce 2017 – reprezentacja Beninu podczas Mistrzostw Świata w Londynie liczyła 2 zawodniczki, które nie zdobyły żadnego medalu.
Skład reprezentacji.
Siedmiobój

</doc>
<doc id="4055381" url="https://pl.wikipedia.org/wiki?curid=4055381" title="Brytyjskie Wyspy Dziewicze na Mistrzostwach Świata w Lekkoatletyce 2017">
Brytyjskie Wyspy Dziewicze na Mistrzostwach Świata w Lekkoatletyce 2017

Brytyjskie Wyspy Dziewicze na Mistrzostwach Świata w Lekkoatletyce 2017 – reprezentacja Brytyjskich Wysp Dziewiczych podczas Mistrzostw Świata w Londynie liczyła 3 zawodników, którzy nie zdobyli żadnego medalu.

</doc>
<doc id="4055384" url="https://pl.wikipedia.org/wiki?curid=4055384" title="Saint Lucia na Mistrzostwach Świata w Lekkoatletyce 2017">
Saint Lucia na Mistrzostwach Świata w Lekkoatletyce 2017

Saint Lucia na Mistrzostwach Świata w Lekkoatletyce 2017 – reprezentacja Saint Lucia podczas Mistrzostw Świata w Londynie liczyła 1 zawodnika, który nie zdobył medalu.

</doc>
<doc id="4055385" url="https://pl.wikipedia.org/wiki?curid=4055385" title="Krakowski Zakład Witrażów S.G. Żelenski">
Krakowski Zakład Witrażów S.G. Żelenski



</doc>
<doc id="4055387" url="https://pl.wikipedia.org/wiki?curid=4055387" title="Tadżykistan na Mistrzostwach Świata w Lekkoatletyce 2017">
Tadżykistan na Mistrzostwach Świata w Lekkoatletyce 2017

Tadżykistan na Mistrzostwach Świata w Lekkoatletyce 2017 – reprezentacja Tadżykistanu podczas mistrzostw świata w Londynie liczyła 2 zawodników, którzy nie zdobyli żadnego medalu.

</doc>
<doc id="4055390" url="https://pl.wikipedia.org/wiki?curid=4055390" title="500+">
500+



</doc>
<doc id="4055391" url="https://pl.wikipedia.org/wiki?curid=4055391" title="Educational Broadcasting System">
Educational Broadcasting System

Korea Educational Broadcasting System (l w skrócie EBS) – nadawca publiczny z Korei Południowej.

</doc>
<doc id="4055394" url="https://pl.wikipedia.org/wiki?curid=4055394" title="Canal+ Now">
Canal+ Now

Canal+ Now – polskojęzyczna stacja telewizyjna, której nadawcą jest Canal+ Polska S.A., jeden z dwunastu dostępnych w Polsce kanałów spod znaku francuskiej sieci Canal+. Kanał został uruchomiony 15 sierpnia 2017r.
Kanał powstał z przekształcenia tzw. kanału Sport 38, okazyjnie nadającego wydarzenia sportowe, które ze względu na brak miejsca w ramówkach głównych kanałów nadawcy nie mogły być na nich nadawane na żywo. Canal+ Now pozostaje kanałem nadającym okazjonalnie.
Od 21 listopada 2017r. do 15 maja 2018r. oferta kanału była wzbogacona w transmisje w jakości 4K.

</doc>
<doc id="4055398" url="https://pl.wikipedia.org/wiki?curid=4055398" title="Zamach na World Trade Center i Pentagon 11 września 2001 roku">
Zamach na World Trade Center i Pentagon 11 września 2001 roku



</doc>
<doc id="4055405" url="https://pl.wikipedia.org/wiki?curid=4055405" title="Zamach na World Trade Center i Pentagon 11 września 2001">
Zamach na World Trade Center i Pentagon 11 września 2001



</doc>
<doc id="4055406" url="https://pl.wikipedia.org/wiki?curid=4055406" title="Zygmunt Dąbkowski">
Zygmunt Dąbkowski

Zygmunt Dąbkowski, ps. „Orka”, „Krym” (ur. 20 marca 1925 w Borsukach, zm. 12 czerwca 1949 w miejscowości Zamłynie) – polski partyzant, żołnierz Armii Krajowej, ROAK i Narodowego Zjednoczenia Wojskowego, uczestnik podziemia antykomunistycznego.
Życiorys.
Urodził się w gminie Zatory w powiecie pułtuskim. W 1942 wstąpił do Armii Krajowej, a w 1945 do Ruchu Oporu Armii Krajowej. Przez dowództwo tej organizacji został w tym samym roku skierowany do pracy w Powiatowym Urzędzie Bezpieczeństwa Publicznego w Pułtusku, skąd jako wtyczka przekazał podziemiu rejestr współpracowników komunistycznej bezpieki. W lutym 1946, w związku z zagrożeniem dekonspiracji, dołączył do partyzantki. Został członkiem oddziału Zrzeszenia Wolność i Niezawisłość dowodzonego przez Albina Gąsiewskiego, pełnił funkcję zastępcy prezesa Obwodu Pułtusk Zrzeszenia WiN. Uczestniczył w przygotowaniu i w samej akcji ataku na więzienie w Pułtusku.
Ujawnił się w kwietniu 1947 po ogłoszeniu tzw. amnestii, jednak już w maju tegoż roku powrócił do działalności antykomunistycznej. Wraz z podległym mu Janem Kmiołkiem organizował oddział partyzancki, w 1948 podporządkował się okręgowi Narodowego Zjednoczenia Wojskowego. Był m.in. komendantem struktury NZW obejmującej część powiatów pułtuskiego i ostrowskiego.
12 czerwca 1949 został wraz z Bolesławem Kuleszą i Kazimierzem Ampulskim otoczony przez funkcjonariuszy UB i Korpusu Bezpieczeństwa Wewnętrznego. Zraniono go w trakcie próby przebicia się, popełnił samobójstwo. Dekonspiracja miejsca pobytu grupy nastąpiła prawdopodobnie na skutek donosu ze strony jednego z podkomendnych. Miejsce pochówku Zygmunta Dąbkowskiego nie zostało ustalone.
Odznaczenia.
W 2009 prezydent RP Lech Kaczyński, "za wybitne zasługi dla niepodległości Rzeczypospolitej Polskiej", odznaczył go pośmiertnie Krzyżem Komandorskim z Gwiazdą Orderu Odrodzenia Polski.

</doc>
<doc id="4055408" url="https://pl.wikipedia.org/wiki?curid=4055408" title="Jakub Bartczak">
Jakub Bartczak

Jakub Bartczak (ur. 1980) – polski ksiądz, raper i autor tekstów. Ambasador Światowych Dni Młodzieży 2016. Współpracował z takimi raperami jak Tau, Bęsiu.
Życiorys.
Dzieciństwo.
Wychowywał się we Wrocławiu. Z tamtejszym środowiskiem hiphopowym związany jest od małego dziecka, wyrastał w środowisku blokowisk. W przeszłości, jeszcze przed święceniami kapłańskimi, nagrywał rapowe utwory pod pseudonimem „Mane”. Religijność nabył po matce, która pilnowała, by zawsze w niedzielę byli w kościele. Od dzieciństwa lubił modlić się i rozmawiać z Bogiem.
Seminarium i kariera muzyczna.
Jakub Bartczak wstąpił do seminarium w 2002 roku. Ukończył je w 2006, a niedługo później został wikariuszem w parafii pw. św. Apostołów Piotra i Pawła w Namysłowie. Czas seminarium związał się z wymuszoną przerwą w przygodzie z muzyką. Pełnił również posługę w parafii św. Elżbiety i św. Wawrzyńca, a od 2015 roku jest wikariuszem parafii w Sulistrowicach.
W 2013 na swoim profilu na Youtubie opublikował piosenkę „Pismo Święte” wraz z teledyskiem. W tym samym roku opublikował swoją pierwszą płytę „Powołanie”. W 2014 roku wziął udział w Hot 16 Challenge. W 2016 roku ukazała się kolejna, „Po prostu wierzę”. Ksiądz zapowiedział trzecią płytę, która promowana jest utworem „Bóg jest, działa”. Planowana była na październik 2017 roku, zaś wydana 10 września 2018 pod tytułem singla. Na wrzesień 2020 zapowiedziany został czwarty album, „Siemodle”.
Członek hip-hopowych formacji Drutz i Drugi Komplet.
Obecnie.
Ma tytuł magistra, który uzyskał po obronieniu pracy z katolickiej nauki społecznej o środowisku hiphopowym jako o nowym wyzwaniu ewangelizacyjnym.
W 2016 roku został koordynatorem i jednym z ambasadorów Światowych Dni Młodzieży. W wolnych chwilach daje koncerty, pracuje jako kapelan w Dolnośląskim Centrum Chorób Płuc we Wrocławiu. Angażuje się w akcje charytatywne żywienia bezdomnych, prowadzi grupę w neokatechumenacie oraz działa jako duszpasterz młodzieży. Co rok chodzi również na pielgrzymki i zachęca swoim działaniem młodych do wiary w Boga.

</doc>
<doc id="4055409" url="https://pl.wikipedia.org/wiki?curid=4055409" title="Plażowa piłka ręczna na World Games 2017">
Plażowa piłka ręczna na World Games 2017



</doc>
<doc id="4055410" url="https://pl.wikipedia.org/wiki?curid=4055410" title="Indywidualny Puchar Europy U-19 na żużlu">
Indywidualny Puchar Europy U-19 na żużlu

Indywidualny Puchar Europy U-19 na żużlu (ang. "European U19 Individual Speedway Cup") – indywidualne zawody żużlowe, organizowane w latach 2017–2020 roku pod patronatem FIM Europe, dla zawodników do 19. roku życia.
Od sezonu 2021 powrócono do rozgrywania indywidualnych mistrzostw Europy juniorów w kategorii wiekowej do 19. roku życia (wcześniej w latach 1998–2012, natomiast w latach 2013–2020 do 21. roku życia), w związku z czym zrezygnowano z organizowania indywidualnego Pucharu Europy U-19.

</doc>
<doc id="4055411" url="https://pl.wikipedia.org/wiki?curid=4055411" title="Drużynowe mistrzostwa Polski w zapasach mężczyzn">
Drużynowe mistrzostwa Polski w zapasach mężczyzn

Drużynowe mistrzostwa Polski w zapasach – polskie rozgrywki ligowe w zapasach.
18-krotnym drużynowym mistrzem Polski w zapasach jest Stal Rzeszów.

</doc>
<doc id="4055413" url="https://pl.wikipedia.org/wiki?curid=4055413" title="Stal Rzeszów (zapasy)">
Stal Rzeszów (zapasy)

Stal Rzeszów – sekcja zapaśnicza klubu sportowego ZKS Stal Rzeszów.
Sekcja zapaśnicza Stali Rzeszów została założona w 1959, a inicjatorami jej powstania byli trener Jan Małek oraz działacze Waldemar Pasternak i Józef Ziembicki. Po trzech latach, w 1962 drużyna uzyskała awans do ligi terytorialnej krakowsko-rzeszowskiej. W 1967 drużyna Stali awansowała do I ligi. Zdobyli go zawodnicy będący wówczas u progu swoich karier, zdobywający wówczas medale mistrzostw Polski juniorów. W 1967 Stal zdobyła srebrny medal Centralnej Spartakiady. Po roku występów w najwyższej klasie rozgrywkowej Stalowcy zostali zdegradowani, jednak w 1968 awansowali ponownie do I ligi. W 1969 Stal po raz pierwszy triumfowała w drużynowych mistrzostwach Polski. Łącznie Stał Rzeszów została 18-krotnym drużynowym mistrzem Polski w zapasach (po raz ostatni w 1990). Ponadto drużyna zdobywała kilkukrotnie srebrny medal (1970, 1978, 1984, 1991).
Na początku lat 90. trenerem prowadzącym w sekcji zapaśniczej Stali był Wojciech Małek.

</doc>
<doc id="4055416" url="https://pl.wikipedia.org/wiki?curid=4055416" title="Mistrzostwa Polski w zapasach">
Mistrzostwa Polski w zapasach



</doc>
<doc id="4055418" url="https://pl.wikipedia.org/wiki?curid=4055418" title="Mistrzostwa Polski w Zapasach 1987">
Mistrzostwa Polski w Zapasach 1987



</doc>
<doc id="4055419" url="https://pl.wikipedia.org/wiki?curid=4055419" title="Mistrzostwa Polski w Zapasach 2010">
Mistrzostwa Polski w Zapasach 2010



</doc>
<doc id="4055420" url="https://pl.wikipedia.org/wiki?curid=4055420" title="Mistrzostwa Polski w Zapasach 2012">
Mistrzostwa Polski w Zapasach 2012



</doc>
<doc id="4055421" url="https://pl.wikipedia.org/wiki?curid=4055421" title="Mistrzostwa Polski w Zapasach 2013">
Mistrzostwa Polski w Zapasach 2013



</doc>
<doc id="4055423" url="https://pl.wikipedia.org/wiki?curid=4055423" title="Mistrzostwa Polski w Zapasach 2014">
Mistrzostwa Polski w Zapasach 2014



</doc>
<doc id="4055424" url="https://pl.wikipedia.org/wiki?curid=4055424" title="Julio Álvarez del Vayo">
Julio Álvarez del Vayo

 Julio Álvarez del Vayo (ur. 9 lutego 1891 w Villaviciosa de Odón, zm. 3 maja 1975 w Genewie) – hiszpański polityk i publicysta.
Życiorys.
Studiował prawo w Madrycie, Saragossie i Valladolid, a 1911-1913 nauki polityczne i ekonomię w Londynie, gdzie wstąpił do PSOE. W 1913 podjął studia na uniwersytecie w Lipsku, gdzie włączył się w aktywną działalność ruchu socjalistycznego; poznał wówczas Różę Luksemburg. Za udział w protestach i demonstracjach został wydalony z Niemiec, 1914-1916 mieszkał w Nowym Jorku, następnie udał się do Danii, następnie do Szwajcarii, gdzie pracował jako korespondent wojenny; poznał wtedy Lenina. Był lewicowym socjalistą. W czerwcu 1931 został ambasadorem Hiszpanii w Meksyku, następnie mianowano go ambasadorem w ZSRR podczas wojny domowej w Hiszpanii 1936-1937 i ponownie od 1938 pełnił funkcję ministra spraw zagranicznych rządu republikańskiego, poza tym 1936-1937 był komisarzem wojennym i 1937-1938 przewodniczącym delegacji przy Lidze Narodów. Od 1939 przebywał na emigracji, w 1946 został usunięty z PSOE. W 1963 ukazał się polski wybór jego wspomnień pt. "Edukacja radykała".

</doc>
<doc id="4055425" url="https://pl.wikipedia.org/wiki?curid=4055425" title="Stadion Miejski w Łomży">
Stadion Miejski w Łomży

Stadion Miejski w Łomży – stadion piłkarsko-lekkoatletyczny, na którym swoje spotkania ligowe rozgrywa ŁKS 1926 Łomża.
Historia.
Stadion Miejski w Łomży jest obiektem sportowym, którego historia sięga początku lat 30. XX w. Od tego czasu był kilka razy przebudowywany. Ostatnia modernizacja stadionu kosztowała ponad 25 mln zł i była dofinansowana z Europejskiego Funduszu Rozwoju Regionalnego w ramach Regionalnego Programu Operacyjnego Województwa Podlaskiego na lata 2007-2013.
Na otwarcie stadionu po modernizacji 29 marca 2011 roku rozegrano na nim mecz towarzyski pomiędzy drużynami Polski i Holandii do lat 18. Polacy wygrali 3:0. W uroczystości brał udział m.in. prezydent Łomży Mieczysław Czerniawski. Prezydent powiedział: „mogę ogłosić otwarcie stadionu w Łomży, życząc startującym tu zawodnikom i kibicom wielu miłych chwil” i „trwająca od 2006 roku modernizacja stadionu kosztowała nas w sumie niemal równe 27 mln zł”.
Podczas meczu inauguracyjnego doszło także do incydentu z udziałem chuliganów, którzy obrzucili służbę ochrony wyzwiskami i kamieniami. Musiała interweniować policja, funkcjonariusze zatrzymali ośmiu młodych mężczyzn w wieku od 19 do 21 lat. Jeden z nich był mieszkańcem Łomży, pozostali pochodzili z różnych miejscowości położonych w okolicznych gminach.
Infrastruktura obiektu.
Jest to stadion piłkarsko-lekkoatletyczny z dwiema trybunami o pojemności 3450 miejsc siedzących, w tym jedną zadaszoną.
Cały kompleks stadionu obejmuje: trybuny, płytę główną stadionu, pełnowymiarowe boisko treningowe ze sztuczną nawierzchnią, pełnowymiarowe boisko treningowe z naturalną nawierzchnią, szatnie, korty tenisowe oraz całe zaplecze lekkoatletyczne z bieżnią.
Stadion miejski w Łomży otrzymał także certyfikat IV A Polskiego Związku Lekkiej Atletyki. Oznacza to, że na łomżyńskim stadionie można organizować np. ogólnopolskie mitingi we wszystkich kategoriach wiekowych, branżowe mistrzostwa kraju (np. AZS) czy też zawody szczebla centralnego w skali makroregionu.
Na terenie obiektu usytuowany jest także "Hostel MOSiR Łomża".

</doc>
<doc id="4055428" url="https://pl.wikipedia.org/wiki?curid=4055428" title="Marlborough Fault System">
Marlborough Fault System

Marlborough Fault System – system uskoków tektonicznych, złożony z czterech głównych uskoków dekstralnych (prawoprzesuwczych), położonych na Wyspie Południowej w Nowej Zelandii, które przesuwają się pomiędzy głównym uskokiem transformacyjnym płyty tektonicznej na granicy uskoku alpejskiego i rowu Kermadec, które razem tworzą granicę pomiędzy płytą indoaustralijską a pacyficzną.
Geometria.
System uskoków Marlborough składa się z czterech głównych uskoków przesuwczych: Awatere, Clarence, Hope i Wairau, które razem przenoszą przesunięcia związane z ruchem zachodzącym na granicy płyty tektonicznej. Pozostałe mniejsze uskoki rozchodzą się od głównych uskoków i powodują odkształcania skorupy ziemskiej między nimi, np.: uskoki Newtona i Hura na zachodnim krańcu uskoku Hope i Jordana wypiętrzyły pasmo górskie Kaikoura Ranges. Ponadto uskoki przesuwcze w tej strefie powodują obracanie się struktur tektonicznych w prawo, od czasów wczesnego pliocenu struktury obróciły się o 20°.
Rozwój.
System uskoków Marlborough zaczął się tworzyć około 5 milionów lat temu we wczesnym pliocenie pod wpływem zachodzących ruchów płyty tektonicznej. Nowy wektor płyty charakteryzował się skośnym kierunkiem względem uskoku alpejskiego powodując schodzenie się uskoków.
Uskoki.
Główne uskoki.
Uskok Awatere.
Uskok Awatere składa się z dwóch części: Molesworth na południowym zachodzie oraz części wschodniej położonej w północnej części uskoku Awatere. Szacowana prędkość przesuwania się części Molesworth wynosi 4,4 mm/rok. Nazwa uskoku pochodzi od Awatere River.
Uskok Clarence.
Uskok Clarence rozpoczyna swój bieg w pobliżu uskoku alpejskiego i biegnie w kierunku zachodnim przez około 10 km, w stronę miasta Ward, gdzie nagle kończy swój bieg. Szacowana prędkość przesuwania się wzdłuż uskoku wynosi 3,5-5 mm/rok. W północnej części uskoku struktury tektoniczne zostały obrócone o 10° w prawo. Nazwa uskoku pochodzi od rzeki Clarence.
Uskok Hope.
Uskok Hope jest najbardziej wysuniętym uskokiem na południe w systemie Marlborough. Szacowana prędkość przesuwania się wzdłuż uskoku wynosi 20-25 mm/rok. Północno-wschodni kraniec łączy się z uskokiem odwróconym Jordan i większość przemieszczeń przenoszona jest na tę strukturę tektoniczną. Uskok Hope jest ściśle związany z uskokami Jordan oraz Kekerengu. Najprawdopodobniej stanowi główną kontynuacje uskoku alpejskiego w systemie uskoków Marlborough. Nazwa uskoku pochodzi od rzeki Hope.
Uskok Wairau.
Uskok Wairau uważany jest za kontynuacje uskoku alpejskiego w jego północnej części i określany jest również jako uskok alpejsko-Wairau. Szacunkowa prędkość przesuwania się wzdłuż uskoku wynosi 3-5 mm/rok. Nazwa uskoku pochodzi od Wairau River, która płynie wzdłuż uskoku.
Pozostałe uskoki.
Pozostałe mniejsze uskoki tworzą siatkę połączeń pomiędzy głównymi uskokami. Uskok Kekerengu jest silnie powiązany z uskokami Hope oraz Jordan, a jego południowo-wschodni kraniec prawdopodobnie łączy się z uskokiem Clarence, które przechodzą w uskok Wairarapa w Cieśninie Cooka. Ponadto wśród mniejszych uskoków tworzących system Marlborough można wymienić uskoki: Kelly, Kakapo, Poulter i Waihopai.
Aktywność sejsmiczna.
Cały system uskoków Marlborough jest aktywny sejsmicznie. Historyczne trzęsienia ziemi na tym obszarze są odnotowywane od czasów osadnictwa europejskiego, wzdłuż uskoków: Awatere i Hope oraz mniejszego uskoku Poulter. Na podstawie badań geomorfologicznych zidentyfikowano wiele śladów trzęsień ziemi wzdłuż systemu uskoków, które miały miejsce w holocenie.

</doc>
<doc id="4055431" url="https://pl.wikipedia.org/wiki?curid=4055431" title="Ryszard Rudnicki">
Ryszard Rudnicki

Ryszard Jan Rudnicki (ur. 1957 w Myszkowie) – polski matematyk zajmujący się biomatematyką, w szczególności dynamiką populacyjną, fizjologią, genetyką, a także teorią operatorów Markowa, równaniami cząstkowymi oraz fraktalami.
Biografia akademicka.
W 1980 ukończył studia matematyczne na Uniwersytecie Śląskim w Katowicach, gdzie w 1987 się także doktoryzował (w obydwu przypadkach promotorem był Andrzej Lasota). W 1993 habilitował się również na Uniwersytecie Śląskim. Od 2001 posiada tytuł profesora nauk matematycznych. Kierownik Oddziału w Katowicach Instytutu Matematycznego Polskiej Akademii Nauk oraz zastępca kierownika Centrum Zastosowań Matematyki Instytutu Matematycznego PAN. Laureat nagrody głównej Polskiego Towarzystwa Matematycznego im. Hugona Steinhausa.
Autor podręcznika akademickiego "Wykłady z analizy matematycznej" (PWN, 2001) oraz monografii "Modele i metody biologii matematycznej" (IMPAN, 2014).
Osiągnięcia naukowe.
Alternatywa Foguela.
Rudnicki udowodnił w teorii półgrup operatorów Markowa wersję alternatywy Foguela, która mówi, że dla częściowo całkowych półgrup operatorów Markowa (tj. półgrup mających składnik zadany jądrem całkowym) albo są one wymiatające ze zbiorów zwartych (tj. całka po dowolnym zbiorze zwartym dąży fo zera), albo mają one gęstość niezmienniczą. Wykluczenie jednej z powyższych możliwości implikuje zatem drugą, co często jest pomocne w dowodach asymptotycznej stabilności półgrup. Za wyniki związane z alternatywą Foguela Rudnicki otrzymał w 1997 nagrodę Wydziału III PAN.
Genomika.
We współpracy z J. Tiurynem oraz D. Wójtowiczem skonstruował model rodzin paralogów w genomie; model ten potwierdził tzw. pierwsze prawo genomiki. Wraz z A. Bobrowskim, T. Lipniackim i K. Pichór zajmował się modelami ekspresji genów w komórce opisując rozkłady mRNA i białek za pomocą równań przełączanych stochastycznie.

</doc>
<doc id="4055432" url="https://pl.wikipedia.org/wiki?curid=4055432" title="Aleksiej Sokirski">
Aleksiej Sokirski



</doc>
<doc id="4055433" url="https://pl.wikipedia.org/wiki?curid=4055433" title="Wołodymyr Samijłenko">
Wołodymyr Samijłenko

Wołodymyr Iwanowycz Samijłenko (ukr. Володимир Іванович Самійленко, ur. 3 lutego 1864 w Wielkich Soroczyńcach, zm. 12 sierpnia 1925 w Bojarce) – ukraiński poeta i tłumacz.
Tworzył poezję intymną i patriotyczną, wydaną w zbiorach "Z poezji W. Samijłenka" (1890), "Ukrajini" (1909) i "Wybrani twory" (1926), a także wiersze satyryczne o samowoli władz carskich i gnuśności filistrów. Tłumaczył dzieła Homera, Dantego, Bérangera, Byrona i France’a. Polskie tłumaczenia jego wierszy ukazały się w 1977 w "Antologii poezji ukraińskiej".

</doc>
<doc id="4055434" url="https://pl.wikipedia.org/wiki?curid=4055434" title="Titanoptera">
Titanoptera

Titanoptera – wymarły takson owadów nowoskrzydłych, klasyfikowany jako podrząd prostoskrzydłych lub odrębny rząd w obrębie Polyneoptera. W zapisie kopalnym przedstawiciele są znani z permu i triasu. Ich skamieniałości odnajdywano na terenie Rosji, Kirgistanu i Australii.
Owady te osiągały do około 400 mm rozpiętości skrzydeł, których dwie pary składane były płasko nad odwłokiem. Przednia para u wielu gatunków miała dużych rozmiarów struktury służące strydulacji. Przypuszczalnie dźwięk powstawał przez pocieranie struktur obu skrzydeł o siebie. Głowę miały hipognatyczną, wyposażoną w długie żuwaczki. Przedplecze rozszerzone było bocznie ponad pleurytami. Odnóża miały pięcioczłonowe stopy, a tylna ich para nie nadawała się do wykonywania skoków. Przednią ich parę cechowały natomiast tęgie kolce na spodniej stronie goleni i ud, sugerujące jej chwytną funkcję. Budowa tych owadów wskazuje na ich drapieżny tryb życia.
Według "Orthoptera Species File" (2017) systematyka tej grupy przedstawia się następująco:

</doc>
<doc id="4055437" url="https://pl.wikipedia.org/wiki?curid=4055437" title="Mesotitanida">
Mesotitanida



</doc>
<doc id="4055438" url="https://pl.wikipedia.org/wiki?curid=4055438" title="Mesotitanoptera">
Mesotitanoptera



</doc>
<doc id="4055439" url="https://pl.wikipedia.org/wiki?curid=4055439" title="Tōkoku Kitamura">
Tōkoku Kitamura

, właściwie Montarō Kitamura (北村門太郎) – japoński poeta i eseista.
Pochodził z Odawary w prefekturze Kanagawa. Studiował na Uniwersytecie Waseda, skąd jednak wydalono go za radykalne poglądy polityczne. Był liberałem i współpracował z pacyfistycznym pismem "Heiwa". W swojej twórczości zrywał z kanonami tradycyjnej sztuki japońskiej. Znajdował się pod silnym wpływem zachodniej filozofii i poezji romantycznej, głównie Byrona, a także poglądów religijnych swojej chrześcijańskiej żony. Pisał wierszem wolnym i prozą rytmiczną. W 1893 roku założył czasopismo literackie "Bungakukai".
Skonfliktowany ze światem zewnętrznym, 16 maja 1894 roku popełnił samobójstwo. Wywarł silny wpływ na twórczość Tōsona Shimazakiego i Bina Uedy.

</doc>
<doc id="4055440" url="https://pl.wikipedia.org/wiki?curid=4055440" title="Kitamura Tōkoku">
Kitamura Tōkoku



</doc>
<doc id="4055443" url="https://pl.wikipedia.org/wiki?curid=4055443" title="Czarodziej snów">
Czarodziej snów

Czarodziej snów (hiszp. "El mago de los sueños") – hiszpański film animowany z 1966 roku w reżyserii Francisco Macián.
Wersja polska.
Wersja wydana na kasetach VHS z polskim lektorem. Dystrybucja: Eurokadr Home Video.
Ścieżka dźwiękowa.
Lista utworów "El mago de los sueños" wydana przez Belter na płytach winylowych.
Strona A
Strona B
Nagrody.
Film otrzymał nagrodę Spektaklu Syndykatu Narodowego (hiszp. el premio del Sindicato Nacional del Espectáculo), a także nagrodę S. Jorge, ustanowioną przez krytyków dla najlepszej produkcji animowanej.

</doc>
<doc id="4055445" url="https://pl.wikipedia.org/wiki?curid=4055445" title="Cristóbal de Castillejo">
Cristóbal de Castillejo

Cristóbal de Castillejo (ur. między 1480 a 1490 w Ciudad Rodrigo, zm. 1550 w Wiedniu) – hiszpański poeta, cysters.
Życiorys.
Był mnichem klasztoru Santa María de Valdeiglesias, mimo to podróżował po Europie, rezygnując z prowadzenia typowego życia klaztornego. W 1525 został sekretarzem króla Czech i Węgier Ferdynanda I Habsburga. Swoją twórczością reprezentował wierność tradycjom lirycznym Kastylii. Pisał satyry, w których występował w obronie tradycyjnych form wersyfikacyjnych hiszpańskiej poezji i przeciwko naśladowaniu włoskiej literatury przez Hiszpanów. W 1542 napisał "Kazanie o miłości" ("Sermón de amores"), a w 1544 "Dialog kobiet" ("Diálogo de mujeres"). Poza tym tworzył wiersze miłosne, religijne i moralizatorskie wzorowane na twórczości Katullusa i Owidiusza.

</doc>
<doc id="4055447" url="https://pl.wikipedia.org/wiki?curid=4055447" title="Wardan Adżemian">
Wardan Adżemian



</doc>
<doc id="4055448" url="https://pl.wikipedia.org/wiki?curid=4055448" title="Doppo Kunikida">
Doppo Kunikida

, właśc. Tetsuo Kunikida (国木田哲夫) – japoński poeta i nowelista, uważany za jednego z prekursorów naturalizmu w literaturze japońskiej.
Studiował na Uniwersytecie Waseda, skąd wydalono go za poglądy polityczne. Początkowo tworzył poezje i opowiadania w duchu romantycznym (m.in. "Doppo Gin", 1897 i "Gen Oji", 1897), później skłonił się ku realizmowi ("Gyūniku to Bareishō", 1901) i ostatecznie ku naturalizmowi (powieść "Kyūshi" z 1907 r., opisująca ciężki los robotników). Przyjaźnił się z Kataiem Tayamą. Silny wpływ na jego twórczość wywarła poezja Williama Wordswortha oraz chrześcijaństwo, na które nawrócił się w wieku 21 lat. Zmarł na gruźlicę.

</doc>
<doc id="4055449" url="https://pl.wikipedia.org/wiki?curid=4055449" title="Kunikida Doppo">
Kunikida Doppo



</doc>
<doc id="4055451" url="https://pl.wikipedia.org/wiki?curid=4055451" title="Paweł Urban">
Paweł Urban

Paweł Urban (ur. 25 marca 1980) – polski judoka.
Były zawodnik klubów: UMKS Żak Kielce, KS AZS AWF Gdańsk, KS AZS AWF Warszawa, MSK Żak Ełk. Trzykrotny brązowy medalista mistrzostw Polski seniorów w kategorii do 81 kg (2005, 2012 i 2013). Wicemistrz Polski juniorów 1998.

</doc>
<doc id="4055455" url="https://pl.wikipedia.org/wiki?curid=4055455" title="Petre Andreevski">
Petre Andreevski

Petre Andreevski (ur. 18 lipca 1934 w Sloešticy, zm. 25 września 2006 w Skopju) – macedoński pisarz.
Życiorys.
Studiował na Wydziale Filozoficznym uniwersytetu w Skopju, pracował jako wiejski nauczyciel. Pisał wiersze inspirowane macedońskim folklorem, wydane w zbiorze "Ptica potajnica" (1980), a także opowiadania i powieści, w których ukazywał ludową wizję świata, często przy zastosowaniu techniki tzw. skazu. Ważniejsze jego dzieła to "Pirej" (1980), "Skakulci" (1984), "Nebesna Timjanovna" (1989) i "Poslednite selani" (1997). Jest również autorem dramatów "Odbrani dela" (t. 1–5, 1983–84) i "Izbrani dela" (t. 1–5, 1992). Polski przekład jego wierszy ukazał się w 1974 w antologii "Wiersze znad Ochrydu".

</doc>
<doc id="4055457" url="https://pl.wikipedia.org/wiki?curid=4055457" title="Ādolfs Alunāns">
Ādolfs Alunāns

Ādolfs Alunāns (ur. 11 października 1848 w Jełgawie, zm. 5 lipca 1912) – łotewski dramatopisarz, reżyser i aktor.
Podczas nauki w gimnazjum zaczął publikować w "Gazecie Petersburskiej" i "Gazecie Łotewskiej". W 1869 napisał pierwszą łotewską komedię, "Pašu audzināts" ("Samorodek"), później napisał wiele komedii obyczajowych, m.in. "Icigs Mozes" (1874) i "Labi cilvēki" ("Dobrzy ludzie", 1898), a także dramatów, m.in. "Visi mani radi raud" ("Płaczą moi krewni", 1891).

</doc>
<doc id="4055459" url="https://pl.wikipedia.org/wiki?curid=4055459" title="Courtney Frerichs">
Courtney Frerichs

Courtney Frerichs (ur. 18 stycznia 1993 w Barrington) – amerykańska lekkoatletka specjalizująca się w biegach długodystansowych.
W 2012 na eliminacjach zakończyła swój występ podczas mistrzostw świata juniorów. Czwarta zawodniczka młodzieżowego czempionatu NACAC (2014). W 2016 była jedenasta na igrzyskach olimpijskich w Rio de Janeiro. Rok później sięgnęła po srebro mistrzostw świata w Londynie. Srebrna medalistka igrzysk olimpijskich w Tokio (2021).
Medalistka mistrzostw USA. Stawała na najwyższym stopniu podium czempionatu NCAA.
Rekord życiowy w biegu na 3000 metrów z przeszkodami: 8:57,77 (21 sierpnia 2021, Eugene) – rekord Ameryki Północnej, 4. wynik w historii światowej lekkoatletyki.

</doc>
<doc id="4055461" url="https://pl.wikipedia.org/wiki?curid=4055461" title="Aleksandr Amfitieatrow">
Aleksandr Amfitieatrow

Aleksandr Walentinowicz Amfitieatrow (ros. Александр Валентинович Амфитеатров, ur. 26 grudnia 1862 w Kałudze, zm. 26 lutego 1938 w Levanto) – rosyjski pisarz i publicysta.
Życiorys.
Ukończył ze złotym medalem moskiewskie gimnazjum, a w 1885 Wydział Prawny Uniwersytetu Moskiewskiego, pracował w pismach prawniczych; poznał wówczas Antona Czechowa. W 1899 brał udział w zakładaniu gazety „Rossija”, gdzie publikował teksty z zakresu krytyki literackiej. W 1902 za krytykę carskiej polityki został zesłany do Minusińska, później do Wołogdy, w 1903 wrócił ze zsyłki, w 1904 wyemigrował do Paryża, gdzie wydawał pismo „Kranoje Znamia”, 1906-1916 mieszkał we Włoszech, gdzie pracował nad powieściami historycznymi "Wośmidiesiatniki" (wydaną w dwóch tomach w 1907) i "Diewiatidiesiatniki" (wydaną w dwóch tomach w latach 1910-1911) - naturalistycznymi powieściami-kronikami z życia rosyjskiej inteligencji końca XIX w., zawierającymi wątki sensacyjne. W 1916 wrócił do Rosji, w 1917 za krytykę w prasie ministra Protopopowa został zesłany do Irkucka, jednak wkrótce objęła go amnestia ogłoszona po rewolucji lutowej, po czym zamieszkał w Piotrogrodzie. W latach 1919-1921 był trzykrotnie aresztowany przez organa Czeki, w związku z czym 23 sierpnia 1921 wyemigrował do Finlandii, następnie udał się do Berlina, później do Pragi, a w końcu do Levanto. Jest autorem wielu opowiadań i dramatów o problemach społecznych współczesnej mu Rosji. W 1929 wydał w Berlinie zbiór opowiadań "Odierżymaja Ruś" i (w Belgradzie) tom esejów "Litieratura w izgnanii".

</doc>
<doc id="4055462" url="https://pl.wikipedia.org/wiki?curid=4055462" title="Łukasz Błach">
Łukasz Błach

Łukasz Błach (ur. 9 lipca 1984) – polski judoka,
Zawodnik klubów: MKS Juvenia Wrocław (1998-2000), KS Gwardia Wrocław (2001-2008), KS AZS-AWF Wrocław (2009-2012), WKS Śląsk Wrocław (2013-2017). Trzykrotny brązowy medalista zawodów pucharu świata (Tallin 2008, Tallin 2009, Praga 2014). Dwukrotny brązowy medalista drużynowych mistrzostw Europy (2012 w Czelabińsku i 2016 w Kazaniu). Siedmiokrotny mistrz Polski w kategorii do 81 kg (2007, 2009, 2010, 2011, 2012, 2013, 2014), dwukrotny wicemistrz (2005 i 2015) oraz trzykrotny brązowy medalista (2003, 2004, 2006). Syn olimpijczyka Wiesława Błacha.

</doc>
<doc id="4055463" url="https://pl.wikipedia.org/wiki?curid=4055463" title="Tōson Shimazaki">
Tōson Shimazaki

, właśc. – japoński pisarz, poeta i nowelista, romantyk, przedstawiciel naturalizmu w literaturze japońskiej.
Pochodził z Magome w dolinie Kiso, w prefekturze Nagano, z bogatej rodziny chłopskiej. Uczył się chińskiej klasyki pod kierunkiem ojca. W 1887 roku wstąpił do Meiji Gakuin University (Meiji Gakuin Daigaku), uczelni założonej przez misjonarzy. Tam też w 1888 roku przyjął chrzest. Temat dzieciństwa spędzonego w rodzinnych stronach i nabytych wówczas doświadczeń, szczególnie choroby umysłowej ojca oraz siostry, powracał później w jego twórczości. Po ukończeniu uczelni dołączył do redakcji magazynu literackiego "Bungakukai" („Świat Literatury”). Początkowo uczył w szkole żeńskiej w Sendai, jednak po skandalu obyczajowym wywołanym romansem z jedną z uczennic i samobójczej śmierci przyjaciela Tōkoku Kitamury, przeniósł się do Tokio, gdzie został nauczycielem w chrześcijańskiej szkole dla dziewcząt. Debiutował w 1897 roku utrzymanym w duchu romantycznym zbiorkiem poetyckim "Wakanashū" (Młoda zieleń, 1897). Po śmierci żony wdał się w kolejny skandaliczny romans, tym razem kazirodczy ze swoją siostrzenicą Komako, na skutek czego musiał wyemigrować z Japonii. Przez kilka lat mieszkał w Paryżu i Limoges, powracając ostatecznie do ojczyzny w 1916 roku. W 1935 otrzymał Nagrodę Asahi. W tym samym roku został prezesem japońskiego PEN Clubu, a w pięć lat później członkiem Cesarskiej Akademii Sztuki.
Był autorem licznych powieści i zbiorów opowiadań, m.in. "Hakai" (Złamany zakaz, 1906; uważana za pierwszą japońską powieść naturalistyczną), "Haru" (Wiosna, 1908), "Ie" (Rodzina, 1910), "Shinsei" (Nowe życie, 1918), "Yoake mae" (Przed świtem, 1929–1932; 1932 – druk I tomu, druk całości – 1935), "Tōhō no mon" (Brama na Wschód, 1943). Twórczość Shimazakiego wielokrotnie była adaptowana na sztuki teatralne i ekranizowana.

</doc>
<doc id="4055464" url="https://pl.wikipedia.org/wiki?curid=4055464" title="Shimazaki Tōson">
Shimazaki Tōson



</doc>
<doc id="4055471" url="https://pl.wikipedia.org/wiki?curid=4055471" title="Kōyō Ozaki">
Kōyō Ozaki

, także Tokutarō Ozaki (尾崎徳太) – japoński pisarz, poeta i dziennikarz.
Urodzony w Edo, był synem wytwórcy figurek "netsuke". Ukończył studia na Uniwersytecie Tokijskim, później współpracował z gazetą "Yomiuri Shimbun". Był współtwórcą grupy literackiej Ken’yūsha, założył też własny magazyn literacki "Garakuta Bunko". Studiował i popularyzował poezję haiku. Opublikował kilka powieści: "Ninin bikuni irozange" (1889), "Kyara makura" (1890), "Futari nyōbō" (1891), "Sanninzuma" (1892), "Tajō takon" (1896) i "Konijiki-yasha" (1902).
Jego uczniem i naśladowcą był Kyōka Izumi.

</doc>
<doc id="4055472" url="https://pl.wikipedia.org/wiki?curid=4055472" title="Ozaki Kōyō">
Ozaki Kōyō



</doc>
<doc id="4055475" url="https://pl.wikipedia.org/wiki?curid=4055475" title="Podróż apostolska Jana Pawła II do Hiszpanii (1982)">
Podróż apostolska Jana Pawła II do Hiszpanii (1982)

16 podróż apostolska Jana Pawła II odbywała się od 31 października do 9 listopada 1982 w Hiszpanii.
Wcześniej wizyta Ojca Św. była dwukrotnie odraczana: po zamachu na jego życie w 1981 oraz z uwagi na sytuację polityczną w Hiszpanii przed wyborami parlamentarnymi w 1982. 
Podróż apostolska objęła 16 miast i miejscowości w 14 prowincjach kraju. W tym czasie papież wygłosił 40 homilii i przemówień.
Przebieg pielgrzymki.
31 października.
W niedzielę 31 października 1982 lądowanie na lotnisku Barajas ok. godz. 17, powitanie papieża przez parę królewską Jana Karola I Burbona i jego żonę Zofię, rząd, Episkopat z arcybiskupem Madrytu kardynałem Vicente Enrique y Tarancón.
1 listopada.
Przelot śmigłowcem do Ávili, uroczystości 400. rocznicy śmierci św. Teresy z Ávili, stanowiące centralny punkt wizyty papieża. Stamtąd papież udał się do Salamanki, gdzie na Uniwersytecie Papieskim spotkał się z przedstawicielami wydziałów teologicznych hiszpańskich uniwersytetów.
2 listopada.
Wizyta papieża na cmentarzu Almeduna w Madrycie w Dniu Zadusznym, spotkanie prywatne z królem, spotkanie z przedstawicielami partii i armii, wieczorem msza św. na głównej artylerii stolicy, Alei Castella.
5 listopada.
Pobyt w Andaluzji, gdzie papież odwiedził miasta Sewilla i Grenada. W Sewilli papież beatyfikował Anielę od Krzyża.
6 listopada.
Pobyt w Kraju Basków, gdzie papież odwiedził miasto Azpeitia w prowincji Guipúzcoa, skąd pochodził Ignacy Loyola, odprawiając tam mszę św.. Jan Paweł II potępił terroryzm i akty przemocy oraz zaapelował do separatystów baskijskich, by "zeszli z dróg nienawiści i śmierci". Wizyta w sanktuarium w Javier i odwiedziny sanktuarium ku czci św. Franciszka Ksawerego.
7 listopada.
Pobyt w Katalonii, gdzie papież przemawiał w Barcelonie.
8 listopada.
Pobyt w Walencji, gdzie papież odwiedził miejscową katedrę. Po powrocie do Madrytu Jan Paweł II spotkał się z członkiniami świeckich i zakonnych kongregacji religijnych.
9 listopada.
Pobyt w Galicji, gdzie papież pożegnał się z Hiszpanią w Santiago de Compostela przy udziale króla i władz, opuszczając państwo wieczorem tego dnia.

</doc>
<doc id="4055477" url="https://pl.wikipedia.org/wiki?curid=4055477" title="Mieczysław Harusewicz">
Mieczysław Harusewicz

Mieczysław Harusewicz (ur. 28 września 1899 w Ostrowi Mazowieckiej, zm. 18 lutego 1991 w Warszawie) – polski działacz narodowy, inżynier hydrotechnik, budowniczy Gdyni i Stalowej Woli, oficer Wojska Polskiego, obrońca Lwowa, uczestnik wojny polsko-bolszewickiej i drugiej wojny światowej, członek OWP, SN, ONR-ABC i Grupy Szańca, syn Amelii i Jana Harusewiczów.
Życiorys.
Młodość.
Mieczysław Harusewicz urodził się w 1899 roku w Ostrowi Mazowieckiej. Jego ojcem był lekarz i działacz Ligi Narodowej Jan Harusewicz, matką działaczka społeczna Amelia z domu Paczoska, a wujem botanik Józef Paczoski. Otrzymał staranne wychowanie religijne i patriotyczne. Dzieciństwo spędził w Ostrowi Mazowieckiej. W latach 1914-1918 mieszkał z rodzicami w Petersburgu, gdzie ukończył szkołę średnią.
Po powrocie z rodzicami do Polski w 1918 roku wstąpił na Politechnikę Warszawską. 10 listopada 1918 zaciągnął się do Legii Akademickiej, w szeregach której walczył w obronie Lwowa, a następnie w wojnie z bolszewikami, od 1920 roku już w stopniu podporucznika WP.
Po powrocie z frontu kontynuował studia na wydziale hydrotechniki, podczas których był działaczem studenckich organizacji politycznych, głównie Związku Akademickiego Młodzież Wszechpolska.
Okres międzywojenny.
Po ukończeniu studiów, do 1939 roku, pracował jako inżynier, m.in. na pierwszych budowach w Gdyni i Stalowej Woli oraz pełnił funkcję inspektora sanitarnego miasta Warszawy. Równocześnie włączał się w życie polityczne jako działacz Ruchu Młodych Obozu Wielkiej Polski i Stronnictwa Narodowego. W 1933 roku został aresztowany, wraz z kilkoma innymi działaczami OWP, pod zarzutem rzekomego „przygotowywania zamachu stanu”. Rok później zaangażował się w organizację Obozu Narodowo-Radykalnego, wchodząc w skład jego Komitetu Politycznego, a po rozłamie w 1935 roku, Obozu Narodowo-Radykalnego ABC.
II wojna światowa.
W kampanii wrześniowej walczył do końca w szeregach 6 batalionu saperów, w którym w ramach Samodzielnej Grupy Operacyjnej „Polesie” został dowódcą 61 kompanii marszowej saperów. Po bitwie pod Kockiem wzięty do niewoli, wkrótce zbiegł.
Już w październiku 1939 roku, wraz z Henrykiem Minichem, zaczął wydawać biuletyn oparty na nasłuchu radiowym, który przekształcił się, w początkowo powielane, a od marca 1940 roku drukowane pismo Szaniec. Od jego tytułu wzięła nazwę Grupa Szańca, konspiracyjna organizacja działaczy ONR-ABC, której był jednym z przywódców. Równocześnie włączył się w budowę związanej z nią formacji militarnej Organizacja Wojskowa Związek Jaszczurczy. Ponieważ Grupa Szańca podjęła próbę legalizacji i wejścia w struktury władz polskich na uchodźstwie, wiosną 1940 roku Mieczysław Harusewicz dotarł do Paryża. Podjęte przez niego próby wejścia do Rady Narodowej, jako reprezentanta ONR, zakończyły się niepowodzeniem, ze względu na sprzeciw socjalistów, ludowców i Stronnictwa Pracy. Tylko Stronnictwo Narodowe poparło jego starania.
W sierpniu 1940 roku w Londynie założył Komitet ONR na Emigracji. We wrześniu tego roku został powołany do służby wojskowej w ramach Polskich Sił Zbrojnych i służył w 7 Brygadzie Kadrowej Strzelców w Kirkcaldy. W lutym 1942 roku, z ramienia ONR-ABC wszedł w skład Komitetu Zagranicznego Obozu Narodowego. Współtworzył w Wielkiej Brytanii konspiracyjne, względem władz polskich w Londynie, pismo Walka, wychodzące w latach 1941–1943.
Emigracja.
Po wojnie pozostał w Wielkiej Brytanii. Tam prowadził działalność gospodarczą, pracował zawodowo i udzielał się społecznie w organizacjach polonĳnych, uczestniczył w działalności Obozu Narodowego i współpracował z redakcją Myśli Polskiej. Przez pewien czas służył też w Royal Navy. W latach 80. wspierał działalność podziemnego Narodowego Odrodzenia Polski. Od 1987 roku mieszkał u ks. Tadeusza Kukli, duszpasterza Polskiej Misji Katolickiej.
W 1975 roku ukazała się na emigracji, w języku polskim, jego książka „Za carskich czasów i po wyzwoleniu. Jan Harusewicz. Wspomnienia - Dokumenty”, napisana na podstawie dokumentów historycznych, materiałów rodzinnych i przeżyć osobistych. Opisuje okres od powstania styczniowego, w którym walczył jego dziadek, Konrad Paczoski i bracia babci, do lat trzydziestych XX wieku, ze szczególnym uwzględnieniem działalności ojca, Jana Harusewicza.
Wielokrotnie odwiedzał Polskę. We wrześniu 1976 roku przekazał w darze na licytację samochód Rover, a uzyskaną kwotę ok. 200 000 zł wpłacono na odbudowę Zamku Królewskiego w Warszawie.
Powrót do Polski.
W czerwcu 1989 roku powrócił do Polski i zamieszkał w Warszawie. W listopadzie 1990 roku został odznaczony Krzyżem Walecznych za wojnę 1920 roku i awansowany do stopnia majora WP w stanie spoczynku. Zmarł 18 lutego 1991 roku, w wieku 91 lat. Pochowany na cmentarzu Powązkowskim w Warszawie (kwatera 80-5-25).

</doc>
<doc id="4055478" url="https://pl.wikipedia.org/wiki?curid=4055478" title="Haruo Satō">
Haruo Satō

 – japoński pisarz i poeta.
Życiorys.
Pochodził z prefektury Wakayama. Studiował na Uniwersytecie Keiō w Tokio, gdzie jego nauczycielem był Kafū Nagai. Debiutował w czasie studiów na łamach czasopism "Subaru" i "Mita Bungaku". Początkowo tworzył poezje w stylu waka i bardziej współczesną, po 1913 roku zwrócił się głównie ku prozie. Opublikował powieści "Den’en no yūutsu" (Wiejskie melancholie, 1919), "Tokai no yūutsu" (Miejskie melancholie, 1922), "Kono mittsu no mono" (1926), "Akiko mandara" (1954; otrzymał za nią Nagrodę Literacką Yomiuri w 1954) oraz tomiki poetyckie: "Junjō shishū" (Zbiór wierszy naiwnych, 1921) i "Shajinshū" (1929). W 1948 roku został członkiem Japońskiej Akademii Sztuki.
W 1960 roku został odznaczony Orderem Kultury.

</doc>
<doc id="4055479" url="https://pl.wikipedia.org/wiki?curid=4055479" title="Satō Haruo">
Satō Haruo



</doc>
<doc id="4055480" url="https://pl.wikipedia.org/wiki?curid=4055480" title="Paoliida">
Paoliida

Paoliida – wymarły rząd owadów o niejasnej systematyce i filogenezie. W zapisie kopalnym przedstawiciele są znani z karbonu i permu. Ich skamieniałości odnajdywano na terenie Europy, Azji i Ameryki Północnej.
Taksonomia.
Takson ten wyróżnił jako pierwszy Borys Rohdendorf w 1977, ale autorstwo przypisał on Antonowi Handlirschowi. Jego pozycja filogenetyczna jest niejasna. Traktowane były m.in. jako najwcześniejsze nowoskrzydłe, przodków pluskwiaków, przedstawiciele takich grup jak Palaeodictyoptera, Protoblattoidea i Protorthoptera, a w 2013 Jakub Prokop i współpracownicy wskazują na nie jako grupę siostrzaną Dictyoptera. Skład włączanych doń taksonów również jest różny u różnych autorów. Aleksandr Rasnicyn zaliczał tu w 2002 tylko rodzinę Paoliidae. Prokop i współpracownicy dokonali w 2013 rewizji i redefinicji grupy, włączając doń dwie rodziny: Paoliidae i Blattinopsidae. Natomiast Adré Nel, Romain Garrouste i Jakub Prokop w publikacji z 2015 zaliczają doń Anthracoptilidae. Przedstawiony poniżej opis opiera się na definicji Prokopa i innych z 2013.
Opis.
Owady te miały smukłe, nitkowate czułki, zbudowane z długich członów. Na przedpleczu nie występowały paranota. Obie pary skrzydeł miały prawie jednakową budowę, ale tylne były szersze u nasady, co nadawało im bliższy trójkątnemu kształt. Składane były w pozycji spoczynkowej dachowato nad ciałem. Obie pary cechował zredukowany wachlarz analny. Przednia żyłka radialna była silnie wypukła, przednia kubitalna wypukła, medialna i tylna radialna dość wypukłe, a tylna subkostalna i tylna kubitalna wklęsłe. Tylna żyłka subkostalna kończyła się w odsiebnej połowie skrzydła: na żyłce kostalnej lub na przedniej radialnej. Tylna żyłka radialna miała liczne odnogi. Obie żyłki kubitalne miały dość długi wspólny trzon u nasady. Przednie odgałęzienia przedniej żyłki kubitalnej były wklęsłe, a tylne odgałęzienia wypukłe. Tylna żyłka kubitalna była prosta lub sigmowata i miała najwyżej jedną, krótką odnogę w części końcowej.

</doc>
<doc id="4055481" url="https://pl.wikipedia.org/wiki?curid=4055481" title="Sōtarō Yasui">
Sōtarō Yasui

Sōtarō Yasui (ur. 17 maja 1888 w Kioto, zm. 10 grudnia 1959 w Tokio) – japoński malarz.
Życiorys.
Był synem hurtowego kupca bawełną. W latach 1904-1907 uczył się malarstwa w Instytucie Sztuki Zachodniej Shōgoin, 1907-1914 przebywał we Francji, gdzie kontynuował studia malarskie i skąd odbywał krótkie podróże do Holandii, Włoch, Hiszpanii i innych europejskich krajów. Malował w zachodnim stylu, pozostając pod wpływem twórczości Gustave Courbeta i Paula Cézanne'a. Tworzył przede wszystkim martwe natury, krajobrazy i portrety w stylu odzwierciedlającym główne kierunki w Europie. Gdy wrócił do Japonii, odbyła się wystawa 40 jego rysunków i obrazów. Został profesorem szkoły sztuk plastycznych w Tokio, członkiem akademii sztuki, prezesem związku artystów japońskich i nadwornym malarzem cesarza. Ważniejsze jego obrazy to m.in. "Naga myjąca stopy" (1913), "Paulownia Blossoms" (1924), "Kobieta z wachlarzem" (1929), "Seul" (1938) i "W Studio" (1951).
W 1952 roku otrzymał Order Kultury.

</doc>
<doc id="4055482" url="https://pl.wikipedia.org/wiki?curid=4055482" title="Protoptera">
Protoptera



</doc>
<doc id="4055489" url="https://pl.wikipedia.org/wiki?curid=4055489" title="Henri-Frédéric Amiel">
Henri-Frédéric Amiel

Henri-Frédéric Amiel (ur. 27 września 1821 w Genewie, zm. 11 maja 1881 tamże) – szwajcarski pisarz francuskojęzyczny.
Życiorys.
Był profesorem filozofii na Uniwersytecie Kalwińskim w Genewie, od 1847 do końca życia systematycznie prowadził "Dziennik" ("Journal"), którego zapisał łącznie ok. 17 000 stron rękopisu. Dziennik ten został uznany za arcydzieło introspekcji. Po raz pierwszy fragmenty dziennika zostały opublikowane w latach 1883–1884 jako "Fragments d’un journal intime" (kompletny dziennik został wydany w latach 1948–1954). Zapiski te ukazują Amiela jako wrażliwego człowieka o wielkich zdolnościach intelektualnych, walczącego o wartości wbrew panującemu w epoce sceptycyzmowi. Zostały przetłumaczone na wiele języków (w tym na polski jako "Dziennik intymny") i przyniosły autorowi trwałą pośmiertną sławę. Amiel jest również autorem nastrojowych wierszy, wnikliwych esejów krytycznoliterackich i hymnu francuskojęzycznej Szwajcarii.

</doc>
<doc id="4055495" url="https://pl.wikipedia.org/wiki?curid=4055495" title="Santiago Álvarez">
Santiago Álvarez

Santiago Álvarez (ur. 18 marca 1919 w Hawanie, zm. 20 maja 1998 tamże) – kubański reżyser i scenarzysta filmowy.
Był współtwórcą kubańskiej kinematografii. Tworzył głównie filmy dokumentalne, w których czerpał z teorii i praktyki rosyjskiej kinematografii, dzięki czemu stworzył własny styl. W swoich filmach wykorzystywał nowe rozwiązania formalne, m.in. gwałtowne spięcia montażu przeciwieństw i dynamikę napisów, wprowadził też elementy nowoczesnej grafiki. Otrzymał wiele nagród na międzynarodowych festiwalach filmowych. Ważniejsze jego filmy to "Ciclon" (1963), "Abril de Vietnam en el Auo del Gato" (1975) i "El desatio" (1979).
Zmarł 20 maja 1998 w Hawanie na chorobę Parkinsona.

</doc>
<doc id="4055496" url="https://pl.wikipedia.org/wiki?curid=4055496" title="Kenji Miyazawa">
Kenji Miyazawa

 – japoński pisarz, poeta i działacz społeczno-religijny.
Pochodził z prefektury Iwate, był synem właściciela lombardu. Po ukończeniu w 1918 roku szkoły rolniczej, będąc gorliwym wyznawcą buddyjskiej szkoły Nichirena, poświęcił się działalności społecznej, próbując ulżyć niedoli ubogich chłopów. Dzięki swojemu zaangażowaniu zyskał sobie przydomek „bodhisattwy Kenji” (賢治菩薩; "Kenji-bosatsu"). Zmarł na zapalenie płuc.
Za życia był mało znany, wydał jedynie w 1924 roku zbiór opowiadań dla dzieci "Chūmon-no ōi ryōriten" oraz tomik poetycki "Haru to shura" (Wiosna i demony, 1924). Dopiero pośmiertnie ukazały się inne jego ważne dzieła, w tym powieści poruszające problemy społeczne: "Koiwa nōjō", "Kaze no Matasaburō" czy "Ginga tetsudō no yoru". W utworach poetyckich Miyazawa posługiwał się bogatym słownictwem, w które wplatał mowę potoczną i terminy naukowe. Jego najgłośniejszy wiersz pochodzi z notatnika z 1931 roku i nosi tytuł "Ame ni mo makezu" (Nie pokona mnie deszcz). W jego twórczości silnie widoczny jest wpływ głębokiej wiary buddyjskiej.
W Polsce ukazały się utwory:

</doc>
<doc id="4055497" url="https://pl.wikipedia.org/wiki?curid=4055497" title="Miyazawa Kenji">
Miyazawa Kenji



</doc>
<doc id="4055501" url="https://pl.wikipedia.org/wiki?curid=4055501" title="Pierre-Jean de Béranger">
Pierre-Jean de Béranger

Pierre-Jean de Béranger (ur. 19 sierpnia 1780 w Paryżu, zm. 16 lipca 1857 tamże) – francuski poeta i autor piosenek, zwany klasykiem piosenki.
Życiorys.
Był synem przedsiębiorcy, któremu początkowo pomagał, zanim przedsiębiorstwo ojca upadło. Od 1809 pracował jako referent na Uniwersytecie Paryskim. Żył wówczas na marginesie, śpiąc w mansardzie i tworząc w wolnym czasie literacką chałturę. Po upadku Napoleona komponował piosenki i poematy bardzo krytyczne wobec rządu w okresie restauracji Burbonów. Jego twórczość przyniosła mu sławę, jednak przyczyniła się w 1821 do zwolnienia go z pracy i uwięzienia na 3 miesiące. Pisał liryczne, rzewne piosenki wysławiające rewolucję i minioną epokę napoleońską i wyśmiewające monarchię i reakcyjny kler w prostym, czystym, atrakcyjnym stylu; głosił w nich idee liberalne i antyklerykalne. Zarówno piosenki, jak i satyra, uczyniły go znanym zarówno wśród wiejskiego ludu, jak i liberalnych kręgach literackich Paryża, dzięki czemu stał się szanowaną i wpływową osobą. Był w stanie utrzymać się z samej swojej twórczości i odmawiał oficjalnych honorów, nawet przyjęcia do Akademii Francuskiej. Po rewolucji 1848 został członkiem nowo wybranego parlamentu. Był znany z życzliwości i hojności.
Zdaniem Mariana Skrzypka Béranger był jednym z pisarzy, którzy w największym stopniu przyczynili się do idealizacji Napoleona i stworzenia jego legendy.
Twórczość.
Jego najbardziej znane poematy to "Le Roi d’Yvetot" (1813), "Le Dieu des pauvres gens", "Le Sacre de Charles le Simple", "La Grand-Mère" i "Le Vieux Sergent". Zbiór jego piosenek został wydany w 1834 (wyd. pol. 1859 pt. "Piosenki").
Przekłady.
Utwory Bérangera tłumaczyli na język polski między innymi Mikołaj Biernacki, Stanisław Budziński, Józef Szczepan Chamiec, Konstanty Gaszyński, Władysław Syrokomla i Cyprian Kamil Norwid. Na angielski przekładał je William Young.

</doc>
<doc id="4055506" url="https://pl.wikipedia.org/wiki?curid=4055506" title="Let’s Fly">
Let’s Fly

Let’s Fly – debiutancki minialbum południowokoreańskiej grupy B1A4, wydany 21 kwietnia 2011 roku przez wytwórnię WM Entertainment. Płytę promowały single „O.K” i „Only Learned Bad Things”. Sprzedał się w nakładzie egzemplarzy w Korei Południowej (stan na sierpień 2013 r.). Baro napisał wszystkie teksty do rapu.

</doc>
<doc id="4055508" url="https://pl.wikipedia.org/wiki?curid=4055508" title="Ulica Jana Baptysty Quadro w Poznaniu">
Ulica Jana Baptysty Quadro w Poznaniu

Ulica Jana Baptysty Quadro – uliczka wewnątrz zabudowy śródrynkowej Starego Rynku w Poznaniu. Powstała w XIV wieku jako jedna z alejek pomiędzy straganami na placu targowym. Żadna z posesji otaczających uliczkę nie jest na nią adresowana – wszelka zabudowa numerowana jest pod adresem Starego Rynku. Uliczka na co dzień używana sporadycznie rozkwita na czas Jarmarku Świętojańskiego.
Zabudowa.
Uliczkę na znacznej długości okalają modernistyczne budynki wybudowanego w 1963 roku gmachu Wielkopolskiego Muzeum Wojskowego na miejscu dawnych sukiennic oraz budynku arsenału z 1962 roku, który mieści dziś Galerię Miejską Arsenał i fotoplastykon. U południowego wylotu ulicy znajduje się Figura św. Jana Nepomucena, a na przecięciu z uliczką Różany Targ Studzienka Bamberki. Na północnym końcu ulicę otaczają gmachy ratusza i wagi miejskiej.
Patron.
Patronem ulicy jest Giovanni Battista di Quadro – włosko-polski architekt renesansowy, architekt miejski Poznania w latach 1552-1562 i autor m.in. renesansowej przebudowy poznańskiego ratusza.

</doc>
<doc id="4055509" url="https://pl.wikipedia.org/wiki?curid=4055509" title="Michaił Anczarow">
Michaił Anczarow

Michaił Leonidowicz Anczarow (ros. Михаи́л Леони́дович Анча́ров, ur. 28 marca 1923 w Moskwie, zm. 11 lipca 1990 tamże) – rosyjski pisarz, poeta i pieśniarz.
Życiorys.
W czasie pierwszego roku studiów w Instytucie Architektury w 1941 został powołany do armii, w 1944 ukończył Instytut Tłumaczy Wojskowych. Walczył w Mandżurii, za udział w walkach otrzymał Order Czerwonej Gwiazdy i medale. W 1947 został zdemobilizowany, w 1947 ukończył Moskiewski Instytut Sztuk Pięknych. Swoją twórczość poświęcał głównie tematyce ogólnohumanistycznej, umieszczał w niej filozoficzną refleksję. W 1965 opublikował powieść "Teoria prawdopodobieństwa" (wyd. pol. 1969), w 1979 "Bukszpanowy las" (wyd. pol. 1984). W 1965 wydał nowelę "Złoty deszcz" (wyd. pol. 1969). Pisał również scenariusze filmowe. Pochowany na Cmentarzu Dońskim w Moskwie.

</doc>
<doc id="4055510" url="https://pl.wikipedia.org/wiki?curid=4055510" title="Niedeterministyczna maszyna Turinga">
Niedeterministyczna maszyna Turinga

Niedeterministyczna maszyna Turinga – teoretyczny model rozważany w teorii obliczeń w celu badania problemów decyzyjnych. Niedeterministyczna maszyna Turinga jest zdefiniowana tak samo jak deterministyczna maszyna Turinga z jedyną różnicą dotyczącą postaci funkcji przejścia, która w przypadku maszyn niedeterministycznych zwraca zbiór możliwych działań maszyny.
Ewolucje niedeterministycznej maszyny Turinga można reprezentować w postaci drzewa w którym każdy poziom odpowiada jednemu krokowi maszyny, natomiast rozgałęzienia wynikają z niedeterminizmu funkcji przejścia. Taka maszyna kończy prace w momencie, gdy dochodzi do poziomu ze stanem końcowym w co najmniej jednym z węzłów. W tym modelu kolejny krok maszyny liczony jest jako przejście do następnego zbioru możliwych stanów (poziomu drzewa).
Dany problem może zostać rozwiązany w czasie wielomianowym na niedeterministycznej maszynie Turinga wtedy i tylko wtedy, gdy poprawność rozwiązania tego problemu jest weryfikowalna w czasie wielomianowym na deterministycznej maszynie Turinga. Tego rodzaju problemy należą do klasy NP (nondeterministic polynomial time).
Definicja formalna.
Niedeterministyczna maszyna Turinga jest krotką :
M = (K, Σ, Δ, s, H)
gdzie:
K – zbiór stanów maszyny
Σ – alfabet taśmy z wyróżnionym symbolem zerowym (∅ ∊ Σ)
s – stan początkowy (s ∊ K)
H – zbiór stanów końcowych (H ⊆ K)
Δ – podzbiór iloczynu kartezjańskiego ((K – H) x Σ) x (K x Σ x {L,R})
Jedyna istotna różnica względem definicji deterministycznej maszyny Turinga polega na zastąpieniu funkcji postaci ((K – H) x Σ) → (K x Σ x {L,R}) relacją Δ ⊆ ((K – H) x Σ) x (K x Σ x {L,R}). Z tego powodu deterministyczne maszyny Turinga można traktować jako szczególne przypadki niedeterministycznych maszyn Turinga, mianowicie takich w których Δ jest funkcją.
Obliczeniowa równoważność z deterministyczną maszyną Turinga.
Niedeterministyczne maszyny Turinga podlegają dokładnie takim samym ograniczeniom obliczeniowym (patrz: problem stopu) jakim podlegają deterministyczne maszyny Turinga. Można pokazać, że dany problem jest rozstrzygalny na niedeterministycznej maszynie Turinga wtedy i tylko wtedy, gdy jest rozstrzygalny na deterministycznej maszynie Turinga.
Każdy problem rozstrzygalny na deterministycznej maszynie Turinga jest rozstrzygalny na niedeterministycznej maszynie Turinga. Jest to oczywiste, jako że deterministyczną maszynę Turinga można traktować jako szczególny przypadek niedeterministycznej maszyny Turinga.
Każdy problem rozstrzygalny na niedeterministycznej maszynie Turinga jest rozstrzygalny na deterministycznej maszynie Turinga. Idea dowodu polega na pokazaniu, że dysponując algorytmem niedeterministycznym rozstrzygającym dany problem, można skonstruować algorytm deterministyczny poprzez przeszukiwanie wszerz drzewa obliczeń algorytmu niedeterministycznego.
Realizacja fizyczna.
W przeciwieństwie do maszyn Turinga w modelu podstawowym, maszynom niedeterministycznym nie odpowiada działanie jakiegokolwiek klasycznego urządzenia (z dokładnością do przejść pomiędzy zbiorami stanów).
Powszechnie panuje błędne przekonanie, że komputery kwantowe pod względem osiąganej złożoności są równoważne niedeterministycznym maszynom Turinga. Jednak do tej pory nie są znane metody rozwiązywania problemów NP-zupełnych na komputerach kwantowych w czasie wielomianowym. Na przykład kwantowy algorytm faktoryzacji Shora pozwala rozwiązać problem faktoryzacji całkowitej w czasie wielomianowym, jednak nie ma dowodów na to, że faktoryzacja jest NP-zupełna. A więc nie wynika z tego, że komputery kwantowe mogą w ogólności rozwiązywać problemy NP w czasie wielomianowym .

</doc>
<doc id="4055511" url="https://pl.wikipedia.org/wiki?curid=4055511" title="Takuboku Ishikawa">
Takuboku Ishikawa

 – japoński pisarz i najpopularniejszy poeta pieśni krótkich (tanka) i nowoczesnych (shintaishi).
Życiorys.
Urodził się w świątyni Jōkō-ji, we wsi Hinoto, w prefekturze Iwate jako syn kapłana zen, Itteia. Chodził do szkół w Shibutami i Morioce. W latach 1907–1908 przebywał na Hokkaido, pracując jako nauczyciel i dziennikarz w redakcji „Kushiro Shimbun”. Następnie przeniósł się z rodziną do Tokio, gdzie pracował jako korektor w „Asahi Shimbun”. 
Debiutował w wieku 13 lat ręcznie wykonaną książeczką "Chōji-kai". Niedługo później porzucił edukację, by całkowicie poświęcić się twórczości literackiej. Współpracował z kilkoma czasopismami, m.in. „Myōjō” („Gwiazda Poranna”, 1900–1908). Tworzył poezje w stylu "tanka" oraz bardziej współczesne, pisane wierszem wolnym. Jest autorem tomików poetyckich "Akogare" ("Tęsknoty", 1905), "Ichiaku no suna" ("Garść piasku", 1909), "Kanashiki gangu" ("Smutne zabawki", wydane pośmiertnie w 1912). Prowadził także dziennik "Rōmaji nikki", ("Dziennik pisany alfabetem łacińskim", wyd. 1909). W twórczości Ishikawy wyraźnie przebijają się wątki naturalistyczne oraz wyznawane przezeń idee socjalistyczne. Część swoich zapisków prowadził w transkrypcji rōmaji, pisał także po angielsku.
Zmarł na gruźlicę.

</doc>
<doc id="4055512" url="https://pl.wikipedia.org/wiki?curid=4055512" title="Ishikawa Takuboku">
Ishikawa Takuboku



</doc>
<doc id="4055514" url="https://pl.wikipedia.org/wiki?curid=4055514" title="Wacław Twardzik">
Wacław Twardzik

Wacław Bartłomiej Twardzik (ur. 27 października 1937 w Jaszczwi, zm. 25 kwietnia 2014) – polski filolog językoznawca, polonista, mediewista, profesor.
Życiorys.
Wacław Twardzik urodził się 27 października 1937 w Jaszczwi. W 1954 rozpoczął studia na Uniwersytecie Jagiellońskim w Krakowie. Za przedmiot edukacji wybrał filologię polską. Pod kierunkiem prof. Witolda Taszyckiego napisał pracę magisterską na temat "Kodeksu Stradomskiego", zrecenzowaną przez prof. Zenona Klemensiewicza. W 1959 Tadeusz Lehr-Spławiński przyjął go na III rok slawistyki. Studia slawistyczne w zakresie filologii serbsko-chorwackiej ukończył w 1961. W 1970 obronił doktorat napisany pod kierunkiem prof. Stanisława Urbańczyka. W 1998 otrzymał stopień doktora habilitowanego. W lipcu 2000 roku otrzymał tytuł naukowy profesora nauk humanistycznych od Prezydenta RP. Od 2011 był członkiem korespondentem Polskiej Akademii Umiejętności. W latach 2001–2008 był kierownikiem Pracowni Języka Staropolskiego Instytutu Języka Polskiego PAN. Od roku 1998 był członkiem Rady Naukowej IJP PAN. Był autorem wielu artykułów w "Słowniku staropolskim" (w którego redakcji pracował od 1960).
Dorobek naukowy.
Autor kilkudziesięciu rozpraw na temat języka staropolskiego, wydań ortyli magdeburskich i "Rozmyślania Przemyskiego". Napisał między innymi artykuł "O uważniejszym aniżeli dotychmiast tekstu staropolskiego czytaniu i jakie z niego pożytki płyną rozprawa śliczna i podziwienia godna". Przygotował elektroniczną edycje najdawniejszych polskich tekstów ("Biblioteka Zabytków Polskiego Piśmiennictwa Średniowiecznego").
Życie prywatne.
Był żonaty z iberystką i tłumaczką Jadwigą Konieczną-Twardzikową.
Upamiętnienie.
W 2007 ukazał się tom jubileuszowy poświęcony Wacławowi Twardzikowi, za tytułowany "Amoenitates vel lepores philologiae". W 2014 pamięć uczonego uczczono konferencją "Jak badać teksty staropolskie", zorganizowaną w Poznaniu.
Wisława Szymborska napisała o nim jeden z felietonów z cyklu "Lektury nadobowiązkowe". Noblistka przedstawiła uczonego jako osobę nieuchwytną, do której nie można się dodzwonić.
W roku 2017 ukazał się zbiór wspomnień przyjaciół i kolegów o Profesorze Twardziku: "Wacek, czyli przypisy do konterfektu Profesora Wacława Twardzika", oprac. Roman Mazurkiewicz, Kraków, Księgarnia Akademicka, 2017.

</doc>
<doc id="4055515" url="https://pl.wikipedia.org/wiki?curid=4055515" title="Kodowanie ANS">
Kodowanie ANS



</doc>
<doc id="4055518" url="https://pl.wikipedia.org/wiki?curid=4055518" title="Yasushi Inoue">
Yasushi Inoue

 – japoński pisarz i poeta.
Urodził się w mieście Asahikawa na wyspie Hokkaido, wychował się jednak u dziadka w prefekturze Shizuoka. Ukończył historię sztuki na Kyoto University. W młodości współpracował z gazetą "Mainichi Shimbun" i służył jako żołnierz w wojnie chińsko-japońskiej, później poświęcił się wyłącznie twórczości literackiej. 
Za opublikowane w 1949 roku na łamach czasopisma "Bungakukai" opowiadanie "Tōgyū" (Walka byków) otrzymał nagrodę im. Akutagawy. Pisał poezje i krótkie opowiadania, najbardziej znany jest jednak jako twórca powieści historycznych osadzonych w realiach dawnych Chin i Japonii. Do najbardziej znanych należą "Tempyō no iraka" (Dachówki ery Tempyō, 1957), "Rōran" (Loulan, 1959) oraz nagrodzona Nagrodą Literacką Nomy "Kōshi" (Konfucjusz, 1989). Dzieła Inoue doczekały się licznych ekranizacji i tłumaczeń na języki zachodnie.
Od 1964 roku członek Japońskiej Akademii Sztuki ("Nihon Geijutsu-in"). W 1976 roku odznaczony Orderem Kultury. Został laureatem Nagrody Asahi za 1984 rok.
W 1993 ustanowiono nagrodę literacką jego imienia.

</doc>
<doc id="4055519" url="https://pl.wikipedia.org/wiki?curid=4055519" title="Inoue Yasushi">
Inoue Yasushi



</doc>
<doc id="4055521" url="https://pl.wikipedia.org/wiki?curid=4055521" title="Mário de Andrade">
Mário de Andrade

Mário de Andrade, a właściwie "Mário Raul Morais de Andrade" (ur. 9 października 1893, São Paulo, zm. 25 lutego 1945, São Paulo) – brazylijski poeta, pisarz, krytyk i muzykolog. Był współtwórcą brazylijskiego modernizmu.
Życiorys.
Mario Raul Morais de Andrade urodził się w São Paulo, 9 października 1893 r. Studiował w Ginásio do Carmo. W 1911 r. zapisał się do Conservatório Dramático e Musical de São Paulo na kursy gry na fortepianie i śpiewu, ukończył studia gry na fortepianie w 1917 r. W tym samym roku opublikował pierwsze eseje o sztuce, w gazetach i czasopismach oraz wydał pierwszy tom poezji "Há uma gota de sangue em cada poema".
W 1922 r. został profesorem historii muzyki i estetyki muzycznej w Konserwatorium. Dwa lata później objął katedrę historii muzyki i fortepianu. W 1922 r. opublikował "Paulicéia" i zorganizował w Teatrze Miejskim w São Paulo Tydzień Sztuki Nowoczesnej, wydarzenie kulturalne, podczas którego zaprezentowano nowe pomysły i koncepcje dla sztuki brazylijskiej. Zapoczątkowało ono modernizm w Brazylii.
W 1928 r. powstały dwa najważniejsze utwory, powieść "Macunaíma" i "Ensaio sobre a música brasileira", które stworzyły podstawy brazylijskiego nacjonalizmu muzycznego i stały się głównym odniesieniem teoretycznym dla kilku pokoleń kompozytorów. Rok później opublikował "Compêndio de história da música" (1929), później przepisany nazwą "Pequena história da música" (1942), a następnie "Modinhas imperiais" (1930). W "Música, doce música" (1933), zebrał pisma, konferencje i teksty krytyki muzycznej. W 1934 r. został współautorem czasopisma "„Revista Brasileira de Música”", uznawanego za pierwszy akademicko-naukowy magazyn muzyczny w Brazylii. Wydawany był początkowo przez Instituto Nacional de Música (INM). W 1931 r. w INM Andrade współpracował z Luciano Gallet i Antônio de Sá Pereira w celu opracowania i reformy programu nauczania. 
W 1935 r. objął kierownictwo departamentu kultury w urzędzie miasta São Paulo. W tym samym roku otworzył Discoteca Pública Municipal oraz powołał do życia Quarteto Haydn, obecnie funkcjonujący jako kwartet smyczkowy Quarteto de Cordas da Cidade de São Paulo. W 1936 r. z jego inicjatywy powstał chór Coral Paulistano aby włączyć regionalną muzykę brazylijską do programu Theatro Municipal. W tym samym roku powstało Sociedade de Etnografia e Folclore, w roku następnym zorganizowano I Congresso da Língua Nacional Cantada, w 1938 r. zainicjował powstanie Missão de Pesquisas Folclóricas które przeprowadziły badanie etnograficzne folkloru północnej i północno-wschodniej Brazylii. 
W 1936 r. na wniosek Gustavo Capanema opracował dla ministerstwa edukacji Serviço do Patrimônio Histórico e Artístico Nacional (SPHAN), dokument, który był podstawą ochrony dziedzictwa historycznego i artystycznego i utworzenia krajowej instytucji ochrony dziedzictwa. Dokument opracowany przez Andrade, został wykorzystany do przygotowania dekretu prezydenckiego podpisanego 30 listopada 1937 r. 
W 1938 r. przeprowadził się do Rio de Janeiro, gdzie objął stanowisko kierownika Instytutu Sztuki na Universidade do Distrito Federal, gdzie wykładał także filozofię i historię sztuki. W 1941 r. opublikował "Música do Brasil." W 1944 r. Został uhonorowany przez Revista Brasileira de Música publikacją przedruku IX tomu "Dzieł pełnych z" okazji jego 50. urodzin. Mário de Andrade zmarł w São Paulo 25 lutego 1945 r.
Wiele dzieł i pism Andrade zostało włączone do "Dzieł pełnych", które rozpoczął w 1944 r., obejmujących 20 tomów. Wśród nich wyróżniają się "Aspectos da Música Brasileira" (tom XI), "Música de Feitiçaria no Brasil" (tom XIII) i "Danças Dramáticas do Brasil" (tom XVIII). Niepublikowane teksty były przez lata publikowane w "Dicionário Musical Brasileiro" (1989) i "Introdução à Estética Musical" (1995).

</doc>
<doc id="4055522" url="https://pl.wikipedia.org/wiki?curid=4055522" title="Czesław Czapliński (fotograf)">
Czesław Czapliński (fotograf)

Czesław Czapliński (ur. 5 lipca 1953 w Łodzi) – polsko-amerykański artysta fotograf. Członek honorowy Fotoklubu Rzeczypospolitej Polskiej. Dziennikarz i autor filmów dokumentalnych.
Życiorys.
Od 1979 roku zamieszkuje w Nowym Jorku i w Warszawie. Jest założycielem agencji fotograficznej „Photo Medium”, powstałej w 1981 roku. Jest autorem, współautorem ponad 40 albumów (książek). Fotografie Czesława Czaplińskiego publikowano wielokrotnie na łamach (m.in.) „The New York Times”, „Time”, „Vanity Fair”, „The Washington Post”, „Newsweek”, „Twój Styl”, „Viva”, „Rzeczpospolita”, „Wprost”, „Foto”.
Jest autorem i współautorem wielu wystaw fotograficznych, w Polsce i na świecie. Jest pomysłodawcą i organizatorem międzynarodowego konkursu fotograficznego „Łazienki Królewskie – Cztery pory roku”. Jest organizatorem spotkań z wybitnymi twórcami z cyklu „Artyści w Łazienkach”, w których udział wzięli (m.in.): E.Braun, E.Bryll, J.Cygan, J.Głowacki, J.Hartwig, J.Hen, R.Olbiński, B.Tyszkiewicz, M.Walewska oraz cyklu spotkań „Artyści w Czytelniku” (2022), gdzie wystąpili: Marek Roefler, Mieczysław Wasilewski, Wanda Wąsowska, Zbigniew Zamachowski, Juliusz Erazm Bolek, Eva Chełmecka. Jest jurorem w licznych konkursach fotograficznych. Jego fotografie znajdują się w kolekcjach: Library of Congress w Waszyngtonie, TIME Inc. Picture Collection w Nowym Jorku, New York Public Library, Spertus Institute of Jewish Studies w Chicago, Muzeum Narodowym w Warszawie, Muzeum Narodowym we Wrocławiu, Muzeum Sztuki w Łodzi, Narodowego Archiwum Cyfrowego.
W dniu 29 września 1999 roku, decyzją Kapituły Fotoklubu Rzeczypospolitej Polskiej Stowarzyszenia Twórców, Czesław Czapliński został członkiem honorowym Fotoklubu RP. W działalności Fotoklubu RP uczestniczył do 2021.
Wybrane wystawy indywidualne.
Źródło.
Filmy autorstwa Czesława Czaplińskiego.
Źródło.
Filmy o Czesławie Czaplińskim i jego twórczości.
Źródło.
Fotograf sław.
W czasie ponad 40 lat fotografowania – przed obiektywem Czesława Czaplińskiego gościło wiele znanych postaci ze świata biznesu, kultury, polityki i sportu – takich jak (m.in.): Muhammad Ali, Arthur Ashe, Isaac Asimov, Maurice Bejart, Leonard Bernstein, Bernardo Bertolucci, Bill Blass, Christie Brinkley, James Connors, Bill Crosby, Cindy Crawford, Walter Cronkite, Óscar de la Renta, Guy de Rothschild, Alain Delon, Catherine Deneuve, Plácido Domingo, Umberto Eco, Jane Fonda, Malcolm Forbes, Joseph Heller, Charlton Heston, David Hockney, Bob Hope, Vladimir Horowitz, Lee Iacocca, Garri Kasparow, Henry Kissinger, Calvin Klein, Jerzy Kosiński, Estee Lauder, Valentino Liberace, Shirley MacLaine, Norman Mailer, Mireille Mathieu, James Michener, Liza Minnelli, Roger Moore, Alberto Moravia, Willie Nelson, Richard Nixon, Jassye Norman, Joseph Pappe, Luciano Pavarotti, Gregory Peck, Paloma Picasso, Roman Polański, Isabella Rossellini, Omar Sharif, Brooke Shields, Isaac Singer, Susan Sontag, William Styron, Donald Trump, Tina Turner, Liv Ullmann, John Updike, Peter Ustinov, Diane von Furstenberg, Kurt Vonnegut, Mike Wallace, Andy Warhol, Raquel Welch.

</doc>
<doc id="4055527" url="https://pl.wikipedia.org/wiki?curid=4055527" title="Ignacio González Espinoza">
Ignacio González Espinoza



</doc>
<doc id="4055528" url="https://pl.wikipedia.org/wiki?curid=4055528" title="Juan Ignacio González">
Juan Ignacio González



</doc>
<doc id="4055529" url="https://pl.wikipedia.org/wiki?curid=4055529" title="Jadwiga Konieczna-Twardzikowa">
Jadwiga Konieczna-Twardzikowa

Jadwiga Konieczna-Twardzikowa (właśc. Twardzik, ur. 1 stycznia 1932 w Płocku, zm. 21 września 2009) – polska filolożka, hispanistka, profesor, tłumaczka. Współzałożycielka Zakładu Hispanistyki na Uniwersytecie Śląskim.
Życiorys.
W 1949 ukończyła liceum w Szczyrzycu. W 1954 obroniła pracę magisterską "Ogólna charakterystyka związków i szeregów w zdaniu w gwarach w zestawieniu z ich zasobem w polskim języku literackim" (promotor – Zenon Klemensiewicz) na studiach polonistycznych na Uniwersytecie Jagiellońskim. Po studiach rozpoczęła pracę w Pracowni Składni Historycznej Polskiej Akademii Nauk, z którą związana była do emerytury. W 1976 rozpoczęła współpracę z Instytutem Filologii Romańskiej UJ, gdzie od 1982 pracowała na etacie adiunkta. Doktorat "Zdania rozwijające w polskim systemie opozycji hipotaktycznych" obroniła w 1971 w Instytucie Języka Polskiego Polskiej Akademii Nauk. Tam też habilitowała się w 1994 na podstawie dzieła "Kategoria przypadka rzeczownika hiszpańskiego w polskiej analizie kontrastywnej". Profesor nadzwyczajna (1996) i zwyczajna (2003) Uniwersytetu Śląskiego. W 2003 otrzymała tytuł naukowy profesora nauk humanistycznych. Wykładała także na Akademii Techniczno-Humanistycznej w Bielsku-Białej oraz Akademii Polonijnej w Częstochowie. Od 2005 honorowa członkini Polskiego Towarzystwa Tłumaczy Przysięgłych i Specjalistycznych TEPIS.
Dorobek naukowy.
Autorka licznych publikacji naukowych i przekładów z języka hiszpańskiego na polski. Przełożyła między innymi powieść Ramóna J. Sendera "Król i królowa".
Twórczyni „koncepcji analizy subiektywnej”, zgodnie z którą nauka o przekładzie powinna dążyć do autonomii od językoznawstwa i literaturoznawstwa. Konieczna-Twardzikowa w centrum uwagi stawiała własną kreatywność tłumacza i jego otwarcie na wszystkie gatunki literackie oraz dziedziny sztuki, wykraczając poza wyzwania samej relacji oryginał-przekład, sięgając do problematyki zakorzenionej w danym tekście kontekstów historycznego, społecznego i teoretycznego.
Życie prywatne.
Rodzina: mąż Wacław Twardzik, ojciec Bronisław Konieczny, matka Maria Gębikówna, bracia Zygmunt Konieczny, Leszek Konieczny, siostra Anna.

</doc>
<doc id="4055530" url="https://pl.wikipedia.org/wiki?curid=4055530" title="Carlos Antonio Gutiérrez">
Carlos Antonio Gutiérrez



</doc>
<doc id="4055531" url="https://pl.wikipedia.org/wiki?curid=4055531" title="Carlos Gutiérrez">
Carlos Gutiérrez



</doc>
<doc id="4055535" url="https://pl.wikipedia.org/wiki?curid=4055535" title="José Bonifácio de Andrada">
José Bonifácio de Andrada

José Bonifácio de Andrada e Silva (ur. 13 czerwca 1763 w Santos, zm. 6 kwietnia 1838 w Niterói) – brazylijski uczony, polityk i pisarz. Odegrał kluczową rolę w uzyskaniu niepodległości przez Brazylię w 1822. Nazywany przez Brazylijczyków "Patriarchą Niepodległości".
Życiorys.
Jako student udał się do Portugalii, gdzie został wybitnym naukowcem, zdobywając międzynarodową reputację jako naturalista i geolog. Pracował na Uniwersytecie w Coimbrze (od 1800 jako profesor) i jako stały sekretarz Akademii Lizbońskiej, w 1789 został członkiem Lizbońskiej Akademii Nauk. W 1819 wrócił do Brazylii, poświęcając się polityce i szybko stał się czołowym intelektualnym orędownikiem niepodległości Brazylii od Portugalii. W styczniu 1822 został głównym doradcą księcia regenta Pedra, późniejszego cesarza, którego wspierał w dążeniach do niepodległości Brazylii. Po ogłoszeniu niepodległości Brazylii 7 września 1822 Andrada został pierwszym premierem Cesarstwa Brazylii, jednocześnie 1822-1823 był ministrem spraw wewnętrznych i zagranicznych, w 1823 brał udział w przygotowaniu konstytucji. Opowiadał się za zachowaniem monarchii i ograniczonymi reformami, a przy tym za ograniczeniem władzy cesarza. W 1823 został zmuszony do dymisji, po czym wyjechał do Francji, skąd wrócił w 1829, po czym ponownie wszedł do kręgu pomocników i doradców cesarza. Gdy w kwietniu 1831 Piotr I abdykował, Andrada został wychowawcą Pedra II. W 1833 został odsunięty od wpływów i aresztowany w wyniku politycznej intrygi, po czym wycofał się z życia publicznego.

</doc>
<doc id="4055536" url="https://pl.wikipedia.org/wiki?curid=4055536" title="Puchar „Sportu” i PZHL 1982/1983">
Puchar „Sportu” i PZHL 1982/1983

Puchar „Sportu” i PZHL 1982/1983 – druga edycja rozgrywek o Puchar „Sportu” i PZHL.
Wyniki.
Wyniki meczów rozegranych w grudniu 1982 podczas przerwy w rozgrywkach I ligi 1982/1983:
I Grupa:
II Grupa:
Półfinały (8 i 11 marca 1983):
Finał (15 i 20 marca 1983):

</doc>
<doc id="4055539" url="https://pl.wikipedia.org/wiki?curid=4055539" title="Rafael García Casanova">
Rafael García Casanova



</doc>
<doc id="4055540" url="https://pl.wikipedia.org/wiki?curid=4055540" title="Jorge Manrique Islas">
Jorge Manrique Islas



</doc>
<doc id="4055542" url="https://pl.wikipedia.org/wiki?curid=4055542" title="Diego Hernán González">
Diego Hernán González



</doc>
<doc id="4055543" url="https://pl.wikipedia.org/wiki?curid=4055543" title="Abdullah bin Abdulkadir">
Abdullah bin Abdulkadir

Abdullah bin Abdulkadir (Munshi) (ur. 1796 w Malakce, zm. 1854 w Dżuddzie) – malajski pisarz i pamiętnikarz.
Życiorys.
Był częściowo pochodzenia arabskiego (jemeńskiego), a częściowo tamilskiego. Nauczał malajskiego indyjskich żołnierzy z garnizonu w Malakce, a później również brytyjskich i amerykańskich misjonarzy i przedsiębiorców. Był opistą i kancelistą Stamforda Rafflesa, tłumaczem Ewangelii i innych tekstów na malajski dla Londyńskiego Towarzystwa Misyjnego od 1815, a 20 lat później służył jako drukarz misjonarzy. Był prekursorem współczesnej literatury malajskiej i indonezyjskiej. Przyczynił się do stworzenia podstaw malaistyki. Polskie tłumaczenie fragmentów jego pamiętników zostało wydane pt. "Dzieje Abdullaha" i "Podróż do Mekki" w "Antologii literatury malajskiej" Roberta Stillera w 1971.

</doc>
<doc id="4055544" url="https://pl.wikipedia.org/wiki?curid=4055544" title="Algieria na Mistrzostwach Świata w Lekkoatletyce 2017">
Algieria na Mistrzostwach Świata w Lekkoatletyce 2017

Algieria na Mistrzostwach Świata w Lekkoatletyce 2017 – reprezentacja Algierii podczas Mistrzostw Świata w Londynie liczyła 8 zawodników, którzy nie zdobyli żadnego medalu.

</doc>
<doc id="4055547" url="https://pl.wikipedia.org/wiki?curid=4055547" title="Javier López López">
Javier López López



</doc>
<doc id="4055551" url="https://pl.wikipedia.org/wiki?curid=4055551" title="José David Ramírez">
José David Ramírez



</doc>
<doc id="4055554" url="https://pl.wikipedia.org/wiki?curid=4055554" title="Jan III (arcybiskup Bremy)">
Jan III (arcybiskup Bremy)

Jan III Rode (ur. ok. 1445 w Bremie, zm. 4 grudnia 1511 w Vörde) – arcybiskup Bremy od 1497.
Życiorys.
Pochodził z patrycjuszowskiej rodziny z Bremy, kilku jego krewnych było w tym mieście rajcami i kanonikami, zaś dziadek ze strony matki – burmistrzem. Studiował w Rostocku i Erfurcie. Piastował godności kościelne w Bremie, a w 1485 został tam prepozytem kapituły katedralnej. W styczniu 1497 został wybrany na arcybiskupa Bremy, mimo konkurencji ze strony kandydatów pochodzących z książęcych rodów. Bardzo szybko uzyskał papieskie zatwierdzenie na tym stanowisku. 
Jako biskup starał się odzyskać wiele praw i posiadłości utraconych wcześniej przez biskupów, co spowodowało starcia z mieszkańcami biskupiego księstwa (szlachtą, chłopstwem i mieszczanami z Bremy). W 1499 doszło do konfliktu Jana z książętami Saksonii-Lauenburga o sporne terytoria. Mimo początkowych sukcesów arcybiskupa, sprzymierzonego z Bremą i Hamburgiem, szala zaczęła przechylać się na stronę lauenburskiego księcia Magnusa. W tej sytuacji Jan sprzymierzył się z księciem Brunszwiku-Wolfenbüttel Henrykiem I Starszym, przyjmując jego syna Krzysztofa na koadiutora. 
Po śmierci Jana, to Krzysztof został jego następcą na stanowisku arcybiskupa.

</doc>
<doc id="4055561" url="https://pl.wikipedia.org/wiki?curid=4055561" title="Pierre Ambroise Bosse">
Pierre Ambroise Bosse



</doc>
<doc id="4055563" url="https://pl.wikipedia.org/wiki?curid=4055563" title="Wilhelm Richard Wagner">
Wilhelm Richard Wagner



</doc>
<doc id="4055576" url="https://pl.wikipedia.org/wiki?curid=4055576" title="Ichnotakson">
Ichnotakson

Ichnotakson – takson wyznaczony na podstawie ichnoskamieniałości, czyli skamieniałych śladów działalności zwierząt. Zwykle wyróżniane ichnotaksony to ichnorodzaje i ichnogatunki, których forma zapisu jest analogiczna do rodzajów i gatunków. Również same skamieniałości śladowe o wyraźnych i dających się wyróżnić cechach łączy się w ichnotaksony.
Ichnotaksony w praktyce nie tyle służą klasyfikacji zwierząt nieznanych inaczej niż przez ichnoskamieniałości, ile klasyfikacji samych ichnoskamieniałości. Ponieważ klasyfikacja ichnoskamieniałości i zwierząt, które je pozostawiły, jest od siebie niezależna, ichnotaksonomia jest przykładem parataksonomii, czyli taksonomii równoległej do taksonomii właściwej. Niektórych ichnoskamieniałości nie udaje się powiązać z konkretnymi zwierzętami, a więc ichnotaksonów z taksonami. Często jeden ichnorodzaj jest skutkiem działalności spokrewnionych gatunków zwierząt. Przykładowo zauropody z dwóch grup pozostawiały tropy, których skamieniałości to ichnorodzaje odpowiednio "Brontopodus" i "Parabrontopodus". Jednocześnie zwierzęta z tego samego taksonu pozostawiały ślady różnego typu, które stały się różnymi ichnorodzajami. Przykładowo ślady spoczynku trylobitów tworzą ichnorodzaj "Rusophycus", podczas gdy ślady rozgrzebywania piasku przez te same zwierzęta – "Cruziana", gdy są to ślady pełzania lub "Diplichnites", gdy kroczenia.

</doc>
<doc id="4055578" url="https://pl.wikipedia.org/wiki?curid=4055578" title="Lista gatunków z rodzaju goździkowiec">
Lista gatunków z rodzaju goździkowiec

Lista gatunków z rodzaju goździkowiec ("Eugenia" L.) – lista gatunków z rodzaju roślin z rodziny mirtowatych ("Myrtaceae" Juss.). Według "The Plant List" w obrębie tego rodzaju znajduje się 1058 gatunków o nazwach zweryfikowanych i zaakceptowanych, podczas gdy kolejnych 119 taksonów ma status gatunków niepewnych (niezweryfikowanych).

</doc>
<doc id="4055590" url="https://pl.wikipedia.org/wiki?curid=4055590" title="Frasselt">
Frasselt

Frasselt – miejscowość w gminie Kranenburg w powiecie Kleve. 01 stycznia 2018 miejscowość liczyła 515 mieszkańców.
Historia.
Frasselt powstało na początku XIV wieku, gdy hrabia z Kleve zdecydował o wycince części lasu Reichwald i przeznaczeniu wykarczowanej części pod uprawę roli. W ten sposób Frasselt powstało jako łańcuchówka, gdzie każdy budynek stał przy głównej drodze. Ta główna arteria miejscowości, Gocher Straße, istnieje do dzisiaj. Miejscowość odziedziczyła nazwę po lesie ("silva Vracene)" który został wykarczowany.
Ruch drogowy.
W pobliżu miejscowości przebiega droga federalna 504. Autobusy Verkehrsgemeinschaft Niederrhein (VGN) łączą Frasselt z innymi miejscowościami

</doc>
<doc id="4055591" url="https://pl.wikipedia.org/wiki?curid=4055591" title="Paryż na bosaka">
Paryż na bosaka

Paryż na bosaka (fr. "Paris pieds nus") – francusko-belgijski film komediowy z 2016 roku w reżyserii Dominique'a Abela i Fiony Gordon, wyprodukowany przez francuską wytwórnię Potemkine Films.
Premiera filmu odbyła się 2 września 2016 podczas Festiwalu Filmowego w Telluride. Sześć miesięcy później, 8 marca 2017, obraz trafił do kin na terenie Francji, a tydzień później, 15 marca, na terenie Belgii. W Polsce premiera filmu odbyła się 11 sierpnia 2017.
Fabuła.
Film opisuje historię nieśmiałej bibliotekarki Fiony, która mieszka w małym miasteczku na północy Kanady. Pewnego dnia kobieta dostaje dramatyczny list z Paryża od 88-letniej ciotki Marthy (Emmanuelle Riva). Przestraszona Fiona wyrusza do Europy. Po przybyciu na miejsce dowiaduje się, że starsza kobieta zniknęła. Do pochłoniętej poszukiwaniami Fiony dołącza kloszard Dom, który nie odstępuje jej ani na krok.
Produkcja.
Zdjęcia do filmu kręcono w Paryżu we Francji.
Odbiór.
Krytyka w mediach.
Film "Paryż na bosaka" spotkał się z pozytywnymi recenzjami od krytyków. W serwisie Rotten Tomatoes średnia ocen filmu wyniosła 86% ze średnią oceną 7,1 na 10. Na portalu Metacritic średnia ocen wyniosła 74 punkty na 100.

</doc>
<doc id="4055593" url="https://pl.wikipedia.org/wiki?curid=4055593" title="Placówka Straży Celnej „Olchowiec”">
Placówka Straży Celnej „Olchowiec”



</doc>
<doc id="4055596" url="https://pl.wikipedia.org/wiki?curid=4055596" title="Uskok alpejski">
Uskok alpejski

Uskok alpejski () – uskok dekstralny (prawoprzesuwczy), który biegnie niemal przez całą Wyspę Południową w Nowej Zelandii. Stanowi jednocześnie uskok transformacyjny, który jest granicą pomiędzy płytą pacyficzną i indoaustralijską. Trzęsienia ziemi występujące wzdłuż uskoku oraz związane z nimi ruchy skorupy ziemskiej doprowadziły do wypiętrzenia się Alp Południowych. Wypiętrzanie na południowy wschód od uskoku spowodowane jest ruchem zbieżnym płyt tektonicznych w tym miejscu.
Przebieg.
Uważa się, że uskok alpejski rozpoczyna swój bieg w strefie uskokowej Macquarie, która położona jest w rowie oceanicznym Puysegur Trench leżącym na południowy zachód od Przylądka Zachodniego. Następnie uskok alpejski biegnie wzdłuż zachodniej krawędzi Alp Południowych, a potem rozdziela się na kilka małych uskoków dekstralnych w północnej części przełęczy Arthur’s Pass, które tworzą system uskoków zwany Marlborough Fault System. System uskoków Marlborough (w tym uskoki: Awatere, Clarence, Hope i Wairau) przenosi naprężenia pomiędzy uskokiem alpejskim a strefą subdukcji położoną w rowie oceanicznym Hikurangi Trench, która rozciąga się wzdłuż wschodnich wybrzeży Wyspy Północnej. Przypuszcza się, że uskok Hope stanowi główną kontynuację uskoku alpejskiego.
Średnia prędkość przesuwania się skorupy ziemskiej wzdłuż uskoku w centralnej części to 20–30 mm/rok, cała długość uskoku jest równa 850 km, jest zarazem najszybszym uskokiem zrzutowo-przesuwczym.
Główne pęknięcia.
W ostatnim tysiącleciu wzdłuż uskoku alpejskiego miały miejsce cztery główne pęknięcia powodując trzęsienia ziemi o magnitudzie około 8. Trzęsienia ziemi miały miejsce około 1100, 1430, 1620 i 1717 roku n.e., dzieliły je okresy spokoju trwające od 100 do 350 lat. Trzęsienie ziemi z 1717 roku spowodowało pęknięcie uskoku w południowej części na odcinku około 400 km. Naukowcy przypuszczają, że podobne trzęsienie ziemi jak to z 1717 roku może wystąpić wzdłuż uskoku alpejskiego w dowolnym momencie. Badania przeprowadzone przez University of Otago i Australian Nuclear Science and Technology Organisation zrewidowały daty trzęsień ziemi sprzed 1717 roku. Datowanie radiowęglowe osadów pochodzących z jeziora wskazują, że trzęsienie ziemi z 1620 roku miało miejsce w latach 1535–1596; z 1430 miało miejsce w latach 1374–1405. Natomiast wcześniejsze trzęsienia ziemi miały miejsce w latach 887–965 oraz 1064–1120.
Badania przeprowadzone przez GNS Science pozwoliły na opracowanie mapy 24 największych trzęsień ziemi wzdłuż uskoku alpejskiego, które miały miejsce w ciągu ostatnich 8000 lat. Mapa została opracowana na podstawie osadów pochodzących ze strumienia Hokuri Creek, który leży w pobliżu jeziora Lake McKerrow w regionie geograficznym Fiordland. Uskok alpejski na podstawie zapisów sedymentacyjnych charakteryzuje niezwykłą spójnością, która średnio co 330 lat przerywana jest przez trzęsienie ziemi. Przerwy pomiędzy trzęsieniami ziemi wynosiły od 140 do 510 lat.
Duże pęknięcia wzdłuż uskoku alpejskiego mogą ponadto wywoływać trzęsienia ziemi w uskokach położonych na północ od niego. Dane geologiczne wskazują na wystąpienie paleotsunami, które przerywa zapis sedymentacyjny uskoku alpejskiego oraz Wellington w zbliżonym czasie. W ostatnim tysiącu lat zdarzyły się co na mniej dwa paleotsunami, w latach 1220 i 1450.
Trzęsienia ziemi od XIX wieku.
Wzdłuż uskoku alpejskiego oraz systemu uskoków Marlborough od XIX wieku, zarejestrowano kilka trzęsień ziemi o magnitudzie minimum 7:
Aktywność hydrotermalna.
W 2017 roku w okolicach miasteczka Whataroa położonego na uskoku alpejskim, odkryto aktywność hydrotermalną. Odwiert został wykonany na głębokości 893 m, średni gradient geotermiczny wynosił 125 °C ± 55 °C na 1 km.

</doc>
<doc id="4055598" url="https://pl.wikipedia.org/wiki?curid=4055598" title="Mikołaj Janusz">
Mikołaj Janusz

Mikołaj Andrzej Janusz, pseud. Jaok (ur. 20 lipca 1982 w Warszawie) – polski dziennikarz radiowy i telewizyjny, felietonista, performer oraz osobowość internetowa. Współtwórca i reporter grupy performersko-reporterskiej Pyta.pl założonego w 2005, założyciel i lider zespołu muzycznego Pytong (oryg. Krwiokał).
Początkowo przygotowywał również sondy uliczne dla Tele5, w latach 2012–2013 prowadził cotygodniowy program "PTOK" w radiu TOK FM, potem współpracował z rbl.tv, a w latach 2014–2015 był prowadzącym cotygodniowy program "Pyta nie na śniadanie" w Rock Radiu. Równolegle dla tej samej stacji radiowej w latach 2014–2015 przygotowywał prowokacje telefoniczne do codziennego programu "Książę i żebrak". Potem przez kilka miesięcy współprowadził poranny program "Dobry, zły i brzydki" w Antyradiu. W latach 2016–2018 na antenie Superstacji prowadził na żywo program satyryczno-publicystyczny "Pytowy Janusz". W latach 2018–2019 współprowadzący i reporter emitowanego na antenie TVP Info programu satyryczno-publicystycznego „W tyle wizji”.
Życiorys.
Wczesne lata.
W 2004 ukończył studia na kierunku administracja publiczna w Prywatnej Wyższej Szkole Biznesu i Administracji w Warszawie. Zanim zyskał pierwszy rozgłos w mediach, pracował w rodzinnej firmie budującej stoiska targowe.
Kariera.
Początki.
W 1994 zadebiutował przed kamerą, pracując w programie "Szkoleś" emitowanym na stacji WOT.
2005–2014: Grupa twórcza Pyta.pl.
W 2005 wraz z Piotrem „Kozą” Kozerskim utworzył wideoblog Pyta.pl, polegający na prowadzeniu relacji z wydarzeń publicznych, mających najczęściej charakter polityczny i zadawaniu kontrowersyjnych pytań ich uczestnikom. Rok później wraz z zespołem zaczął publikować odcinki programu na nowo powstałym kanale w serwisie YouTube. Ze względu na to, że najczęściej to on prowadził relacje, występując przed kamerą, wideoblog od samego początku jest kojarzony w głównej mierze z Jaokiem. Rozgłos Pyta.pl zyskała we wrześniu 2006, kiedy na jednym z wieców przeciw Romanowi Giertychowi publicystka Kazimiera Szczuka uderzyła Kozerskiego. Innymi popularniejszymi nagraniami były m.in. "Pyta i IV Kongres Kobiet" (reporterzy zadawali prowokacyjne i seksistowskie pytania uczestniczkom) czy "Sztuczna rumuńska pyta" (autorzy nagrywali przechodniów zostawiających pieniądze szmacianej kukle romskiej żebraczki).
W latach 2009–2010 Mikołaj Janusz, wraz z grupą twórczą Pyta.pl, przygotowywał także sondy uliczne w ramach cyklu nagrań "Witam Pytam" dla Tele5, w latach 2012–2013 prowadził cotygodniowy program "PTOK" w radiu TOK FM, potem współpracował z rbl.tv. W 2013 nagrywał z zespołem filmiki komentujące bieżące wydarzenia w ramach programu rozrywkowego "Dzięki Bogu już weekend" w TVP2.
W 2013 założył zespół Krwiokał, określany jako „kapela reprezentacyjna grupy Pyta.pl” i występujący m.in. na Festiwalu Twórczości Żenującej „Zacieralia”. Przyjął w nim rolę wokalisty, grając również na gitarze rytmicznej.
2014–2015: Prowokacje telefoniczne dla audycji "Książę i żebrak".
W latach 2014–2015 przygotowywał prowokacje telefoniczne do codziennego programu "Książę i żebrak" w Rock Radiu, który prowadzili: Kuba Wojewódzki, Mikołaj Lizut i Piotr Kędzierski. W pierwszym z głośniejszych nagrań udawał pedofila Mariusza Trynkiewicza, wprowadzając w błąd redakcję „Super Expressu”, która zaproponowała mu wydanie pamiętników. W kłopotliwej sytuacji znalazł się również Jerzy Zelnik. Podającemu się fałszywie Jaokowi za działacza PiS rozmówca miał wymienić nazwiska osób, które sprzeciwiają się partii i prezydentowi Andrzejowi Dudzie, a także przyznać się do współpracy ze Służbą Bezpieczeństwa. Całą sytuację skrytykowała m.in. „Gazeta Wyborcza”, powołując się na podeszły wiek Zelnika, który „nie słyszy dokładnie, co «Jaok» Janusz do niego bełkocze”. Z kolei sam aktor przekonywał, że publikacja w radiu została zmanipulowana. Rock Radio oznajmiło, że rozmowa została wyemitowana bez montażu zmieniającego jego wymowę, natomiast Stowarzyszenie Dziennikarzy Polskich skrytykowało autorów audycji m.in. za próbę skłócenia Zelnika ze środowiskiem aktorskim i wpłynięcia na wyniki wyborów parlamentarnych.
Mikołaj Janusz zwiódł także Krystynę Pawłowicz, proponując posłom szkolenie wojskowe. Parlamentarzystka przygotowała listę polityków i państwowych urzędników, którzy wraz z nią byli gotowi poddać się kursowi. Sprawę omawiano na komisji sejmowej, odniósł się do niej również marszałek Sejmu Radosław Sikorski. Z kolei najczęstszą ofiarą dowcipów był Stefan Niesiołowski.
Równolegle w Rock Radiu w latach 2014–2015 Jaok z grupą twórczą Pyty był prowadzącym cotygodniową audycję "Pyta nie na śniadanie", która zdaniem serwisu NaTemat.pl „ściągała miłośników dość ekstremalnego poczucia humoru, jak i ostrej muzyki”. Również w 2014 r. z Pytą wyprodukował pełnometrażowy film "Komisarz Puk i Brojlery Nieuprzejmości". Przy produkcji był reżyserem i scenarzystą.
Od 2016: Rozpad zespołu Pyty, "Pytowy Janusz".
W marcu i kwietniu 2016, wspólnie z Mariuszem Smolarkiem (redaktorem naczelnym) i Michałem Migałą, prowadził poranny program "Dobry, zły i brzydki" w Antyradiu. Pod koniec kwietnia rozwiązano współpracę. Według relacji Janusza jednym z przekazanych mu powodów rozwiązania umowy o pracę było niewykonywanie poleceń redaktora naczelnego. W czasie trwania audycji miał prosić go o pisanie na kartce kwestii, które powinny w danej chwili paść na antenie. Odczytywać je miał później Smolarek.
W połowie 2016 doszło do konfliktu pomiędzy Jaokiem a pozostałymi twórcami Pyta.pl, Piotrem „Kozą” Kozerskim i Grzegorzem Zacharjasiewiczem. Obie strony swoje stanowisko przedstawiały publicznie za pośrednictwem Facebooka i YouTube’a. Janusz skrytykował niektóre produkcje, m.in. za obrażanie rozmówców i poniżanie osób uzależnionych od alkoholu, z kolei jego oponenci zarzucili mu nieprawidłowości przy dzieleniu pieniędzy z reklam. 2 lipca 2016 Janusz poinformował o rozstaniu się z grupą Pyty. Dzień później zdecydował się kontynuować formułę programu, zakładając nowy kanał na YouTube pod nazwą: Pyta.pl (wcześniejszy był pod nazwą: Pytadotpl, gdyż wtedy nazwy z kropką były niedozwolone). Uzupełnił go odcinkami, do których posiadał prawa autorskie.
W dniach 8–9 lipca prowadził „Festiwal Naturalnie Mazury Music &amp; More Węgorzewo 2016”. Od 4 sierpnia prowadził autorski program telewizyjny z gatunku talk-show "Pytowy Janusz" na antenie Superstacji. Jako tytułowy prowadzący wraz z gościem komentował bieżące wydarzenia, które są subiektywnie ważne, jednak często przemilczane przez media głównego nurtu w Polsce. Przedstawiał również własne materiały, stanowiące komentarz do omawianych zdarzeń, prezentując inny punkt widzenia na informacje, którymi żyją Polacy. Pierwszym gościem Mikołaja Janusza był Piotr Gadzinowski, a drugim – Janusz Korwin-Mikke, któremu prowadzący zaprezentował zdjęcia z wizerunkiem kilku pań z jego partii, prosząc o podanie ich personaliów (quiz na pamięć). W programie wystąpili również m.in. Michał Wiśniewski, Jerzy Urban, Miriam Shaded czy Robert Burneika. Po wyemitowaniu 150 odcinków Mikołaj Janusz zakończył współpracę z Superstacją.
26 października wydał książkę pt. "Pyta.pl polowanie na frajerów", ukazującą się nakładem Wydawnictwa Czerwone i Czarne. Opisał w niej m.in. kulisy przygotowywania telefonicznych prowokacji. Na potrzeby wydania książki zawiesił współpracę z czasopismem „CKM”, dla którego przeprowadzał wywiady z osobami związanymi z polityką, ale i z muzyką (Paweł Kukiz, Titus).
W 2016 zajmował się również produkcją i pisał scenariusze do programu "Teleranek" na antenie TVP ABC. W 2017 wyreżyserował dla zespołu Nocny Kochanek teledysk „Zdrajcy metalu”, który został nominowany do nagrody Misie w kategorii „Rozbawiło”. W tym samym roku na potrzeby wideobloga Pyta.pl uruchomił portal: pyta.tv. Od 14 marca do 18 lipca 2017 prowadził również program "U Jaoka" w portalu Interia.pl; jego pierwszym gościem był Tomasz Knapik, a ostatnim Piotr Cyrwus. 
Od 4 grudnia 2018 był reporterem i współprowadzącym program „W tyle wizji” na antenie TVP Info. Sam dziennikarz 7 maja 2019 po opublikowaniu w internecie tychże nagrań złożył swoją legitymację prasową, kończąc współpracę z Telewizją Polską.
Po odejściu z TVP dalej tworzy portal i wideobloga pyta.pl. Jest także dziennikarzem portalu internetowego "Życie Stolicy".
2021: Zawieszenie działalności Pyta.pl, Republika Pyta.
19 stycznia 2021 roku, o godzinie 15:41 Mikołaj "Jaok" Janusz za pośrednictwem kanału "Pyta.pl" w serwisie YouTube powiadomił internautów o tymczasowym zawieszeniu działalności wideobloga. Przyczyną owej decyzji jak mówi sam autor jest cenzura narzucana przez YT (w tym niemożliwość publikowania materiałów). Cenzura wiązała się także z odebraniem ekipie Pyta.pl możliwości zarobku. Jak wspomina sam Jaok praca dziennikarza wiązała się z dużą ilością pracy oraz z niebezpieczeństwami takimi jak pozwy sądowe czy też odniesienie obrażeń fizycznych. Sam autor filmu zaznaczył, że nie jest to definitywny koniec Pyta.pl, a przerwa w jej działalności. Następnie autor szukał zamiennika serwisu YouTube gdzie publikacja materiałów nie będzie ograniczana. 
Od marca 2021 Pyta.pl jest nadawana jako "Republika Pyta" na antenie Telewizji Republika, pierwszy odcinek nadano 13 marca 2021 o 20:30. Odcinki programu są także udostępniane na YT.
Odbiór.
W 2007 tygodnik "Wprost" wymienił Jaoka wraz z zespołem Pyta.pl na liście pięciu potencjalnych gwiazd polskiego Internetu. Radio Medium Publiczne oceniło jego program jako „kawał historii polskiego internetu, a nawet dziennikarstwa”. W 2012 r. portal Gazeta.pl określiła Janusza wraz z Piotrem „Kozą” Kozerskim i Rafałem Gradem najlepszymi prowokatorami w Polsce, którzy „na co dzień lubią doprowadzać do szewskiej pasji zarówno tych, którzy bronią TV Trwam, jak i tych, którzy walczą o prawo gejów do adopcji”, a miesięcznik CKM opisał ich jako autorów „kultowego internetowego serwisu wideo”.
W 2017 portal Interia.pl scharakteryzował Jaoka jako dziennikarza, który „znany jest z tego, że nie unika trudnych pytań i kontrowersyjnych tematów”.

</doc>
<doc id="4055600" url="https://pl.wikipedia.org/wiki?curid=4055600" title="Kościół Wniebowzięcia Najświętszej Marii Panny w Mórce">
Kościół Wniebowzięcia Najświętszej Marii Panny w Mórce

Kościół Wniebowzięcia Najświętszej Marii Panny w Mórce – zabytkowy kościół parafialny w Mórce, w powiecie śremskim, w województwie wielkopolskim.
Historia.
Poświęcenia kościoła dokonano 10 listopada 1680. Początkowo kościół miał wezwanie Wszystkich Świętych, które zostało zmienione na „Wniebowzięcia Najświętszej Marii Panny” w 1725.
Architektura.
Kościół jest obiektem drewnianym, konstrukcji szkieletowej wypełnionej gliną, oszalowanym, jednonawowym, z końca XVII wieku, z wieżą z 1725. W barokowym ołtarzu znajduje się obraz "Matki Boskiej z Dzieciątkiem" z XVII stulecia. Jak głosi legenda pochodzi on ze spalonego kościoła ze wsi Podgórka, istniejącej w pobliżu. W ołtarzach bocznych z początku XIX wieku mieszczą się obrazy "Wszystkich Świętych" oraz "Św. Anny nauczającej Marie". Do wyposażenia kościoła należy barokowa chrzcielnica, klasycystyczna ambona i żelazne drzwi do zakrystii z listwową kratownicą. Na suficie nad prezbiterium znajduje się dekoracja malarska przedstawiająca Ewangelistów, a nad nawą ośmiu polskich świętych.
Kubatura nawy z chórem wynosi około 900 m³, a wieży – około 840 m³. Powierzchnia użytkowa nawy z chórem wynosi natomiast 100 m², wieży – 57 m², a aneksów – 50 m². Powierzchnia terenu zabudowanego, na którym wznosi się obiekt wynosi 0,1554 ha. 
Przed kościołem stoi pomnik poświęcony Janowi Pawłowi II.
Otoczenie.
Przy kościele stoi brama w formie dzwonnicy parawanowej z XIX wieku, z zawieszonymi dwoma dzwonami z 1612. Ponadto w pobliżu świątyni znajdują się plebania z ok. 1900, kaplica oraz cmentarz przykościelny. Przed plebanią rosną dwa cypryśniki o obwodzie 100 i 125 cm. Przy ścianie kościelnej stoi kamienny nagrobek ks. Pawła Roszaka, proboszcza móreckiego, który zmarł 28 stycznia 1879.

</doc>
<doc id="4055601" url="https://pl.wikipedia.org/wiki?curid=4055601" title="Uskok Alpejski">
Uskok Alpejski



</doc>
<doc id="4055603" url="https://pl.wikipedia.org/wiki?curid=4055603" title="Myrath">
Myrath

Myrath (, "Dziedzictwo") – tunezyjski zespół muzyczny wykonujący progresywny metal orientalny.

</doc>
<doc id="4055604" url="https://pl.wikipedia.org/wiki?curid=4055604" title="X-Tazy">
X-Tazy



</doc>
<doc id="4055606" url="https://pl.wikipedia.org/wiki?curid=4055606" title="Jaime Gómez Valencia">
Jaime Gómez Valencia



</doc>
<doc id="4055610" url="https://pl.wikipedia.org/wiki?curid=4055610" title="Dziewczyny, które zabiły Chloe">
Dziewczyny, które zabiły Chloe

Dziewczyny, które zabiły Chloe (ang. "The Wicked Girls") – powieść kryminalna z 2012, autorstwa brytyjskiej pisarki Sereny Mackesy (pseud. Alex Marwood - pierwsza powieść pod tym pseudonimem).
Fabuła.
Dwie jedenastolatki - Bel i Jade skazano 25 lat wcześniej za zabicie kilkuletniej dziewczynki - Chloe. W czasie trwania akcji powieści mają już zmienioną tożsamość i są na zwolnieniach warunkowych jako Kirsty Lindsay (dziennikarka) i Amber Gordon (kierowniczka działu sprzątaczek w lunaparku "Funnland"). Spotykają się przypadkiem, gdy w nadmorskim, zaniedbanym kurorcie Whitmouth dokonano serii morderstw. Ich powiązania nie mogą wyjść na światło dzienne - jednym z warunków zwolnienia jest nieutrzymywanie kontaktów między nimi.
Nagrody i opinie.
Powieść otrzymała Edgar Allan Poe Award w kategorii Najlepsza Powieść roku 2014. W 2013 nominowana była do nagrody International Thriller Writers. Przetłumaczona została na 17 języków.
Val McDermid określiła powieść jako "genialnie zakomponowaną". Pochwalił ją również Stephen King.

</doc>
<doc id="4055611" url="https://pl.wikipedia.org/wiki?curid=4055611" title="Dworzec Autobusowy w Sandomierzu">
Dworzec Autobusowy w Sandomierzu



</doc>
<doc id="4055613" url="https://pl.wikipedia.org/wiki?curid=4055613" title="Fernando Fabián Fernández">
Fernando Fabián Fernández



</doc>
<doc id="4055614" url="https://pl.wikipedia.org/wiki?curid=4055614" title="Zbigniew Koellner">
Zbigniew Koellner

Zbigniew Henryk Koellner, ps. „Zawisza” (ur. 11 lipca 1893 w Brodach, zm. 11 października 1943 w KL Auschwitz) – major piechoty Wojska Polskiego.
Życiorys.
Pochodził z arystokratycznej rodziny austriackiej, był synem Adama. Bracia Zbigniewa byli nazistami i pracowali w Ministerstwie Spraw Zagranicznych III Rzeszy. Od 4 sierpnia 1914 roku walczył w szeregach 2. kompanii III batalionu 1 pułku piechoty Legionów Polskich. Awansował na stopień sierżanta. 22 maja 1915 roku pod Klimontowem został ranny w lewe przedramię. Leczył się w Śląskim Szpitalu Krajowym w Ołomuńcu. Uczestniczył w walkach o granice (1918–1921), walcząc m.in. w III powstaniu śląskim. 1 czerwca 1921 roku pełnił służbę w Szkole Podchorążych Piechoty w Warszawie, a jego oddziałem macierzystym był 3 pułk strzelców podhalańskich. 3 maja 1922 roku został zweryfikowany w stopniu kapitana ze starszeństwem z 1 czerwca 1919 roku i 1208. lokatą w korpusie oficerów piechoty, a jego oddziałem macierzystym był 5 pułk piechoty Legionów. Następnie służył w 77 pułku piechoty w Lidzie. 18 lutego 1928 roku został mianowany majorem ze starszeństwem z 1 stycznia 1928 roku i 75. lokatą w korpusie oficerów piechoty. W kwietniu tego roku został przeniesiony do 11 pułku piechoty w Tarnowskich Górach na stanowisko dowódcy I batalionu. W marcu 1932 roku został przeniesiony z 11 pp na stanowisko komendanta Placu Rzeszów. W czerwcu 1934 roku został przeniesiony do Powiatowej Komendy Uzupełnień Pińczów na stanowisko komendanta. 1 września 1938 roku dowodzona przez niego jednostka została przemianowana na Komendę Rejonu Uzupełnień Pińczów, a zajmowane przez niego stanowisko otrzymało nazwę „komendant rejonu uzupełnień”. W 1939 roku w dalszym ciągu pełnił służbę na tym stanowisku.
Do obozu KL Auschwitz przybył 10 stycznia 1941 i otrzymał numer obozowy 9333. Oddał życie najprawdopodobniej za przynależność do konspiracji stworzonej przez rotmistrza Pileckiego (Związek Organizacji Wojskowej).
Rodzina.
Z żoną Eugenią (członkini POW, uczestniczka II i III powstania śląskiego) z d. Pilińska (ur. 9 grudnia 1902, zm. 28 lutego 1970) miał syna Konrada (ur. 14 września 1930, zm. 22 listopada 1993). Żona przeżyła obóz w Ravensbrück (nr obozowy 4384). Po wojnie nękana przez bezpiekę (zarzut szpiegostwa na rzecz Władysława Andersa), została zmuszona do zmiany nazwiska. Przyjęła to, jakie nosili jej przodkowie w czasie powstania styczniowego (Sularzycka).

</doc>
<doc id="4055615" url="https://pl.wikipedia.org/wiki?curid=4055615" title="Adrián Marín Lugo">
Adrián Marín Lugo



</doc>
<doc id="4055616" url="https://pl.wikipedia.org/wiki?curid=4055616" title="Sicario">
Sicario

Sicario – amerykański thriller kryminalny z 2015 roku, w reżyserii Denisa Villeneuve’a. W rolach głównych wystąpili: Emily Blunt, Benicio del Toro, Josh Brolin i Victor Garber. Film był nominowany do trzech Oscarów.
Fabuła.
Agentka FBI Kate Macer (Blunt) dołącza do operacji CIA koordynowanej przez Gravera (Brolin). Okazuje się, że operacja ma na celu umożliwienie Alejandro (del Toro), pracującemu zarówno dla wywiadu jak i kartelu z Medellín, krwawej zemsty na bossie narkotykowym z Meksyku (Cedillo).
Odbiór.
Box office.
Budżet filmu wyniósł 30 milionów dolarów W Stanach Zjednoczonych i Kanadzie film zarobił łącznie 46,9 miliona dolarów. W innych krajach zyski wyniosły 38 milionów USD, a łączny zysk 84,9 miliona.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 92% z 281 recenzji jest pozytywne, a średnia ocen wyniosła 8,10/10. Na portalu Metacritic film ma średnią ocen z 48 recenzji wynoszącą 82 punkty na 100.

</doc>
<doc id="4055617" url="https://pl.wikipedia.org/wiki?curid=4055617" title="Osvaldo Rodríguez del Portal">
Osvaldo Rodríguez del Portal



</doc>
<doc id="4055618" url="https://pl.wikipedia.org/wiki?curid=4055618" title="Sicario (film 2015)">
Sicario (film 2015)



</doc>
<doc id="4055620" url="https://pl.wikipedia.org/wiki?curid=4055620" title="Jesús Javier Gómez">
Jesús Javier Gómez



</doc>
<doc id="4055622" url="https://pl.wikipedia.org/wiki?curid=4055622" title="Maciej Mazur (geofizyk, astronom, popularyzator nauki)">
Maciej Mazur (geofizyk, astronom, popularyzator nauki)



</doc>
<doc id="4055633" url="https://pl.wikipedia.org/wiki?curid=4055633" title="Gabon na Mistrzostwach Świata w Lekkoatletyce 2017">
Gabon na Mistrzostwach Świata w Lekkoatletyce 2017

Gabon na Mistrzostwach Świata w Lekkoatletyce 2017 – reprezentacja Gabonu podczas Mistrzostw Świata w Lekkoatletyce 2017 rozgrywanych w Londynie liczyć miała 1 zawodniczkę, która ostatecznie nie wzięła udziału w zawodach.

</doc>
<doc id="4055634" url="https://pl.wikipedia.org/wiki?curid=4055634" title="Angola na Mistrzostwach Świata w Lekkoatletyce 2017">
Angola na Mistrzostwach Świata w Lekkoatletyce 2017

Angola na Mistrzostwach Świata w Lekkoatletyce 2017 – reprezentacja Angoli podczas Mistrzostw Świata w Lekkoatletyce 2017 rozgrywanych w Londynie liczyć miała 1 zawodniczkę, która ostatecznie nie wzięła udziału w zawodach.

</doc>
<doc id="4055635" url="https://pl.wikipedia.org/wiki?curid=4055635" title="Sakutarō Hagiwara">
Sakutarō Hagiwara

 – japoński poeta, eseista i teoretyk literatury.
Pochodził z Maebashi w prefekturze Gunma. Debiutował jako nastolatek na łamach magazynu "Bunko". Wspólnie z przyjacielem Murō Saiseiem prowadził periodyk literacki "Takujō Funsui" (1915) i "Kanjō" (1916). W 1917 roku opublikował swój pierwszy tomik poetycki, "Tsuki ni Hoeru". Wśród jego późniejszych dokonań poetyckich znajdują się zbiory "Atarashi yokujō" (1922), "Ao neko" (1923), "Kyomō no seihi" (1929), Hyōtō (1934), "Shijin no shimei" (1937), "Muraka no teikō" (1937) i "Shukumei" (1939). Opublikował także kilka rozpraw teoretycznoliterackich, w tym "Shi no genri" (1925), "Ren’ai meika-shū" (1931) i "Nihon-e no kaiki" (1938). W 1933 roku założył czasopismo literackie "Seiri".
Tworzył poezje w stylu waka, a także bardziej współczesne utwory pisane wierszem wolnym. Na jego twórczość silny wpływ wywarł dorobek Edgara Allana Poe i Charlesa Baudelaire’a. W swoich utworach na szeroką skalę stosował mowę potoczną.

</doc>
<doc id="4055636" url="https://pl.wikipedia.org/wiki?curid=4055636" title="Libia na Mistrzostwach Świata w Lekkoatletyce 2017">
Libia na Mistrzostwach Świata w Lekkoatletyce 2017

Libia na Mistrzostwach Świata w Lekkoatletyce 2017 – reprezentacja Libii podczas Mistrzostw Świata w Lekkoatletyce 2017 rozgrywanych w Londynie liczyć miała 1 zawodnika, który ostatecznie nie wziął udziału w zawodach.

</doc>
<doc id="4055637" url="https://pl.wikipedia.org/wiki?curid=4055637" title="Hagiwara Sakutarō">
Hagiwara Sakutarō



</doc>
<doc id="4055639" url="https://pl.wikipedia.org/wiki?curid=4055639" title="Niger na Mistrzostwach Świata w Lekkoatletyce 2017">
Niger na Mistrzostwach Świata w Lekkoatletyce 2017

Niger na Mistrzostwach Świata w Lekkoatletyce 2017 – reprezentacja Nigru podczas Mistrzostw Świata w Lekkoatletyce 2017 rozgrywanych w Londynie liczyć miała 1 zawodnika, który ostatecznie nie wziął udziału w zawodach.

</doc>
<doc id="4055651" url="https://pl.wikipedia.org/wiki?curid=4055651" title="1914-15 Star">
1914-15 Star



</doc>
<doc id="4055653" url="https://pl.wikipedia.org/wiki?curid=4055653" title="Tash Sultana">
Tash Sultana

Tash Sultana, właśc. Natasha Sultana (ur. 18 czerwca 1995 w Melbourne) – australijska multiinstrumentalistka, wokalistka i kompozytorka. Tworzy i wykonuje utwory z wykorzystaniem techniki loop. Biegle gra na gitarach, mandolinie, instrumentach klawiszowych, samplerach, elektrycznych instrumentach perkusyjnych, fletni pana i trąbce. Jej występy to zwykle "one man show" składające się z kolejno nagrywanych partii instrumentalnych i wokalnych.
Kariera.
Jest muzycznym samoukiem. Naukę gry na gitarze zaczęła w wieku 3 lat. Swój warsztat kształciła występując na ulicach rodzinnego miasta Melbourne. Wypracowała tam też swój własny, oryginalny styl muzyczny. W latach 2008–2012 grała w amatorskim zespole MindPilot jako gitarzystka solowa. Od 2013 r. występuje samodzielnie i związana jest z projektem Bandcamp, będącym platformą niezależnych twórców muzycznych. W 2016 r. towarzyszyła grupie Garbage podczas "Strange Little Birds tour". Występowała na australijskich festiwalach Woodford Folk Festival, Southbound, St Jerome's Laneway Festival i Splendour In The Grass. W maju 2016 r. wystąpiła na TEDxUniMelb.
Obecnie związana jest z impresariatem Lemon Tree Music, z którym podpisała umowę w czerwcu 2016 r. W tym samym roku wydała pierwszy longplay "Notion" w wytwórni Lonely Lands. Płyta osiągnęła 4 pozycję na ARIA Australian Albums Chart. Promując tę płytę, odbyła w 2016 r. na tournee po kraju. W 2017 rozpoczęła trasę koncertową po Australii, Nowej Zelandii, Europie, Kanadzie i Stanach Zjednoczonych.
Życie prywatne.
Pochodzi z rodziny australijsko-maltańskiej. Jest ambasadorką organizacji Beyondblue, której celem jest budowa wrażliwości społecznej na osoby z problemami psychicznymi, takimi jak depresja lub zaburzenia lękowe oraz udzielanie wsparcia osobom dotkniętym chorobą. Sama jako nastolatka przeżyła epizod psychozy wywołanej spożyciem grzybów halucynogennych zakończony terapią. Muzyka stała się dla niej jednym ze sposobów na pokonanie choroby. Sultana jest osobą niebinarną i używa neutralnych zaimków they/them.
Dyskografia.
Albumy
Single

</doc>
<doc id="4055657" url="https://pl.wikipedia.org/wiki?curid=4055657" title="Stanisław Jóźwiak (poseł)">
Stanisław Jóźwiak (poseł)

Stanisław Jóźwiak (ur. 16 września 1892 w Poznaniu, zm. 24 października 1964 w Londynie) – polski działacz polityczny o orientacji narodowej, poseł na Sejm V kadencji w okresie II Rzeczypospolitej oraz do I i II Rady Narodowej Rzeczypospolitej Polskiej.
Życiorys.
W trakcie I wojny światowej służył w armii niemieckiej, zaś od lipca 1918 był członkiem POW i uczestniczył w powstaniu wielkopolskim. Od 1922 był właścicielem poznańskiej firmy „Tekstyl” jednocześnie działając między innymi w Stowarzyszeniu Kupców Chrześcĳan, Związku Obrony Przemysłu Polskiego oraz Związku Popierania Polskiego Stanu Posiadania. W latach 1938–1939 był posłem na Sejm V kadencji z list Obozu Zjednoczenia Narodowego. Był również sympatykiem, a prawdopodobnie także członkiem Obozu Narodowo Radykalnego. Po agresji III Rzeszy na Polskę, uczestniczył w polskiej wojnie obronnej września 1939 po, której przez Węgry i Francję przedostał się w 1940 do Wielkiej Brytanii. W latach 1939–1945 był posłem do I i II Rady Narodowej Rzeczypospolitej Polskiej jako bezpartyjny przedstawiciel środowisk narodowych (identyfikowano go z ONR pomimo iż nie posiadał legitymizacji działającej w kraju tzw. Grupy Szańca wywodzącej się ze środowiska ONR ABC). Po zakończeniu II wojny światowej pozostał na emigracji. Od 1947 związany był ze Stronnictwem Pracy.

</doc>
<doc id="4055658" url="https://pl.wikipedia.org/wiki?curid=4055658" title="Luke Cage (sezon 2)">
Luke Cage (sezon 2)

Drugi sezon amerykańskiego serialu Luke Cage opowiadał dalszą historię Luke’a Cage’a, który dzięki kuloodpornej skórze staje się znany w Harlemie. Dzięki temu też Cage odczuwa zwiększoną potrzebę ochrony swojej społeczności, co doprowadza do tego, że musi się zmierzyć kolejnym wrogiem.
Twórcą i showrunnerem serialu był Cheo Hodari Coker. W rolach głównych wystąpili: Mike Colter, Simone Missick, Theo Rossi, Rosario Dawson, Alfre Woodard, Mustafa Shakir, Gabrielle Dennis i Annabella Sciorra.
Sezon składał się z 13 odcinków, które miały swoją premierę w serwisie Netflix 22 czerwca 2018 roku w tym samym czasie w Stanach Zjednoczonych i w Polsce.
Emisja.
Sezon składa się z 13 odcinków, które miały swoją premierę w serwisie Netflix 22 czerwca 2018 roku w tym samym czasie w Stanach Zjednoczonych i w Polsce.
1 marca 2022 roku "Luke Cage" wraz z pozostałymi serialami Marvel Television został usunięty z Neflixa na wszystkich rynkach. 16 marca został on udostępniony na Disney+ w Stanach Zjednoczonych, Kanadzie, Wielkiej Brytanii, Irlandii, Australii i Nowej Zelandii. W późniejszym terminie udostępnione zostaną w pozostałych krajach również na Disney+.
Odcinki.
&lt;onlyinclude&gt;
&lt;/onlyinclude&gt;
Produkcja.
Rozwój projektu.
W styczniu 2015 roku Ted Sarandos, dyrektor programowy Netflixa, zapewnił, że wszystkie seriale tworzone przy współpracy z Marvelem mają szansę na kolejne sezony. 4 grudnia 2016 roku został ogłoszony drugi sezon serialu.
Casting.
W kwietniu 2017 roku Mike Colter i Simone Missick potwierdzili swój powrót jako Luke Gage i Misty Knight w sezonie drugim, natomiast w maju poinformowano, że Theo Rossi zagra ponownie Shadesa. W lipcu 2017 roku potwierdzono, że swoje role powtórzą również Rosario Dawson jako Claire Temple i Alfre Woodard jako Mariah Dillard oraz że do obsady dołączyli Mustafa Shakir jako John McIver i Gabrielle Dennis jako Tilda Johnson. W marcu 2018 roku poinformowano, że w drugim sezonie wystąpi Anabella Sciorra jako Rosalie Carbone.
Na początku października 2017 roku ujawniono, że Finn Jones pojawi się gościnnie jako Danny Rand / Iron Fist.
Zdjęcia.
Zdjęcia do sezonu rozpoczęły się we 10 czerwca 2017 roku pod roboczym tytułem "Tiara". Był on w całości kręcony w Nowym Jorku. Za reżyserię pierwszego odcinka odpowiadała Lucy Liu.
Odbiór.
Krytyka w mediach.
W serwisie Rotten Tomatoes krytycy przyznali wynik 84% ze średnią ocen 7,5/10. Na portalu Metacritic pierwszy sezon otrzymał od krytyków 67 punktów na 100.

</doc>
<doc id="4055664" url="https://pl.wikipedia.org/wiki?curid=4055664" title="Paoliidae">
Paoliidae

Paoliidae – wymarła rodzina owadów z rzędu Paoliida. W zapisie kopalnym przedstawiciele są znani z karbonu i permu. Ich skamieniałości odnajdywano na terenie Europy, Azji, Afryki Południowej i Ameryki Północnej.
Opis.
Były to owady dość dużych rozmiarów. Miały smukłe, nitkowate czułki, zbudowane z długich członów oraz dłuższe od ciała, niezmodyfikowane odnóża. Na przedpleczu nie występowały paranota. Obie pary skrzydeł miały prawie jednakową budowę, ale tylne były szersze u nasady, co nadawało im bliższy trójkątnemu kształt. Składane były w pozycji spoczynkowej dachowato nad ciałem. Obie pary cechował zredukowany wachlarz analny. Przednia żyłka radialna i przednia kubitalna wypukła, a tylna radialna dość wklęsła. Obie żyłki kubitalne miały dość długi wspólny trzon u nasady, a pole pomiędzy przednią i tylną z nich było bardzo szerokie i wyposażone w liczne drobne żyłki. Przednią żyłkę kubitalną łączył z żyłką medialną wypukły "arculus". Liczba odgałęzień tylnej żyłki radialnej była mniejsza niż u pokrewnych Blattinopsidae.
Taksonomia.
Takson ten wprowadzony został w 1906 roku przez Antona Handlirscha. Aleksandr Szarow w 1966 umieścił go w monotypowym rzędzie Protoptera, uznając, że może być on wspólnym przodkiem pierwotnoskrzydłych i nowoskrzydłych. Frank Morton Carpenter umieszczał w 1992 Paoliidae wśród Protorthoptera, a David Grimaldi i Michael Engel uznawali je za przodków nowoskrzydłych. Według prac Jarmily Kukalovej-Peck i Carstena Brauckmanna z 1992 stanowiły one wraz z pokrewnymi rodzinami przodków pluskwiaków. W 2013 Jakub Prokop dokonał rewizji rodziny i wraz z Blattinopsidae uznał je za grupę siostrzaną Dictyoptera.
Po rewizji Prokopa do rodziny tej zalicza się następujące rodzaje:

</doc>
<doc id="4055665" url="https://pl.wikipedia.org/wiki?curid=4055665" title="Włodzimierz Szyłkarski">
Włodzimierz Szyłkarski

Włodzimierz Szyłkarski, Vladimiras Šilkarskis (ur. w Jodzianach (Juodžioniai), zm. 20 sierpnia 1960 w Bonn) – polski, litewski i niemiecki filozof, filolog klasyczny, profesor Uniwersytetu w Kownie, Uniwersytetu Wileńskiego i Uniwersytetu w Bonn.
Życiorys.
Syn właściciela ziemskiego Szymona Szyłkarskiego, miał braci Szymona (zm. 1939), Henryka (zm. 1986) i Pawła (zm. 1942) oraz siostry Bronisławę (zm. 1939) i Marię (1886–1921), zamężną za Nikołajem Arseniewem.
Uczęszczał do niemieckiego gimnazjum w Mitawie, w latach 1908–1912 studiował filozofię i filologię klasyczną na Uniwersytecie Moskiewskim. W trakcie studiów otrzymał złoty medal za pracę "O paralelizmie psychofizycznym u Spinozy i w psychologii współczesnej". Po ukończeniu studiów dzięki rekomendacji Łopatina miał zostać docentem prywatnym w Moskwie, udał się jednak do Jurjewa (Dorpatu). Po obronie rozprawy pro venia legendi "O panlogizmie u Spinozy" wykładał jako docent prywatny na tamtejszym uniwersytecie. W 1919 roku został profesorem Uniwersytetu Wileńskiego. Od 1921 wykładał na Uniwersytecie w Kownie, od 9 września 1924 jako profesor. Publikował w litewskich czasopismach „Logos”, „Vairas”, „Židynys” i „Akademikas”.
W grudniu 1939 przeniósł się na litewski Uniwersytet w Wilnie, a w 1940 roku wyjechał do Niemiec. Od 1946 wykładał na Katedrze Kultury Umysłowej Słowiańskiego Wschodu Uniwersytetu w Bonn. Zmarł w 1960 roku, pochowany został 23 sierpnia na Cmentarzu Południowym ("Südfriedhof") w Bonn.
Spuścizna Szyłkarskiego przechowywana jest w Bibliotece Uniwersyteckiej w Bonn.
Dorobek naukowy.
Szyłkarski zajmował się filozofią Spinozy, Sołowjowa, Teichmüllera i Dyroffa.

</doc>
<doc id="4055666" url="https://pl.wikipedia.org/wiki?curid=4055666" title="Silesiapteron">
Silesiapteron

Silesiapteron – wymarły rodzaj owadów z rzędu Paoliida i rodziny Paoliidae, obejmujący tylko jeden znany gatunek: "Silesiapteron jarmilae".
Rodzaj i gatunek opisane zostały w 2013 roku przez Jakuba Prokopa. Nazwa rodzajowa odnosi się do łacińskiej nazwy Śląska, a epitet gatunkowy nadano na cześć Jarmily Kukalovej-Peck. Jedyna znana skamieniałość, prawie kompletne przednie skrzydło, odnaleziona została w polskim Sosnowcu i pochodzi z piętra westfalianu, z wczesnego pensylwanu w karbonie.
Owad ten miał owalne w obrysie przednie skrzydła długości około 71 mm i szerokości 25 mm, o ciemnej błonie z dość grubą siatką żyłek poprzecznych. Pole analne przednich skrzydeł było wąskie, wyposażone w pięć żyłek głównych i pojedyncze rzędy żyłek poprzecznych między nimi. Pole między przednią i tylną żyłką kubitalną było bardzo szerokie i wyposażone w 6 rzędów dużych komórek. Żyłka medialna miała dwa wtórnie rozwidlone odgałęzienia główne. Przednia żyłka kubitalna biegła u nasady bardzo blisko medialnej i nie jest jasne czy żyłki te były połączone arculusem silnie przesuniętym ku nasadzie, czy też arculus nie występował. Wypukła przednia żyłka radialna biegła równolegle do krawędzi kostalnej skrzydła i kończyła się rozdzielając na 4 odgałęzienia, z których każde dochodziło do wierzchołka skrzydła.

</doc>
<doc id="4055669" url="https://pl.wikipedia.org/wiki?curid=4055669" title="Vladimiras Šilkarskis">
Vladimiras Šilkarskis



</doc>
<doc id="4055672" url="https://pl.wikipedia.org/wiki?curid=4055672" title="Chelisoficula">
Chelisoficula

Chelisoficula – wymarły rodzaj owadów z rzędu skorków, obejmujący tylko jeden znany gatunek: "Chelisoficula caussaneli".
Rodzaj i gatunek opisali w 2003 roku André Nel, Alain Waller, Vincent Albouy, Jean-Jacques Menier i Gaël De Ploëg. Nazwa rodzajowa powstała z połączenia nazw dwóch innych rodzajów skorków: "Chelisoches" i "Forficula", natomiast epitet gatunkowy nadano na cześć Claude’a Caussanela, specjalisty od skorków. Opisu dokonano na podstawie parki dobrze zachowanych w bursztynie okazów, odnalezionych we francuskim Le Quesnoy i pochodzących z sparnacianu, z wczesnego eocenu. Autorzy nie przyporządkowali tego taksonu do rodziny, zaznaczając że może należeć do skorkowatych lub Chelisochidae.
Owad ten miał ciało długości 8 mm, z czego 0,7–0,8 mm przypadało na przysadki odwłokowe. Jego prognatyczna głowa wyposażona była w 12-członowe czułki i oczy o szerokości nico mniejszej niż długość skroni. Żuwaczki miały po dwa ostre ząbki wierzchołkowe. Szyja cechowała się powiększonym tylnym sklerytem bocznym, zanikłym sklerytem tylno-bocznym i powiększonym, połączonym z przedpiersiem sklerytem brzusznym. Pokrywy były nabrzmiałe, a ich wyokrąglone przednie krawędzie odsłaniały równoboczną tarczkę. Stopy wyróżniały się drugim członem silnie wydłużonym pod człon trzeci i głęboko od niego oddzielonym, silnymi pazurkami i dużym arolium. Odwłok był ku tyłowi zwężony, u samicy złożony z 8, a u samca z 9 widocznych segmentów. Przysadki odwłokowe obu płci były podobne, miały silnie zakrzywiony, ustawiony pod kątem prostym do krawędzi wewnętrznej wierzchołek. Wyjątkowa wśród skorków była obecność na przysadkach samicy guzków uzbrojonych w liczne kolce zbudowane z długich i silnych szczecin. Genitalia samca złożone były z jednego płata, u nasady którego znajdowała się para paramer.

</doc>
<doc id="4055673" url="https://pl.wikipedia.org/wiki?curid=4055673" title="Daguir Imawow">
Daguir Imawow

Daguir Imawow, właśc. Dagir Imawow (ros. Дагир Имавов, ur. 4 listopada 1991 w Chasawiurcie) – francuski zawodnik MMA pochodzenia rosyjskiego. Mistrz Fighting Marcou Challenge wagi lekkiej (2013) oraz mistrz Centurion FC (2017) w wadze piórkowej. Były zawodnik polskiej organizacji FEN. Starszy brat Nassourdine’a Imawowa, zawodnika UFC.

</doc>
<doc id="4055674" url="https://pl.wikipedia.org/wiki?curid=4055674" title="Jacek Zaremba">
Jacek Zaremba

Jacek Zaremba (ur. 1936) – polski lekarz, profesor nauk medycznych, profesor zwyczajny Instytutu Psychiatrii i Neurologii w Warszawie, członek korespondent Polskiej Akademii Nauk, specjalista w zakresie genetyki, genetyki człowieka, genetyki klinicznej, neurogenetyki i neurologii.
Życiorys.
W 1992 prezydent RP Lech Wałęsa nadał mu tytuł naukowy profesora nauk medycznych. Został profesorem zwyczajnym Instytutu Psychiatrii i Neurologii w Warszawie oraz członkiem korespondentem Polskiej Akademii Nauk. Jest członkiem Wydziału V Nauk Medycznych PAN, Komitetu Genetyki Człowieka i Patologii Molekularnej PAN, Komitetu Nauk Neurologicznych PAN, Komitetu Bioetyki Prezydium PAN. Był zastępcą przewodniczącego Polskiego Towarzystwa Genetycznego, członkiem prezydium Komitetu Genetyki Człowieka i Patologii Molekularnej PAN, zastępcą przewodniczącego Komitetu Nauk Neurologicznych PAN, członkiem Komisji Etyki w Nauce Polskiej Akademii Umiejętności. Przez 5 lat był przewodniczącym międzynarodowego Komitetu Bioetycznego UNESCO.

</doc>
<doc id="4055677" url="https://pl.wikipedia.org/wiki?curid=4055677" title="Nanpo Ōta">
Nanpo Ōta

, właśc. Tan Ōta, pseudonimy "Yomo no Akara" (四方赤), "Shokusanjin" (蜀山人) – japoński poeta i prozaik tworzący w okresie Edo.
Urodził się w Edo, w rodzinie samurajskiej związanej z dworem siogunów Tokugawa. Pisał satyryczne wiersze typu "kyōshi" w języku chińskim (zbiorek "Neboske sensei bunshū", 1767) oraz typu "kyōka" w języku japońskim, oparte na formie waka (zbiorek "Manzai kyōkashū", 1783 i "Shokusan hyakushu", 1818). Najbardziej zasłynął jako autor humorystycznych nowelek typu "kokkeibon" i erotycznych opowiadań "sharebon". Jest także twórcą pisanego w latach 1775–1820 zbioru esejów "Ichiwa ichigen".

</doc>
<doc id="4055678" url="https://pl.wikipedia.org/wiki?curid=4055678" title="Ōta Nanpo">
Ōta Nanpo



</doc>
<doc id="4055682" url="https://pl.wikipedia.org/wiki?curid=4055682" title="Marija Lasickene">
Marija Lasickene



</doc>
<doc id="4055684" url="https://pl.wikipedia.org/wiki?curid=4055684" title="Michikaze Ono">
Michikaze Ono

 – japoński kaligraf tworzący w okresie Heian.
Wnuk poety Takamury Ono. Wraz z Sukemasą Fujiwarą i Yukinari Fujiwarą zaliczany do grupy trzech mistrzów pędzla ("Sanseki"). Uważany jest za właściwego twórcę japońskiej szkoły kaligrafii.

</doc>
<doc id="4055686" url="https://pl.wikipedia.org/wiki?curid=4055686" title="Ono no Michikaze">
Ono no Michikaze



</doc>
<doc id="4055687" url="https://pl.wikipedia.org/wiki?curid=4055687" title="Ono no Tōfū">
Ono no Tōfū



</doc>
<doc id="4055691" url="https://pl.wikipedia.org/wiki?curid=4055691" title="Enshū Kobori">
Enshū Kobori

, znany też jako – japoński artysta, kaligraf, ogrodnik, architekt, mistrz miecza oraz ceremonii herbacianej.
Pochodził z prowincji Ōmi. Jego ojciec, Masatsugu Kobori, wywodził się z lokalnej arystokracji i służył u daimyō z rodu Asai, a po jego upadku u Hideyoshi Toyotomiego. Młody Enshū pełnił służbę u Hidenagi Toyotomiego w zamku Kōriyama, a po śmierci ojca w 1604 roku odziedziczył lenno z dochodem szacowanym na 12 tysięcy koku ryżu.
Służył na dworze Hideyoshi Toyotomiego, a następnie trzech pierwszych siogunów z rodu Tokugawa. Sprawował liczne urzędy publiczne, w 1608 roku został mianowany gubernatorem prowincji Tōtōmi. Twórca szkoły herbacianej Enshū-ryū. Niewiele wiadomo na temat jego życia prywatnego. Wiadomo, że otaczał mecenatem liczne wytwórnie ceramiki, produkujące naczynia do picia herbaty. Przypisuje mu się zaprojektowanie licznych pawilonów herbacianych ("chashitsu") w okolicach Kioto, m.in. w świątyni Nanzen-ji i pałacu Katsura. Miał także brać udział przy budowie kilku zamków, m.in. Nijō-jō w Kioto.
Był jednym z uczniów i spadkobierców Dharmy mistrza zen Shun’oku Sōena (1529–1611) ze szkoły rinzai. Otrzymał buddyjskie imię Sōho (宗甫).

</doc>
<doc id="4055692" url="https://pl.wikipedia.org/wiki?curid=4055692" title="Kobori Enshū">
Kobori Enshū



</doc>
<doc id="4055694" url="https://pl.wikipedia.org/wiki?curid=4055694" title="Kobori Masakazu">
Kobori Masakazu



</doc>
<doc id="4055698" url="https://pl.wikipedia.org/wiki?curid=4055698" title="Kráľova skala (Niżne Tatry)">
Kráľova skala (Niżne Tatry)

Kráľova skala (1690 m, pol. „Królewska Skała”) – najbardziej na wschód wysunięty szczyt w głównym grzbiecie Niżnych Tatr na Słowacji. Znajduje się po wschodniej stronie szczytu Kráľova hoľa (1946 m), oddzielony od niego przełęczą Snehová jama (1650 m). Grzbiet Kráľovej skali opada do dolin potoków Zubrovica i Havraník, obydwa są dopływami Hronu.
Kráľova skala ma dwa wierzchołki. Przez wyższy prowadzi znakowany szlak turystyczny z miejscowości Telgárt. Obydwa wierzchołki są zbudowane z łupkowej skały, ich otoczenie porasta kosodrzewiną. Dzięki odkrytemu terenowi ze szczytu rozciąga się panorama widokowa obejmująca cały horyzont.
Dolną część stoków porasta las, ale na wschodnich stokach wysoko podchodzą pastwiska miejscowości Telgárt. Powyżej lasu góra porośnięta jest kosodrzewina. Jej stokami prowadzą dwie drogi leśne. Tuż powyżej górnej z nich, obok szlaku turystycznego znajduje się duża wychodnia. 

</doc>
<doc id="4055699" url="https://pl.wikipedia.org/wiki?curid=4055699" title="Kráľova skala">
Kráľova skala



</doc>
<doc id="4055701" url="https://pl.wikipedia.org/wiki?curid=4055701" title="Szlak Segiecki">
Szlak Segiecki

Szlak Segiecki – czarny znakowany szlak turystyczny w województwie śląskim.
Charakterystyka.
Szlak przebiega na terenie Tarnowskich Gór.

</doc>
<doc id="4055704" url="https://pl.wikipedia.org/wiki?curid=4055704" title="Puchar „Sportu” i PZHL 1983">
Puchar „Sportu” i PZHL 1983



</doc>
<doc id="4055705" url="https://pl.wikipedia.org/wiki?curid=4055705" title="Młyn w Miłocicach">
Młyn w Miłocicach

Młyn w Miłocicach – młyn zlokalizowany na terenie wsi Miłocice, przy granicy miasta Słomniki (województwo małopolskie), nad rzeką Szreniawą.
Historia.
Młyn zbudowano w pierwszej połowie XX wieku, jako wodny, a potem przebudowano na wodno-elektryczny (turbinowy). Gwiazda Dawida zlokalizowana w najwyższym (okrągłym) oknie szczytu od strony Słomnik świadczy o tym, że należał on do rodziny żydowskiej (do II wojny światowej). 
Architektura.
Obiekt jest murowany i ma cztery kondygnacje. Jaz jest betonowy, jednokomorowy z dwiema drewnianymi zasuwami. Turbinownia jest drewniano-ceglana z pionową turbiną Francisa. Podwójne mlewniki walcowe pochodzą z lat 40. XX wieku. Odsiewacze są płaskie, elewator czerpakowy, aspiracja ssąca, kosze zasypowe i skrzynie na mąkę drewniane.

</doc>
<doc id="4055707" url="https://pl.wikipedia.org/wiki?curid=4055707" title="Ikku Jippensha">
Ikku Jippensha

, właśc. – japoński pisarz.
Pochodził z prowincji Suruga (ob. prefektura Shizuoka), był synem niskiego rangą urzędnika. Początkowo służył u jednego z daimyō w Osace, w 1794 roku osiadł w Edo, gdzie pracował jako księgarz. Wówczas zaczął też pisać opowiastki o charakterze humorystycznym, które przysporzyły mu popularności. Jego najważniejszym dziełem jest tworzona w latach 1802–1809 "Tōkaidōchū hizakurige" („Na kasztance z własnych kolan traktem Tōkaidō”), pisana rubasznym językiem powieść łotrzykowska o podróży dwóch włóczęgów drogą Tōkaidō z Edo do Kioto.
Zbierając materiały do swoich opowiadań często podróżował, prowadząc dosyć swobodne życie. Wokół jego postaci narosło wiele anegdot. Miał być trzykrotnie żonaty i dwukrotnie tracić cały dobytek w pożarze. Zażyczył sobie rzekomo, by podczas kremacji jego ciała po śmierci stos pogrzebowy obłożono fajerwerkami, co miało rozbawić żałobników.

</doc>
<doc id="4055708" url="https://pl.wikipedia.org/wiki?curid=4055708" title="Jippensha Ikku">
Jippensha Ikku



</doc>
<doc id="4055709" url="https://pl.wikipedia.org/wiki?curid=4055709" title="Szlak Nakielski">
Szlak Nakielski

Szlak Nakielski – czarny znakowany szlak turystyczny w województwie śląskim.
Charakterystyka.
Szlak przebiega na terenie gminy Świerklaniec.

</doc>
<doc id="4055711" url="https://pl.wikipedia.org/wiki?curid=4055711" title="Blindley Heath">
Blindley Heath

Blindley Heath – wieś w Anglii, w hrabstwie Surrey. Leży 9,5 km od miasta Redhill, 36,4 km od miasta Guildford i 35,6 km od Londynu. W 2015 miejscowość liczyła 1199 mieszkańców.

</doc>
<doc id="4055713" url="https://pl.wikipedia.org/wiki?curid=4055713" title="Box Hill (miejscowość w Surrey)">
Box Hill (miejscowość w Surrey)

Box Hill – wieś w Anglii, w hrabstwie Surrey. Leży 8,2 km od miasta Redhill, 20 km od miasta Guildford i 32,3 km od Londynu. W 2015 miejscowość liczyła 1361 mieszkańców.

</doc>
<doc id="4055714" url="https://pl.wikipedia.org/wiki?curid=4055714" title="Snehová jama">
Snehová jama

Snehová jama (1650 m) – wyraźna, szeroka przełęcz we wschodniej części głównego grzbietu Niżnych Tatr na Słowacji. Rozdziela szczyty Kráľova hoľa (1946 m, na zachodzie) i Kráľova skala (1690 m, na wschodzie). W niektórych źródłach przełęcz ma nazwę Kráľovo sedlo. Prowadzi przez nią droga asfaltowa do nadajnika telewizyjnego na szczycie Kralowej Holi. Droga jest zamknięta dla samochodów, dostępna jest natomiast dla rowerzystów.
Snehová jama znajduje się na terenie halnym. Dzięki temu jest punktem widokowym. Prowadzi przez nią szlak turystyki pieszej z miejscowości Telgárt na Kralową Holę, oraz rowerowy drogą asfaltową. Szlak turystki pieszej z przełęczy pnie się stromo trawiastymi zboczami Kralowej Holi. Można wybrać także dłuższy, ale łagodniejszy wariant drogą asfaltową.

</doc>
<doc id="4055715" url="https://pl.wikipedia.org/wiki?curid=4055715" title="Wyszejszaja Liha">
Wyszejszaja Liha



</doc>
<doc id="4055717" url="https://pl.wikipedia.org/wiki?curid=4055717" title="Anthracomartidae">
Anthracomartidae

Anthracomartidae – wymarła rodzina pajęczaków z rzędu Trigonotarbida.
Rodzinę tę wprowadził w 1890 roku Erich Haase. W 2011 Russell Garwood i Jason Dunlop dokonali rewizji ich systematyki. Dotychczas opisano 17 gatunków z 3 rodzajów:
Ich zapis kopalny pochodzi z karbonu, a skamieniałości znajdowane są na terenie Europy i Ameryki Północnej. Szczególnie licznie są znajdowane w brytyjskim Coseley oraz czeskich Nýřanach i Rakovníku. Najlepiej zachowane skamieniałości znajdowane są konkrecjach syderytu na terenie Wielkiej Brytanii.
Pajęczaki te przypominały ogólnym pokrojem ciała pająki, jednak miały na wierzchniej części opistosomy (odwłoka) wyraźne płytki grzbietowe i boczne. Ich karapaks był w obrysie prawie kwadratowy, kształtem nieco przypominający pudełko, o przedniej krawędzi z opadającym, krótkim wydłużeniem, być może stanowiącym nadustek. Oczy środkowe i boczne osadzone były na wzgórkach. W pośrodkowej części bioder odnóży znajdowały się struktury przypominające endyty. Pierwszy tergit opistosomy był zmodyfikowany w listewkę. Tergity opistosomy od drugiego do dziewiątego były podzielone podłużnymi szwami tak, że tworzyły poprzeczne rzędy liczące po pięć płytek. Na wierzchu opistosomy biegł również, równoległy do obrysu tej części ciała szew zewnętrzny, który w tylnym odcinku dzielił środkową płytkę dziewiątego tergitu na część przednią i tylną.

</doc>
<doc id="4055719" url="https://pl.wikipedia.org/wiki?curid=4055719" title="Miodrag Božović">
Miodrag Božović

Miodrag Božović (czarn. cyr. Миодраг Божовић, ur. 22 czerwca 1968 w Mojkovacu) – czarnogórski piłkarz grający na pozycji obrońcy i trener piłkarski.
Jako piłkarz grał w klubach takich jak Budućnost Titograd czy FK Crvena zvezda, z którą zdobył Puchar FR Jugosławii.
Jako trener kilkukrotnie obejmował posadę w serbskim Boracu Čačak. Pracował też w rosyjskich klubach Amkar Perm, FK Moskwa, Dinamo Moskwa, FK Rostów, Lokomotiw Moskwa, Arsienał Tuła i Krylja Sowietow Samara. W sezonie 2015/16 poprowadził Crveną zvezdę do mistrzostwa Serbii.

</doc>
<doc id="4055721" url="https://pl.wikipedia.org/wiki?curid=4055721" title="Arytmetyka odcinków (Kartezjusz)">
Arytmetyka odcinków (Kartezjusz)

Arytmetyka odcinków (w ujęciu Kartezjusza) – archaiczne pojęcie matematyczne geometrii i algebry, polegające na odkrywaniu i dowodzeniu własności algebraicznych (jak np. własności dodawania, mnożenia, pierwiastkowania liczb, poszukiwanie pierwiastków równań algebraicznych) poprzez konstrukcje geometryczne, głównie za pomocą odcinków (zwanych w tej koncepcji wielkościami).
Stworzony przez arytmetykę odcinków pomost pomiędzy geometrią i algebrą obrazuje następujący cytat Kartezjusza:
Arytmetyka odcinków w "Geometrii".
Swoją arytmetykę odcinków zdefiniował Kartezjusz w "Geometrii" (1637), w księdze pierwszej ("O problemach, w których linie proste i okręgi wystarczą do przeprowadzenia konstrukcji"). Sama struktura dzieła (tytuły początkowych paragrafów Księgi Pierwszej "Geometrii") świadczy o tematyce, jaka jest w tej księdze poruszana:
Związek arytmetyki odcinków Kartezjusza z arytmetyką odcinków Euklidesa.
W arytmetyce odcinków Kartezjusza widać wyraźne wpływy antycznej arytmetyki odcinków, ale także nowe myśli (dużo bliższe współczesnej matematyce). O związkach z teorią proporcji Euklidesa świadczą takie sformułowania, jak np.: "znaleźć średnią proporcjonalną" albo "znaleźć czwartą linię, która będzie do jednej z tych danych, tak jak druga jest do jedności". Nowymi pojęciami jest odcinek jednostkowy i działania na odcinkach (mnożenie, dzielenie, pierwiastkowanie). Nowością są także stosowane przez Kartezjusza oznaczenia i notacje.
Kolejną rewolucyjną kwestią odróżniającą arytmetykę odcinków Kartezjusza od antycznych konstrukcji Euklidesa jest to, iż Kartezjusz stara się sprowadzać wszystkie wielkości do odcinków – dla Euklidesa formula_1 oznaczało prostokąt o bokach formula_2 i formula_3 a dla Kartezjusza formula_1 jest odcinkiem o długości formula_5.
Odcinek jednostkowy.
Kartezjusz wskazuje na odcinek jednostkowy formula_6 jako taki, dla którego formula_7. Nie podaje osobno tego faktu, lecz od razu używa tej własności przy opisywaniu pierwiastkowania odcinków:
Działania w arytmetyce odcinków (oryginalne słowa Kartezjusza).
Mnożenie.
Kartezjusz wstępnie opisuje czym jest mnożenie odcinków, w następujący sposób:
Następnie opisuje dokładną konstrukcję tego działania:
Dzielenie.
Kartezjusz wstępnie opisuje czym jest dzielenie odcinków, w następujący sposób:
Następnie opisuje dokładną konstrukcję tego działania:
Wyciąganie pierwiastka z odcinka.
Kartezjusz wstępnie opisuje czym jest pierwiastkowanie odcinków, w następujący sposób:
Pierwiastek kwadratowy z odcinka.
Następnie opisuje dokładną konstrukcję wyciągania pierwiastka kwadratowego z odcinka:
Pierwiastki wyższych stopni.
Kartezjusz przedstawia konstrukcje nieklasyczne pierwiastków wyższych stopni, pisząc:
Współczesne wyjaśnienie arytmetyki odcinków Kartezjusza.
W arytmetyce odcinków zdefiniowanej w "Geometrii" występuje kilka nieścisłości. Nie wiadomo, czy następujące związki arytmetyki z teorią proporcji:
są dla Kartezjusza definicjami, czy twierdzeniami.
Przyjmując, że te równości są definicjami, można współcześnie jasnym językiem przedstawić konstrukcje oparte na arytmetyce odcinków. W poniższych sekcjach stosowane zapisy matematyczne są częściowo uwspółcześnione, dla łatwiejszego zrozumienia przedstawianych konstrukcji i dowodów rozumowań. W dowodach będziemy stosować definicje arytmetyki odcinków oraz własności proporcji z "Elementów" Euklidesa.
Mnożenie.
Iloczyn odcinków formula_2 oraz formula_20 konstruujemy w sposób następujący. Oba odcinki odkładamy odpowiednio na dwóch różnych ramionach kąta (jak na rysunku powyżej). Łączymy końce odcinków formula_6 i formula_3 a następnie konstruujemy równoległą do powstałego odcinka, przechodzącą przez koniec odcinka formula_2.
Przyjmijmy następującą definicję mnożenia w arytmetyce odcinków:
Konstrukcja przedstawiona powyżej spełnia tę definicję mnożenia.
Definicja ta jest jednoznaczna.
Niech formula_25 oraz formula_26 oznaczają iloczyn odcinków formula_2 i formula_20 uzyskany w różnych konstrukcjach. Wtedy, z definicji, mamy:
Z tych dwóch proporcji wynika, że:
Korzystając z otrzymanej proporcji oraz twierdzenia V.9 otrzymujemy:
Element neutralny mnożenia.
Wykażemy, że formula_33. Posłużymy się do tego konstrukcją z rysunku powyżej.
Odcinek formula_2 wyznaczony jest poprzez proporcję:
Korzystając z otrzymanej proporcji oraz twierdzenia V.9 otrzymujemy:
Przemienność mnożenia.
Wykażemy, że mnożenie odcinków jest przemienne.
Na podstawie definicji mnożenia odcinków mamy następujące dwie proporcje:
Dzięki twierdzeniu V.23 z powyższych dwóch proporcji otrzymamy:
Twierdzenie V.9 sprawia, że z powyższej proporcji otrzymujemy:
Dzielenie.
Iloraz odcinków formula_2 oraz formula_20 konstruujemy w sposób następujący. Oba odcinki odkładamy odpowiednio na dwóch różnych ramionach kąta (jak na rysunku powyżej). Łączymy końce odcinków formula_2 i formula_3 a następnie konstruujemy równoległą do powstałego odcinka, przechodzącą przez koniec odcinka formula_6.
Przyjmijmy następującą definicję dzielenia w arytmetyce odcinków:
Przedstawiona powyżej konstrukcja spełnia tę definicję
Element odwrotny.
Proporcja
wyznacza odcinek formula_48. Powyższy rysunek przedstawia odpowiednią konstrukcję. Konstrukcja ta również pokazuje, że:
Dzielenie przez 1.
Zauważając, że:
otrzymujemy:
Proporcja.
Arytmetykę odcinków Kartezjusza można powiązać z antyczną arytmetyką odcinków Euklidesa, zapisując proporcje Euklidesa, językiem Kartezjusza, co jest możliwe dzięki poniższym twierdzeniom.
Proporcja jako iloraz.
Niech zachodzi proporcja:
Na podstawie definicji dzielenia odcinków otrzymamy:
Z tych trzech proporcji wynika następujący fakt:
Korzystając z otrzymanej proporcji oraz twierdzenia V.9 otrzymujemy:
Niech zachodzi proporcja:
Na podstawie twierdzenia VI.2 wiemy, że proste przechodzące przez krańce odcinków formula_58 oraz formula_59 są równoległe. Konstrukcja ułamka wymaga poprowadzenia prostej równoległej, przechodzącej przez formula_60 ale ponieważ obie proste są równoległe, to oba ułamki wyznaczają ten sam punkt. Zatem:
Niech formula_56. Wtedy wszystkie odcinki łączące punkty (na rysunku powyżej) są równoległe. Stąd, na podstawie twierdzenia VI.2. otrzymujemy:
Proporcja jako iloczyn.
W podobny sposób można uzasadnić równoważność proporcji z odpowiednim iloczynem odcinków. W tym celu wystarczy zauważyć, że:
Potęgowanie.
Kolejne potęgi odcinka formula_2 można tworzyć na podstawie definicji mnożenia dwóch odcinków, przyjmując że oba są równe formula_2. Innym sposobem konstrukcji kolejnych potęg jest użycie do tego celu mezolabium.
Pierwiastkowanie.
Można przyjąć następujące definicje pierwiastkowania:
Pierwiastek kwadratowy można skonstruować sposobem ukazanym na pierwszym rysunku lub poprzez mezolabium. Dzięki mezolabium można skonstruować także formula_70 formula_71 oraz pierwiastki wyższych stopni.
Ciało odcinków.
Arytmetyka odcinków Kartezjusza może stworzyć ciało uporządkowane.
Warstwa językowa i symboliczna arytmetyki odcinków Kartezjusza.
Z symbolami takimi jak np. formula_72 formula_73 formula_1 Kartezjusz łączy tradycyjne nazewnictwo oraz nowe znaczenia.
Następnie deklaruje, że w odniesieniu do wyrażeń formula_75 tudzież formula_76 zachowa tradycyjne nazwy geometryczne (czyli "kwadrat" oraz "sześcian"), ale jednocześnie nada im zupełnie nowy sens – formula_75 i formula_76 są odcinkami utworzonymi na podstawie definicji iloczynu. Podobne dwuznaczności wiążą się z symbolem formula_1. Symbol ten był stosowany przez Kartezjusza i innych XVII-wiecznych algebraików, na przykład Johna Wallisa. Wszędzie, poza "Geometrią", oznaczał on prostokąt o bokach formula_58. W "La Géometrie" wyrażenie formula_1 również jest nazywane prostokątem, choć w rzeczywistości oznacza odcinek formula_5.

</doc>
<doc id="4055722" url="https://pl.wikipedia.org/wiki?curid=4055722" title="Solanus Casey">
Solanus Casey

Solanus Casey (ur. 25 listopada 1870 w Prescott jako Bernardo Francesco Solanus Casey, zm. 31 lipca 1957 w Detroit) – amerykański kapłan, kapucyn, błogosławiony Kościoła katolickiego.
Urodził się w Prescott w stanie Wisconsin jako szóste z szesnastu dzieci Bernarda James Casey i Elleny Elisabeth Murphy, emigrantów z Irlandii. Przyszły zakonnik wyróżniał się siłą woli, zdecydowanym charakterem oraz dobrym humorem. Jego pasją był sport, a przede wszystkim baseball. Przed wstąpieniem do zakonu był robotnikiem w gospodarstwie rolnym, stolarzem, piekarzem, strażnikiem więzienia oraz motorniczym tramwaju. Do seminarium św. Franciszka Salezego w Milwaukee wstąpił w 1892. Z racji braku pieniędzy na czesne, wśród swoich towarzyszy pracował jako fryzjer. Po pięciu latach spędzonych w seminarium napotykano u Bernarda trudności w nauce i przełożeni radzili mu, aby podjął raczej życie zakonne niż aspirował do kapłaństwa.
14 stycznia 1897 w klasztorze św. Bonawentury w Detroit, po posłuchaniu udzielonych mu rad przyjął w pokorze habit kapucyński. 21 lipca 1898 kończąc nowicjat, przyjął śluby zakonne, jednocześnie podejmując od nowa studia teologiczne w Seminarium Serafickim w Milwaukee.
Jednak studia w seminarium stwarzały mu problemy z powodu braku znajomości języka niemieckiego i łacińskiego. Pomimo tych językowych trudności przełożeni postanowili udzielić mu święceń kapłańskich w oparciu o słowa ówczesnego dziekana: 
24 lipca 1904 otrzymał święcenia kapłańskie, jednakże z towarzyszącą im ciążącą klauzulą nie pozwalającą mu spowiadać ani głosić publicznie kazań. Gdy już został kapłanem, powierzono mu urząd zakrystiana, a później furtiana. Był odpowiedzialny za ministrantów. Ostatecznie, po pobyciu w różnych domach prowincji, został przydzielony do klasztoru św. Bonawentury w Detroit, gdzie jako furtian przez ponad dwadzieścia lat swoją postawą przyciągał rzesze ludzi, którzy przybywali do niego na wieść o jego cnotach i nadzwyczajnych łaskach przypisywanych jego modlitwom i wstawiennictwu. Spędzał po dziesięć godzin dziennie na furcie, nigdy nie pozwalając sobie nawet na małą przerwę lub urlop, spełniając swój apostolat dobrym słowem, miłością, cierpliwością i w posłuszeństwie.
Po obchodach pięćdziesięciu lat święceń kapłańskich jego zdrowie powoli go opuszczało i po kilku pobytach w szpitalu zmarł 31 lipca 1957 w wieku 87 lat w klasztorze św. Bonawentury w Detroit. Jego ostatnie słowa brzmiały: 
Został pochowany na terenie klasztoru. W 1987 roku, jego ciało zostało ekshumowane i przeniesione do kaplicy św. Bonawentury.
W 1976 rozpoczął się jego diecezjalny proces beatyfikacyjny zaś 11 lipca 1995 papież Jan Paweł II podpisał dekret o heroiczności jego cnót i od tej pory przysługuje mu tytuł czcigodnego Sługi Bożego. 4 maja 2017 papież Franciszek podpisał dekret o cudzie ojca Solanusa. Uroczystej beatyfikacji, która miała miejsce 18 listopada 2017 w Detroit, dokonał, na zaproszenie przez arcybiskupa Detroit, Allena Vigneron oraz Braci Kapucynów Prowincji Calvary, kardynał Angelo Amato, prefekt Kongregacji do Spraw Kanonizacyjnych.
Jego wspomnienie liturgiczne wyznaczono na 31 lipca (dies natalis).

</doc>
<doc id="4055723" url="https://pl.wikipedia.org/wiki?curid=4055723" title="Dormans Park">
Dormans Park

Dormans Park – osada w Anglii, w hrabstwie Surrey. Leży 15,1 km od miasta Redhill, 40,3 km od miasta Guildford i 41,2 km od Londynu. W 2015 miejscowość liczyła 659 mieszkańców.

</doc>
<doc id="4055724" url="https://pl.wikipedia.org/wiki?curid=4055724" title="Rushmoor (Surrey)">
Rushmoor (Surrey)

Rushmoor – osada w Anglii, w hrabstwie Surrey. Leży 7,5 km od miasta Farnham, 15,9 km od miasta Guildford i 61,4 km od Londynu. W 2015 miejscowość liczyła 871 mieszkańców.

</doc>
<doc id="4055727" url="https://pl.wikipedia.org/wiki?curid=4055727" title="Chōmei Kamo">
Chōmei Kamo

, właśc. Nagaakira Kamo – japoński mnich buddyjski, pisarz i poeta.
Urodził się w Kioto, w rodzinie kapłanów shintō. Jego młodość przypadła na ciężkie czasy wojny Gempei, co wpłynęło później na jego postawę rezygnacji ze świata. Kluczową rolę w drodze życiowej Kamo odegrały także zakończone niepowodzeniem starania o objęcie chramów Kamo w Kioto, na skutek czego porzucił shintō i przeszedł na buddyzm. Wycofał się wówczas z życia publicznego i udał do pustelni nad brzegiem rzeki Kamo-gawa w Ōharze na północny wschód od Kioto, u stóp góry Hiei, przybierając imię zakonne Ren’in (蓮胤). W 1206 roku zamieszkał w małej chatce na górze Hino, gdzie żył do śmierci.
Wysoko ceniony za swoją twórczość już za życia, około 1200 roku został mianowany przez emerytowanego cesarza Go-Tobę naczelnikiem nowo utworzonego Biura Poezji. Był autorem licznych poezji, utworów prozatorskich i traktów krytycznoliterackich. Wydał m.in. zbiór esejów teoretycznych "Mumyōshō" (Wybór bez tytułu, 1211), dzienniki podróżne "Iseki", "Kaidōki" i "Tōkan kikō" oraz kolekcję bajek buddyjskich "Hoshinshū". Jego najważniejszym dziełem są jednak "Hōjōki", refleksyjne zapiski, w których do głosu dochodzi buddyjska doktryna o nietrwałości i przemijalności rzeczy.
Fragmenty "Hōjōki" w przekładzie na język polski pt. "Zapiski z szałasu" ukazały się w antologii "Dziesięć tysięcy liści" z 1961 roku. "Zapiski z szałasu" rozpoczyna słynne zdanie:
Autor stwierdza dalej, że z ludźmi jest tak samo. Nic nie jest trwałe na tym świecie: wszystko się zmienia, ginie, umiera.

</doc>
<doc id="4055728" url="https://pl.wikipedia.org/wiki?curid=4055728" title="Kamo no Chōmei">
Kamo no Chōmei



</doc>
<doc id="4055729" url="https://pl.wikipedia.org/wiki?curid=4055729" title="Kamo-no Chōmei">
Kamo-no Chōmei



</doc>
<doc id="4055730" url="https://pl.wikipedia.org/wiki?curid=4055730" title="Mehr (Kranenburg)">
Mehr (Kranenburg)

Mehr – miejscowość w gminie Kranenburg, w powiecie Kleve, w Nadrenii Północnej-Westfalii. Miejscowość liczy 542 mieszkańców (01 stycznia 2018). Mehr dołączyło do gminy Kranenburg 1 lipca 1969.
Historia.
O miejscowości wzmiankowano już w dokumentach w roku 720/721. Nazwa prawdopodobnie pochodzi od jeziora. Starsza, południowa osada na wschód od kościoła św. Marcina ma długość około dwóch kilometrów, młodsza, północna osada jest trochę krótsza.

</doc>
<doc id="4055731" url="https://pl.wikipedia.org/wiki?curid=4055731" title="Wapienniki (Nakło Śląskie)">
Wapienniki (Nakło Śląskie)

Wapienniki ("Wapienniki Śląskie", niem. "Koschützki´sches Kalkwerk") – część wsi Nakło Śląskie w Polsce, położona w województwie śląskim, w powiecie tarnogórskim, w gminie Świerklaniec.
W latach 1975–1998 Wapienniki administracyjnie należały do województwa katowickiego.
Wapienniki obejmują kilka domostw zlokalizowanych za linią kolejową, wzdłuż ulicy Wapiennej. Na jej terenie znajduje się m.in. stacja przekaźnikowa BTS oraz trzy wapienniki będące pozostałością po istniejących na tym terenie od XVI wieku do 2003 roku zakładach przeróbki wapienia, prażalni dolomitu oraz wytwórni nawozów sztucznych.
Od końca lipca 2018 roku trwa postępowanie w sprawie wpisu trzech wapienników nakielskich do rejestru zabytków nieruchomych województwa śląskiego. Figurują one natomiast w gminnej ewidencji zabytków Gminy Świerklaniec.

</doc>
<doc id="4055732" url="https://pl.wikipedia.org/wiki?curid=4055732" title="South Nutfield">
South Nutfield

South Nutfield – wieś w Anglii, w hrabstwie Surrey. Leży 3 km od miasta Redhill, 30,6 km od miasta Guildford i 32,2 km od Londynu. W 2015 miejscowość liczyła 1979 mieszkańców.

</doc>
<doc id="4055733" url="https://pl.wikipedia.org/wiki?curid=4055733" title="Marcin Kozioł (pisarz)">
Marcin Kozioł (pisarz)

Marcin Kozioł (ur. 2 lipca 1977) – polski pisarz dla dzieci i młodzieży. Jego powieść "Skrzynia Władcy Piorunów" z serii "Detektywi na kółkach" jest lekturą uzupełniającą dla klas 4-6 szkoły podstawowej.
Życiorys.
Absolwent szkockiej szkoły średniej Gordonstoun (1994–1996) w ramach stypendium Towarzystwa Szkół Zjednoczonego Świata. Ukończył studia magisterskie na Wydziale Zarządzania i Komunikacji Społecznej Uniwersytetu Jagiellońskiego. Zdobył również dyplom Master of Business Administration Oxford Brookes University i POU.
Stypendysta Towarzystwa Szkół Zjednoczonego Świata i British Science Association. Wystawiał farsę pantomimiczną na festiwalu teatralnym Edinburgh Fringe 1996. Występował także przed królową Elżbietą II. Współpracuje z takimi wydawnictwami, jak: Prószyński Media, Edipresse Polska, The Facto.

</doc>
<doc id="4055734" url="https://pl.wikipedia.org/wiki?curid=4055734" title="The Wells">
The Wells

The Wells – osada w Anglii, w hrabstwie Surrey. Leży 1,4 km od miasta Epsom, 22,3 km od miasta Guildford i 24,8 km od Londynu. W 2015 miejscowość liczyła 1505 mieszkańców.

</doc>
<doc id="4055735" url="https://pl.wikipedia.org/wiki?curid=4055735" title="Anthracomartus">
Anthracomartus

Anthracomartus – wymarły rodzaj pajęczaków z rzędu Trigonotarbida i rodziny Anthracomartidae. Jego zapis kopalny pochodzi z karbonu, a skamieniałości znajdowane są na terenie Europy i Ameryki Północnej.
Od innych przedstawicieli swojej rodziny pajęczaki te wyróżniają się gładką, pozbawioną półokrągłego ząbkowania krawędzią opistosomy.
Rodzaj ten wprowadził w 1882 roku Ferdinand Karsch, a w 1890 roku Erich Haase umieścił go w rodzinie Anthracomartidae. W 2011 Russell Garwood i Jason Dunlop dokonali rewizji jego systematyki. Dotychczas opisano w jego obrębie 15 gatunków:

</doc>
<doc id="4055739" url="https://pl.wikipedia.org/wiki?curid=4055739" title="South Earlswood">
South Earlswood

South Earlswood – osada w Anglii, w hrabstwie Surrey. Leży 2,7 km od miasta Redhill, 27,6 km od miasta Guildford i 33,8 km od Londynu. W 2015 miejscowość liczyła 4583 mieszkańców.

</doc>
<doc id="4055740" url="https://pl.wikipedia.org/wiki?curid=4055740" title="Stanisław Peszyński">
Stanisław Peszyński

Stanisław Peszyński ps. "Szumowski", "Krechowiecki" (ur. 5 października 1902 w Sucholisach koło Białej Cerkwi, zm. w sierpniu 1944 w Warszawie) – harcerz, prawnik (adwokat), kierownik Sekcji Kontroli Biura Delegata Rządu na Kraj od 1 grudnia 1942 roku, związany ze Stronnictwem Pracy.
Życiorys.
Był synem Zdzisława i Katarzyny z d. Szumowicz.
W 1929 został wpisany na listę adwokatów warszawskich. Tuż przed wojną został skarbnikiem Rady Adwokackiej. Od początku okupacji niemieckiej działał w tajnych strukturach adwokatury. W 1941 wszedł w skład Tajnej Naczelnej Rady Adwokackiej. Był osobistym doradcą Jana Stanisława Jankowskiego. W Delegaturze Rządu stał na czele Naczelnej Izby Kontroli (mającej uprawnienia przedwojennej NIK).
Pochowany na warszawskich Powązkach.

</doc>
<doc id="4055744" url="https://pl.wikipedia.org/wiki?curid=4055744" title="Shūhei Tada">
Shūhei Tada

 – japoński lekkoatleta specjalizujący się w biegach sprinterskich, dwukrotny brązowy medalista mistrzostw świata w sztafecie 4 x 100 metrów.
Rekordy życiowe.
W 2019 Tada na pierwszej zmianie w sztafecie 4 × 100 metrów ustanowił czasem 37,43 aktualny rekord Azji.

</doc>
<doc id="4055745" url="https://pl.wikipedia.org/wiki?curid=4055745" title="Bagshot (Wiltshire)">
Bagshot (Wiltshire)

Bagshot – wieś w Anglii, w hrabstwie Wiltshire, w dystrykcie (unitary authority) Wiltshire. Leży 39,2 km od miasta Salisbury, 40,4 km od miasta Chippenham i 102,2 km od Londynu. W latach 1870–1872 miejscowość liczyła 194 mieszkańców.

</doc>
<doc id="4055750" url="https://pl.wikipedia.org/wiki?curid=4055750" title="Kai Kobayashi">
Kai Kobayashi

 – japoński lekkoatleta specjalizujący się w biegach długich.
Podczas rozgrywanych w Londynie mistrzostwach świata sięgnął po brązowy medal chodu na 50 kilometrów.
Rekordy życiowe: chód na 20 kilometrów – 1:19:12 (15 marca 2015, Nomi); chód na 50 kilometrów – 3:41:19 (13 sierpnia 2017, Londyn).

</doc>
<doc id="4055752" url="https://pl.wikipedia.org/wiki?curid=4055752" title="Dragana Stanković">
Dragana Stanković

Dragana Stanković (serb. Драгана Станковић; ur. 18 stycznia 1995 w Lubowiji) – serbska koszykarka występująca na pozycji środkowej, posiadająca także bośniackie obywatelstwo, obecnie zawodniczka USK Praga.
11 sierpnia 2017 została zawodniczką Artego Bydgoszcz. 14 września 2019 dołączyła do tureckiego Galatasaray. 23 sierpnia 2020 zawarła umowę z CCC Polkowice.

</doc>
<doc id="4055755" url="https://pl.wikipedia.org/wiki?curid=4055755" title="Beejay Lee">
Beejay Lee

Beejay Lee (ur. 8 maja 1993) – amerykański lekkoatleta specjalizujący się w biegach sprinterskich. Na mistrzostwach świata w Londynie zdobył srebrny medal w sztafecie 4 x 100 metrów.

</doc>
<doc id="4055757" url="https://pl.wikipedia.org/wiki?curid=4055757" title="Aaliyah Brown">
Aaliyah Brown

Aaliyah Brown (ur. 6 stycznia 1995) – amerykańska lekkoatletka specjalizująca się w biegach sprinterskich.
Złota medalistka mistrzostw świata z Londynu w biegu sztafetowym 4 × 100 metrów.

</doc>
<doc id="4055763" url="https://pl.wikipedia.org/wiki?curid=4055763" title="Twierdzenie Łuzina">
Twierdzenie Łuzina

Twierdzenie Łuzina – jedno z podstawowych twierdzeń teorii miary dotyczące przybliżania funkcji mierzalnych na prostej rzeczywistej (bądź ogólniej, na przestrzeniach z miarą Radona) przez funkcje ciągłe. Twierdzenie opublikowane w 1912 przez Łuzina. Littlewood wypowiedział nieformalnie twierdzenie Łuzina w następujący sposób: funkcje mierzalne są niemal ciągłe (zob. trzy zasady analizy rzeczywistej Littlewooda).
Klasyczna wersja.
Niech
będzie funkcją mierzalną. Wówczas dla każdego formula_2 istnieje taki zbiór zwarty formula_3 że zawężenie formula_4 jest funkcją ciągłą oraz
przy czym formula_6 oznacza miarę Lebesgue’a.
Wersje ogólne.
Niech formula_7 będzie przestrzenią polską ze skończoną miarą borelowską oraz niech formula_8 będzie przestrzenią topologiczną spełniającą drugi aksjomat przeliczalności. Jeżeli
jest funkcją mierzalną, to dla każdego formula_2 istnieje taki zbiór zwarty formula_11 że
oraz restrykcja formula_4 jest funkcją ciągłą.
Niech formula_7 będzie przestrzenią lokalnie zwartą ze miarą borelowską, która przyjmuje skończone wartości na zbiorach zwartych oraz jest wewnętrznie regularna na zbiorach otwartych, tj. dla każdego zbioru otwartego formula_15 w formula_16 zachodzi
Jeżeli
jest funkcją mierzalną, to dla każdego formula_2 istnieje taki zbiór zwarty formula_11 że
Niech formula_7 będzie przestrzenią normalną ze skończoną miarą borelowską, która jest regularna. Jeżeli
jest funkcją mierzalną, to dla każdego formula_2 istnieje taki zbiór domknięty formula_11 że
oraz restrykcja formula_4 jest funkcją ciągłą.
Niech formula_28 Każda przestrzeń metryczna jest normalna, więc twierdzenie Tietzego-Urysohna stosuje się do restrykcji formula_4 w wypowiedzi twierdzenia dla przestrzeni polskich i normalnych. W przypadku dotyczącym przestrzeni lokalnie zwartych zbiór formula_30 jest zwarty, więc stosuje się wówczas wersja tego twierdzenia dla przestrzeni lokalnie zwartych. Oznacza to, że w każdym z tych trzech przypadków istnieje taka funkcja ciągła
że
oraz
W przypadku lokalnie zwartym, formula_34 może być dodatkowo dobrana tak by znikała ona w nieskończoności, tj. dla każdego formula_35 zbiór
jest zwarty.
Sformułowanie twierdzenia dla funkcji przyjmujących wartości w przestrzeniach spełniających drugi aksjomat przeliczalności pochodzi od Schaerfa.
Dowód wersji twierdzenia dla przestrzeni polskich.
Niech formula_37 Niech
będzie (przeliczalną) bazą przestrzeni formula_39 Każda skończona miara borelowska na przestrzeni metrycznej jest regularna, więc z mierzalności funkcji formula_40 wynika, że dla każdej liczby naturalnej formula_41 można wybrać taki zbiór otwarty formula_42 że
Niech
oraz formula_46
Wówczas formula_47 oraz
Niech formula_49 Wówczas
Istotnie, inkluzja od prawej do lewej zachodzi z samego określenia przeciwobrazu. Ponadto,
co dowodzi .
Należy wykazać, że funkcja formula_51 jest ciągła. Niech formula_52 będzie zbiorem otwartym w formula_39 Wówczas
dla pewnego zbioru formula_55 z uwagi na to, że rodzina formula_56 jest bazą przestrzeni formula_39 Stąd,
co oznacza, że zbiór formula_59 jest otwarty w (topologii podprzestrzeni) formula_60
Z lematu Łuzina wynika istnienie takiego zbioru zwartego formula_61 że
Zastosowania.
Aproksymacja prawie wszędzie funkcji mierzalnych przez funkcje ciągłe.
Niech formula_16 będzie przestrzenią normalną oraz niech formula_6 będzie skończoną regularną miarą borelowską na formula_16 bądź niech formula_16 będzie przestrzenią lokalnie zwartą oraz niech formula_6 będzie miarą borelowską, która jest skończona na zbiorach zwartych oraz jest wewnętrzenie regularna na zbiorach otwartych. Wówczas dla każdej funkcji mierzalnej
istnieje ciąg funkcji ciągłych
który jest zbieżny do formula_40 zbieżność prawie wszędzie oraz
Gęstość funkcji ciągłych o zwartym nośniku w przestrzeniach funkcji całkowalnych.
W przypadku, gdy formula_16 jest przestrzenią lokalnie zwartą oraz formula_6 jest miarą borelowską, która jest skończona na zbiorach zwartych oraz jest wewnętrzenie regularna na zbiorach otwartych, dla każdego formula_74 przestrzeń formula_75 funkcji ciągłych o zwartym nośniku jest gęsta w przestrzeni formula_76.
Istotnie, formula_77 jest podzbiorem formula_78 gdyż dla każdej funkcji formula_79 zachodzi
gdzie skończoność formula_81 wynika z założenia o skończoności miary formula_6 na zbiorach zwartych a nierówność
wynika z twierdzenia Weierstrassa. Niech formula_84 Ponieważ funkcje prawie wszędzie ograniczone w formula_76 są gęste bez straty ogólności można przyjąć, że formula_40 jest wszędzie ograniczona. Oznaczmy
Niech dany będzie formula_88 Z twierdzenia Łuzina wynika, że istnieje wówczas taki zbiór zwarty formula_30 oraz funkcja formula_90 że
Wówczas
co dowodzi gęstości formula_75 w formula_96

</doc>
<doc id="4055770" url="https://pl.wikipedia.org/wiki?curid=4055770" title="Wiktor Nowokszonow">
Wiktor Nowokszonow

Wiktor Grigoriewicz Nowokszonow (ros. Виктор Григорьевич Новокшонов, ur. 26 lutego 1966, zm. 29 stycznia 2003 w Permie) – rosyjski paleontolog, specjalizujący się w wymarłych owadach.
W 1990 ukończył studia na Wydziale Geologii Permskiego Uniwersytetu Państwowego, gdzie nauczał do 1991. Od grudnia 1991 do grudnia 1993 odbywał studia podyplomowe w Instytucie Paleontologii Rosyjskiej Akademii Nauk w Moskwie. W ciągu dwóch lat ukończył trzyletni kurs studiów podyplomowych, broniąc swoją dysertację poświęconą wczesnej ewolucji wojsiłek. W latach 1994–2002 wykładał biologię ogólną i geologię historyczną na uniwersytecie w Permie. Po tym jak został zmuszony do jego opuszczenia zaczął pracę w Perskim Muzeum Regionalnym.
Od czasów studiów pierwszego stopnia interesował się głównie pochodzącymi z kunguru skamieniałościami wymarłych owadów z położonego niedaleko Permu stanowiska w Czekardzie, opisując liczne ich gatunki oraz publikując w 1998 ich kompletną checklistę. W trakcie pobytu w Instytucie Paleontologii zajął się także ewolucją wojsiłek. W 1997 wydał poświęconą temu tematowi książkę "Ranniaja ewoliucija skorpionnic" (ros. Ранняя эволюция скорпионниц (Insecta: Panorpida)), będącą rozszerzeniem jego dysertacji doktorskiej.
Na jego cześć nazwano m.in.: wojsiłki "Kamochorista novokshonovi", "Paranedubrovia novokshonovi" i "Pseudopolycentropus novokshonovi", świerszczokaraczany "Ornaticosta novokshonovi" i "Novokshonovus", muchówkę "Krenosmittia novokshonovi", chruścika "Plectrocnemia novokshonovi" czy pająki "Permarachne novokshonovi" i "Pertnuruchne novokshonovi".
Jego uczeń, paleontolog Danił Aristow, zadedykował mu swoją publikację z 2004 roku: "The Fauna of Grylloblattid Insects (Grylloblattida) of the Lower Permian Locality of Tshekarda".

</doc>
<doc id="4055772" url="https://pl.wikipedia.org/wiki?curid=4055772" title="Słoboda Przyłucka">
Słoboda Przyłucka

Słoboda Przyłucka (biał. "Прылуцкая Слабада", ros. "Прилукская Слобода") – wieś na Białorusi, w obwodzie mińskim, w rejonie mińskim, w sielsowiecie Szczomyślica.

</doc>
<doc id="4055775" url="https://pl.wikipedia.org/wiki?curid=4055775" title="Przyłuczki">
Przyłuczki

Przyłuczki (biał. "Прылучкі", ros. "Прилучки") – wieś na Białorusi, w obwodzie mińskim, w rejonie mińskim, w sielsowiecie Szczomyślica.
W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4055776" url="https://pl.wikipedia.org/wiki?curid=4055776" title="CVB International Challenge 2017">
CVB International Challenge 2017

CVB International Challenge 2017 – nierankingowy turniej snookerowy sezonu 2017/2018. Rozegrany został w Shenzhen w Chinach w dniach 28-29 lipca 2017 roku.
Nagrody.
Zwycięzca: £ 80 000 
II miejsce: £ 40 000
Pula nagród: £ 120 000
Format rozgrywek.
W turnieju wzięły udział 2 drużyny składające się z pięciu zawodników.
Mecze.
Dzień 1.
28 lipca
 Mark Williams 2-1 Zhao Xintong
 Mark Williams 3-0 Liang Wenbo
 Graeme Dott/Michael Holt 0-2 Zhou Yuelong/Yan Bingtao
 Joe Perry/Michael Holt 2-0 Zhao Xintong/Yan Bingtao
 Ronnie O’Sullivan 6-1 Ding Junhui
Dzień 2.
29 lipca
 Joe Perry/Graeme Dott 2-1 Zhao Xintong/Zhou Yuelong
 Michael Holt 2-1 Yan Bingtao
 Joe Perry/Graeme Dott 2-0 Liang Wenbo/Ding Junhui
 Ronnie O’Sullivan 3-0 Zhou Yuelong
 Mark Williams/Ronnie O’Sullivan 4-3 Liang Wenbo/Ding Junhui
Wynik końcowy.
 26-9 

</doc>
<doc id="4055777" url="https://pl.wikipedia.org/wiki?curid=4055777" title="Ignacio María González">
Ignacio María González



</doc>
<doc id="4055781" url="https://pl.wikipedia.org/wiki?curid=4055781" title="Stroczyca">
Stroczyca

Stroczyca, Stroczyce (biał. "Строчыца", ros. "Строчица") – wieś na Białorusi, w obwodzie mińskim, w rejonie mińskim, w sielsowiecie Szczomyślica, nad Ptyczą.
Dawniej wieś i folwark. Istniał tu polski dwór. W czasach Rzeczypospolitej ziemie te leżały w województwie mińskim. Odpadły od Polski w wyniku II rozbioru. W granicach Rosji wieś należała do ujezdu mińskiego w guberni mińskiej. Ponownie pod polską administracją w latach 1919 - 1920 w okręgu mińskim Zarządu Cywilnego Ziem Wschodnich.

</doc>
<doc id="4055782" url="https://pl.wikipedia.org/wiki?curid=4055782" title="Stroczyce">
Stroczyce



</doc>
<doc id="4055783" url="https://pl.wikipedia.org/wiki?curid=4055783" title="Hongkong na Mistrzostwach Świata w Lekkoatletyce 2017">
Hongkong na Mistrzostwach Świata w Lekkoatletyce 2017

Hongkong na Mistrzostwach Świata w Lekkoatletyce 2017 – reprezentacja Hongkongu podczas Mistrzostw Świata w Londynie liczyła 1 zawodniczkę, która nie zdobyła medalu.

</doc>
<doc id="4055784" url="https://pl.wikipedia.org/wiki?curid=4055784" title="Yin Hang">
Yin Hang

Yin Hang (; ur. 7 lutego 1997) – chińska lekkoatletka specjalizująca się w chodzie sportowym.
W sierpniu 2017, w ramach lekkoatletycznych mistrzostw świata w Londynie, wzięła udział w pierwszej w historii rywalizacji kobiet o tytuł najlepszej zawodniczki globu na dystansie 50 kilometrów, zdobywając srebrny medal i, czasem 4:08:58, ustanawiając ówczesny rekord Azji.

</doc>
<doc id="4055786" url="https://pl.wikipedia.org/wiki?curid=4055786" title="Miriam Uro-Nile">
Miriam Uro-Nile

Miriam Uro-Nile (ur. 21 października 1994 w Kijowie) – ukraińska koszykarka grająca na pozycjach silnej skrzydłowej lub środkowej, obecnie zawodniczka BK Frank Iwano-Frankiwsk.
12 kwietnia 2017 została zawodniczką Energi Toruń. W styczniu 2019 opuściła klub, rozwiązując umowę za porozumieniem stron.

</doc>
<doc id="4055794" url="https://pl.wikipedia.org/wiki?curid=4055794" title="Hyuk Lee">
Hyuk Lee

Hyuk Lee (ur. 4 stycznia 2000 w Seulu) – południowokoreański pianista. Zwycięzca X Międzynarodowego Konkursu Pianistycznego im. Ignacego Jana Paderewskiego w Bydgoszczy oraz VIII Międzynarodowego Konkursu Chopinowskiego dla Młodych Pianistów w Moskwie.
Mieszka i studiuje w Konserwatorium w Moskwie. 
Naukę gry na fortepianie rozpoczął w wieku trzech lat. Zdobył nagrodę główną na konkursie "Mały Mozart" w Seulu w 2009. Był stypendystą fundacji Doosan Yeongang, która zajmuje się wspieraniem kultury i sztuki w Korei. W 2012 wystąpił na VIII Międzynarodowym Konkursie Chopinowskim dla Młodych Pianistów w Moskwie, gdzie został najmłodszym laureatem nagrody głównej oraz zdobywcą nagrody za najlepsze wykonanie koncertu z orkiestrą. W 2021 otrzymał wyróżnienie na XVIII Międzynarodowym Konkursie Pianistycznym im. Fryderyka Chopina w Warszawie.

</doc>
<doc id="4055799" url="https://pl.wikipedia.org/wiki?curid=4055799" title="Michał Tomasz Łubieński">
Michał Tomasz Łubieński



</doc>
<doc id="4055800" url="https://pl.wikipedia.org/wiki?curid=4055800" title="Yang Shuqing">
Yang Shuqing

Yang Shuqing (; ur. 30 sierpnia 1996) – chińska lekkoatletka specjalizująca się w chodzie sportowym.
W sierpniu 2017, w ramach lekkoatletycznych mistrzostw świata w Londynie, wzięła udział w pierwszej w historii rywalizacji kobiet o tytuł najlepszej zawodniczki globu na dystansie 50 kilometrów, zdobywając brązowy medal czasem 4:20:49.
Rekord życiowy: chód na 50 kilometrów – 4:20:49 (13 sierpnia 2017, Londyn).

</doc>
<doc id="4055802" url="https://pl.wikipedia.org/wiki?curid=4055802" title="Ana Isabel Vermelhudo Cabecinha">
Ana Isabel Vermelhudo Cabecinha



</doc>
<doc id="4055805" url="https://pl.wikipedia.org/wiki?curid=4055805" title="Jakub Kubieniec">
Jakub Kubieniec

Jakub Kubieniec (ur. 3 marca 1990) – polski judoka.
Zawodnik klubów: KS Judo Czechowice-Dziedzice (2003-2009), GKS Czarni Bytom (2009-2012), KS AZS AWF Katowice (2013-2016). Brązowy medalista zawodów pucharu świata w Warszawie w 2015. Brązowy medalista drużynowych mistrzostw Europy 2016 w Kazaniu. Mistrz Polski w kategorii do 81 kg (2015), dwukrotny srebrny medalista (2013, 2014) oraz dwukrotny brązowy medalista mistrzostw Polski (2010, 2011). Trzykrotny młodzieżowy mistrz Polski (2010, 2011, 2012).

</doc>
<doc id="4055806" url="https://pl.wikipedia.org/wiki?curid=4055806" title="XVIII Międzynarodowy Konkurs Pianistyczny im. Fryderyka Chopina">
XVIII Międzynarodowy Konkurs Pianistyczny im. Fryderyka Chopina

XVIII Międzynarodowy Konkurs Pianistyczny im. Fryderyka Chopina (również "XVIII Konkurs Chopinowski") – 18. edycja Międzynarodowego Konkursu Pianistycznego im. Fryderyka Chopina, która odbyła się w dniach 2–23 października 2021 w Warszawie. Organizatorem konkursu był Narodowy Instytut Fryderyka Chopina. Wcześniej w dniach 12–23 lipca 2021 odbyły się eliminacje.
Do udziału w konkursie zakwalifikowano 87 pianistów z 18 państw (w tym siedemnastu kolejny już raz) – dziewięciu z pominięciem eliminacji (jako laureatów prestiżowych konkursów pianistycznych w latach ubiegłych) i 78 po przeprowadzonych eliminacjach. Przesłuchania konkursowe zostały podzielone na trzy etapy, które odbyły się w dniach: 3–7 października, 9–12 października oraz 14–16 października. Koncerty finałowe zaplanowano od 18 do 20 października. Konkurs wygrał Kanadyjczyk Bruce Liu. W dniach 21–23 października odbyły się trzy koncerty laureatów.
Budżet konkursu wyniósł około 20 mln zł, a głównymi jego mecenasami oprócz Ministerstwa Kultury, Dziedzictwa Narodowego i Sportu były Totalizator Sportowy i PKN Orlen, natomiast współorganizatorami: Telewizja Polska, Polskie Radio Program II oraz miasto stołeczne Warszawa.
Eliminacje.
Na podstawie regulaminu ogłoszonego przez organizatora konkursu, mogła w nim wziąć udział osoba urodzona w latach 1990–2004. Zgłoszenie do konkursu wraz z wymaganymi dokumentami (m.in. nagraniem DVD utworów przewidzianych do wykonania przez pianistę w I etapie) należało nadesłać do Narodowego Instytutu Fryderyka Chopina, do 1 grudnia 2019. 5 grudnia organizatorzy podali, że chęć udziału w konkursie zgłosiła rekordowa w historii liczba ponad 500 pianistów z 53 krajów (m.in. z Chin – ponad 100, Japonii – ponad 90 i Polski – ponad 60). Po przejrzeniu i ocenie przesłanych materiałów powołana komisja kwalifikacyjna wyłoniła z 502 zgłoszonych osób listę 164 pianistów z 32 krajów, którzy zostali dopuszczeni do przesłuchań eliminacyjnych, w tym najliczniej z: Chin i Japonii – po 31, Polski – 18 i Korei Południowej – 16. Informację o liczbie dopuszczonych do przesłuchań eliminacyjnych podał 9 marca 2020 na specjalnej konferencji prasowej dyrektor Narodowego Instytutu Fryderyka Chopina, a zarazem dyrektor konkursu dr Artur Szklener. Początkowo eliminacje – zgodnie z podanym wcześniej harmonogramem – miały odbyć się w dniach 17–28 kwietnia 2020 w sali kameralnej Filharmonii Narodowej w Warszawie, ale z powodu panującej pandemii COVID-19 były one wielokrotnie przekładane. 18 stycznia 2021 organizatorzy podali nową datę eliminacji, które wyznaczono w terminie 12–23 lipca.
Ostatecznie w eliminacjach wzięło udział 151 pianistów z 29 krajów. Wieczorem ostatniego dnia przesłuchań eliminacyjnych (23 lipca), po zapoznaniu się z ocenami powołanego na eliminacje jury ogłoszono listę 78 pianistów z 18 krajów, którzy uczestnicząc w nich zakwalifikowali się do październikowego konkursu głównego. Tradycją poprzednich edycji, do konkursu głównego (bez konieczności występu w eliminacjach) zostali dopuszczeni zwycięzcy lub laureaci niektórych, prestiżowych konkursów pianistycznych. Bezpośrednio do październikowych przesłuchań (konkursu głównego) – na podstawie regulaminu – po przesłaniu zgłoszenia zakwalifikowano ostatecznie następujących dziewięciu laureatów: Sun Yutong (Chiny), Tomoharu Ushida (Japonia), Piotr Alexewicz, Adam Kałduński, Szymon Nehring, Kamil Pacholec i Piotr Ryszard Pawlak (Polska) oraz i Evren Ozel (Stany Zjednoczone).
Program eliminacji obejmował wyłącznie utwory Fryderyka Chopina, grane z pamięci, do których mogły wejść odpowiednio: etiudy, mazurki, nokturny, ballady, fantazje lub barkarole. Każdy z pianistów wykonał 6 utworów (w tym obowiązkowo dwie etiudy i dwa mazurki). 
W eliminacjach pianiści najchętniej wybierali "Balladę f-moll op. 52", bowiem zagrało ją 45 pianistów, "Etiudę F-dur op. 10 nr 8" (40 pianistów) i "Etiudę a-moll op. 25 nr 11" (34 pianistów), a "Mazurka H-dur op. 41 nr 2" wybrał tylko jeden pianista (Francuz Marcel Tadokoro).
Konkurs.
Repertuar.
Zgodnie z tradycją, w konkursie wykonywane były z pamięci wyłącznie utwory Fryderyka Chopina. Regulamin stanowił, że uczestnicy będą mieli do wyboru określone utwory Chopina spośród dostępnych grup. Niedopuszczalne było wykonywanie tych samych utworów na różnych etapach.
Wybierane utwory.
W I etapie pianiści najchętniej wybierali "Etiudę gis-moll op. 25 nr 6" i "Balladę f-moll op. 52", bowiem zagrało je 18 pianistów oraz "Etiudę C-dur op. 10 nr 1" i "Nokturn H-dur op. 62 nr 1" (17 pianistów). Nikt natomiast nie zdecydował się w tym etapie na wybór "Nokturnu G-dur op. 37 nr 2".
W II etapie pianiści najchętniej wybierali "Andante spianato i Poloneza Es-dur op. 22", bowiem zagrało je 18 pianistów, "Walca F-dur op. 34 nr 3" (16 pianistów) oraz "Barkarolę Fis-dur op. 60" i "Poloneza As-dur op. 53" (15 pianistów), a "Scherzo E-dur op. 54" zagrał tylko jeden pianista (Koreańczyk Choi Hyoun-lok) jak również "Polonezy z op. 26" (Włoch Federico Gad Crema). Z utworów dodatkowych uzupełniających program repertuarowy tego etapu pianiści najchętniej wybierali "Rondo à la mazur F-dur op. 5" (5 pianistów) oraz "Walca a-moll op. 34 nr 2" i "Nokturn c-moll op. 48 nr 1" (3 pianistów). Zróżnicowana była liczba utworów wykonywanych w tym etapie przez pianistów od minimum 3 (Alberto Ferro (Włochy) i Hsieh Wei-ting (Chińskie Tajpej)) do maksimum 8 (Rosjanin Nikołaj Choziainow).
W III etapie pianiści najchętniej wybierali "Sonatę h-moll op. 58", bowiem zagrało ją 12 pianistów, "Sonatę b-moll op. 35" (8 pianistów) oraz "Mazurki op. 24" i "Mazurki op. 56" (5 pianistów), a "Mazurki op. 41" zagrała tylko jedna pianistka (Włoszka Leonora Armellini) oraz "Mazurki op. 50" (Hiszpan Martín García García). Z utworów dodatkowych uzupełniających program repertuarowy tego etapu pianiści najchętniej wybierali "Fantazję f-moll op. 49" i "Poloneza-Fantazję As-dur op. 61" (3 pianistów). Zróżnicowana była liczba utworów wykonywanych w tym etapie przez pianistów od minimum 5 do maksimum 28 (Polak Piotr Alexewicz i Japonka Aimi Kobayashi).
W finale dziewięciu pianistów zdecydowało się na wykonanie "Koncertu fortepianowego e-moll op. 11", a troje "Koncertu fortepianowego f-moll op. 21".
W konkursie głównym pianiści najchętniej wybierali: "Balladę f-moll op. 52" (26 pianistów), "Barkarolę Fis-dur op. 60" (24 pianistów) oraz "Nokturn c-moll op. 48 nr 1" i "Fantazję f-moll op. 49" (20 pianistów). Z repertuarowego wykazu utworów nikt z pianistów nie zdecydował się w konkursie głównym na zagranie "Nokturnu G-dur op. 37 nr 2".
Fortepiany konkursowe.
Pianiści uczestniczący w XVIII Konkursie Chopinowskim mogli wybrać fortepian, na którym będą grać podczas konkursu, spośród pięciu instrumentów następujących marek: Fazioli o № 2782230, Kawai o № 2718001, Yamaha o № 6524400 oraz Steinway (dwa instrumenty o № 612300 i № 611479). Instrumenty wybierano w sali koncertowej Filharmonii Narodowej, każdy uczestnik miał do dyspozycji 15 minut na zapoznanie się z fortepianami oraz podjęcie decyzji, a w dniu rozpoczęcia I etapu podano ich wybory do wiadomości. Fortepian Steinway wybrały 64 osoby (w tym 43 osoby o № 611479 i 21 osób o № 612300), Yamaha – 9, Fazioli – 8, a Kawai – 6 osób.
Jury.
Narodowy Instytut Fryderyka Chopina do konkursowego przebiegu przesłuchań oraz podziału nagród powołał na wniosek dyrektora konkursu międzynarodowe jury, w następującym składzie:
System oceny występu pianistów.
Jurorzy oceniali występ pianisty na podstawie dwóch kryteriów podanych w "Regulaminie Jury Konkursu":
Oceny jurorów.
Każdy juror w konkursie mógł wydać maksymalnie 166 ocen (w tym 87 w etapie I, 44 w etapie II, 23 w etapie III i 12 w finale) i 154 deklaracji promocji, choć zdarzyły się wypadki mniejszej liczby ocen i deklaracji z powodu nieobecności bądź nieoceniania – z przyczyn regulaminowych – swojego studenta, a ponadto nie podano danych ocen finałowych. Najbardziej trafnym w deklaracjach promocji okazał się Wojciech Świtała, wydając 27 deklaracji nietrafionych (promując pianistów, którzy odpadli czy też nie promując pianistów, którzy przeszli dalej) – co oznacza 81,6% trafnych deklaracji i Piotr Paleczny (oceniający po raz ósmy w gronie jurorów Konkursu Chopinowskiego), wydając 27 deklaracji nietrafionych – co oznacza 80,9% trafnych deklaracji. Natomiast mało trafnym jurorem w deklaracjach promocji okazał się Krzysztof Jabłoński, wydając aż 45 deklaracji nietrafionych – co oznacza 65,6% trafnych deklaracji. Najbardziej precyzyjnymi jurorami w ocenach pianistów okazali się: Piotr Paleczny, którego oceny korygowano tylko 3 razy – co oznacza 97,9% trafnych ocen i Dmitrij Aleksiejew, którego oceny korygowano 4 razy – co oznacza 97,3% trafnych ocen. Natomiast mało precyzyjnym jurorem w ocenach pianistów okazał się debiutujący z gronie jurorów Konkursu Chopinowskiego Arthur Moreira Lima, którego oceny korygowano aż 39 razy – co oznacza 74,7% trafnych ocen. 
Przebieg konkursu.
Koncert inauguracyjny.
Konkurs rozpoczął się 2 października 2021 nadzwyczajnym koncertem inauguracyjnym w warszawskiej Filharmonii Narodowej. Wystąpili laureaci najwyższych nagród poprzednich edycji Konkursu Chopinowskiego: Julianna Awdiejewa, Philippe Giusiano, Kevin Kenner, Đặng Thái Sơn i Cho Seong-jin, a ponadto kontrabasista Krzysztof Firlus, kwartety smyczkowe "Belcea Quartet" i "Simply Quartet" oraz orkiestra Filharmonii Narodowej pod batutą Andrzeja Boreyki, którzy wykonali: "Kwintet fortepianowy Es-dur op. 44" – Roberta Schumana, "Koncert na 4 fortepiany a-moll" – Johanna Sebastiana Bacha i "III koncert fortepianowy c-moll op. 37" – Ludwiga van Beethovena.
I etap.
3 października 2021 rozpoczął się I etap konkursu. Pianiści występowali w kolejności ustalonej na podstawie losowania liter alfabetu (30 września o godz. 13:00 wylosowano literę „M”). Jako pierwsza w I etapie wystąpiła Chinka Mao Xuanyi. Uczestnicy przez pięć kolejnych dni występowali kolejno w dwóch sesjach: porannej (rozpoczynającej się o godzinie 10:00) i wieczornej (rozpoczynającej się o godzinie 17:00). Każdy z pianistów wykonał cztery utwory w czasie ok. 20–25 minut.
Jurorzy oceniali występ każdego pianisty w tym etapie na podstawie dwóch kryteriów: subiektywnej deklaracji dopuszczenia go do II etapu (tak albo nie) oraz według skali punktowej (przyznając mu od 1 do 25 punktów). 7 października 2021 około godz. 21:30 Chińczyk Wang Chao zakończył przesłuchania I etapu, po czym jury przystąpiło do analizy wyników oraz decyzji o dopuszczeniu pianistów do II etapu.
Już po zakończeniu konkursu, 4 listopada 2021 organizatorzy podali punktację wszystkich etapów (bez finału). Punktacja po I etapie była następująca: 
II etap.
Na podstawie przepisów "Regulaminu Jury Konkursu" do II etapu zostało dopuszczonych 45 pianistów (w tym 8 Polaków) mających najwyższy procentowy wskaźnik subiektywnej deklaracji dopuszczenia ich do II etapu.
Dopuszczeni zostali następujący pianiści (listę ogłoszono w sali lustrzanej Filharmonii ok. godz. 23:30, w dniu zakończenia przesłuchań I etapu, w porządku alfabetycznym bez podania punktacji):
9 października, po dniu przerwy 44 pianistów (Polak Marcin Wieczorek z przyczyn zdrowotnych zrezygnował z występu) przystąpiło do przesłuchań II etapu konkursu. Zgodnie z wynikami losowania obowiązującego również i w II etapie pierwszym pianistą, który pojawił się na scenie był Rosjanin Arsenij Mun. Pianiści w dwóch sesjach: porannej (10:00) i wieczornej (17:00) występowali przez cztery dni, wykonując utwory w czasie ok. 30–40 minut, w tym obowiązkowo jeden z walców i jeden z polonezów. Zasady kwalifikacji do III etapu były niemal identyczne jak w etapie I, przy czym zgodnie z punktem XVII "Regulaminu Jury Konkursu" jurorzy brali pod uwagę występ pianisty w I etapie podczas jego końcowej oceny po II etapie, mając na uwadze dwa kryteria oceny (podstawową deklaracyjno-dopuszczeniową: tak albo nie oraz pomocniczą punktową: w skali 1–25). 12 października około godziny 20:15 występem Kanadyjczyka Bruce’a Liu zakończył się etap II, a jury niezwłocznie przystąpiło do obrad w celu ustalenia listy osób dopuszczonych do III etapu.
Klasyfikacja po II etapie była następująca:
III etap.
Po analizie kart z łącznymi ocenami pianistów po II etapie, do III etapu jury konkursu dopuściło 23 pianistów (w tym 6 Polaków). Listę ogłosił dyrektor konkursu około godz. 21:50 w dniu zakończenia II etapu: 
14 października 23 pianistów przystąpiło do konkursowych przesłuchań ostatniego etapu przed finałem. Z uwagi na wyeliminowanie pianistów na literę „M”, III etap rozpoczął pianista polski Szymon Nehring. Pianiści w dwóch sesjach (porannej i wieczornej) występowali kolejno przez trzy dni w czasie około 50–60 minut, wykonując m.in. wybrany cykl mazurków. Zasady dopuszczenia do finału były analogiczne jak w poprzednich etapach (dwa kryteria oceny), przy uwzględnieniu w punktacji łącznego występu każdego pianisty na wszystkich etapach. 16 października około godz. 20:20 przesłuchania III etapu zakończył tak samo jak w etapie poprzednim Kanadyjczyk Bruce Liu.
Klasyfikacja po III etapie była następująca:
Finał.
Decyzją jury ogłoszoną 16 października ok. godz. 23:00 do finału zakwalifikowano 12 pianistów (w tym 2 Polaków):
Przesłuchania finałowe z orkiestrą Symfoniczną Filharmonii Narodowej pod batutą Andrzeja Boreyki, trwające trzy dni rozpoczął 18 października Polak Kamil Pacholec. Drugi z Polaków w finale Jakub Kuszlik wystąpił 20 października, a Kanadyjczyk Bruce Liu zakończył przesłuchania konkursowe. Każdy pianista był oceniany przez jurora w skali punktowej (10–1). Po obradach, dyskusji i głosowaniach jury, w nocy 21 października, około godz. 2:05 ogłoszono końcowe wyniki konkursu. W dyskusji jurorów zwracano uwagę na finałowy rozkład arytmetycznych średnich ocen i trudności w przyjęciu werdyktu na tej podstawie i niewielkich różnic tych średnich arytmetycznych poszczególnych pianistów. Podjęto szereg prób przyjęcia ostatecznego werdyktu, jednak żadna z nich nie zyskała wymaganego poparcia ⅔ głosów jurorów. W tej sytuacji podjęto w trybie głosowania decyzję o postępowaniu w przewidzianym w pkt. XX "Regulaminu Jury Konkursu" w celu ustalania kolejnych nagród poprzez odrębne głosowania pisemne. Tą drogą został ustalony ostateczny werdykt jurorów. Organizatorzy podjęli decyzję o nieujawianiu arytmetycznych średnich ocen występów finałowych pianistów.
Koncerty laureatów.
21 października 2021 o godz. 19:00 w Teatrze Wielkim w Warszawie odbyła się gala i I koncert laureatów, podczas której zostały wręczone pianistom medale, nagrody główne i specjalne oraz wyróżnienia, a następnie w II części z recitalami wystąpili laureaci nagród 6 – , a zakończył galę występ zwycięzcy Kanadyjczyka Bruce’a Liu, który wykonał "Koncert fortepianowy e-moll op. 11" z udziałem orkiestry Symfonicznej Filharmonii Narodowej pod batutą Andrzeja Boreyki. W gali wziął udział prezydent RP Andrzej Duda, wręczając m.in. złoty medal zwycięzcy konkursu. Kolejny II koncert laureatów odbył się 22 października w sali koncertowej Filharmonii Narodowej, na którym zostały wręczone nagrody pozaregulaminowe. 23 października odbył się trzeci i ostatni koncert laureatów XVIII Konkursu Chopinowskiego.
Inne wydarzenia.
17 października 2021 w 172. rocznicę śmierci Fryderyka Chopina odbyły się związane z tym uroczystości i nadzwyczajny koncert oratoryjny z utworem "Requiem" – Wolfganga Amadeusa Mozarta w bazylice Św. Krzyża w Warszawie o godz. 21:00, w którym wystąpili następujący artyści: Simona Šaturová (sopran), Sara Mingardo (alt), Maximilian Schmitt (tenor), Jan Martiník (bas) oraz czeski chór "Collegium Vocale 1704" i orkiestra Collegium 1704 pod batutą Vacláva Luksa.
2 października 2021 z okazji XVIII Międzynarodowego Konkursu Pianistycznego im. Fryderyka Chopina, Poczta Polska wprowadziła do obiegu okolicznościową kartkę pocztową w nakładzie 8000 sztuk projektu Andrzeja Gosika.
Nagrody i wyróżnienia.
Zdobywcy trzech pierwszych miejsc zostali uhonorowani medalami wykonanymi wg projektu prof. Hanny Jelonek. Wszyscy finaliści otrzymali stosownie do zajętego miejsca bądź wyróżnienia odpowiednią nagrodę finansową. Przewidziano również nagrody specjalne, nagrody pozaregulaminowe oraz zaproszenia na cykl koncertów w ramach światowego tournée. Zgodnie z regulaminem nagrodzeni zobowiązani byli do udziału w kończących konkurs, koncertach laureatów. Poza tym wszyscy uczestnicy II i III etapu, którzy nie zostali finalistami otrzymali okolicznościowe dyplomy.
Zwycięzca Kanadyjczyk Bruce Liu wykonał podczas konkursu następujące utwory:
Media.
Konkurs był przekazywany i transmitowany przez telewizję, radio oraz internet.
Ponadto po raz pierwszy w historii odbyła się transmisja w technologii 4K oraz technologii rzeczywistości wirtualnej (VR). Transmisja ta była realizowana ze sceny, z perspektywy obejmującej pianistę oraz widownię. Mieszkańcy ośmiu miast: Nowego Jorku, Londynu, Paryża, Budapesztu, Moskwy, Jerozolimy, Seulu i Tokio mogli oglądać konkurs również w specjalnie zaaranżowanych przestrzeniach tzw. strefach słuchacza.

</doc>
<doc id="4055807" url="https://pl.wikipedia.org/wiki?curid=4055807" title="Yang Jiayu">
Yang Jiayu

Yang Jiayu (; ur. 18 lutego 1996) – chińska lekkoatletka specjalizująca się w chodzie sportowym. Na mistrzostwach świata w Londynie w 2017 zdobyła złoty medal na 20 kilometrów.

</doc>
<doc id="4055808" url="https://pl.wikipedia.org/wiki?curid=4055808" title="Rushmoor (Shropshire)">
Rushmoor (Shropshire)

Rushmoor – przysiółek w Anglii, w Shropshire, w dystrykcie (unitary authority) Shropshire. Leży 12 km od miasta Shrewsbury. W latach 1870–1872 miejscowość liczyła 40 mieszkańców.

</doc>
<doc id="4055809" url="https://pl.wikipedia.org/wiki?curid=4055809" title="Estońska Formuła 4">
Estońska Formuła 4

Estońska Formuła 4 – cykliczne wyścigi Formuły 4, rozgrywane w Estonii w latach 1969–1983 oraz 1990–2000.
Historia.
Pierwszą edycję "Vormel-4" rozegrano w 1963 roku, a mistrzem został Enn Griffel. Następnie zawody Formuły 4 łączono z takimi seriami jak Formuła 1 i Formuła 3. Od 1969 roku Formuła 4 była organizowana w Estonii jako oddzielna seria. Rozgrywano ją do 1976 roku, po czym zmieniono jej nazwę na "Väikevormel". W latach 1982–1983 seria była rozgrywana również pod nazwą "Formuła Mołodieżnaja". Używano wówczas samochodów Estonia 15 napędzanych silnikami IŻ. Estońska Formuła 4 powróciła w latach 1990–2000, kiedy to występowała również pod nazwą "Estońska Formuła 1600".

</doc>
<doc id="4055811" url="https://pl.wikipedia.org/wiki?curid=4055811" title="Carlos Eduardo Gutiérrez">
Carlos Eduardo Gutiérrez



</doc>
<doc id="4055812" url="https://pl.wikipedia.org/wiki?curid=4055812" title="Hampton (Londyn)">
Hampton (Londyn)

Hampton – dzielnica Londynu, w Wielkim Londynie, leżąca w gminie Richmond upon Thames. Leży 21,7 km od centrum Londynu. W 1931 roku civil parish liczyła 13 061 mieszkańców. Hampton jest wspomniana w Domesday Book (1086) jako "Hamnetone".

</doc>
<doc id="4055814" url="https://pl.wikipedia.org/wiki?curid=4055814" title="Antonella Palmisano">
Antonella Palmisano

Antonella Palmisano (ur. 6 sierpnia 1991 w Mottoli) – włoska lekkoatletka specjalizująca się w chodzie sportowym na 20 kilometrów. 
Na mistrzostwach świata w Londynie (2017) zdobyła brązowy medal w chodzie na 20 kilometrów. Rok później stanęła na najniższym stopniu podium podczas mistrzostw Europy w Berlinie. W 2021 została w Tokio mistrzynią olimpijską.
Wielokrotna złota medalistka mistrzostw Włoch. Stawała na podium pucharu świata i pucharu Europy w chodzie sportowym.
Rekord życiowy w chodzie na 20 kilometrów: 1:26:36 (13 sierpnia 2017, Londyn). Palmisano jest rekordzistką Włoch w chodzie na 10 kilometrów (41:28 w 2020).

</doc>
<doc id="4055818" url="https://pl.wikipedia.org/wiki?curid=4055818" title="Włodzimierz Sylwestrowicz">
Włodzimierz Sylwestrowicz

Włodzimierz Sylwestrowicz (ur. 3 marca 1904 w Tyflisie, zm. 1940) – polski działacz polityczny o orientacji narodowej, jeden z liderów Obozu Narodowo-Radykalnego ABC w dwudziestoleciu międzywojennym, a także lekarz.
Życiorys.
Był synem Bolesława (zm. 1937) i Anastazji z domu Mauropulo (zm. 1949, z pochodzenia Greczynka). Jego brat, Witold był kapitanem WP. W 1932 ukończył studia na Wydziale Medycznym Uniwersytetu Warszawskiego jako lekarz chirurg. Był działaczem Związku Akademickiego Młodzież Wszechpolska i Obozu Wielkiej Polski, a także redaktorem naczelnym "„Akademika Polskiego”". Należał również do Obozu Narodowo-Radykalnego ABC, był członkiem tzw. Organizacji Polskiej. Od 1939 był radnym m.st. Warszawy. Po wybuchu II wojny światowej działał w Organizacji Wojskowej Związek Jaszczurczy. Został aresztowany w 1940, deportowany do niemieckiego obozu koncentracyjnego i tam zamordowany. Jego grób symboliczny znajduje się na cmentarzu Powązkowskim w Warszawie (kwatera 125-6-24).

</doc>
<doc id="4055819" url="https://pl.wikipedia.org/wiki?curid=4055819" title="Harry Potter i Przeklęte Dziecko">
Harry Potter i Przeklęte Dziecko



</doc>
<doc id="4055822" url="https://pl.wikipedia.org/wiki?curid=4055822" title="Kishertia">
Kishertia

Kishertia – wymarły rodzaj owadów z rzędu Cnemidolestodea i rodziny Pinideliidae, obejmujący tylko jeden znany gatunek: "Kishertia tricubitalis".
Rodzaj i gatunek opisany został w 2004 roku przez Daniła Aristowa. Opisu dokonano na podstawie pojedynczej skamieniałości przedniego skrzydła, odnalezionej w formacji Koszelewka, w rosyjskim Kiszercie i pochodzącej z piętra kunguru w permie.
Był to duży owad o długości przedniego skrzydła wynoszącej około 43 mm. Owo skrzydło było silnie wydłużone, o prostej krawędzi tylnej, a krawędzi przedniej lekko wypukłej w nasadowej ⅓ długości. Pole kostalne było o połowę węższe od subkostalnego. Żyłka subkostalna biegła równolegle do przedniej krawędzi skrzydła. Sektor radialny oraz przednia i tylna żyłka medialna miały łącznie co najmniej 10 odgałęzień. Druga odnoga przedniej żyłki kubitalnej oraz tylna żyłka kubitalna były zagięte u nasady.

</doc>
<doc id="4055825" url="https://pl.wikipedia.org/wiki?curid=4055825" title="Hampton (Wiltshire)">
Hampton (Wiltshire)

Hampton – przysiółek w Anglii, w Wiltshire, w dystrykcie (unitary authority) Swindon. Leży 8,4 km od miasta Swindon, 62,1 km od miasta Salisbury i 115,1 km od Londynu. Hampton jest wspomniana w Domesday Book (1086) jako "Hantone".

</doc>
<doc id="4055826" url="https://pl.wikipedia.org/wiki?curid=4055826" title="Xiaomi Mi">
Xiaomi Mi

Mi – sztandarowa linia smartfonów produkowana przez firmę Xiaomi. W 2021 roku firma podjęła decyzję o usunięciu "Mi" z nazw smartfonów, np. Xiaomi MIX 4.
Xiaomi Mi – historia pierwszego modelu.
Chiński producent swój pierwszy smartfon zaprezentował już w sierpniu 2011 roku. Na pierwszy rzut oka telefon przypominał pierwszy model smartfona od Apple, co było raczej na plus, patrząc na wyniki sprzedaży obu producentów. Wspomniany wyżej model Xiaomi Mi 1 został wyprodukowany w trzech wersjach. Po kilku latach sprzedaż urządzeń Xiaomi wzrosła do 180%, dając producentowi silną pozycję na rynku Państwa Środka. Warto wspomnieć, że pierwotną nazwą pierwszego telefonu Xiaomi było Xiaomi Phone. Nazwa Mi 1 była początkowo jedynie umowna. Zmieniło się to dopiero po wprowadzeniu drugiego modelu z serii Mi. Pierwszy smartfon Xiaomi pokazał klientom swoją filozofię, która mówiła o tym, że smartfony ze świetnymi podzespołami wcale nie muszą być drogie. Xiaomi Mi 1 podczas premiery wyceniony został na równowartość 1130zł. Dla porównania, flagowy model Samsunga kosztował wtedy 2299zł. Jest to spora różnica cenowa. Fanów marki Xiaomi przyciągała nie tylko cena, ale również system operacyjny produktów. Pierwszy MIUI – bo tak nazywa się system – bazował na Androidzie 2.3.5 Gingerbread. Wielkim krokiem dla chińskiej marki było wprowadzenie swoich urządzeń do Indii. Miało to miejsce w 2014 roku. Po jakimś czasie Xiaomi zaczęło również obsługiwać klientów z Europy i Ameryki.
Seria Mi CC.
Nowa seria jest efektem współpracy firm Xiaomi i Meitu. Skrót „CC” można wyjaśnić jako „Curious and Creative”, „Camera and Click” lub „Chic and Cool”.

</doc>
<doc id="4055831" url="https://pl.wikipedia.org/wiki?curid=4055831" title="Hampton-in-Arden">
Hampton-in-Arden



</doc>
<doc id="4055834" url="https://pl.wikipedia.org/wiki?curid=4055834" title="Knighton-upon-Teme">
Knighton-upon-Teme



</doc>
<doc id="4055837" url="https://pl.wikipedia.org/wiki?curid=4055837" title="Pectinokhosara">
Pectinokhosara

Pectinokhosara – wymarły rodzaj owadów z rzędu świerszczokaraczanów i rodziny Megakhosaridae, obejmujący tylko jeden znany gatunek: "Pectinokhosara sylvardembioides".
Rodzaj i gatunek opisany został w 2004 roku przez Daniła Aristowa. Opisu dokonano na podstawie pojedynczej skamieniałości, odnalezionej w formacji Koszelewka, w rosyjskiej Czekaradzie i pochodzącej z piętra kunguru w permie.
Był to średniej wielkości owad, mierzący bez głowy 21 mm. Miał tarczę śródplecza w kształcie zaokrąglonego trójkąta. Skrzydła obu par były silnie wydłużone, o prostych przednich krawędziach; przednie skrzydła mierzyły około 26 mm, a tylne około 22 mm. Pole kostalne było szersze od subkostalnego. Prosta żyłka subkostalna kończyła się w połowie długości skrzydła. Regularnie grzebykowany sektor radialny brał początek na końcu nasadowej ⅓ długości skrzydła i miał 6 odgałęzień. Grzebykowana przednia żyłka kubitalna miała 4 odnogi, z których pierwsza odchodziła prawie u jej nasady. Odwłok był wydłużony, jednak złożone skrzydła wykraczały wierzchołkami poza jego szczyt.

</doc>
<doc id="4055840" url="https://pl.wikipedia.org/wiki?curid=4055840" title="Sielsowiet Szczomyślica">
Sielsowiet Szczomyślica

Sielsowiet Szczomyślica (biał. Шчомысліцкі сельсавет, ros. Щомыслицкий сельсовет) – sielsowiet na Białorusi, w obwodzie mińskim, w rejonie mińskim. Od wschodu sąsiaduje z Mińskiem.

</doc>
<doc id="4055841" url="https://pl.wikipedia.org/wiki?curid=4055841" title="Jedzie pociąg z daleka">
Jedzie pociąg z daleka

Jedzie pociąg z daleka – drugi album Ryszarda Rynkowskiego, wydany w 1993 roku przez firmę MTJ na kasecie magnetofonowej. Zawiera 11 utworów, z czego 3 to utwory premierowe, a reszta znalazła się na wydanej dwa lata wcześniej płycie Szczęśliwej drogi już czas. Utwór tytułowy stał się jednym z największych przebojów artysty.

</doc>
<doc id="4055842" url="https://pl.wikipedia.org/wiki?curid=4055842" title="Duffield (ujednoznacznienie)">
Duffield (ujednoznacznienie)



</doc>
<doc id="4055843" url="https://pl.wikipedia.org/wiki?curid=4055843" title="Sylvastriga">
Sylvastriga

Sylvastriga – wymarły rodzaj owadów z rzędu świerszczokaraczanów i rodziny Idelinellidae, obejmujący tylko jeden znany gatunek: "Sylvastriga miranda".
Rodzaj i gatunek opisany został w 2004 roku przez Daniła Aristowa. Opisu dokonano na podstawie pojedynczej skamieniałości przedniego skrzydła, odnalezionej w formacji Koszelewka, w rosyjskiej Czekaradzie i pochodzącej z piętra kunguru w permie.
Owad ten miał przednie skrzydło długości około 30 mm, o lekko wypukłym brzegu przednim i prostym brzegu tylnym. Pole kostalne było pięciokrotnie szersze od subkostalnego i poprzecinane przednimi odgałęzieniami żyłki subkostalnej, które w nasadowej części skrzydła biegły pionowo, a w okolicach jego połowy skierowane były ku przodowi. Sektor radialny brał początek w nasadowej ⅓ długości skrzydła i był gładko zakrzywiony. Pole między żyłkami kubitalnymi było bardzo szerokie. Przednia żyłka kubitalna była silnie rozgałęziona – jej pierwsza odnoga u nasady rozdzielała się na 3 odgałęzienia, a tylna kubitalna prosta i nierozgałęziona.

</doc>
<doc id="4055845" url="https://pl.wikipedia.org/wiki?curid=4055845" title="Stefan Nowicki">
Stefan Nowicki

Stefan Nowicki (ur. 27 grudnia 1905 we wsi Łukowo, zm. 26 lutego 1992 w Melbourne) – polski działacz polityczny o orientacji narodowej, jeden z liderów Obozu Narodowo-Radykalnego ABC w dwudziestoleciu międzywojennym, a w trakcie okupacji niemieckiej jeden z przywódców Organizacji Wojskowej Związek Jaszczurczy i Narodowych Sił Zbrojnych.
Życiorys.
W młodości uczestniczył w bitwie warszawskiej – 1920 roku. Ukończył Szkołę Główną Gospodarstwa Wiejskiego w Warszawie. W dwudziestoleciu międzywojennym należał do liderów Obozu Narodowo-Radykalnego ABC. W okresie okupacji niemieckiej był działaczem Organizacji Wojskowej Związek Jaszczurczy i Narodowych Sił Zbrojnych pełniąc kierownicze funkcje w ramach tzw. Grupie Szańca oraz Służby Cywilnej Narodu. Piastował także funkcję redaktora naczelnego Placówki. Po II wojnie światowej przebywał na emigracji. W latach 1946–1949 był sekretarzem generalnym Zjednoczenia Polskiego w Niemczech. Następnie osiadł w Australii, gdzie od stycznia 1971 reprezentował Prezydenta RP jako Delegat Rządu Rzeczypospolitej Polskiej na Australię w randze ministra nadzwyczajnego i pełnomocnego. Prezydent RP na Uchodźstwie Stanisław Ostrowski odznaczył go Krzyżem Komandorskim Orderu Odrodzenia Polski.

</doc>
<doc id="4055846" url="https://pl.wikipedia.org/wiki?curid=4055846" title="Agata Dróżdż">
Agata Dróżdż

Agata Dróżdż, właśc. Agata Wzorek (ur. 15 maja 1984 w Starachowicach) – polska lekkoatletka specjalizująca się w biegu na 3000 metrów z przeszkodami.
Życiorys.
Trzykrotna brązowa medalistka mistrzostw Polski w biegu na 3000 metrów z przeszkodami (Biała Podlaska 2005, Bydgoszcz 2006 i Poznań 2007).
W 2011 wyszła za mąż, ma syna. Mieszka i pracuje w Starachowicach jako nauczyciel wychowania fizycznego.

</doc>
<doc id="4055848" url="https://pl.wikipedia.org/wiki?curid=4055848" title="Agata Wzorek">
Agata Wzorek



</doc>
<doc id="4055851" url="https://pl.wikipedia.org/wiki?curid=4055851" title="Ulica Szewska w Poznaniu">
Ulica Szewska w Poznaniu

Ulica Szewska (niem. "Schuhmacher Strasse") – brukowana ulica na Starym Mieście na osiedlu Stare Miasto w Poznaniu w ramach osiedla samorządowego Stare Miasto. Jej lekko przesuniętym na zachód przedłużeniem na południu jest ulica Ślusarska.
Historia.
Ulica powstała wraz z lokacją Starego Miasta. Początkowo, tak jak większość ulic w okolicy, nie miała nazwy ani numerów. Orientowano się wtedy instytucjami znajdującymi się w pobliżu (np. kościołami lub cechami). Nazwa ulicy pochodzi właśnie od znajdujących się przy niej warsztatów szewskich.
Początkowo zabudowa ulicy była w całości drewniana. Dopiero pożar w 1590 roku przyniósł zmianę. Drewniana zabudowa dzielnicy żydowskiej była idealnym środowiskiem do rozprzestrzeniania się ognia. Spłonęło wtedy 75 domów żydowskich na całej długości ulicy Szewskiej i wschodniej pierzei Wronieckiej oraz Stara Synagoga. Po pożarze król Zygmunt III Waza wydał reskrypt nakazujący odbudowę dzielnicy wyłącznie z murów lub murów pruskich i dachówek. Odbudowano wtedy również synagogę, która wraz ze starą synagogą i synagogą Nehemiasza została wyburzona w 1908 roku.
W czasie epidemii cholery w XIX wieku, w wyniku której zmarło 2% poznaniaków, główny szpital dla chorych urządzono przy ulicy Szewskiej. W okresie międzywojennym swój zakład krawiecki prowadził pod numerem 20 Józef Kręgielski, działacz śpiewaczy.
Odnoga pierwszej w Poznaniu linii tramwaju konnego biegła m.in. ul. Szewską.
Kościół.
Na narożniku ulic Szewskiej i Dominikańskiej znajduje się neogotycki Kościół Najświętszego Serca Jezusowego i Matki Boskiej Pocieszenia z barokową fasadą. Najprawdopodobniej został ufundowany w XII wieku przez Bolesława Krzywoustego, stając się najstarszą świątynią lewobrzeżnego Poznania. Dzisiejszy gmach został odbudowany w 1920 roku.
Zobacz też.
Pozostałe ulice dzielnicy żydowskiej:
Ulice w Polsce o tej samej nazwie:

</doc>
<doc id="4055852" url="https://pl.wikipedia.org/wiki?curid=4055852" title="Kinga Kubicka">
Kinga Kubicka

Kinga Kubicka (ur. 7 lipca 1984) – polska judoczka.
Była zawodniczka klubów: UMKS Żak Kielce (1996-2004), KS AZS PŚ Kielce (2004-2007), WKS Flota Gdynia (2008-2015). Trzykrotna medalistka zawodów pucharu świata (2005 Mińsk - brąz, Madryt 2005 - brąz, Warszawa 2006 - srebro). Złota medalistka zawodów pucharu Europy w Bratysławie w 2014. Dwukrotna mistrzyni Polski w kategorii do 48 kg (2007, 2013), czterokrotna wicemistrzyni Polski (2010, 2012, 2014, 2015) i sześciokrotna brązowa medalistka mistrzostw Polski (2002, 2004, 2006, 2008, 2009, 2011). Srebrna medalistka igrzysk wojskowych 2015. Brązowa medalistka wojskowych mistrzostw świata 2016 indywidualnie i drużynowo. Trenerka kadry narodowej juniorek. Zawodowa żołnierka.

</doc>
<doc id="4055853" url="https://pl.wikipedia.org/wiki?curid=4055853" title="Micaidelia">
Micaidelia

Micaidelia – wymarły rodzaj owadów z rzędu Paoliida i rodziny Paoliidae, obejmujący tylko jeden znany gatunek: "Micaidelia minutissima".
Rodzaj i gatunek opisany został w 2004 roku przez Daniła Aristowa. Autor zaliczył ten takson do rzędu świerszczokaraczanów i rodziny Ideliidae i tak jest klasyfikowany w "Grylloblattodea Species File", jednak w 2014 roku Jakub Prokop i współpracownicy przenieśli go do rodziny Paoliidae w ramach rewizji rzędu Paoliida. Owad ten znany jest z pojedynczej skamieniałości niekompletnego przedniego skrzydła, odnalezionej w formacji Koszelewka, w rosyjskiej Czekaradzie i pochodzącej z piętra kunguru w permie.
Owad ten miał wydłużone przednie skrzydło długości około 15 mm, o prostym przednim brzegu i szerokim polu kostalnym, poprzecinanym przednimi, pojedynczymi jak i rozdwojonymi odgałęzieniami żyłki subkostalnej. Żyłka radialna była prosta. Rozgałęzienie żyłki medialnej znajdowało się pomiędzy położoną w połowie długości skrzydła nasadą sektora radialnego a punktem podziału przedniej żyłkami kubitalnej na dwie odnogi. Występowały 3 żyłki analne i prosta żyłka postkubitalna.

</doc>
<doc id="4055854" url="https://pl.wikipedia.org/wiki?curid=4055854" title="Stephen Zack">
Stephen Zack

Stephen „Steve” Zack (ur. 10 grudnia 1992 w New Cumberland) – amerykański koszykarz, występujący na pozycji środkowego, obecnie zawodnik Hapoelu Beer Szewa.
W 2015 roku rozegrał 5 spotkania w barwach Philadelphia 76ers, podczas letniej ligi NBA.
11 sierpnia 2017 został zawodnikiem Trefla Sopot. 30 lipca 2018 podpisał umowę z łotewskim VEF-em Ryga. 4 sierpnia 2019 dołączył do izraelskiego Hapoelu Beer Szewa.

</doc>
<doc id="4055858" url="https://pl.wikipedia.org/wiki?curid=4055858" title="Orlová (Niżne Tatry)">
Orlová (Niżne Tatry)

Orlová (1840 m) – szczyt we wschodniej części głównego grzbietu Niżnych Tatr na Słowacji. Znajduje się pomiędzy szczytami Kráľova hoľa (1946 m) i Bartková (1790 m). Od Kralowej Holi oddzielają go jeszcze dwa niewybitne i kopulaste wierzchołki (Stredná hoľa, 1876 m) i 1875 m. 
Szczyt jest kopulasty i rozległy. W tłumaczeniu na język polski ma nazwę Orłowa. Jego szczytowe partie to naturalne, porośnięte trawami piętro halne, miejscami przetykane głazami. W kierunku północnym, do Doliny Zdziarskiej ("Ždiarska dolina") odchodzi od niego boczny grzbiet zakończony szczytem Holica. Opływają go 2 potoki: Staníkov potok i Holičná. W kierunku południowym, sporo poniżej szczytu, w stoki Orłowej wcina się Krivý potok, dzielący je na dwa grzbiety opadające do Doliny Górnego Hronu.
Przez szczyt Orłowej biegnie znakowany czerwono główny, graniowy szlak Niżnych Tatr – Cesta hrdinov SNP. Stoki południowe są łagodne, w północne stoki na odcinku od Bartkovej do Kralovej Holi wcinają się kotły lodowcowe. Znaki turystyczne malowane są na głazach, należy uważać, by nie zbłądzić w kierunku północnym, co zmusiłoby do poruszania się pomiędzy kosodrzewiną i głazami na stromych stokach tych kotłów.

</doc>
<doc id="4055860" url="https://pl.wikipedia.org/wiki?curid=4055860" title="Wieża Orsi">
Wieża Orsi



</doc>
<doc id="4055861" url="https://pl.wikipedia.org/wiki?curid=4055861" title="Bateria św. Petroniusza">
Bateria św. Petroniusza



</doc>
<doc id="4055862" url="https://pl.wikipedia.org/wiki?curid=4055862" title="Krivý potok">
Krivý potok



</doc>
<doc id="4055864" url="https://pl.wikipedia.org/wiki?curid=4055864" title="Kret (film)">
Kret (film)



</doc>
<doc id="4055865" url="https://pl.wikipedia.org/wiki?curid=4055865" title="Abutsu-ni">
Abutsu-ni

 – japońska mniszka buddyjska, poetka.
Życiorys.
W młodości była dwórką cesarzowej Ankamon-in, żony cesarza Juntoku. Znano ją wówczas pod dworskimi imionami Shijō (四条) i Uemon no Suke (右衛門佐). Część historyków przypuszcza, że jej ojcem mógł być Norishige Taira. Była żoną poety Tameie Fujiwary, po którego śmierci w 1275 roku wstąpiła do klasztoru. Jej głównym dziełem jest "Izayoi-nikki" ("Dziennik szesnastej nocy", ok. 1280), poetycki dziennik z podróży z Kioto do Kamakury, podjętej w celu obrony interesów syna, Tamesuke Reizeia. Ponadto napisała "Yoru no tsuru" ("Żuraw nocą"), zbiór listów o sztuce poetyckiej adresowanych do syna, i "Utatane no ki" ("Zapiski z drzemki"), opis wypadków z roku 1238. Jej przesycone melancholijnym duchem wiersze zamieszczono w kilku oficjalnych antologiach poezji, m.in. "Shoku kokinshū", "Gyokuyō-shū" i "Fūga-shū".
Fragmenty "Izayoi-nikki" w przekładzie na język polski znalazły się w antologii "Dziesięć tysięcy liści" z 1961 roku.

</doc>
<doc id="4055866" url="https://pl.wikipedia.org/wiki?curid=4055866" title="Odrodzenie (komiks)">
Odrodzenie (komiks)

Odrodzenie (tytuł oryginału: "Revival") – amerykańska seria komiksowa autorstwa Tima Seeleya (scenariusz) i Mike’a Nortona (rysunki), wydawana w formie miesięcznika przez Image Comics od lipca 2012 do lutego 2017 (łącznie ukazało się 47 zeszytów). W Polsce ukazała się w formie tomów zbiorczych nakładem wydawnictwa Non Stop Comics w latach 2017–2020.
Fabuła.
Utrzymana w konwencjach horroru, science fiction i kryminału, seria "Odrodzenie" opowiada historię policjantki Dany Cypress i jej siostry Em, która po śmierci powróciła do życia, podobnie jak wiele innych osób w okolicy małego miasteczka Wausau w Wisconsin. Em została wcześniej zamordowana, a Dana, która prowadzi śledztwo w sprawie odżyłych ludzi, utrzymuje w tajemnicy fakt, że siostra znowu żyje, i stara się wyjaśnić jej śmierć. 

</doc>
<doc id="4055867" url="https://pl.wikipedia.org/wiki?curid=4055867" title="Kościół Matki Bożej Częstochowskiej w Rabce-Zdroju">
Kościół Matki Bożej Częstochowskiej w Rabce-Zdroju

Kościół Matki Bożej Częstochowskiej w Rabce-Zarytem – kościół parafialny zlokalizowany w Zarytem (części Rabki-Zdroju, województwo małopolskie).
Historia.
W 1815 wybudowano na terenie Zarytego kapliczkę murowaną, do której w 1927, z inicjatywy lokalnych właścicieli tartaku i młyna, dostawiono przybudówkę z drewna. W 1977 w miejscu tej przybudówki wymurowano ściany z pustaków oraz cegieł. Bez zezwolenia władz komunistycznych, w ciągu trzech dni powstał zalążek nowego kościoła (inicjatorem był ks. Bolesław Wawak). Obecną świątynię wybudowano w 1982, już po uzyskaniu stosownych zezwoleń. Budowę wspomagali mieszkańcy Zarytego, a wspierał ich ówczesny metropolita krakowski Karol Wojtyła (25 stycznia 1978 odwiedził Zaryte). W 1987 poświęcono kościół (kard. Franciszek Macharski), a 24 czerwca 1989 powołano lokalną parafię. Parafianie ufundowali w 2000 roku dzwonnicę z dzwonami pochodzącymi z Ludwisarni Zbigniewa Felczyńskiego w Taciszowie, są to:
- "Jan Paweł II Papież" o wadze ~970kg; średnicy dolnej ~1180mm; jego ton f', dzwon nigdy nie dzwoni sam,
- "Kard. Stefan Wyszyński" o wadze ~580kg; średnicy dolnej ~960mm; jego ton gis', dzwoni codziennie o 12:00,
- "Ks. Jerzy Popiełuszko" o wadze ~290kg; średnicy dolnej ~780mm; jego ton c", dzwoni 10 min przed Mszami,
Wszystkie dzwony odzywają się 30 min przed Mszami w niedzielę, oraz przed wieczornymi Mszami w dni powszednie. Dzwony są pamiątką Roku Jubileuszowego. Dodatkowo przed dzwonnicą umieszczono rzeźbę Chrystusa Zbawiciela.
Pierwotna kapliczka z 1815 zachowana jest do dziś w obrębie kościoła.

</doc>
<doc id="4055873" url="https://pl.wikipedia.org/wiki?curid=4055873" title="Dominika Błach">
Dominika Błach

Dominika Błach (ur. 23 października 1991) – polska judoczka.
Zawodniczka klubów: KS AZS AWF Gdańsk (2005-2013), TS Gwardia Opole (od 2014). Dwukrotna wicemistrzyni Polski w kategorii do 57 kg (2013, 2014) oraz brązowa medalistka mistrzostw Polski 2016 w kategorii do 63 kg. Brązowa medalistka Pucharu Europy w Helsinborgu 2014. Córka Tomasza Błacha. Bratanica olimpijczyka Wiesława Błacha.

</doc>
<doc id="4055874" url="https://pl.wikipedia.org/wiki?curid=4055874" title="Tadeusz Salski">
Tadeusz Salski

Tadeusz Salski (ur. 17 października 1910 w Częstochowie, zm. 16 października 1981 w Warszawie) – polski inżynier, działacz polityczny o orientacji narodowej, działacz Obozu Narodowo-Radykalnego ABC w dwudziestoleciu międzywojennym, a w trakcie okupacji niemieckiej jeden z organizatorów i przywódców Organizacji Wojskowej Związek Jaszczurczy i Narodowych Sił Zbrojnych.
Życiorys.
Był synem Zenona i Heleny z domu Napieralskiej. W 1929 rozpoczął studia na Wydziale Mechanicznym Politechniki Warszawskiej, które kilkakrotnie przerywał zarówno ze względów zarobkowych jak i z powodu zawieszenia w prawach studenta za działalność w ruchu narodowym. Od 1926 związany był z Ruchem Młodych Obozu Wielkiej Polski, a następnie z Sekcją Młodych Stronnictwa Narodowego. W 1934 przystąpił do nowo utworzonego Obozu Narodowo-Radykalnego. Od 1935 był działaczem Obozu Narodowo-Radykalnego ABC, reprezentując w Komitecie Wykonawczym Organizacji Polskiej pion akademicki (był jednocześnie liderem ONR ABC na Politechnice Warszawskiej).
Po agresji III Rzeszy na Polskę, uczestniczył w polskiej wojnie obronnej września 1939 w stopniu podchorążego. W okresie okupacji niemieckiej był przywódcą konspiracyjnej Organizacji Polskiej, współtworząc Organizację Wojskową Związek Jaszczurczy oraz tzw. Grupę Szańca. W 1942 był jednym z twórców Narodowych Sił Zbrojnych w ramach których kierował Wydziałem Politycznym Komendy Głównej NSZ. Był członkiem politycznego organu zwierzchniego Narodowych Sił Zbrojnych – Tymczasowej Narodowej Rady Politycznej. Pod koniec 1943 wyjechał do Londynu w celu uzyskania specjalnych warunków scalania NSZ z AK (jego misja zakończyła się niepowodzeniem). Po II wojnie światowej pozostał na emigracji, a w 1946 wyjechał na stałe do Brazylii. Do Polski powrócił w 1976. Zmarł 16 października 1981 i został pochowany Cmentarzu Komunalnym Północnym w Warszawie.

</doc>
<doc id="4055876" url="https://pl.wikipedia.org/wiki?curid=4055876" title="Kościół Wniebowzięcia Najświętszej Maryi Panny w Kołakach Kościelnych">
Kościół Wniebowzięcia Najświętszej Maryi Panny w Kołakach Kościelnych

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Zambrów diecezji łomżyńskiej.
Historia.
Obecna świątynia została wzniesiona z kamienia w 1834 roku. W latach 1980-1984 została gruntownie wyremontowana i rozbudowana dzięki staraniom księdza proboszcza Walentego Gumowskiego. Budowla została konsekrowana w dniu 15 września 1985 roku przez biskupa łomżyńskiego Juliusza Paetza.
W murze kościoła wmurowane są dwie tablice epitafijne. Jedna jest poświęcona Stanisławowi Detynieckiemu, dziedzicowi wsi Kiełczewo, zmarłego w dniu 18 stycznia 1861 roku w wieku 45 lat. Druga z kolei jest poświęcona Janowi Piwońskiemu urodzonemu w dniu 18 października 1774 roku i zmarłemu w dniu 13 sierpnia 1842 roku.

</doc>
<doc id="4055878" url="https://pl.wikipedia.org/wiki?curid=4055878" title="Pierre Bosse">
Pierre Bosse



</doc>
<doc id="4055880" url="https://pl.wikipedia.org/wiki?curid=4055880" title="Ludwik Maria de Borbón y Vallabriga">
Ludwik Maria de Borbón y Vallabriga

Ludwik Maria de Borbón y Vallabriga, XIV hrabia Chinchón (ur. 22 maja 1777 w Cadalso de los Vidrios, zm. 19 marca 1823 w Madrycie) – hiszpański arystokrata z dynastii Burbonów, kardynał diakon Kościoła Matki Bożej ze Schodów w Rzymie, arcybiskup Sewilli i Toledo, prymas Hiszpanii. Regent Hiszpanii w latach 1813–1814, w czasie wojny niepodległościowej toczonej przeciwko Francuzom. 
Miał poglądy liberalno-oświeceniowe, propagował pierwszą hiszpańską konstytucję, a w 1810 podpisał dekret o zniesieniu Inkwizycji. Po przywróceniu monarchii absolutnej spotkały go represje. Zmarł w 1823 na krótko przed zakończeniem trzylecia liberalnego w Hiszpanii.
Życiorys.
Pochodzenie i dzieciństwo.
Ojcem Ludwika Marii był infant Ludwik Antoni (1727–1785), jeden z synów króla Filipa V i młodszy brat panującego od 1759 króla Karola III. Przeznaczono dla niego karierę kościelną – już w wieku 8 lat został arcybiskupem Toledo i tym samym prymasem Hiszpanii. W 1754 porzucił jednak stan duchowny, a w 1776 ożenił się z Marią Teresą de Vallabriga, aragońską szlachcianką. Karol III obawiał się, że dzieci jego brata mogłyby zgłaszać pretensje do hiszpańskiego tronu. Według prawa wprowadzonego przez Filipa V tron mogło dziedziczyć jedynie potomstwo urodzone i wychowane w Hiszpanii, a syn i następca Karola III urodził się w Neapolu. Król udzielił zgody na małżeństwo infanta z Marią Teresą, jednocześnie uznając je za morganatyczne. Stosując uchwaloną na tę okazję sankcję pragmatyczną o nierównych małżeństwach z 1776, wydalił parę z dworu i stolicy. Odebrano im również prawo do używania nazwiska i herbu Burbonów, a ewentualne dzieci miały nosić nazwisko matki.
Ludwik Maria był pierwszym dzieckiem infanta i Marii Teresy de Vallabriga, urodził się 22 maja 1777 w Cadalso de los Vidrios. Wychował się z dala od królewskiego dworu, bez przywilejów i korzyści płynących z należnego mu miejsca w linii sukcesyjnej do hiszpańskiego tronu. Od końca 1777 rodzice Ludwika Marii mieszkali w posiadłościach poza stolicą, w Arenas de San Pedro i Velada. Urodziły się tam jego dwie siostry, Maria Teresa i Maria Ludwika. Ich dom był ważnym centrum kultury – Ludwik Antoni i jego żona skupiali wokół siebie wielu utalentowanych malarzy, pisarzy i muzyków, nad którymi sprawowali mecenat. Pomimo że wychował się na wygnaniu i z dala od dworu, Ludwik Maria miał okazję odebrać oświeceniowe wychowanie właściwe dla młodego arystokraty. Jego nauczycielem był bibliotekarz ojca Miguel Ramón y Linacero, który udzielał mu lekcji gramatyki, matematyki, sztuk pięknych i muzyki – chłopiec uczył się gry na skrzypcach. Na portrecie pędzla Goi z 1783 pozuje w czasie lekcji geografii.
Pomimo że dwór infanta funkcjonował na wygnaniu, królewski protokół był przestrzegany. W pałacu pracowała liczna służba – świta została uwieczniona na portrecie pędzla Goi "Rodzina infanta don Luisa", na którym Ludwik Maria stoi obok ojca. Chłopiec miał osobistego opiekuna duchownego Estanislao Lugo, sprowadzonego z Paryża nauczyciela tańca Alexisa Huarda, oraz fechtmistrza. Jego mentorem był także sam ojciec, pasjonujący się sztuką i historią naturalną. Zaszczepił w nim zainteresowanie nauką i sztuką, które Ludwik Maria rozwijał przez całe życie. Możliwe, że także po ojcu odziedziczył charakter – był nieśmiały i zamknięty w sobie, łatwo ulegał wpływom.
Ludwik Antoni zmarł w 1785, z rozkazu Karola III dzieci zostały odebrane matce i wysłane do Toledo. Edukacją ośmioletniego Ludwika Marii zajął się przyjaciel jego ojca, arcybiskup Toledo Francisco de Lorenzana, a jego siostry trafiły do klasztoru św. Klemensa. Mimo starań Teresy de Vallabriga, Estanislao Lugo nie mógł towarzyszyć Ludwikowi Marii w Toledo, natomiast kardynał zaakceptował jego nauczyciela Miguela de Ramón y Linacero. Król Karol III zaplanował życie klasztorne dla wszystkich dzieci brata, eliminując w ten sposób ich potencjalne roszczenia do tronu i możliwość posiadania prawnego potomstwa.
Rehabilitacja.
Krótko po wstąpieniu na tron Karola IV oraz jego małżonki Marii Ludwiki Parmeńskiej, rodzina Ludwika Marii została zrehabilitowana. W 1797 królowa Maria Ludwika zaaranżowała małżeństwo jego siostry Marii Teresy ze swoim faworytem i pierwszym ministrem króla, Manuelem Godoyem, aby w ten sposób podnieść jego status społeczny. Ludwik Maria prowadził negocjacje z koroną na temat warunków małżeństwa jego siostry, dzięki którym rodzeństwo Vallabriga odzyskało tytuły i liczne przywileje utracone przez małżeństwo ojca.
Testament infanta Ludwika Antoniego przysparzał wielu problemów, głównie przez niezgodność woli zmarłego z postanowieniami sankcji pragmatycznej o nierównych małżeństwach. Ludwik Maria miał odziedziczyć po ojcu tytuł i majątek hrabiego Chinchón. O przyznanie tytułu ubiegał się w jego imieniu kurator i opiekun Eugenio Martínez. Początkowo królewska izba kategorycznie odrzuciła petycję, opierając się na sankcji, według której członkowie rodziny królewskiej zawierający małżeństwa morganatyczne tracili królewskie przywileje. Martínez argumentował jednak dalej, że tytuł i majątek hrabiego Chinchón infant nabył własnymi środkami, nie był on więc związany z koroną. W 1794 Karol IV zgodził się przyznać mu tytuł, który kardynał rok później przekazał swojej siostrze Marii Teresie.
Dekretem z 4 sierpnia 1799 Karol IV przywrócił rodzeństwu Vallabriga prawo do używania nazwiska i herbu Burbonów oraz nadał im najwyższy tytuł arystokratyczny grandów Hiszpanii. Dzięki protekcji wpływowego szwagra kariera Ludwika Marii nabrała tempa, w 1800 został kardynałem. Przyznano mu Wielki Krzyż Orderu Karola III. Otrzymał także tytuł markiza de San Martín de la Vega i został wielkim kanclerzem Kastylii i członkiem Rady Państwa.
Kariera duchowna.
W przeciwieństwie do ojca Ludwik Maria nie sprzeciwiał się narzuconej roli, gdyż miał powołanie do kapłaństwa. Francisco de Lorenzana, uczony kardynał i przyjaciel jego ojca, kształcił go na swojego następcę, arcybiskupa Toledo i przyszłego kardynała. Ludwik Maria zamieszkał w pałacu arcybiskupim, gdzie nie miał osobistej służby, gdyż Lorenzana uważał, że skorzysta na wychowaniu bez luksusu. Kardynał, który częściej przebywał w Madrycie niż w Toledo, powierzył jego edukację Miguelowi de Ramón y Linacero.
Otrzymał święcenia kapłańskie 13 marca 1793 i mianowano go archidiakonem Talavery. 15 marca 1799 został arcybiskupem Sewilli, a 20 października 1800 otrzymał nominację kardynalską z tytułem kardynała Kościoła Matki Bożej na Schodach. 22 grudnia 1800 został mianowany arcybiskupem Toledo. Funkcja ta wiązała się z wysokimi dochodami, które kardynał przekazał swojej matce i siostrom. Sukcesywnie przekazywał im także swoją część spadku, do którego należały m.in. pałac w Arenas de San Pedro, Boadilla del Monte, dzieła sztuki i zbiór eksponatów historii naturalnej z kolekcji ojca. Z całego majątku zachował jedynie kilka przedmiotów o wartości sentymentalnej.
Z okazji kreacji kardynalskiej w Toledo odbyły się liczne uroczystości. Goya, nadworny malarz Karola III, namalował wielkoformatowy portret "Kardynał Ludwik Maria Burbon y Vallabriga". Ludwik Maria został przedstawiony w kardynalskich szatach i z tradycyjnymi odznaczeniami rodziny królewskiej, przyznanymi mu przez króla. Na jego piersi widać biało-niebieską wstęgę z Krzyżem Wielkim Orderu Karola III, czerwoną wstęgę z Orderem św. Januarego i niebieską z francuskim Orderem Ducha Świętego. Wykonano dwie kopie tego obrazu, możliwe, że były prezentem dla jego sióstr.
Wojna niepodległościowa.
17 marca 1808 na obrzeżach Madrytu wybuchły zamieszki w Aranjuez, spowodowane polityką Manuela Godoya, szwagra kardynała, która doprowadziła do francuskiej inwazji na Półwysep Iberyjski. Godoy został aresztowany, a Karol IV abdykował na rzecz syna, Ferdynanda VII. Nieszczęśliwa w małżeństwie Maria Teresa porzuciła męża i przeniosła się do Toledo pod opiekę brata. 2 maja 1808 wybuchło ludowe powstanie przeciwko francuskim najeźdźcom, następnie Ferdynand VII abdykował na rzecz Napoleona, a ten na rzecz swojego brata Józefa. Ludwik Maria jako kardynał i arcybiskup Toledo był zmuszony złożyć przysięgę wierności Józefowi I. W kraju zawiązały się prowincjonalne junty, które zajęły się organizacją oporu. W lipcu 1808 Hiszpanie wygrali bitwę pod Bailén, a w sierpniu odbili Madryt.
We wrześniu 1808 powstała "Junta Central Suprema" pod przywództwem hrabiego Floridablanki. W 1809 Napoleon ponownie zajął cały półwysep, oprócz Kadyksu, chronionego przez angielską i hiszpańską flotę. Ludwik Maria i jego siostra uciekli z Toledo do Andaluzji, gdzie działała Junta. Kardynał brał czynny udział w działaniach obozu liberalnego.
Kardynał sankcjonował dekret powołujący zgromadzenie nowych Kortezów w Kadyksie, we wrześniu 1810. Ludwik Maria celebrował mszę w kościele św. Piotra i Pawła oraz odebrał przysięgę lojalności deputowanych. Kortezy wcieliły w życie wiele idei liberalnych, między innymi kardynał podpisał dekret o zniesieniu Inkwizycji. W 1812 Kortezy uchwaliły pierwszą hiszpańską konstytucję. Ludwik Maria, będący jedynym członkiem rodziny królewskiej na hiszpańskiej ziemi, został regentem aż do powrotu Ferdynanda VII.
W 1813 Napoleon podpisał traktat w Valençay, uwolnił Ferdynanda VII z niewoli i uznał jego prawa do tronu. W 1814 w Madrycie została ustanowiona Rada Regencyjna, do której należał kardynał Ludwik Maria. W styczniu tego samego roku w Madrycie zebrały się Kortezy, które postanowiły nie uznawać Ferdynanda VII za króla, dopóki ten nie zaakceptuje konstytucji. W tym samym roku kardynał udzielił zgody nadwornemu malarzowi Franciscowi Goi na namalowanie dwóch płócien upamiętniających wydarzenia z 2 i 3 maja 1808 – "Rozstrzeliwanie powstańców madryckich" i "Szarżę mameluków".
Monarchia absolutna.
Kiedy 22 marca 1814 Ferdynand VII wrócił do Hiszpanii, kardynał w charakterze regenta wręczył mu konstytucję, jednak król odmówił jej zaprzysiężenia i wymusił przekazanie mu władzy. Było to jednoznaczne z przywróceniem monarchii absolutnej w kraju, król restytuował także Inkwizycję. Członkowie Rady Regencyjnej i deputowani zostali aresztowani, z wyjątkiem kardynała, który został zmuszony do wyjazdu i pozostania w Toledo. Musiał także zrezygnować z funkcji i dochodów arcybiskupa Sewilli.
Okres oddalenia od dworu trwał do 1820, kiedy w Hiszpanii rozpoczęło się trzylecie liberalne. Ferdynand VII był zmuszony zaakceptować konstytucję Hiszpanii z 1812 oraz powołać liberalny rząd. 9 marca 1820 powstała rządząca państwem "Junta Provisional Consultiva", której przewodniczył kardynał Ludwik Maria. Pierwszym ministrem został książę San Fernando, mąż jego najmłodszej siostry Marii Ludwiki. Dawny rząd konstytucyjny zaoferował kardynałowi miejsce w Radzie Państwa. Ludwik Maria napisał list pasterski do wiernych wspierający konstytucję. 9 lipca 1820 otrzymał Order Złotego Runa.
Kardynał zmarł 19 marca 1823 w madryckim pałacu arcybiskupim, mając w pobliżu umiłowany kościół świętych Pastora i Justa. Niedługo potem zakończyło się trzylecie liberalne i Hiszpania powróciła do absolutyzmu. Kardynał został pochowany w zakrystii Katedry Najświętszej Marii Panny w Toledo. Neoklasyczny alabastrowy nagrobek został wykonany w 1824 w Rzymie przez Valeriana Salavtierrę, nadwornego rzeźbiarza.

</doc>
<doc id="4055881" url="https://pl.wikipedia.org/wiki?curid=4055881" title="Stredná hoľa">
Stredná hoľa

Stredná hoľa (język polski:Średnia Hala, 1876 m) – szczyt we wschodniej części głównego grzbietu Niżnych Tatr na Słowacji. Znajduje się pomiędzy szczytami Orlová (1840 m) i Kráľova hoľa (1946 m). Od Kralowej Hali oddziela go jeszcze bezimienny, niewybitny i kopulasty wierzchołek 1875 m. W kierunku północnym od Średniej Hali odchodzi boczny grzbiet ze szczytem Dzurová (1559 m). Opływają go 2 potoki: Dzurová i Holičná. W stoki południowe wcinają się dwa źródłowe cieki potoku o nazwie Ždiarny potok.
Nazwę szczytu utworzono od znajdującej się na jego grzbiecie hali Stredná hoľa. Cały główny grzbiet Niżnych Tatr na odcinku między szczytami Bartková i Kráľova hoľa to naturalne, porośnięte trawami piętro halne, miejscami przetykane głazami. Dzięki temu rozciąga się z niego dookólna panorama widokowa. Dobrze widoczny jest stąd pobliski łańcuch Tatr.
Przez szczyt Średniej Hali biegnie znakowany czerwono główny, graniowy szlak Niżnych Tatr – Cesta hrdinov SNP. Stoki południowe są łagodne, w północne stoki po obydwu stronach północnego grzbietu Średniej Hali wcinają się kotły lodowcowe.

</doc>
<doc id="4055882" url="https://pl.wikipedia.org/wiki?curid=4055882" title="Trawy (województwo mazowieckie)">
Trawy (województwo mazowieckie)



</doc>
<doc id="4055883" url="https://pl.wikipedia.org/wiki?curid=4055883" title="Bartková">
Bartková



</doc>
<doc id="4055884" url="https://pl.wikipedia.org/wiki?curid=4055884" title="Panteon w Dobrzycy">
Panteon w Dobrzycy

Panteon w Dobrzycy (dawniej zwany też „lożą masońską”) – klasycystyczny, zabytkowy pawilon ogrodowy na terenie zespołu pałacowo-parkowego w Dobrzycy.
Historia.
Panteon powstał ok. 1795–1799 r. na zamówienie ówczesnego właściciela majątku dobrzyckiego, gen. Augustyna Gorzeńskiego. Autorem projektu był warszawski architekt doby Oświecenia Stanisław Zawadzki. Budynek znajduje się na południowych obrzeżach parku w Dobrzycy, nieopodal oranżerii.
Nie jest znane pierwotne przeznaczenie obiektu. W przeszłości funkcjonowały hipotezy o Panteonie, jako miejscu tajnych obrządków wolnomularskich (sam inicjator budowy, gen. Gorzeński zajmował wysokie miejsce w hierarchii struktur masońskich, a motyw budowli przypominającej panteon pojawia się nagminnie w ikonografii masońskiej, m.in. na fartuszku wolnomularskim Woltera). Być może jednak budynek pełnił czysto użytkowo-rozrywkowe funkcje (jako centralna część oranżerii i jako pawilon parkowy, tzw. "Kaffehaus"). W początkach XX wieku Panteon służył jako lodownia. W latach 50. znajdował się – wraz z całym założeniem pałacowo-parkowym – w gestii Powiatowego Zarządu Rolnictwa w Krotoszynie. Później był użytkowany m.in. przez lokalny oddział PTTK. Obecnie, z inicjatywy Muzeum Ziemiaństwa w Dobrzycy, we wnętrzach Panteonu organizowane są wystawy okolicznościowe.
W 1842 r. Edward Raczyński opublikował w swoim dwutomowym dziele "Wspomnienia Wielkopolski" rycinę Charlesa Ransonnette’a przedstawiającą Panteon w Dobrzycy (nazwany tam „kaplicą w Dobrzycy”) – dzięki tej popularnej publikacji Panteon stał się znany poza granicami Wielkopolski już w XIX wieku.
Architektura.
W historii architektury polskiej Panteon jest zaliczany do najważniejszych obiektów klasycystycznych. Zarówno jego nazwa, jak i kształt architektoniczny nawiązują do słynnej antycznej świątyni wszystkich bogów – Panteonu w Rzymie. Został założony na planie koła. Od strony północnej do budynku przylega portyk kolumnowy toskański z trójkątnym tympanonem i fryzem tryglifowym. Część główna Panteonu została nakryta spłaszczoną kopułą z latarnią. Wewnątrz ustawione przy ścianach kolumny wspierają profilowany, okrągły gzyms pod kopułą. Ściany pomiędzy kolumnami ozdobione są wnękami. Trzy duże otwory okienne pochodzą z 1931 r. (pierwotnie Panteon nie posiadał okien). Być może w przeszłości wnętrza ozdobione były polichromią, jednak liczne remonty i zmiany funkcji na przestrzeni wieków mogły doprowadzić do całkowitego zatarcia dekoracji malarskich. W 2003 r., w trakcie remontu generalnego, portyk kolumnowy został przesunięty do przodu o ok. 80 cm, co nie tylko zdeformowało pierwotny projekt Stanisława Zawadzkiego, ale także odbyło się ze złamaniem przepisów konserwatorskich. Usterkę naprawiono sześć lat później.
Panteon w Dobrzycy jest jedyną w Wielkopolsce budowlą o takim kształcie. Na terenie Polski do podobnych architektonicznie obiektów można zaliczyć kościół Wniebowzięcia NMP w Puławach; w Niemczech – panteon w Wörlitz; w Wielkiej Brytanii – panteon w Stourhead czy świątynię w Chiswick Garden, a w Stanach Zjednoczonych – rotundę University of Virginia w Charlottesville.

</doc>
<doc id="4055888" url="https://pl.wikipedia.org/wiki?curid=4055888" title="Bartková (Niżne Tatry)">
Bartková (Niżne Tatry)

Bartková (1790 m) – szczyt we wschodniej części głównego grzbietu Niżnych Tatr na Słowacji. Znajduje się pomiędzy szczytem Orlová (1840 m) i przełęczą Ždiarske sedlo (1473 m) oddzielającą go od Andrejcovej ("Andrejcová", 1520 m). W kierunku północnym, do Doliny Zdziarskiej ("Ždiarska dolina") odchodzi od niego krótki boczny grzbiet opływany przez 2 potoki: Staníkov potok i Podpeklianka. W kierunku południowym, sporo poniżej szczytu, w stoki Bartkovej wcinają się dwa potoki: Skalný potok i Kopanický potok (obydwa w dorzeczu Hronu).
Nazwę szczytu utworzono od znajdującej się na jego grzbiecie hali Bartková. Cały główny grzbiet Niżnych Tatr na odcinku między szczytami Bartková i Kráľova hoľa to naturalne, porośnięte trawami piętro halne, miejscami przetykane głazami. Dzięki temu rozciąga się z niego dookólna panorama widokowa. Dobrze widoczny jest stąd pobliski łańcuch Tatr.
Szczyt Bartkovej jest kamienisty, stoki są łagodne i trawiaste. Przez szczyt biegnie znakowany czerwono główny, graniowy szlak Niżnych Tatr – Cesta hrdinov SNP.

</doc>
<doc id="4055889" url="https://pl.wikipedia.org/wiki?curid=4055889" title="Materiał macierzysty">
Materiał macierzysty



</doc>
<doc id="4055890" url="https://pl.wikipedia.org/wiki?curid=4055890" title="Mychajło Romanczuk">
Mychajło Romanczuk

Mychajło Mychajłowycz Romanczuk (ukr. Михайло Михайлович Романчук; ur. 7 sierpnia 1996 w Równych) – ukraiński pływak specjalizujący się w stylu dowolnym, wicemistrz olimpijski, mistrz świata na krótkim basenie, dwukrotny wicemistrz świata na basenie 50-metrowym, pięciokrotny mistrz Europy i mistrz Uniwersjady.
Kariera pływacka.
W 2015 roku na mistrzostwach świata w Kazaniu w eliminacjach 1500 m stylem dowolnym ustanowił nowy rekord Ukrainy (14:57,82) i zakwalifikował się do finału, w którym zajął siódme miejsce z czasem 15:09,77.
W maju 2016 roku podczas mistrzostw Europy w Londynie zdobył dwa brązowe medale na 800 i 1500 m kraulem i w obu tych konkurencjach poprawił rekordy swojego kraju, uzyskawszy odpowiednio czasy 7:47,99 i 14:50,33. 
Trzy miesiące później startował na igrzyskach olimpijskich w Rio de Janeiro i na dystansie 1500 m stylem dowolnym uplasował się na 15. pozycji (15:01,35).
Podczas mistrzostw świata w Budapeszcie w eliminacjach 1500 m kraulem czasem 14:44,11 pobił rekord Ukrainy, a w finale zdobył srebrny medal i ponownie poprawił rekord swojego kraju wynikiem 14:37,14.
W 2017 roku podczas letniej uniwersjady w Tajpej zdobył złoty medal na 400 metrów stylem dowolnym z czasem 3:45,96, ustanawiając nowy rekord Uniwersjady. Poza tym wywalczył jeszcze dwa srebrne medale: na 800 i 1500 metrów stylem dowolnym.
Rok później, w sierpniu na mistrzostwach Europy w Glasgow zdobył trzy medale. Zwyciężył w konkurencjach 400 i 800 m stylem dowolnym, poprawiając rekordy swojego kraju czasami odpowiednio 3:45,18 min i 7:42,96 min. Na dystansie 1500 m stylem dowolnym wywalczył srebro i ustanowił nowy rekord Ukrainy (14:36,88 min).
W grudniu tego samego roku podczas mistrzostwa świata na krótkim basenie w Hangzhou zwyciężył na dystansie 1500 m stylem dowolnym, ustanawiając nowe rekordy mistrzostw i Ukrainy (14:09,14 min). 
Na igrzyskach olimpijskich w Tokio w 2021 roku w eliminacjach 800 m stylem dowolnym uzyskał najlepszy czas (7:41,28) i tym samym ustanowił rekord olimpijski w tej debiutującej na igrzyskach konkurencji oraz poprawił rekord swojego kraju. W finale zdobył brązowy medal z czasem 7:42,33. Trzy dni później na dystansie 1500 m stylem dowolnym wywalczył srebro (14:40,66). 
Życie prywatne.
Jego żoną jest ukraińska lekkoatletka Maryna Bech.

</doc>
<doc id="4055891" url="https://pl.wikipedia.org/wiki?curid=4055891" title="Uszer Oppenheim">
Uszer Oppenheim

Uszer Oppenheim, właściwie Uszer Mordka (hebr. Asher Mordehai) Oppenheim (ur. 1856, zm. 11 marca 1930) – polski przemysłowiec pochodzenia żydowskiego, właściciel kamienic, filantrop, zamieszkały i działający w Warszawie.
Życiorys.
Był właścicielem dwóch cegielni na Woli. Pierwsza była zlokalizowana na Kole w miejscu dzisiejszego parku Moczydło (stawy – glinianki są pozostałością po wyrobiskach gliny). Druga cegielnia znajdowała się pod adresem Górczewska 4 (nazywana wtedy Górczewską drogą) na skrzyżowaniu z ul. Młynarską. Cegielnie działały już na początku lat 80. XIX w. W 1897 każda zatrudniała po około 80 robotników. Cegielnia na Kole była prowadzona ze wspólnikiem Isserem Kohenem pod firma Kohen i Oppenheim. Cegielnia przy ul. Górczewskiej zakończyła prawdopodobnie działalność na początku XX w. (już pod koniec lat 80. XIX w. rozpoczęto zasypywanie glinianek). Cegielnia na Kole, pod adresem Inowrocławska 5, pracowała do śmierci Oppenheima w 1930. Firmę zlikwidowano w 1935, ale cegielnia pod innym właścicielem produkowała cegły do rozpoczęcia II wojny światowej (nie przetrwała wojny).
W taryfie z 1883 Uszar Oppenheim figuruje jako właściciel kamienicy Górczewska droga 4. W taryfie z 1897 jest właścicielem kamienicy Sienna 29. W 1904 Oppenheim jest wymieniony, pierwszy raz, jako właściciel kamienicy Królewska 31. Pod tym adresem od początku XX wieku działało także biuro handlowe (kantor) cegielni na Kole.. 
Był dobroczyńcą Domu Sierot Janusza Korczaka przy ul. Krochmalnej 92 oraz Warsztatów dla Nauki Rzemiosł Warszawskiej Gminy Starozakonnych.
Zmarł w Warszawie. Został pochowany na cmentarzu żydowskim na Woli.

</doc>
<doc id="4055894" url="https://pl.wikipedia.org/wiki?curid=4055894" title="Nikołaj Biełow (geochemik)">
Nikołaj Biełow (geochemik)

Nikołaj Wasiljewicz Biełow (ros. Николай Васильевич Белов, ur. 14 grudnia 1891 w Janowie Lubelskim, zm. 6 marca 1982 w Moskwie) – rosyjski krystalograf, geochemik.
Życiorys.
W 1910 ukończył ze złotym medalem męskie gimnazjum w Warszawie i podjął studia na Wydziale Chemicznym Petersburskiego Instytutu Politechnicznego, 1917-1924 mieszkał w Owruczu, gdzie ukończył instytut i zaczął pracować, później wrócił do Leningradu, gdzie pracował w laboratorium chemicznym, a 1928-1933 kierował laboratorium chemicznym instytutu. Od 1933 pracował w Łomonosowski Instytucie Geochemii, Mineralogii i Krystalografii Akademii Nauk ZSRR, w 1935 przeniósł się do Moskwy, gdzie od 1937 pracował w Laboratorium Krystalografii Akademii Nauk ZSRR jako starszy specjalista, starszy pracownik naukowy, a od 1938 kierownik laboratorium, 1941-1943 pracował w laboratorium w obwodzie swierdłowskim w ewakuacji. W latach 1944-1946 kierował działem Laboratorium Krystalografii Akademii Nauk ZSRR, 1944-1960 kierował wydziałem, a od 1960 do końca życia laboratorium w Instytucie Krystalografii im. Szubnikowa Akademii Nauk ZSRR, jednocześnie od 1953 był profesorem katedry krystalografii i krystalochemii Wydziału Geologicznego Moskiewskiego Uniwersytetu Państwowego im. Łomonosowa jako akademik Akademii Nauk ZSRR, a od 1961 do końca życia kierownikiem tej katedry. Od 1954 był członkiem Komitetu Wykonawczego, 1957-1963 wiceprezydentem, a 1966-1969 prezydentem Międzynarodowej Unii Krystalografii. W 1975 został doktorem honoris causa Uniwersytetu Wrocławskiego, a w 1977 członkiem zagranicznym PAN. Specjalizował się w dziedzinie analizy rentgenostrukturalnej. Napisał ponad 1500 prac naukowych, głównie na temat struktur krzemianów, teorii najgęstszych ułożeń kul, teorii wielościanów koordynacyjnych, teorii sieci Bravais'go i grup przestrzennych Fiodorowa-Schoenfliesa, również tzw. wielobarwnych grup przestrzennych. W 1956 ukazał się polski przekład jego pracy "Krystalografia strukturalna". Został pochowany na Cmentarzu Kuncewskim.

</doc>
<doc id="4055896" url="https://pl.wikipedia.org/wiki?curid=4055896" title="Benicio Del Toro">
Benicio Del Toro



</doc>
<doc id="4055899" url="https://pl.wikipedia.org/wiki?curid=4055899" title="Gigi i fontanna młodości">
Gigi i fontanna młodości

 – anime z gatunku Mahō-shōjo w reżyserii Kunihiko Yuyamy zrealizowany w latach 1982-1983 przez Ashi Productions.
OVA.
W Polsce wydano odcinek OVA w wersji z polskim lektorem na kasetach VHS. Odpowiedzialnym za dystrybucję w Polsce była firma Video Rondo.

</doc>
<doc id="4055900" url="https://pl.wikipedia.org/wiki?curid=4055900" title="Śmiejący się policjant">
Śmiejący się policjant

Śmiejący się policjant (szw. "Den skrattande polisen") – powieść kryminalna autorstwa szwedzkiej pary pisarskiej Sjöwall i Wahlöö, wydana w 1968. Jest to czwarty utwór z cyklu, w którym głównym bohaterem jest Martin Beck. Jonathan Franzen napisał tekst o tej powieści, zamieszczony w zbiorze "Farther Away". Według niego obraz Szwecji w powieści jest przesadnie krytyczny, co daje komiczny efekt.
Fabuła.
13 listopada w miejskim autobusie linii 47, marki Leyland Atlantean na granicy Solny i Sztokholmu zabójca otwiera ogień i morduje osiem osób, w tym współpracownika Becka – Åke Stenströma. Motyw zabójcy pozornie nie jest możliwy do ustalenia, ale Beck podejrzewa, że stoi za tym jakiś skomplikowany plan.
Nagrody.
Powieść została nagrodzona Nagrodą im. Edgara Allana Poego (1971). Inne nagrody przyznane dziełu to:
Ekranizacja.
W 1973 Stuart Rosenberg nakręcił na podstawie książki film "Uśmiechnięty gliniarz" ("The Laughing Policeman") ze scenariuszem Thomasa Rickmana. Bruce Dern stworzył w nim rolę komisarza Leo Larsena. Ponadto w filmie zagrał Walter Matthau. Akcja filmu przeniesiona została do San Francisco.

</doc>
<doc id="4055902" url="https://pl.wikipedia.org/wiki?curid=4055902" title="Jurij Bondariew">
Jurij Bondariew

Jurij Wasiljewicz Bondariew (ros. Юрий Васильевич Бондарев; ur. 15 marca 1924 w Orsku, zm. 29 marca 2020 w Moskwie) – rosyjski pisarz.
Życiorys.
W 1931 przeniósł się wraz z rodziną do Moskwy, później skończył szkołę średnią, w 1941 został powołany do Armii Czerwonej, od sierpnia 1942 brał udział w walkach na froncie, w tym od października 1942 w bitwie pod Stalingradem. Podczas walk został kontuzjowany i lekko ranny. W 1943 uczestniczył w forsowaniu Dniepru i wyzwalaniu Kijowa, w walkach o Żytomierz został ranny i odesłany do szpitala, później walczył m.in. na terytorium Polski i na granicy z Czechosłowacją, w latach 1944–1945 był kursantem szkoły artylerii, w grudniu 1945 został zdemobilizowany.
W 1949 zaczął publikować, w 1951 ukończył Instytut Literacki im. Gorkiego i został przyjęty do Związku Pisarzy ZSRR, w 1953 wydał pierwszy zbiór opowiadań – "Na bolszoj rieke". W 1957 opublikował powieść "Bataliony proszą o ogień" (wyd. pol. 1964), w 1962 powieść "Cisza" (wyd. pol. 1963), w 1969 "Gorący śnieg" (wyd. pol. 1972), w 1975 "Brzeg" (wyd. pol 1977), w 1981 "Wybór", a w 1985 "Gra" (wyd. pol. 1989). Wykorzystując własne doświadczenia frontowe, tworzył prozę batalistyczną, w której kładł nacisk na kwestie moralne i społeczno-psychologiczne. W powieściach o charakterze psychologiczno-filozoficznym retrospektywnie ujmował temat Wielkiej wojny ojczyźnianej i losów rosyjskiej inteligencji, wykorzystując fabułę jako bazę refleksji o sensie ludzkiego życia.
Był deputowanym do Rady Najwyższej RFSRR IX i X kadencji, a w latach 1990–1991 członkiem KC Komunistycznej Partii RFSRR.
Pochowany na Cmentarzu Trojekurowskim w Moskwie.

</doc>
<doc id="4055905" url="https://pl.wikipedia.org/wiki?curid=4055905" title="Witold Bayer">
Witold Bayer

Witold Bayer (ur. 9 października 1906 w Warszawie, zm. 31 maja 1992 tamże) – polski prawnik, adwokat, narodowiec (MW, OWP, ONR), żołnierz Związku Jaszczurczego.
Rodzina i wykształcenie.
Był synem handlowców, Edgara i Adeli z domu Bober. Uczęszczał do Gimnazjum im. Mikołaja Reja, a następnie rozpoczął studia na Wydziale Prawa Uniwersytetu Warszawskiego, które ukończył w 1929 roku. Brał udział w kursach: Instytutu Nauk Organizacji Pracy oraz Biura Studiów Międzynarodowych w Genewie.
Aktywność społeczno-polityczna.
Był działaczem, a następnie prezesem Koła Prawników (ta aktywność spotkała się w 1928 roku z uznaniem dziekana Wydziału Prawa). Współuczestniczył w powołaniu do życia Międzynarodowej Konfederacji Studentów i Międzynarodowego Komitetu Studentów Prawa (w tej ostatniej organizacji pełnił funkcję prezesa). Był redaktorem naczelnym pisma „Prawo”, organu Koła Prawników.
Przejawiał również aktywność polityczną – działał w Młodzieży Wszechpolskiej, Obozie Wielkiej Polski i wreszcie w Obozie Narodowo-Radykalnym i Organizacji Polskiej. Z ramienia tej ostatniej struktury pełnił po Julianie Sędku funkcję komisarza na tzw. Terenie Prawniczym, by przejąć kontrolę w organizacjach prawniczych i tam realizować cele polityczne.
Był członkiem Komitetu Organizacyjnego Pielgrzymki Jasnogórskiej, powołanego w lutym 1934. Włączył się w działalność Politycznego Klubu Dyskusyjnego im. J.L. Popławskiego (1939), którego celem było szukanie wpływów wśród środowisk robotniczych i rywalizacja z PPS.
Praca zawodowa.
Po zakończeniu studiów był aplikantem adwokackim u Stanisława Szurleja. W 1935 zorganizował Kongres Naukowy Młodzieży Akademickiej. W 1936 zdał egzamin adwokacki. W 1937 Koło Prawników Studentów UW zaprosiło go na uniwersytet, by wygłosił referat „O przyszłości młodzieży prawniczej”. Brał także udział w dyskusji nt. „Akademicki ruch naukowy w Polsce i nowe drogi jego rozwoju”.
II wojna światowa.
Pomimo niezdolności do służby wojskowej (wada wzroku) zgłosił się do wojska we wrześniu 1939 jako ochotnik. Od samego początku okupacji należał do ścisłego grona tworzącego konspiracyjną Organizację Polską. W grudniu 1939 reprezentował konspiracyjne środowisko narodowo-radykalne w rozmowach ze Służbą Zwycięstwu Polski, którą reprezentował Henryk Józewski. Nie znając jego tożsamości – Bayer skrytykował sanację, wymieniając właśnie nazwisko Józewskiego.
Kontynuacją przedwojennego tzw. Terenu Prawnego (Adwokackiego) ONR był Związek Odbudowy Prawa, skupiający prawników, którego Kierownikiem był Bayer. W ramach struktury były wydawane fachowe periodyki: „Biuletyn Prawniczy” i „Polska Myśl Prawnicza”. Natomiast w ramach Służby Cywilnej Narodu w ramach Wydziału Administracyjno-Prawnego przewodził Sekcji Prawniczej, gdzie przygotowywano kadry osobowe i reformę administracyjną. Jednocześnie z drugiej strony włączył się w tworzenie konspiracyjnych struktur prawników (wchodził w skład Warszawskiej Rady Adwokackiej). Razem z kolegami wspierał materialnie prawników Żydów (pomoc otrzymywali m.in. Stanisław Łazarowicz i Wacław Zybler). Zorganizował konspiracyjne Wydawnictwo Prawnicze. Na początku powstania warszawskiego kierował obroną przeciwlotniczą na ul. Wspólnej. Współpracował również z Departamentem Sprawiedliwości Delegatury Rządu RP na Kraj.
Okres po II wojnie światowej.
Już w 1945 wrócił do pracy adwokackiej, ale w listopadzie 1946 został aresztowany. W 1947 skazany na 3 lata więzienia, został skreślony z listy adwokatów. Po wyjściu na wolność był radcą prawnym („Veritas”, Akademia Sztuk Pięknych w Warszawie, różne spółdzielnie). Wnioskował o przywrócenie na listę adwokatów, co uczyniono (1956). W 1961 został zrehabilitowany.
Był członkiem: Warszawskiej Rady Adwokackiej, Naczelnej Rady Adwokackiej i Prezydium Naczelnej Rady Adwokackiej. Zainicjował lub współinicjował powstanie: Ośrodka Badawczego Adwokatury (obecnie im. Witolda Bayera), Muzeum Adwokatury Polskiej, Słownika Biograficznego Adwokatów Polskich.
Zorganizował sesje naukowe: „Adwokatura w latach 1939–1945” (26–28 listopada 1982) i „Adwokatura w służbie nauki prawa” (7–9 listopada 1986).
Spoczywa na cmentarzu Powązkowskim w Warszawie (kwatera 199, rząd 2, grób 1).

</doc>
<doc id="4055906" url="https://pl.wikipedia.org/wiki?curid=4055906" title="Edward Dorian">
Edward Dorian



</doc>
<doc id="4055914" url="https://pl.wikipedia.org/wiki?curid=4055914" title="Joanna Jaworska">
Joanna Jaworska

Joanna Jaworska (ur. 22 grudnia 1990) – polska judoczka.
Zawodniczka klubów: MKS Truso Elbląg (2003-2009), KS AZS AWF Gdańsk (od 2010). Brązowa medalistka mistrzostw Europy juniorów 2009. Srebrna (2013) i brązowa (2011) medalistka Uniwersjady w drużynie. Dwukrotna złota medalistka Pucharu Europy: 2012 w Stambule i 2014 w Bratysławie. Mistrzyni Igrzysk Frankofońskich 2013 w Nicei. Trzykrotna mistrzyni Polski w kategorii powyżej 78 kg (2011, 2013, 2014), dwukrotna wicemistrzyni Polski (2011 - kat. open, 2012) oraz czterokrotna brązowa medalistka mistrzostw Polski (2010, 2012 - kat. open, 2013 - kat. open, 2015). 

</doc>
<doc id="4055916" url="https://pl.wikipedia.org/wiki?curid=4055916" title="It B1A4">
It B1A4

it B1A4 – drugi minialbum południowokoreańskiej grupy B1A4, wydany 16 września 2011 roku przez wytwórnię WM Entertainment. Płytę promowały single „Beautiful Target” i „My Love”. Sprzedał się w nakładzie egzemplarzy w Korei Południowej (stan na sierpień 2013 r.).

</doc>
<doc id="4055918" url="https://pl.wikipedia.org/wiki?curid=4055918" title="Piotr Robak">
Piotr Robak

Piotr Robak (ur. 27 czerwca 1991) – polski koszykarz grający na pozycji rzucającego obrońcy, obecnie zawodnik Kotwicy Kołobrzeg.
10 czerwca 2016 został zawodnikiem Legii Warszawa. 5 lipca 2018 podpisał umowę z GTK Gliwice.
29 czerwca 2020 zawarł dwuletnią umowę z Kotwicą Kołobrzeg.

</doc>
<doc id="4055920" url="https://pl.wikipedia.org/wiki?curid=4055920" title="Leon Nieścior">
Leon Nieścior

Leon Nieścior (ur. 7 lutego 1962 w Brańsku) – polski duchowny katolicki, Misjonarz Oblat Maryi Niepokalanej (OMI), profesor nauk teologicznych, profesor nadzwyczajny w Instytucie Teologii Systematycznej Uniwersytetu Kardynała Stefana Wyszyńskiego w Warszawie.
W 1987 przyjął święcenia kapłańskie. Doktorat obronił w 1993. Habilitował się w 2001. W 2017 otrzymał tytuł naukowy profesora nauk teologicznych.
Specjalizuje się w patrologii. Od 2014 pełni funkcję kierownika Katedry Teologii Patrystycznej w Instytucie Teologii Systematycznej Uniwersytetu Kardynała Stefana Wyszyńskiego w Warszawie. Był kierownikiem Katedry Teologii Misji UKSW.

</doc>
<doc id="4055922" url="https://pl.wikipedia.org/wiki?curid=4055922" title="Zakład kąpielowy w Bytomiu">
Zakład kąpielowy w Bytomiu

Zakład kąpielowy w Bytomiu (niem. "Hallenschwimmbad in Beuthen") – zakład kąpielowy z 1934 roku w Bytomiu, wpisany do rejestru zabytków nieruchomych województwa śląskiego.
Historia.
Publiczną łaźnię Bytom posiadał prawdopodobnie już w XV w. W połowie XIX w., gdy miasto szybko się rozrastało, zaistniała potrzeba budowy nowego tego typu obiektu. Łaźnia taka powstała w 1868 r. Oprócz pomieszczeń łazienkowych z prysznicami posiadała ona basen kąpielowy..
Po wyburzeniu łaźni miejskiej z 1868 roku znajdującej się w zabytkowym parku miejskim na jej miejscu powstał nowy obiekt. Projekt budowy nowego budynku rozpisano w 1927 roku. W 1928 roku rozstrzygnięto konkurs na wyłonienie jego realizatora. Budynek w stylu funkcjonalistycznym został zaprojektowany przez Alberta Stütza i Moritza Wolfa (inne źródła przypisują projekt Carlowi Schmidtowi) w 1929 roku. Budowę rozpoczęto w maju 1929 roku, doszło jednak do przestoju w pracach budowlanych z powodu wielkiego kryzysu. Obiekt został ukończony w 1934 roku po dojściu NSDAP do władzy; oddanie do użytku nastąpiło 15 kwietnia tegoż roku. Oprócz basenu o nietypowych wymiarach (33,3 na 12,5 metrów) obiekt wyposażony był w łaźnie i nowoczesny kompleks fizjoterapeutyczny. Dysponował on dostępem do naturalnych źródeł solanki z podziemi szybu kopalni "Centrum". Z tego względu z czasem stała się raczej zakładem przyrodoleczniczym, w którym oferowano m.in. łaźnię parową oraz kąpiele jodoborowe i kwasowęglowe. Zasilanie solanką z KWK "Centrum" zakończono prawdopodobnie w latach 60. XX wieku.
W latach 50. XX wieku obiekt w Bytomiu był największą w Polsce krytą pływalnią, odbywały się na niej zawody sportowe, a miesięczna frekwencja wynosiła około 30 tys. osób. W latach 60. XX wieku w obiekcie odbywały się zajęcia z lekcji wychowania fizycznego dla młodzieży szkolnej. Na basenie trenował m.in. polski olimpijczyk Gotfryd Gremlowski pod okiem Jerzego Królika, jak również inni zawodnicy sekcji piłki wodnej klubu Polonii Bytom.
Od 2009 do 2012 roku trwał remont basenu, prowadzony przez firmę Troll, otwarto go ponownie 1 czerwca 2012 roku; zamontowano nierdzewną misę basenową o (mniejszej niż oryginalna) głębokości 2 metrów, posadowioną na kilkudziesięciu hydraulicznych siłownikach z uwagi na szkody górnicze. Ośrodek Sportu i Rekreacji w Bytomiu, który zarządza obiektem, procesował się z wykonawcą remontu, któremu zarzucono nieterminowe i niewłaściwe wykonanie robót.
Architektura.
Zakład został zaprojektowany w stylu modernizmu, ściany nośne wybudowano z żelbetu, natomiast dach hali basenu to konstrukcja stalowa. Ściany wykończono cegłą klinkierową, piaskowcem i jasnymi płytkami ceramicznymi. Bryła zakładu została skomponowana wokół wewnętrznego dziedzińca; jest rozczłonkowana, składa się kilku prostopadłościennych części, największą z nich stanowi doświetlona z trzech stron, trójkondygnacyjna hala basenu, najwyższą – sześciokondygnacyjna wieża o wysokości 22,6 metra, w której ulokowano kotłownię i zbiorniki na ciepłą i zimną wodę oraz solankę.
Wyposażenie.
Zakład pierwotnie składał się z: krytego basenu pływackiego o wielkości 33,3 na 12,5 metra, głębokiego na 3,5 metra, działu masażu, tradycyjnych łaźni z wannami, sauny i pomieszczeń do zabiegów przyrodoleczniczych: kąpieli tlenowych, jodoborowych, kwasowęglowych i solankowych. Wysoko zmineralizowana solanka była dostarczana z ówczesnej pobliskiej kopalni węgla kamiennego Centrum, wodę wydobywano z głębokości około 700 metrów. W zakładzie leczono m.in. nerwice pourazowe, reumatyzm, choroby serca, schorzenia dróg oddechowych, choroby ginekologiczne.
Solanka przestała być dostarczana z kopalni przypuszczalnie w latach 60. XX wieku, zastąpiono ją roztworem soli ciechocińskiej. Po remoncie ukończonym w 2012 roku nie otwarto ponownie basenu solankowego.
Na parterze otworzono ponadto kawiarnię z tarasem, dookoła budynku znajdowały się palmy i bananowce.
Podczas remontu ukończonego w 2012 roku zamontowano m.in. brodzik z biczami wodnymi oraz windę dla niepełnosprawnych.

</doc>
<doc id="4055932" url="https://pl.wikipedia.org/wiki?curid=4055932" title="Jungowski test osobowości">
Jungowski test osobowości

Jungowski test osobowości – ogólne, potoczne określenie odnoszące się do każdego testu osobowości opierającego się na teorii Carla Gustava Junga oraz późniejszych badaczy rozwijających jego myśl. 
Cechą wspólną jungowskich testów osobowości jest czterowymiarowa analiza osobowości (mająca na celu określenie dominującej funkcji w każdej z czterech par: ekstrawersja-introwersja, percepcja-intuicja, myślenie-odczuwanie, ocenianie-obserwacja) i pozwalajaca na wyodrębnienie 16 typów osobowości.

</doc>
<doc id="4055936" url="https://pl.wikipedia.org/wiki?curid=4055936" title="Intifada Marcowa">
Intifada Marcowa



</doc>
<doc id="4055939" url="https://pl.wikipedia.org/wiki?curid=4055939" title="Kto z mych dziewek serce której">
Kto z mych dziewek serce której

Kto z mych dziewek serce której – barytonowa aria Miecznika z II aktu opery "Straszny dwór" z muzyką Stanisława Moniuszki do libretta Jana Chęcińskiego. Utrzymana w rytmie poloneza.
Miecznik z Kalinowa jest ojcem dwóch panien na wydaniu: Jadwigi i Hanny, starym, wypróbowanym przyjacielem Stolnika, u którego boku walczył w niejednej bitwie. 
Szlacheckie córki w noc sylwestrową urządzają wieczór wróżb, w którym towarzyszy im adorator, sfrancuziały, bądź zniemczały, zniewieściały paniczyk – Damazy. Miecznik, przybywający w momencie rozpoczęcia wróżb, mówi, że i on także się przypatrzy, co też może w przyszłym roku czekać dziewczyny. Wbrew woli pana Damazego zarówno Jadwidze, jak i Hannie ukazują się woskowe figury rycerzy. Ich ojciec w arii wykłada natomiast "w krótkim słowie", jakie są jego oczekiwania wobec swoich przyszłych zięciów. Człowiek, który zapragnie zostać mężem którejś z jego córek, musi się odznaczać niebywałą odwagą, rycerskimi cnotami, przywiązaniem do tradycji narodowych ("kontusza i żupana"), umiejętnościami użycia broni oraz umiłowaniem Boga, ludu i ojczyzny. Ma zatem być gotowym za wartości w każdej chwili oddać nawet własne życie. Opis użyty w tej arii odnosi się do etosu polskiego patrioty, zatem – jak można przypuszczać – do Stefana i Zbigniewa, synów Stolnika, którzy są właśnie w drodze do dawnego przyjaciela ich ojca i stoi on w jawnej sprzeczności z obcymi zwyczajami prezentowanymi przez pana Damazego.
Prapremiera "Strasznego dworu" odbyła się w Teatrze Wielkim w Warszawie 28 września 1865 roku (niedługo po powstaniu styczniowym), rolę Miecznika wykonywał wówczas Adolf Kozieradzki.

</doc>
<doc id="4055941" url="https://pl.wikipedia.org/wiki?curid=4055941" title="Paul Hunter Classic 2017">
Paul Hunter Classic 2017

Paul Hunter Classic 2017 – trzeci rankingowy turniej sezonu snookerowego 2017/2018. Turniej ten rozegrany został w dniach 22–27 sierpnia 2017 w Stadthalle w mieście Fürth w Niemczech.
Nagrody.
Zwycięzca: £ 20 000 
II miejsce: £ 10 000 
Półfinalista: £ 4 500 
Ćwierćfinalista: £ 3 000 
Ostatnia 16: £ 1 725 
Ostatnia 32: £ 1 000 
Ostatnia 64: £ 600 
Pula nagród: £ 100 000 
Runda kwalifikacyjna.
Runda 1.
Do 4 frame’ów
Runda 2.
Do 4 frame’ów
Runda 3.
Do 4 frame’ów

</doc>
<doc id="4055944" url="https://pl.wikipedia.org/wiki?curid=4055944" title="Czikuraczki">
Czikuraczki

Czikuraczki (; 1816 m n.p.m.) – czynny wulkan na wyspie Paramuszyr w archipelagu Wysp Kurylskich w Rosji. Najwyższy punkt jego kaldery jest jednocześnie najwyższym wzniesieniem całej wyspy.
Położenie.
Leży w południowej części wyspy, na północnym krańcu Grzbietu Karpińskiego, w odległości ok. 70 km od Siewiero-Kurilska.
Charakterystyka.
Złożony stratowulkan, prawidłowy stożek główny z kraterem o średnicy ok. 450 m zbudowany jest z bazaltów i andezytów. Jego wiek określa się na 40–50 tys. lat.
Stoki u podnóży porośnięte częściowo sosną karłową i olszą zieloną, w wyższych partiach mchami i porostami, w najwyższych nagie.
Strumienie lawy spływają głównie w kierunku północno-zachodnim. Docierając do brzegu morza tworzą niezbyt rozległe pola lawowe. Specyficzną cechą wulkanu Czikuraczki są „suche” erupcje: z krateru nie wypływa lawa, wydobywa się jedynie słup dymu i popiołu. W okresach między erupcjami funkcjonuje jak słabo aktywna fumarola.
Znane erupcje.
Jeden z najbardziej aktywnych wulkanów Wysp Kurylskich. Najstarszą erupcję, określoną na podstawie badań, usytuowano ok. 9360 r. p.n.e. Najstarsza znana i potwierdzona erupcja w czasach historycznych miała miejsce w 1853 r., kolejne w latach 1854–1859, 1958, 1961, 1964, 1973, 1986, 2002, 2003, 2005, 2007, 2008, 2015, 2016.

</doc>
<doc id="4055947" url="https://pl.wikipedia.org/wiki?curid=4055947" title="Adam Linowski">
Adam Linowski

Adam Linowski (ur. 25 marca 1987) – polski koszykarz grający na pozycjach niskiego lub silnego skrzydłowego, obecnie zawodnik Polonii Warszawa.
6 lipca 2017 przedłużył umowę z Legią Warszawa. 14 lipca 2021 odszedł do Polonii Warszawa.

</doc>
<doc id="4055949" url="https://pl.wikipedia.org/wiki?curid=4055949" title="Uskok Wairarapa">
Uskok Wairarapa

Uskok Wairarapa (ang. "Wairarapa Fault") – uskok dekstralny (prawoprzesuwczy), położony w południowej części Wyspy Północnej w Nowej Zelandii, którego bieg wznosi się w północno-zachodniej części w postaci pasma górskiego Rimutaka. Uskok Wairarapa wchodzi w skład systemu uskoków Wyspy Północnej, tzw. North Island Fault System, który umożliwia przenoszenie przemieszczeń wzdłuż uskoku transformacyjnego, stanowiącego granicę pomiędzy płytą pacyficzną i indoaustralijską. 
Przebieg.
Uskok Wairarapa biegnie wzdłuż pasma górskiego Rimutaka i kontynuuje swój bieg na południe od jeziora Wairarapa, gdzie przechodzi w uskok odwrócony Wharekauhau, który biegnie po dnie oceanu w Cieśninie Cooka przez około 30 km. Możliwe, że uskok Wairarapa kontynuuje również swój bieg na południu w kierunku północno-zachodnim, gdzie rozgałęzia się na mniejsze uskoki. Mniejsze uskoki w tej części uskoku Wairarapa są aktywne sejsmiczne. W kierunku północnym uskok kończy swój bieg w pobliżu miejscowości Mauriceville i następnie w dolinie Pa Valley przechodzi w uskok Alfredton. 
Aktywność sejsmiczna.
Uskok Wairarapa usytuowany jest na granicy dwóch płyt tektonicznych indoaustralijskiej i pacyficznej. Napieranie płyty pacyficznej na indoaustralijską może prowadzić do występowania potężnych pęknięć wzdłuż uskoków: Wairarapa, Wellington oraz mniejszych uskoków Ohariu i Carterton. Trzęsienia ziemi występujące wzdłuż uskoku oraz związane z nimi ruchy skorupy ziemskiej doprowadziły do wypiętrzenia się pasma górskiego Rimutaka. 
Pękniecie wzdłuż uskoku Wairarapa oraz uskoku odwróconego Wharekauhau było przyczyną wystąpienia trzęsienia ziemi w Wairarapa w 1855 roku o magnitudzie 8,2° w skali Richtera. Dowody geologiczne wskazują również na fakt, że pękniecie przeniosło się dalej na północ wzdłuż uskoku Alfredton. Zapisy kopalne na plaży położonej na przylądku Turakirae Head, dostarczyły danych nt. trzęsień ziemi w czasach prehistorycznych. Badania geologiczne wykazały, że w przeciągu ostatnich 5500 lat BP miało miejsce pięć dużych pęknięć wzdłuż uskoku Wairarapa, a ostatnie z nich – w 1855 roku. Duże pęknięcia wzdłuż uskoku zdarzają się średnio co około 1200 lat.

</doc>
<doc id="4055951" url="https://pl.wikipedia.org/wiki?curid=4055951" title="Czykuraczki">
Czykuraczki



</doc>
<doc id="4055954" url="https://pl.wikipedia.org/wiki?curid=4055954" title="Jednostka organizacyjna niemająca osobowości prawnej">
Jednostka organizacyjna niemająca osobowości prawnej



</doc>
<doc id="4055955" url="https://pl.wikipedia.org/wiki?curid=4055955" title="Eobuwie.pl">
Eobuwie.pl

MODIVO S.A. – polskie przedsiębiorstwo zajmujące się sprzedażą online obuwia, torebek i akcesoriów w formule multibrandowej z główną siedzibą w Zielonej Górze, założone w 2006 roku.
Modivo jest właścicielem następujących znaków towarowych: eobuwie.pl, eobuv.cz, ebuv.sk, ecipo.hu, eschuhe.de, epantofi.ro, efootwear.eu, eobuv.com.ua, eobuv.com, obuvki.bg, eavalyne.lt, epapoutsia.gr, zapatos.es, escarpe.it, eskor.se.
Historia.
Przedsiębiorstwo zostało założone w 2006 roku jako spółka jawna. W 2015 roku formę prawną zmieniono na spółkę akcyjną. Eobuwie.pl powstało pierwotnie jako sieć stacjonarnych sklepów obuwniczych w Zielonej Górze.
W 2016 roku firma oddała do użytku nowoczesne centrum logistyczno-magazynowe oraz biurowiec w Lubuskim Parku Przemysłowo-Technologicznym w Nowym Kisielinie (dzielnica Zielonej Góry). Rok później zatrudniała ponad 500 pracowników. Specjalne urządzenie do sprawdzania rozmiaru buta jest w Krakowie i innych dużych miastach.
21 stycznia 2022 spółka zmieniła nazwę z eobuwie.pl S.A. na MODIVO S.A., aby oddać jej międzynarodowy charakter.
Według stanu na wrzesień 2022 roku, platformy e-commerce należące do MODIVO S.A. działają w następujących krajach:

</doc>
<doc id="4055958" url="https://pl.wikipedia.org/wiki?curid=4055958" title="Grupa ZPR Media">
Grupa ZPR Media



</doc>
<doc id="4055966" url="https://pl.wikipedia.org/wiki?curid=4055966" title="Anastasija Gieorgijewska">
Anastasija Gieorgijewska

Anastasija Pawłowna Gieorgijewska (ros. Анастаси́я Па́вловна Георгие́вская, ur. 7 listopada 1914, zm. 1990) – radziecka aktorka filmowa, teatralna i głosowa. Laureatka Nagrody Stalinowskiej. Ludowy Artysta ZSRR.
Pochowana na Cmentarzu Kuncewskim w Moskwie.

</doc>
<doc id="4055972" url="https://pl.wikipedia.org/wiki?curid=4055972" title="Placówka Straży Celnej „Beskid”">
Placówka Straży Celnej „Beskid”



</doc>
<doc id="4055981" url="https://pl.wikipedia.org/wiki?curid=4055981" title="Królowa pszczół (baśń)">
Królowa pszczół (baśń)

Królowa pszczół ("Die Bienenkönigin") – baśń braci Grimm opublikowana w ich zbiorze "Baśni" w 1812 roku (tom 1, nr 62). 
Treść.
Dwaj bracia wyruszyli w świat. Ponieważ długo nie wracali do domu, ich śladem wyruszył trzeci, najmłodszy, którego zwano pogardliwie Głuptaskiem. Głuptasek odnalazł braci i od tej chwili podróżowali razem. W czasie wędrówki bracia napotkali najpierw mrowisko pełne mrówek, potem stado kaczek, a wreszcie duży ul pełen pszczół. Starsi bracia za każdym razem chcieli skrzywdzić spotkane zwierzęta, ale za każdym razem sprzeciwiał się temu Głuptasek. 
Pewnego dnia bracia dotarli do zaczarowanego zamku. Mieszkał w nim karzeł, który ich ugościł. Poinformował ich, że mogą odczarować zamek, jeśli rozwiążą trzy zadania. Ostrzegł ich, że w razie niepowodzenia zostaną zamienieni w kamień. 
Pierwszym zadaniem było wyszukanie tysiąca pereł wśród mchu pod zamkiem, drugim - wyłowienie z jeziora kluczyka do sypialni najmłodszej królewny, a trzecie polegało na tym, że trzeba było odgadnąć, która z trzech uśpionych królewien jest najmłodsza.
Starsi bracia nie zdołali wypełnić żadnego z zadań i zamienili się w kamienie. Głuptaskowi udało się tego dokonać dzięki pomocy przyjaciół, którym kiedyś sam pomógł: mrówki pomogły mu szukać pereł, kaczki kluczyka w jeziorze, a rozpoznać królewnę - pomogła królowa pszczół. Dzięki Głuptaskowi wszyscy w zamku się obudzili. Także jego bracia odzyskali ludzką postać. Głuptasek i bracia ożenili się z królewnami i żyli długo i szczęśliwie.

</doc>
<doc id="4055982" url="https://pl.wikipedia.org/wiki?curid=4055982" title="Estońska Formuła 1">
Estońska Formuła 1

Estońska Formuła 1 – cykliczne wyścigi rozgrywane w Estonii według przepisów Sowieckiej Formuły 1. Mistrzostwa odbywały się nieregularnie między 1962 a 1971 rokiem. W 1976 roku rozegrano łączone mistrzostwa Formuły 1 i Formuły 2.

</doc>
<doc id="4055984" url="https://pl.wikipedia.org/wiki?curid=4055984" title="Placówka Straży Celnej „Moszczenica”">
Placówka Straży Celnej „Moszczenica”



</doc>
<doc id="4055986" url="https://pl.wikipedia.org/wiki?curid=4055986" title="Estońska Formuła 2">
Estońska Formuła 2

Estońska Formuła 2 – cykliczne wyścigi rozgrywane w Estonii według przepisów Sowieckiej Formuły 2 w latach 1972–1975. W 1976 roku rozegrano łączone mistrzostwa Formuły 1 i Formuły 2.

</doc>
<doc id="4055992" url="https://pl.wikipedia.org/wiki?curid=4055992" title="Roxanna Maracineanu">
Roxanna Maracineanu



</doc>
<doc id="4055997" url="https://pl.wikipedia.org/wiki?curid=4055997" title="Władysław Marcinkowski (1906–1996)">
Władysław Marcinkowski (1906–1996)

Władysław Marcinkowski ps. "Jaxa" (ur. 26 maja 1906 w Skarżysku-Kamiennej, zm. 18 marca 1996) – polski inżynier, działacz polityczny o orientacji narodowej, w trakcie okupacji niemieckiej jeden z organizatorów i przywódców Organizacji Wojskowej Związek Jaszczurczy i pułkownik Narodowych Sił Zbrojnych.
Życiorys.
Urodził się w Skarżysku-Kamiennej jako syn ówczesnego dyrektora tamtejszej odlewni „Kamienna”. W dzieciństwie mieszkał w Rostowie nad Donem, zaś w 1918 osiadł wraz z rodzicami w Warszawie, gdzie ukończył Gimnazjum im. Stanisława Staszica. W 1931 uzyskał dyplom inżyniera na Wydziale Mechanicznym Politechniki Warszawskiej. W dwudziestoleciu międzywojennym odbył służbę wojskową w Szkole Podchorążych Centrum Wyszkolenia Saperów, a także ukończył kurs w Centrum Wyszkolenia Broni Pancernych oraz kurs Dowódców Batalionu Piechoty dla Oficerów Technicznych. W latach 1937-1939 wydawca antysemickiego czasopisma "Alarm : organ Związku Polskiego Okręgu Warszawskiego : tygodnik społeczno-gospodarczy". Do wybuchu II wojny światowej pracował w firmie inżynieryjnej której założycielem był jego ojciec.
Po agresji III Rzeszy na Polskę, uczestniczył w polskiej wojnie obronnej września 1939 jako dowódca plutonu w 1 dywizjonie pociągów pancernych. W okresie okupacji niemieckiej był członkiem kierownictwa tzw. Grupy Szańca wywodzącej się ze środowiska Obozu Narodowo-Radykalnego ABC. Był jednym z organizatorów Związku Jaszczurczego w którym odpowiadał za organizację pionu wojskowego. Po powstaniu Narodowych Sił Zbrojnych, był członkiem politycznego organu zwierzchniego NSZ – Tymczasowej Narodowej Rady Politycznej. Warszawę opuścił przed wybuchem powstania warszawskiego i 13 sierpnia 1944 objął funkcję zastępcy dowódcy Brygady Świętokrzyskiej NSZ. Brał udział w walkach toczonych przez Brygadę Świętokrzyską NSZ, a także wraz z nią przeszedł na Zachód. Po wojnie pozostał na emigracji. W 1951 osiadł w Kanadzie.
W 1944 został odznaczony Złotym Krzyżem Narodowego Czynu Zbrojnego.
Jest autorem autobiograficznej książki "Wspomnienia 1934-1945".

</doc>
<doc id="4055998" url="https://pl.wikipedia.org/wiki?curid=4055998" title="Burmistrzowie Bierutowa">
Burmistrzowie Bierutowa

Burmistrz Bierutowa (do 1945 niem. "Bürgermeister von Bernstadt") – najwyższy organ zarządczy i przedstawiciel Miasta Bierutów. 
Współcześnie jednoosobowy organ wykonawczy Miasta i Gminy Bierutów. Kieruje on pracą Urzędu Miejskiego w Bierutowie oraz zarządza Miastem i Gminą w bieżących sprawach, przygotowuje projekty uchwał Rady Miejskiej oraz budżetu, a także czuwa nad jego wykonaniem. Wykonuje obowiązki szefa Obrony cywilnej. Jest najwyższym przedstawicielem Miasta. Od 2002 r. jest wybierany przez ogół mieszkańców w bezpośrednich wyborach powszechnych.
Ślubowanie Burmistrza Bierutowa.
Na podstawie art. 29a Ustawy z dnia 8 marca 1990 r. o samorządzie gminnym (Dz.U. 1990 Nr 16 poz. 95) objęcie obowiązków Burmistrza Bierutowa następuje z chwilą złożenia wobec Rady Miejskiej ślubowania o następującej treści: 
"„Obejmując urząd Burmistrza Bierutowa, uroczyście ślubuję, że dochowam wierności prawu, a powierzony mi urząd sprawować będę tylko dla dobra publicznego i pomyślności mieszkańców Bierutowa.”" Ślubowanie może być złożone z dodaniem zdania: "„Tak mi dopomóż Bóg.”".
Zadania Burmistrza Bierutowa.
Do zadań Burmistrza, zgodnie z § 72 oraz § 74 Statutu Miasta i Gminy Bierutów, należy w szczególności:
Insygnia Burmistrza Bierutowa.
Zwyczajowo insygnia Burmistrzów Bierutowa stanowią oznaki władzy w postaci: łańcucha z herbem Bierutowa oraz pieczęci, a także odznaka z herbem Miasta. Stosowanie przez Burmistrzów Bierutowa łańcucha z herbem Miasta zapoczątkowane zostało jeszcze przed II wojną światową. Ma go na sobie Burmistrz Richard Hoffmann (sprawujący Urząd w latach 1934 - 1938) na oficjalnej fotografii portretowej. Przedwojenny łańcuch zaginął w czasie wojny i po II wojnie światowej wykonana została jego nowa wersja. Pieczęć używana jest na dokumentach magistratu. Natomiast odznaka z herbem Bierutowa zwyczajowo noszona jest przez Burmistrzów Bierutowa na co dzień - wpięta w klapę garnituru.

</doc>
<doc id="4055999" url="https://pl.wikipedia.org/wiki?curid=4055999" title="Dennis Salanović">
Dennis Salanović

Dennis Salanović (ur. 26 lutego 1996 w Vaduz) – liechtensteiński piłkarz, grający na pozycji pomocnika.
Kariera.
Seniorską karierę rozpoczynał w 2013 roku w FC Schaan. Po sezonie 2013/2014 przeszedł do Atletico Madryt C, gdzie nie rozegrał żadnego ligowego meczu. Następnie został piłkarzem Istry 1961, a w 2016 roku powrócił do Liechtensteinu, reprezentując barwy FC Balzers. Od 2016 roku jest zawodnikiem szwajcarskiego FC Rapperswil-Jona, z którym w sezonie 2016/2017 wywalczył awans do Challenge League.
4 września 2014 roku zadebiutował w reprezentacji w przegranym 0:3 meczu z Bośnią i Hercegowiną.

</doc>
<doc id="4056001" url="https://pl.wikipedia.org/wiki?curid=4056001" title="Sandra Lickun">
Sandra Lickun

Sandra Lickun (ur. 23 stycznia 1995) – polska judoczka.
Zawodniczka klubów: KSJ Gwardia Koszalin (2009-2014), AZS UW Warszawa (od 2015). Brązowa medalistka zawodów pucharu świata w Tallinie w 2015. Srebrna medalistka mistrzostw Europy 2017 w turnieju drużynowym. Siedmiokrotna medalistka mistrzostw Polski seniorek: dwukrotna srebrna (2016, 2017) oraz pięciokrotna brązowa (2012, 2013, 2014, 2015, 2018). Dwukrotna mistrzyni Polski juniorek (2012, 2015).

</doc>
<doc id="4056003" url="https://pl.wikipedia.org/wiki?curid=4056003" title="Ulica Panieńska w Warszawie">
Ulica Panieńska w Warszawie

Ulica Panieńska – ulica w dzielnicy Praga-Północ w Warszawie.
Historia.
Nazwa ulicy pojawiła się po raz pierwszy w 1792. Pochodzi od istniejącego w latach 1666–1808 w tej części Pragi drewnianego klasztoru sióstr bernardynek.
W 1868 w piętrowym budynku między ulicami Panieńską i Zygmuntowską, na terenie zajmowanym wcześniej przez lazaret wojskowy, utworzono Szpital Najświętszej Marii Panny na Pradze (obecny Szpital Praski). Po rozbudowie w kolejnych latach, kompleks szpitala zajmuje obecnie teren między ulicami: Olszową, Sierakowskiego, Jasińskiego i Panieńską.
W latach 1921–1934 w narożnej kamienicy z adresem Szeroka 5 (obecnie ks. I. Kłopotowskiego) miało siedzibę IV Miejskie Gimnazjum Męskie im. gen. Jakuba Jasińskiego (przeniesione w 1934 na ul. Skaryszewską 8).
Między wrześniem 1944 roku a styczniem 1945 roku zabudowa ulicy została częściowo zniszczona w wyniku niemieckiego ostrzału artyleryjskiego z lewego brzegu Wisły.
W latach 1964–1969 pomiędzy ulicami: Okrzei, Panieńską i Wybrzeżem Szczecińskim zbudowano osiedle Panieńska zaprojektowane przez Teresę Tyszyńską i Gabriela Rekwirowicza. Osiedle składa się z pięciu 12-kondygnacyjnych budynków oraz trzech „plombowych” z lokalami usługowymi na parterze.
W latach 1997–1999 na rogu ulic Okrzei i Panieńskiej (pod adresem Okrzei 1a) wzniesiono neomodernistyczny budynek biurowy Dominanta Praska.
Na rogu Panieńskiej i Jasińskiego, przy murze Szpitala Praskiego, znajduje się zachowany niemiecki schron obserwacyjno-wartowniczy z okresu II wojny światowej.

</doc>
<doc id="4056011" url="https://pl.wikipedia.org/wiki?curid=4056011" title="Happy Hall">
Happy Hall

Happy Hall (ur. 15 października 1987 w Nassau) – bahamski piłkarz, grający na pozycji obrońcy.
Kariera.
W latach 2006–2007 grał w akademickiej drużynie Appalachian State Mountaineers. 2 września 2006 roku zadebiutował w reprezentacji w wygranym 3:1 meczu z Kajmanami. W 2008 roku występował w kanadyjskim klubie North York Astros. W sezonie 2008/2009 reprezentował barwy ósmoligowego angielskiego Gosport Borough. Następnie grał w trynidadzkim Ma Pau SC oraz amerykańskich Bradenton Academics i Dayton Dutch Lions. Od 2014 roku gra w klubie z ojczyzny – Lyford Cay FC.
Założył dwie szkółki piłkarskie na Bahamach – YESI Soccer oraz Skillz Soccer School.

</doc>
<doc id="4056013" url="https://pl.wikipedia.org/wiki?curid=4056013" title="MIDAS 10">
MIDAS 10

MIDAS 10 (ang. "Missile Defense Alarm System") – amerykański satelita obrony przeciwrakietowej zbudowany w ramach programu MIDAS. Zadaniem należącego do US Air Force satelity miało być wykrywanie startujących wrogich rakiet balistycznych. Wraz z nim wyniesiono także satelity SECOR 6 i ERS 16. W wyniku awarii satelita nie osiągnął planowanej orbity. Satelita znany był także jako RTS-1 (Research Test Series 1).
Budowa i działanie.
Bazując na doświadczeniach zdobytych przy budowie wcześniejszych satelitów z serii MIDAS, firma Aerojet opracowała zmodernizowaną serię satelitów tego typu. Nowe satelity zostały opracowane z myślą o wykrywaniu wrogich pocisków wystrzeliwanych z okrętów podwodnych i pocisków balistycznych średniego zasięgu. Cele te w porównaniu do pocisków dalekiego zasięgu emitowały mniej ciepła, przez co były trudniejsze do wykrycia. W celu polepszenia właściwości detekcyjnych MIDAS 10 otrzymał nowy teleskop wykrywający emisję podczerwieni pracujących silników rakietowych, w skład którego wchodziły m.in. nowe filtry optyczne i 442 detektory podczerwieni z siarczku ołowiu. Nowy teleskop dzięki zmianom, miał w porównaniu do starszych satelitów MIDAS, lepszą rozdzielczość, wynoszącą 30 sekund kątowych.
Misja.
Misja rozpoczęła się 9 czerwca 1966 roku, kiedy rakieta Atlas Agena D wyniosła z kosmodromu Vandenberg na niską orbitę okołoziemską 10. satelitę z serii MIDAS. Po znalezieniu się na orbicie MIDAS 10 otrzymał oznaczenie COSPAR 1966-051A. Nie doszło do drugiego odpalenia silnika członu Agena, w związku z tym satelita zamiast wejść na orbitę kołową, pozostał na tymczasowej wydłużonej eliptycznej orbicie parkingowej. Następnie człon Agena podczas prób stabilizacji, wykorzystał cały zapas paliwa rakietowego. Z powodu przebywania na niewłaściwej orbicie i braku możliwości stabilizacji nie wykonano żadnych testów możliwości optycznych satelity.
Satelita spłonął w atmosferze 3 grudnia 1966 roku.

</doc>
<doc id="4056014" url="https://pl.wikipedia.org/wiki?curid=4056014" title="Most pod Ostródą">
Most pod Ostródą

 Most pod Ostródą – most typu extradosed w ciągu drogi krajowej nr 16, pod Ostródą w Województwie warmińsko-mazurskim. Most w ciągu południowej obwodnicy Ostródy wybudowany jest nad głęboką rynną polodowcową jeziora Morliny, przez którą płynie Ornowska Struga.
Most drogowy jest mostem typu extradosed o dwóch pasach ruchu w każdą stronę wraz z pasami awaryjnymi o długości 677 m. Pylony pojedyncze na środku mostu mają wysokość około 60 m nad poziomem terenu.
Budowa mostu w latach 2015–2017 zrealizowana została przez Budimex. Koszt budowy mostu, wraz z budową dróg dojazdowych wyniósł prawie 150 mln zł i finansowany był przez Krajowy Fundusz Drogowy.

</doc>
<doc id="4056016" url="https://pl.wikipedia.org/wiki?curid=4056016" title="Remiziak">
Remiziak

Remiziak ("Pholidornis rushiae") – gatunek małego ptaka z rodziny pokrzewczyków (Hyliidae). Występuje w środkowej i zachodniej Afryce. Nie jest zagrożony wyginięciem.
Taksonomia.
Po raz pierwszy gatunek opisał amerykański ornitolog John Cassin w 1855 na łamach "Proceedings of the Academy of Natural Sciences of Philadelphia". Holotyp pochodził z okolic Mondah River (Gabon). Autor nadał nowemu gatunkowi nazwę "Diceum Rushiæ". W 1857 Gustav Hartlaub wydzielił remiziaka do odrębnego rodzaju "Pholidornis"; Międzynarodowy Komitet Ornitologiczny (IOC) obecnie (2020) podtrzymuje nazwę "Pholidornis rushiae". Wyróżnia 4 podgatunki. Klasyfikacja remiziaka do niedawna była sporna. Rodzaj bywał niegdyś umieszczany w rodzinie pokrzewkowatych (Sylviidae), jako "incertae sedis" w rodzinie skotniczkowatych (Scotocercidae) lub też w rodzinie remizów (Remizidae); na przestrzeni lat umieszczano go w przynajmniej 7 różnych rodzinach.
Podgatunki i zasięg występowania.
IOC wyróżnia następujące podgatunki:
BirdLife International szacuje zasięg występowania na 5,21 mln km².
Morfologia.
Długość ciała wynosi około 7,5 cm; masa ciała 4,6–5,9 g (dla przedstawicieli "P. r. ussheri"). Głowa pokryta jest paskami. Górną część grzbietu, barkówki i skrzydła pokrywa łuskowaty wzór. Grzbiet i kuper żółtawe. Gardło i pierś pokrywają grube pasy o barwach ciemnobrązowej i brudnobiałej. Brzuch i okolice kloaki żółtawe. Tęczówka u samca ciemnopomarańczowa, czerwona, czerwonawa lub pomarańczowobrązowa; samicy kremowa, szara lub szarobrązowa. Dziób czarniawy, nasada żuchwy żółtawa. Nogi jaskrawożółte.
Ekologia i zachowanie.
Środowiskiem życia remiziaków są wiecznie zielone lasy; preferują przecinki i lasy wtórne. Występują także na plantacjach, w Wybrzeżu Kości Słoniowej odnotowywany także w zakrzewieniach, plantacjach manioku, ogrodach (w tych ostatnich także w Demokratycznej Republice Konga). Występują zarówno na nizinach, jak i w górach. Na górze Nimba (Liberia) stwierdzano remiziaki do 1200 m n.p.m., w Gwinei do 1000 m n.p.m. Remiziaki trudno jest dostrzec, w lesie cały czas spędzają w koronach drzew. Przebywają w parach lub grupach liczących 3–8 osobników, niekiedy przebywają wraz z nektarnikami. Żywią się owadami (preferują misecznikowate, Coccidae) i nasionami. Odpoczywają w gniazdach w grupkach 4–5 ptaków.
Lęgi.
Pora sezonu lęgowego bardzo zmienna w zależności od miejsca występowania. Gniazdo to zamknięta struktura o średnicy około 15 cm (po lewej). Zbudowane jest ze zbitego puchu roślinnego, ma jeden otwór wejściowy skierowany w dół. Zawieszone jest w pnączu lub na niewielkiej gałązce, 3–12 m nad ziemią. Donoszono również o gniazdach w starych gniazdach wikłaczy. Zniesienie liczy 2 białe jaja o wymiarach około 10 na 13 mm.
Status.
IUCN uznaje remiziaka za gatunek najmniejszej troski (LC, "Least Concern") nieprzerwanie od 1988 (stan w 2020). Trend liczebności populacji uznaje się za stabilny. BirdLife International wymienia 55 ostoi ptaków IBA, w których odnotowano te ptaki. Są to między innymi parki narodowe: Korup, Lobéké (Kamerun), Dzanga-Ndoki (Republika Środkowoafrykańska), Kahuzi-Biéga, Salonga (Demokratyczna Republika Konga), Mont Péko (Wybrzeże Kości Słoniowej), Monte Alén (Gwinea Równikowa).

</doc>
<doc id="4056018" url="https://pl.wikipedia.org/wiki?curid=4056018" title="Oczyszczanie dysku">
Oczyszczanie dysku

Oczyszczanie dysku (cleanmgr.exe) – narzędzie konserwacyjne zawarte w systemie Microsoft Windows, służące do zwalniania miejsca na dysku. Program najpierw skanuje i analizuje dysk twardy pod kątem plików, które są zbędne (np. pliki tymczasowe lub kopie po instalacji aktualizacji), a następnie pozwala je usunąć. Istnieje szereg różnych kategorii plików i opcji:
Powyższa lista jednak się nie kończy, gdyż na przykład "Pliki tymczasowe pulpitu zdalnego" czy "Tymczasowe pliki synchronizacji" mogą przejawiać się tylko w niektórych konfiguracjach systemowych przez różnice między wersjami systemu Windows i korzystanie z dodatkowych funkcji takich jak pulpit zdalny. Możliwość usunięcia pliku hibernacji może nie być idealnym rozwiązaniem dla niektórych użytkowników, ponieważ wyłączy opcję hibernacji.
Oprócz usuwania zbędnych plików, Użytkownicy mają możliwość skompresowania plików, które nie były używane przez określony okres. Ta opcja zapewnia systematyczny schemat kompresji. Rzadko używane pliki zostają skompresowane, aby zwolnić miejsce na dysku, pozostawiając przy tym często używane pliki bez kompresji w celu ich szybszego odczytu/zapisu. Jeśli po kompresji plików, użytkownik zapragnie otworzyć plik skompresowany, czas dostępu może zostać zwiększony i różnić się od systemu do systemu.
W dodatku do kategorii, które są wyświetlane na karcie Oczyszczanie dysku, karta "Więcej opcji" oferuje dodatkowe opcje, aby zwolnić miejsce na dysku poprzez usunięcie dodatkowych składników systemu Windows, zainstalowanych programów i wszystkie z wyjątkiem ostatniego punktu przywracania systemu lub kopii poprzednich wersji plików (tzw. "Shadow Copy") w niektórych wersjach systemu Windows począwszy od Visty.

</doc>
<doc id="4056022" url="https://pl.wikipedia.org/wiki?curid=4056022" title="Cacurgidae">
Cacurgidae

Cacurgidae – wymarła rodzina owadów z rzędu świerszczokaraczanów. W zapisie kopalnym znane są od pensylwanu w karbonie po późny perm. Ich skamieniałości znajduje się na terenie Europy i obu Ameryk.
Opis.
Były to owady o prognatycznej głowie, zaopatrzonej w długie czułki i duże oczy złożone. Przedtułów miał umiarkowanie szerokie, pozbawione przednich wcięć paranota. Wydłużone odnóża charakteryzowały golenie o nieuzbrojonych wierzchołkach. W użyłkowaniu przednich skrzydeł sektor radialny brał początek w nasadowej ⅓ skrzydła, a na wysokości tego miejsca pole kostalne było nie węższe niż subkostalne. Żyłka subkostalna kończyła się łącząc z kostalną. Pole między żyłkami radialnymi było niezwężone. Pierwsze rozgałęzienia żyłki medialnej zaczynały się nie wcześniej niż w połowie długości skrzydła. W nasadowej ⅓ skrzydła tylne odnogi przedniej żyłki kubitalnej zaczynały się nieregularnie rozgałęziać, a niektóre z gałązek ulegały dalej desklerotyzacji. Odwłok samic zaopatrzony był w długie pokładełko.
Taksonomia.
Takson ten wprowadzony został w 1911 przez Antona Handlirscha. W 1922 umieszczany był przez tego autora w rzędzie Protorthoptera, uznanym przez niego za synonim Protoblattoidae. W 1938 Cacurgidae przeniesione zostały przez Andrieja Martynowa do rzędu Paraplecoptera i tam też umieszczał je w 1962 Aleksandr Szarow. W 2002 Aleksandr Rasnicyn umieścił je w rzędzie Eoblattida, a Béthoux i André Nel w nadrzędzie Archaeorthoptera. W 2004 Gorochow przeniósł je do rzędu Protoptera. W pracach Daniła Aristowa z 2012 oraz Aleksandra Rasnicyna i Daniła Arsitowa z 2013 wskazywano, że m.in. Eoblattidae, Cacurgidae i Grylloblattidae stanowić powinny jeden rząd świerszczokaraczanów. Rewizji tego rzędu dokonał w 2015 Danił Aristow, uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Po rewizji Aristowa z 2015 należą tu następujące rodzaje:

</doc>
<doc id="4056026" url="https://pl.wikipedia.org/wiki?curid=4056026" title="Protophasmatidae">
Protophasmatidae

Protophasmatidae – wymarła rodzina owadów z rzędu świerszczokaraczanów. W zapisie kopalnym znane są od pensylwanu w karbonie po późny perm. Ich skamieniałości znajdywane są na terenie Europy i Ameryki Południowej.
Opis.
Z wyjątkiem "Ischnoptera" były to owady o hipognatycnzej głowie. Oczy miały dość niewielkich rozmiarów. Przedplecze cechowały wąskie, niewystające ku przodowi paranota. Odnóża charakteryzowały golenie o nieuzbrojonych wierzchołkach oraz czteroczłonowe stopy o stosunkowo małych aroliach. W użyłkowaniu przednich skrzydeł sektor radialny brał początek w nasadowej ⅓ skrzydła, a na wysokości tego miejsca pole kostalne było szersze niż subkostalne. Nie występował płat prekostalny, natomiast obecna była międzykrywka ("clavus"). Żyłka subkostalna kończyła się łącząc z żyłką radialną lub przednim odgałęzieniem tejże. Pole między żyłkami radialnymi było zwężone albo tylko u nasady albo na całej długości. Pierwsze rozgałęzienia żyłki medialnej zaczynały się za wysokością nasady sektora radialnego, w nasadowej lub środkowej części skrzydła. W nasadowej ⅓ skrzydła przednia żyłka kubitalna zaczynała się nieregularnie rozgałęziać, ale nie miała odgałęzień tylnych.
Taksonomia.
Takson ten wprowadził w 1885 Charles Jules Edmée Brongniart pod nazwą Protophasmida. W 1893 wprowadził on nazwę Protophasmidae, która została w 1992 skorygowana na Protophasmatidae przez Carpentera. W 1962 Aleksandr Szarow sklasyfikował tę rodzinę w Protoblattodea. W 2002 Aleksandr Rasnicyn umieścił ją w rzędzie Eoblattida. Rewizji tego rzędu dokonał w 2015 Danił Aristow, włączając weń Grylloblattidae i uznając zgodnie z zasadą prorytetu jako jego naukową nazwę Eoblattida, a Grylloblattodea za synonim. Autor ten zsynonimizował także z Protophasmatidae rodzinę Taiophlebiidae.
Po rewizji Aristowa z 2015 należą tu następujące rodzaje:

</doc>
<doc id="4056030" url="https://pl.wikipedia.org/wiki?curid=4056030" title="Marcin Kozioł">
Marcin Kozioł



</doc>
<doc id="4056031" url="https://pl.wikipedia.org/wiki?curid=4056031" title="Cruziana">
Cruziana

Cruziana d’Orbigny, 1842 – ichnorodzaj skamieniałości śladowych w formie hieroglifu, będący prawdopodobnie skamieniałymi odlewami tropów trylobitów.
"Cruziana" ma kształt wydłużonej ścieżki pokrytej drobnym wzorem jodełki, przypominającym rybi szkielet. Wzór jodełki bywa pokryty jeszcze drobniejszymi prążkami. Większy wzór interpretuje się jako ślady odnóży, a mniejszy pazurków. Ślady odnóży mogą sięgać brzegów całego śladu ścieżki lub do nich nie dochodzić. Na końcach bywają rozszerzone. Brzegi mogą być gładkie lub nie. W obrębie jednego okazu wzór może się nieco różnić. Zdarza się, że znajdowane okazy nakładają się na siebie częściowo (krzyżują). 
Podobnie jak inne skamieniałości tego typu, okazy należące do tego ichnorodzaju charakteryzuje znaczna zmienność i bardziej jest on definiowany przez sposób powstania niż ścisłe cechy morfologiczne. Powszechnie przyjmuje się, że są to ślady działalności trylobitów, choć nie wszyscy paleontolodzy się z tym zgadzają. Nawet w razie uznania, że trylobity odpowiadają za powstanie większości okazów "Cruziana", niektóre okazy mogły jednak powstać dzięki działalności innych, podobnych do nich, zwierząt.
"Cruziana" są zwykle hieroglifami, czyli nie samymi śladami na powierzchni podłoża, po którym poruszał się trylobit, ale odlewami śladów znajdującymi się na spągu warstwy przykrywającej to podłoże. Czasem podkreśla się tę różnicę, rezerwując nazwę "Cruziana" tylko dla hieroglifów.
Okazy "Cruziana" znajdowane są w płytkomorskich utworach od kambryjskich po dewońskie, z rzadkimi późniejszymi przykładami, na półkuli północnej. 
Nazwę "Cruziana" utworzył Alcide d’Orbigny, honorując Andrésa de Santa Cruz. Synonimem jest nazwa "Bilobite"/"Bilobites", która została przypisana do innego taksonu. Początkowo skamieniałości te brano za skamieniałe glony. Następnie paleontolodzy, poczynając od Gerharda Holma w 1887 roku, doszli do wniosku, że są to skamieniałości śladowe grzebania w podłożu.
"Cruziana" interpretuje się jako ślady pełzania po podłożu wraz z jego rozgrzebywaniem. Inne hieroglify śladów pozostawionych w podłożu przez trylobity to "Rusophycus" Hall, 1852 (ślady spoczynku), "Diplichnites" Dawson, 1873 (ślady kroczenia, stąpania) i "Dimorphichnus" Seilacher, 1955 (ślady kroczenia lub pływania nad powierzchnią z szorowaniem po niej bokiem). Razem tworzą ichnocenozę związaną z życiem trylobitów, ale również innych towarzyszących im zwierząt.

</doc>
<doc id="4056034" url="https://pl.wikipedia.org/wiki?curid=4056034" title="Mesorthopteridae">
Mesorthopteridae

Mesorthopteridae – wymarła rodzina owadów z rzędu świerszczokaraczanów. W zapisie kopalnym znane są od cisuralu w permie po późny trias. Ich skamieniałości znajdywane są na terenie Rosji, Azji Środkowej, Afryki Południowej i Australii.
Opis.
Były to owady o głowie hipognatycnzej lub prognatycznej, wyposażonej w niewielkie oczy złożone i pozbawionej przyoczek. Ich przedplecze cechowały szerokie, niewcięte na przednich brzegach paranota. Odnóża charakteryzowały golenie o nieuzbrojonych wierzchołkach oraz pięcioczłonowe stopy o dużych aroliach. W użyłkowaniu przednich skrzydeł sektor radialny brał początek w nasadowej ⅓ skrzydła (z wyjątkiem "Mesorthopterina"), a na wysokości tego miejsca pole kostalne było zwykle szersze niż subkostalne. Nie występował płat prekostalny, natomiast obecna była międzykrywka ("clavus"). Żyłka subkostalna kończyła się łącząc z żyłką kostalną. Pierwsze rozgałęzienia żyłki medialnej zaczynały się przed wysokością nasady sektora radialnego lub w jej rejonie. W nasadowej ćwiartce skrzydła przednia żyłka kubitalna zaczynała się, zwykle nieregularnie lub grzebieniaście, rozgałęziać, ale nie miała odgałęzień tylnych. Tylko u "Sharovites" występowała międzykrywka. Odwłok wyposażony był w krótkie przysadki odwłokowe, a u samic też w krótkie i silnie zbudowane pokładełko.
Taksonomia.
Takson ten wprowadzony został w 1916 przez Roberta Johna Tillyarda. W 1938 zaliczony został przez Andrieja Martynowa do rzędu Paraplecoptera i tam też umieszczał go w 1962 Aleksandr Szarow. W 1980 Aleksandr Rasnicyn umieścił tę rodzinę w rzędzie świerszczokaraczanów (Grylloblattida). W 2015 Danił Aristow połączył Grylloblattida z Eoblattida w jeden rząd, uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Po rewizji Aristowa z 2015 należą tu następujące rodzaje:

</doc>
<doc id="4056037" url="https://pl.wikipedia.org/wiki?curid=4056037" title="Shunzei Fujiwara">
Shunzei Fujiwara

 – japoński poeta.
Syn Toshitady Fujiwary. Po śmierci ojca w 1123 roku adoptowany przez Akiyoriego Hamuro, przybrał imię Akihiro (顕広). W 1167 roku powrócił do rodu Fujiwara i zmienił imię na Toshinari (Shunzei). Pełnił kilka funkcji na dworze cesarskim, jednak z powodu słabego zdrowia ok. 1176 roku wycofał się z życia publicznego i został mnichem buddyjskim, przybierając imię zakonne Shakua (釈阿).
Aktywny od wczesnej młodości na polu literackim, należał do grupy poetyckiej skupionej wokół emerytowanego cesarza Sutoku. Wielokrotnie pełnił funkcję arbitra w dworskich konkursach poezji. Tworzył wiersze oparte na klasycznych wzorcach chińskich z czasów dynastii Tang. Jest autorem zbioru "Chōshū-eisō", zawierającego 745 utworów w stylu "waka" i 2 w stylu "chōka". Inne poezje Fujiwary, w liczbie ponad 430, rozproszone są w licznych oficjalnych antologiach. Na polecenie cesarza zredagował antologię poezji dworskiej "Senzai waka-shū", wydaną w 1188 roku. Jest także autorem rozprawy teoretycznoliterackiej "Korai futei-shō".
Jego synem był Teika Fujiwara.

</doc>
<doc id="4056038" url="https://pl.wikipedia.org/wiki?curid=4056038" title="Fujiwara no Shunzei">
Fujiwara no Shunzei



</doc>
<doc id="4056039" url="https://pl.wikipedia.org/wiki?curid=4056039" title="Toshinari Fujiwara">
Toshinari Fujiwara



</doc>
<doc id="4056040" url="https://pl.wikipedia.org/wiki?curid=4056040" title="Fujiwara no Toshinari">
Fujiwara no Toshinari



</doc>
<doc id="4056042" url="https://pl.wikipedia.org/wiki?curid=4056042" title="Transplantacja serca">
Transplantacja serca



</doc>
<doc id="4056043" url="https://pl.wikipedia.org/wiki?curid=4056043" title="Rusophycus">
Rusophycus

Rusophycus Hall, 1852 – ichnorodzaj skamieniałości śladowych w formie hieroglifu, będący prawdopodobnie skamieniałymi odlewami tropów trylobitów.
"Rusophycus" ma kształt dwupłatowego kopca podzielonego wgłębieniem. We wgłębieniu mogą być widoczne odciski pygidium lub segmentów trylobita. 
Podobnie jak inne skamieniałości tego typu, okazy należące do tego ichnorodzaju charakteryzuje znaczna zmienność i bardziej jest on definiowany przez sposób powstania niż ścisłe cechy morfologiczne. 
Okazy "Rusophycus" są zwykle hieroglifami, czyli nie samymi śladami na powierzchni podłoża, na którym znajdował się trylobit, ale odlewami śladów znajdującymi się na spągu warstwy przykrywającej to podłoże. Czasem podkreśla się tę różnicę, rezerwując nazwę "Rusophycus" tylko dla hieroglifów.
Okazy "Rusophycus" znajdowane są w płytkomorskich utworach od kambryjskich po dewońskie na półkuli północnej. 
"Rusophycus" interpretuje się jako ślady spoczywania na podłożu. Inne hieroglify śladów pozostawionych w podłożu przez trylobity to "Cruziana" d'Orbigny, 1842 (ślady pełzania i gzebania), "Diplichnites" Dawson, 1873 (ślady kroczenia, stąpania) i "Dimorphichnus" Seilacher, 1955 (ślady kroczenia lub pływania nad powierzchnią z szorowaniem po niej bokiem). Razem tworzą ichnocenozę związaną z życiem trylobitów, ale również innych towarzyszących im zwierząt.

</doc>
<doc id="4056044" url="https://pl.wikipedia.org/wiki?curid=4056044" title="EdgeHTML">
EdgeHTML

EdgeHTML – własnościowy silnik przeglądarki internetowej opracowany przez firmę Microsoft dla przeglądarki Microsoft Edge. Jest to fork silnika Trident, z którego usunięto cały przestarzały kod starszych wersji Internet Explorera oraz w większości przepisano według standardów W3C. Silnik ten został po raz pierwszy wydany jako eksperymentalna opcja w programie Internet Explorer 11 w Windows 10 Technical Preview build 9879. Od 15 stycznia 2020 r., nowa przeglądarka Edge oparta na Chromium dostępna jest w systemie Windows 10 od wersji 1803. Starsza przeglądarka z silnikiem EdgeHTML czyli Edge Legacy, nie jest już rozwijana, wsparcie techniczne skończyło się 9 marca 2021.
Użycie w systemach Windows.
EdgeHTML służy jako składnik oprogramowania aby umożliwić twórcom oprogramowania łatwe wprowadzenie możliwości przeglądania stron internetowych dla własnych aplikacji. EdgeHTML udostępnia interfejs Component Object Model do uzyskiwania dostępu i edytowania stron HTML w każdym środowisku z obsługą COM, jak C++ i .NET. Na przykład, kontrola przeglądarki może być dodana do programu napisanego w C++ i EdgeHTML może więc być użyty aby uzyskać dostęp do strony wyświetlanej w przeglądarce internetowej i uzyskać wartości elementów. Zdarzenia z kontroli przeglądarki mogą także być przechwycone. EdgeHTML jest również używany do renderowania aplikacji WinRT opartych na technologii sieci Web.
EdgeHTML 12.
Microsoft po raz pierwszy zaprezentował silnik renderowania EdgeHTML jako część Internet Explorera 11 w systemie Windows Technical Preview build 9879 12 listopada 2014 roku. Microsoft planował wykorzystać EdgeHTML zarówno w Edge'u jak również w Internet Explorerze. W programie Internet Explorer miałby być drugim silnikiem, obok Tridenta 7 napędzającego Internet Explorera 11, którego zamierzano zachować dla kompatybilności wstecznej. Ostatecznie jednak Microsoft zdecydował się dodać Internet Explorera 11 jako część preinstalowanego oprogramowania systemu operacyjnego Windows 10, jak miało to miejsce w poprzednich wersjach systemu Windows, pozostawiając EdgeHTML tylko dla najnowszej przeglądarki – Microsoft Edge. Silnik ten został również dodany do systemu Windows 10 Mobile i Windows Server 2016. EdgeHTML oficjalnie wydano 29 lipca 2015 jako część Windows 10.
EdgeHTML 13.
18 sierpnia 2015 roku Microsoft wydał pierwszą wersję podglądową EdgeHTML 13 w Windows 10.0.10525. Mimo tego była ona nadal oznaczona jako wersja 12. W kolejnych aktualizacjach wsparcie dla HTML5 i CSS3 zostało uzupełnione o nowe elementy. Microsoft dodał również wsparcie dla Object RTC i włączył domyślnie ASM.js. W tej aktualizacji nacisk położono głównie na poprawę wsparcia dla ECMAScriptu 6 i ECMAScriptu 7.
Finalnie EdgeHTML 13 (13.10586) został wydany 10 listopada 2015 jako część aktualizacji "November Update" (wersja 1511) systemu operacyjnego Windows 10
EdgeHTML 14.
16 grudnia 2015 roku Microsoft wydał pierwszą kompilację aktualizacji o nazwie kodowej "Redstone". W styczniu i w lutym 2016, ukazały się 4 inne kompilacje pokazujące fundamentalne prace nad EdgeHTML 14. 18 lutego 2016 Microsoft udostępnił pierwszą wersję EdgeHTML 14 – 14.14267. Ta wersja silnika nie zawiera prawie żadnych zmian w standardach, ale zawierała fundamentalne prace dla Powiadomień Web, WebRTC 1.0, ulepszone wsparcie dla CSS i ECMAScript i zawierała również szereg nowych flag. Ponadto firma Microsoft ogłosiła, że pracuje nad obsługą VP9, WOFF 2.0, Web Speech API, WebM, FIDO 2.0, Beacon i wielu innych technologii.
2 sierpnia 2016 EdgeHTML 14 został wydany w systemie Windows 10 w ramach aktualizacji "Anniversary Update" (wersja 1607).
EdgeHTML 15.
EdgeHTML 15 został wydany 11 kwietnia 2017 w systemie Windows 10 w ramach aktualizacji "Creators Update" (wersja 1703).
EdgeHTML 16.
17 października 2017 roku EdgeHTML 16 został wydany w systemie Windows 10 w ramach aktualizacji "Fall Creators Update" (wersja 1709).
EdgeHTML 17.
EdgeHTML 17 został wydany 30 kwietnia 2018 w systemie Windows 10 w ramach aktualizacji "April 2018 Update" (wersja 1803).
EdgeHTML 18.
EdgeHTML 18 został wydany 2 października 2018 w systemie Windows 10 w ramach aktualizacji "October 2018 Update" (wersja 1809).
EdgeHTML 19.
EdgeHTML 19 został wydany 21 maja 2019 w systemie Windows 10 w ramach aktualizacji May 2019 Update (wersja 1903)
Wydajność.
AnandTech dokonał przeglądu silnika w najnowszej kompilacji 9926 systemu operacyjnego Windows 10. Benchmark ukazał znaczne ulepszenia w wydajności w porównaniu z Tridentem. Szczególnie dobrze wypadł tutaj Microsoftowy silnik JavaScriptu, który dorównuje teraz obecnemu liderowi – V8 wykorzystywanemu m.in. przez Google Chrome. Inne benchmarki, koncentrując się na WebGL-u również zauważyły, że EdgeHTML wykazuje się o wiele lepiej niż nie tylko jego poprzednik – Trident 7 – ale również inne silniki, jak np. Blink wykorzystywany przez Chrome'a.
Kompatybilność.
Celem EdgeHTML jest pełna kompatybilność z silnikami Blink i WebKit wykorzystywanymi przez Google Chrome i Safari. Firma Microsoft poinformowała, że „wszelkie różnice pomiędzy Edge-WebKit są błędami, które jesteśmy zainteresowani naprawić”.
EdgeHTML koncentruje się na współczesnych standardach i interoperacyjności, a nie zgodności. Pierwsze wydanie EdgeHTML w Windows 10 zawierało ponad 4000 poprawek interoperacyjności.
Różnice względem Tridenta.
W przeciwieństwie do Tridenta, EdgeHTML nie obsługuje kontrolek ActiveX. Porzuca on również wsparcie dla nagłówka zgodnego z X-UA, używanego przez Tridenta w celu określenia, w której wersji musiał renderować określoną witrynę. Microsoft również porzucił Widok Zgodności. Microsoft Edge rozpoznaje, czy dana witryna internetowa do prawidłowego działania wymaga którejś z porzuconych technologii i w razie potrzeby zasugeruje jej otwarcie w Internet Explorerze 11. Kolejną zmianą było dodanie do user agenta kłamliwego ciągu, który podaje przeglądarkę Edge również jako Chrome i Safari, a także wspomina o KHTML i Gecko, tak że serwery stron www dostosowane do różnych ciągów ua wysyłają przeglądarce Edge pełne wersje stron zamiast stron o zredukowanej funkcjonalności.

</doc>
<doc id="4056046" url="https://pl.wikipedia.org/wiki?curid=4056046" title="Wenezuela na Mistrzostwach Świata w Lekkoatletyce 2017">
Wenezuela na Mistrzostwach Świata w Lekkoatletyce 2017

Wenezuela na Mistrzostwach Świata w Lekkoatletyce 2017 – reprezentacja Wenezueli podczas mistrzostw świata w Londynie liczyła 11 zawodników, którzy zdobyli dwa medale.

</doc>
<doc id="4056048" url="https://pl.wikipedia.org/wiki?curid=4056048" title="Ideliidae">
Ideliidae

Ideliidae – wymarła rodzina owadów z rzędu świerszczokaraczanów. W zapisie kopalnym znane są od wczesnego permu go późnego triasu. Ich skamieniałości znajduje się na terenie Rosji, Mongolii i Azji Środkowej.
Opis.
Były to owady o małej, prognatycznej głowie, zaopatrzonej w długie czułki, średnich rozmiarów oczy złożone oraz przyoczka. Ich przedplecze miało szerokie paranota z szerokimi, stosunkowo płytkimi wcięciami na przednich brzegach. Odnóża miały pięcioczłonowe stopy o dużych aroliach i zwykle nieuzbrojone wierzchołki goleni. Biodra środkowej i tylnej pary były osadzone blisko siebie. W użyłkowaniu przednich skrzydeł sektor radialny brał początek w nasadowej połowie skrzydła, a na wysokości tego miejsca pole kostalne było szersze niż subkostalne. Żyłka subkostalna kończyła się łącząc z kostalną. Pole między żyłkami radialnymi było niezwężone. Pierwsze rozgałęzienia żyłki medialnej zaczynały się w połowie nasadowej połowie skrzydła, przed wysokością punktu początkowego sektora radialnego. Przednia żyłka kubitalna miała grzebieniaste przednie i tylne odgałęzienia, które zaczynały od niej odchodzić w jej nasadowej ćwiartce. Nie występowała w tej rodzinie międzykrywka. Odwłok miał krótkie przysadki odwłokowe o wrzecionowatym kształcie, a u samic zaopatrzony był także w długie i silnie zbudowane pokładełko o ząbkowanych walwach.
Taksonomia.
Takson ten wprowadzony został w 1928 przez Michaiła Zalesskija. W 1938 rodzina ta umieszczona została przez Andrieja Martynowa w rzędzie Protoblattoidea. W 1962 Aleksandr Szarow przeniósł ją do rzędu Paraplecoptera. W 1980 Aleksandr Rasnicyn sklasyfikował ją w rzędzie świerszczokaraczanów (Grylloblattida). W 2015 Danił Aristow połączył Grylloblattida z Eoblattida w jeden rząd, uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Po rewizji Aristowa z 2015 należą tu następujące rodzaje:

</doc>
<doc id="4056050" url="https://pl.wikipedia.org/wiki?curid=4056050" title="Sainsbury's Birmingham Grand Prix 2016">
Sainsbury's Birmingham Grand Prix 2016



</doc>
<doc id="4056052" url="https://pl.wikipedia.org/wiki?curid=4056052" title="Sainsbury's Anniversary Games 2015">
Sainsbury's Anniversary Games 2015



</doc>
<doc id="4056054" url="https://pl.wikipedia.org/wiki?curid=4056054" title="Sainsbury's Indoor Grand Prix 2015">
Sainsbury's Indoor Grand Prix 2015



</doc>
<doc id="4056056" url="https://pl.wikipedia.org/wiki?curid=4056056" title="Sainsbury's Indoor Grand Prix 2014">
Sainsbury's Indoor Grand Prix 2014



</doc>
<doc id="4056058" url="https://pl.wikipedia.org/wiki?curid=4056058" title="Sainsbury's Birmingham Grand Prix 2015">
Sainsbury's Birmingham Grand Prix 2015



</doc>
<doc id="4056061" url="https://pl.wikipedia.org/wiki?curid=4056061" title="Diplichnites">
Diplichnites

Diplichnites Dawson, 1873 – ichnorodzaj skamieniałości śladowych w formie hieroglifu, będący prawdopodobnie skamieniałymi odlewami tropów trylobitów i innych kopalnych stawonogów.
"Diplichnites" ma kształt rozrzuconych tropów związanych ze śladami w kształcie przypominającym rybi szkielet. 
Podobnie jak inne skamieniałości tego typu, okazy należące do tego ichnorodzaju charakteryzuje znaczna zmienność i bardziej jest on definiowany przez sposób powstania niż ścisłe cechy morfologiczne.
Okazy "Diplichnites" są zwykle hieroglifami, czyli nie samymi śladami na powierzchni podłoża, po którym poruszał się trylobit, ale odlewami śladów znajdującymi się na spągu warstwy przykrywającej to podłoże. Czasem podkreśla się tę różnicę, rezerwując nazwę "Diplichnites" tylko dla hieroglifów.
"Diplichnites" interpretuje się jako ślady stąpania po podłożu bez jego rozgrzebywania czy szorowania stroną brzuszną ciała. Inne hieroglify śladów pozostawionych w podłożu przez trylobity to "Rusophycus" Hall, 1852 (ślady spoczynku), "Cruziana" d'Orbigny 1842 (ślady pełzania i grzebania) i "Dimorphichnus" Seilacher, 1955 (ślady kroczenia lub pływania nad powierzchnią z szorowaniem po niej bokiem). Razem tworzą ichnocenozę związaną z życiem trylobitów, ale również innych towarzyszących im zwierząt.
Jednym z ichnogatunków tego ichnorodzaju jest "Diplichnites cuithensis" Briggs, Rolfe and Brannan, 1979, czyli ślady zostawione przez artropleurę.

</doc>
<doc id="4056062" url="https://pl.wikipedia.org/wiki?curid=4056062" title="David Oliver">
David Oliver



</doc>
<doc id="4056064" url="https://pl.wikipedia.org/wiki?curid=4056064" title="Atactophlebiidae">
Atactophlebiidae

Atactophlebiidae – wymarła rodzina owadów z rzędu świerszczokaraczanów. W zapisie kopalnym znana jest z permu, od cisuralu po loping. Skamieniałości jej przedstawicieli znajduje się na terenie Rosji.
Owady te miały przedplecze zaopatrzone w paranota, w użyłkowaniu ich przednich skrzydeł sektor radialny brał początek w połowie skrzydła, do pozbawionej tylnych odgałęzień przedniej żyłki kubitalnej przyłączała się odchodząca od żyłki medialnej lub tylnej medialnej żyłka M5, przednia odnoga tylnej żyłki medialnej często była zdezsklerotyzowana, a wklęsła żyłka subkostalna kończyła się łącząc z kostalną. Przednie skrzydła nie miały pola prekostalnego, a ich pole kostalne było w nasadowej ⅓ równej lub nieco większej szerokości niż pole subkostalne.
Takson ten wprowadzony został w 1930 przez Andrieja Martynowa. Po rewizji Aristowa z 2015 należą tu następujące rodzaje:

</doc>
<doc id="4056066" url="https://pl.wikipedia.org/wiki?curid=4056066" title="Dimorphichnus">
Dimorphichnus

Dimorphichnus Seilacher, 1955 – ichnorodzaj skamieniałości śladowych w formie hieroglifu, będący prawdopodobnie skamieniałymi odlewami tropów trylobitów.
"Dimorphichnus" ma kształt rozrzuconych tropów.
Podobnie jak inne skamieniałości tego typu, okazy należące do tego ichnorodzaju charakteryzuje znaczna zmienność i bardziej jest on definiowany przez sposób powstania niż ścisłe cechy morfologiczne.
Okazy "Dimorphichnus" są hieroglifami, czyli nie samymi śladami na powierzchni podłoża, po którym poruszał się trylobit, ale odlewami śladów znajdującymi się na spągu warstwy przykrywającej to podłoże.
"Dimorphichnus" interpretuje się jako ślady kroczenia lub pływania nad powierzchnią z szorowaniem po niej bokiem. Rodzaj "Dimorphichnus" i gatunek "Dimorphichnus obliquus" jako pierwszy opisał Adolf Seilacher dla dolnokambryjskich ichnoskamieniałości z Pakistanu w 1955 roku, a niedługo później podobne okazy znaleziono w kamieniołomie w Wiśniówce. Przy identyfikacji charakteru nowo wyróżnionego taksonu ichnoskamieniałości przyjął podobieństwo do śladów pozostawianych przez współczesne kraby.
Inne hieroglify śladów pozostawionych w podłożu przez trylobity to "Rusophycus" Hall, 1852 (ślady spoczynku), "Cruziana" d'Orbigny 1842 (ślady pełzania i grzebania) i "Diplichnites" Dawson, 1873 (ślady stąpania po podłożu bez jego rozgrzebywania czy szorowania stroną brzuszną ciała). Razem tworzą ichnocenozę związaną z życiem trylobitów, ale również innych towarzyszących im zwierząt.

</doc>
<doc id="4056071" url="https://pl.wikipedia.org/wiki?curid=4056071" title="Andrzej Kumor">
Andrzej Kumor



</doc>
<doc id="4056072" url="https://pl.wikipedia.org/wiki?curid=4056072" title="Włoska Partia Ludowa (przedwojenna)">
Włoska Partia Ludowa (przedwojenna)



</doc>
<doc id="4056073" url="https://pl.wikipedia.org/wiki?curid=4056073" title="Rainer Masera">
Rainer Masera

Rainer Stefano Masera (ur. 6 maja 1944 w Como) – włoski ekonomista, bankowiec i nauczyciel akademicki, w latach 1995–1996 minister budżetu i planowania gospodarczego.
Życiorys.
Z wykształcenia ekonomista, absolwent Uniwersytetu La Sapienza w Rzymie. Doktoryzował się na Uniwersytecie Oksfordzkim. Pracował w Banku Rozrachunków Międzynarodowych w Bazylei, a od 1975 we włoskim banku centralnym, w którym pełnił funkcję dyrektora departamentu i dyrektora generalnego. W latach 1988–1998 był dyrektorem generalnym instytucji kredytowej Istituto Mobiliare Italiano.
W międzyczasie od stycznia 1995 do maja 1996 sprawował urząd ministra budżetu i planowania gospodarczego w rządzie Lamberta Diniego. Później był m.in. prezesem grupy finansowej Sanpaolo IMI (1998–2004) i prezesem spółki Rete Ferroviaria Italiana wchodzącej w skład grupy Ferrovie dello Stato (2004–2007). Zajmował różne stanowiska także w innych przedsiębiorstwach m.in. sektora bankowego, został również dziekanem wydziału ekonomicznego prywatnego uniwersytetu Unimarconi.
Odznaczony Orderem Zasługi Republiki Włoskiej I klasy (1996) oraz Orderem Zasługi za Pracę (2002).

</doc>
<doc id="4056076" url="https://pl.wikipedia.org/wiki?curid=4056076" title="Józef Hornowski (1916−2011)">
Józef Hornowski (1916−2011)

Józef Hornowski (ur. 19 listopada 1916 w Kutaisi, zm. 13 czerwca 2011 w Warszawie) – polski lekarz i wojskowy, specjalista w zakresie chorób wewnętrznych, działacz społeczny, współtwórca powstałego po przemianach z 1989 samorządu lekarskiego.
Życiorys.
Urodził się na terenie Gruzji w rodzinie inżyniera Michała Hornowskiego i nauczycielki Marii z domu Niwińskiej. Rodzina osiedliła się w Polsce w 1923. W 1935 zdał maturę w gimnazjum w Toruniu, po czym podjął studia na Wydziale Lekarskim Uniwersytetu Warszawskiego. W okresie II wojny światowej pracował w służbach epidemiologicznych. W ramach tajnego nauczania dokończył w 1943 studia medyczne (potwierdzenie dyplomu na UW uzyskał w 1945). Był asystentem Witolda Orłowskiego, zajmował się też szkoleniem studentów w ramach tajnych kompletów.
Po wybuchu powstania warszawskiego został lekarzem dyżurnym w II Klinice Chorób Wewnętrznych. W połowie sierpnia 1944 personel i pacjenci placówki zostali przymusowo wysiedleni do obozu przejściowego w Pruszkowie. Po kilku dniach zbiegł z obozu, pracował następnie w szpitalu Rady Głównej Opiekuńczej we Włochach.
W 1945 został powołany do Wojska Polskiego, pracował jako kierownik laboratorium i epidemiolog, później jako wykładowca w Łodzi. Zdemobilizowany w 1947, specjalizował się w zakresie chorób wewnętrznych, a w 1952 doktoryzował się w zakresie nauk medycznych. Praktykował jako lekarz, a także jako wykładowca. W 1951 ponownie zmobilizowany, pracował jako lekarz wojskowy w różnych jednostkach, nadal zajmując się działalnością naukową. W 1957 uzyskał specjalizację drugiego stopnia w zakresie medycyny lotniczej. W tym samym roku powierzono mu organizację oddziału chorób wewnętrznych w Wojskowym Instytucie Medycyny Lotniczej. W 1972 awansowany na pułkownika, trzy lata później przeszedł w stan spoczynku. Od połowy lat 70. pracował jako internista w jednej z warszawskich przychodni lekarskich.
Był członkiem Towarzystwa Lekarskiego Warszawskiego i Polskiego Towarzystwa Lekarskiego, pełnił funkcję sekretarza zarządu głównego PTL. Od 1978 był sekretarzem Komitetu Budowy Domu Lekarza Seniora w Warszawie, który został otwarty w 1992. Od 1981 działał na rzecz reaktywacji izb lekarskich, w 1989 dołączył do komitetu organizacyjnego, uczestniczył w kolejnych zjazdach (wyróżniony godnością delegata honorowego).

</doc>
<doc id="4056077" url="https://pl.wikipedia.org/wiki?curid=4056077" title="Dragon's Breath Cave">
Dragon's Breath Cave



</doc>
<doc id="4056079" url="https://pl.wikipedia.org/wiki?curid=4056079" title="Ca' Rezzonico">
Ca' Rezzonico



</doc>
<doc id="4056080" url="https://pl.wikipedia.org/wiki?curid=4056080" title="Permotermopsidae">
Permotermopsidae

Permotermopsidae – wymarła rodzina owadów z rzędu świerszczokaraczanów. W zapisie kopalnym znane są z permu, od cisuralu po loping. Ich skamieniałości znajduje się na terenie Rosji i Niemiec.
Owady te miały przednie skrzydła pozbawione międzykrywki, w ich użyłkowaniu żyłka subkostalna kończyła się łącząc z kostalną, sektor radialny brał początek w nasadowej połowie skrzydła, a pole kostalne na wysokości tego miejsca było większej szerokości niż pole subkostalne. W nasadowej ⅓ skrzydła, przed wysokością nasady sektora radialnego, dochodziło do rozgałęzienia żyłki medialnej. Występowała także żyłka M5. Przednia żyłka kubitalna była ku tyłowi grzebieniasta, wyposażona w odgłęzienia tylne i u większości rodzajów zaczynająca rozgałęzianie za nasadową ⅓.
Takson ten wprowadzony został w 1937 przez Andrieja Martynowa. Po rewizji Aristowa z 2015 należą do niego następujące rodzaje:

</doc>
<doc id="4056082" url="https://pl.wikipedia.org/wiki?curid=4056082" title="Ca' Granda">
Ca' Granda



</doc>
<doc id="4056083" url="https://pl.wikipedia.org/wiki?curid=4056083" title="Chorwacja na Mistrzostwach Świata w Lekkoatletyce 2017">
Chorwacja na Mistrzostwach Świata w Lekkoatletyce 2017

Chorwacja na Mistrzostwach Świata w Lekkoatletyce 2017 – reprezentacja Chorwacji podczas mistrzostw świata w Londynie liczyła 9 zawodników, którzy zdobyli dwa medale.

</doc>
<doc id="4056084" url="https://pl.wikipedia.org/wiki?curid=4056084" title="Ca' d'Oro">
Ca' d'Oro



</doc>
<doc id="4056085" url="https://pl.wikipedia.org/wiki?curid=4056085" title="Ca' Pesaro">
Ca' Pesaro



</doc>
<doc id="4056086" url="https://pl.wikipedia.org/wiki?curid=4056086" title="Ca' di Boschetti">
Ca' di Boschetti



</doc>
<doc id="4056087" url="https://pl.wikipedia.org/wiki?curid=4056087" title="Ca' Foscari">
Ca' Foscari



</doc>
<doc id="4056088" url="https://pl.wikipedia.org/wiki?curid=4056088" title="Ca' Da Mosto">
Ca' Da Mosto



</doc>
<doc id="4056089" url="https://pl.wikipedia.org/wiki?curid=4056089" title="Uniwersytet Ca' Foscari">
Uniwersytet Ca' Foscari



</doc>
<doc id="4056093" url="https://pl.wikipedia.org/wiki?curid=4056093" title="Gwatemala na Mistrzostwach Świata w Lekkoatletyce 2017">
Gwatemala na Mistrzostwach Świata w Lekkoatletyce 2017

Gwatemala na Mistrzostwach Świata w Lekkoatletyce 2017 – reprezentacja Gwatemali podczas mistrzostw świata w Londynie liczyła 7 zawodników, którzy nie zdobyli medalu.

</doc>
<doc id="4056094" url="https://pl.wikipedia.org/wiki?curid=4056094" title="Euryptilonidae">
Euryptilonidae

Euryptilonidae – wymarła rodzina owadów z rzędu świerszczokaraczanów. W zapisie kopalnym znane są od cisuralu i gwadalupu w permie. Ich skamieniałości znajdowane są na terenie Rosji i Stanów Zjednoczonych.
Opis.
Były to owady o hipognatycnzej głowie, wyposażonej w krótkie czułki, małe oczy i pozbawionej przyoczek. Przedplecze cechowały wcięte na przedzie paranota. Odnóża charakteryzowały duże biodra, uzbrojone golenie oraz pięcioczłonowe, uzbrojone i pozbawione arolium stopy. W użyłkowaniu przednich skrzydeł Żyłka subkostalna kończyła się łącząc z kostalną, sektor radialny brał początek w nasadowej połowie skrzydła, a żyłka medialna zaczynała się rozgałęziać w pobliżu tego miejsca, u nasady zaś będąc zlaną z przednią żyłką kubitalną – ta ostatnia zaś zaczynała się rozgałęziać w swojej nasadowej ćwiartce i pozbawiona była gałęzi tylnych. Pole między żyłkami radialnymi nie zwężało się na żadnym odcinku. Obecna była na przednich skrzydłach międzykrywka ("clavus"). Odwłok przedstawicieli rodziny miał parę skróconych przysadek odwłokowych.
Taksonomia.
Takson ten wprowadzony został w 1940 przez Andrieja Martynowa. W 1962 Aleksandr Szarow sklasyfikował tę rodzinę w Protoblattodea. W 1980 Aleksandr Rasnicyn sklasyfikował ją w rzędzie świerszczokaraczanów (Grylloblattida). W 2015 Danił Aristow połączył Grylloblattida z Eoblattida w jeden rząd, uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Po rewizji Aristowa z 2015 należą tu następujące rodzaje:

</doc>
<doc id="4056096" url="https://pl.wikipedia.org/wiki?curid=4056096" title="Adriano Ossicini">
Adriano Ossicini

Adriano Ossicini (ur. 20 czerwca 1920 w Rzymie, zm. 15 lutego 2019 tamże) – włoski psychiatra, nauczyciel akademicki i polityk, długoletni senator, w latach 1995–1996 minister rodziny i solidarności społecznej.
Życiorys.
Od 1937 zaangażowany w działalność antyfaszystowską. Współtworzył wówczas i został sekretarzem zrzeszającego lewicowych katolików ruchu Sinistra Cristiana. Za swoją działalność przez pewien czas więziony. Należał następnie do włoskiego ruchu oporu.
Ukończył studia medyczne w Rzymie, specjalizował się w zakresie psychiatrii. Pracował jako nauczyciel akademicki i profesor psychologii na Uniwersytecie La Sapienza w Rzymie.
W okresie powojennym aktywny działacz polityczny, współpracował z ruchem Ferruccia Parriego. Zasiadał w radzie prowincji Rzym. W latach 1968–1992 był członkiem Senatu V, VI, VII, VIII, IX i X kadencji. Mandat uzyskiwał jako niezależny kandydat z listy Włoskiej Partii Komunistycznej. Należał do senackiej frakcji Sinistra Indipendente, skupiającej bezpartyjne osoby współpracujące z PCI. Od 1992 do 1994 pełnił funkcję przewodniczącego Krajowego Komitetu Bioetyki. Od stycznia 1995 do maja 1996 sprawował urząd ministra bez teki do spraw rodziny i solidarności społecznej w rządzie Lamberta Diniego. W latach 1996–2001 ponownie wchodził w skład izby wyższej włoskiego parlamentu jako senator XIII kadencji wybrany z ramienia Odnowienia Włoskiego. W 2007 dołączył do Partii Demokratycznej.
Odznaczony Orderem Zasługi Republiki Włoskiej I klasy (2009).

</doc>
<doc id="4056098" url="https://pl.wikipedia.org/wiki?curid=4056098" title="Strefa Roche’a">
Strefa Roche’a



</doc>
<doc id="4056101" url="https://pl.wikipedia.org/wiki?curid=4056101" title="Ulica Roosevelta w Poznaniu">
Ulica Roosevelta w Poznaniu



</doc>
<doc id="4056104" url="https://pl.wikipedia.org/wiki?curid=4056104" title="Wybrzeże Kości Słoniowej na Mistrzostwach Świata w Lekkoatletyce 2017">
Wybrzeże Kości Słoniowej na Mistrzostwach Świata w Lekkoatletyce 2017

Wybrzeże Kości Słoniowej na Mistrzostwach Świata w Lekkoatletyce 2017 – reprezentacja Wybrzeża Kości Słoniowej podczas mistrzostw świata w Londynie liczyła 4 zawodników, którzy zdobyli dwa srebrne medale.

</doc>
<doc id="4056109" url="https://pl.wikipedia.org/wiki?curid=4056109" title="Agostino Gambino">
Agostino Gambino

Agostino Gambino (ur. 16 lipca 1933 w Genui, zm. 2 października 2021 w Rzymie) – włoski prawnik i nauczyciel akademicki, w latach 1995–1996 minister poczty i telekomunikacji.
Życiorys.
Z wykształcenia prawnik. Zajął się działalnością akademicką. Wykładał na Uniwersytecie w Sassari i na Uniwersytecie Ca’ Foscari w Wenecji. Później był profesorem na Uniwersytecie Rzymskim „La Sapienza” (od 2011 profesor emerytowany). W pracy naukowej specjalizował się w zagadnieniach z zakresu prawa handlowego w tym upadłościowego. Jednocześnie podjął prywatną praktykę w zawodzie adwokata.
Powoływany również w skład organów różnych przedsiębiorstw, a także resortowych komisji legislacyjnych. W 1994 został członkiem trzyosobowego zespołu mającego opracować rozwiązanie problemu konfliktu interesów premiera Silvia Berlusconiego. Od stycznia 1995 do maja 1996 sprawował urząd ministra poczty i telekomunikacji w rządzie Lamberta Diniego.
Odznaczony Orderem Zasługi Republiki Włoskiej I klasy (1996).

</doc>
<doc id="4056110" url="https://pl.wikipedia.org/wiki?curid=4056110" title="Królowa pszczół (film)">
Królowa pszczół (film)



</doc>
<doc id="4056112" url="https://pl.wikipedia.org/wiki?curid=4056112" title="Mołdawia na Mistrzostwach Świata w Lekkoatletyce 2017">
Mołdawia na Mistrzostwach Świata w Lekkoatletyce 2017

Mołdawia na Mistrzostwach Świata w Lekkoatletyce 2017 – reprezentacja Mołdawii podczas mistrzostw świata w Londynie liczyła 5 zawodników, którzy nie zdobyli żadnego medalu.

</doc>
<doc id="4056116" url="https://pl.wikipedia.org/wiki?curid=4056116" title="Puccinia menthae">
Puccinia menthae

Puccinia menthae Pers. – gatunek grzybów z rodziny rdzowatych ("Pucciniaceae"). Grzyb mikroskopijny będący pasożytem wielu roślin. 
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy nazwy naukowej:
Rozwój.
Jest pasożytem, jak wszystkie gatunki z rodzaju rdza. Jest rdzą pełnocyklową, tzn. wytwarza wszystkie właściwe dla rdzy rodzaje zarodników. Jest pasożytem jednodomowym, tzn. cały jej cykl rozwojowy odbywa się na jednym żywicielu.
Morfologia.
Pyknidia rozwijają się na liściach lub łodygach, zazwyczaj w niewielkich grupach, razem z ecjami. Są kuliste, o średnicy 90–160 μm i posiadają wstawki. Ecja również rozwijają się na liściach lub łodygach, mają kubkowaty kształt i średnicę 0,3–0,4 mm. Komórki perydium o rozmiarach 10–16 × 32–45 μm. Ich zewnętrzna ściana ma grubość 3–5 μm, wewnętrzna 2–5 μm. Ecjospory sferoidalne lub elipsoidalne, o średnicy 18–28 μm i ścianie hialinowej lub bladożółtej, równomiernie pokrytej brodawkami o grubości 1–2 μm. Uredinia powstają głównie na dolnej stronie liści w rozproszeniu, lub w grupach. Mają okrągławy kształt i średnicę do 0,5 mm. Urediniospory elipsoidalne lub jajowate, o rozmiarach 22–26 × 18–22 μm. Mają ściany nagie, żółte lub blade, szkliste, o grubości 1–1,5 μm. Mają na równiku 3 pory rostkowe. Telia takie same, jak uredinia, ale ciemnobrązowe. Teliospory elipsoidalne, o wymiarach 22–30 × 17–24, zazwyczaj lekko zwężone na przegrodach. Mają zazwyczaj brodawkowatą, tylko wyjątkowo gładką ścianę o grubości 1,5–2 μm na bokach i 3–4 μm na środku. Osadzone są na słabo żółtawych trzonkach o długości 20 μm.
Występowanie.
Gatunek kosmopolityczny. Poza Antarktydą występuje na wszystkich kontynentach, a także na wielu wyspach, ale najliczniej na półkuli północnej w strefie klimatu umiarkowanego. 
Rozwija się na wielu roślinach, głównie w obrębie rodziny jasnotowatych ("Lamiaceae"). Podano jej występowanie na następujących rodzajach roślin: "Blephila, Bystropogon," kalaminta "Calamintha," klinopodium "Clinopodium, Cunila, Hedeoma," hyzop "Hyssopus," karbieniec "Lycopus," melisa "Melissa," mięta "Mentha, Micromeria," pysznogłówka "Monarda, Monardella," kocimiętka "Nepeta," bazylia "Ocimum," lebiodka "Origanum, Pycnanthemum," cząber "Satureja," macierzanka "Thymus i Ziziphora". Wywołuje u nich choroby zwane rdzami, m.in. rdzę mięty&lt;rf name=mycobank/&gt;.

</doc>
<doc id="4056124" url="https://pl.wikipedia.org/wiki?curid=4056124" title="Alberto Joshimar Acosta">
Alberto Joshimar Acosta



</doc>
<doc id="4056125" url="https://pl.wikipedia.org/wiki?curid=4056125" title="Li Shangyin">
Li Shangyin

Li Shangyin (ur. 813, zm. 858), znany też pod pseudonimem "Yuxi sheng" (玉谿生) – chiński poeta epoki Tang.
Pochodził z Huojia w dzisiejszej prowincji Henan. Był synem urzędnika. W 837 roku zdał egzaminy urzędnicze (osiągnął najwyższy stopień "jinshi") i pracował później w administracji w różnych prowincjach kraju, nie osiągając jednak nigdy żadnego wysokiego stanowiska. Zachowało się około 600 poezji jego autorstwa, utrzymanych w rozmaitej stylistyce, od regularnych wierszy klasycznych po bardziej swobodne, w których nie stronił od sięgania po język potoczny. Li był poetą równocześnie biegłym w wielu gatunkach i oryginalnym, o łatwo rozpoznawalnym stylu. Utwory Li Shangyina cechują się znacznym stopniem skomplikowania, symbolizmem, niekiedy trudnymi do zrozumienia niejasnościami i aluzyjnością. Ta ostatnia jest szczególnie bogata w jego wierszach, znacząco utrudniając ich interpretację. Można podzielić je na trzy kategorie: osobiste wiersze adresowane do rodziny i przyjaciół, opisy zdarzeń historycznych i współczesnych oraz zmysłową poezję miłosną, adresowaną do mniszki taoistycznej. Ważnym zbiorem jego wierszy jest "Xingzi xijiao zuo yi bai yun" („Sto wierszy ułożonych w czasie podróży przez zachodnie przedmieścia”).
Li Shangyin był też uznanym mistrzem tzw. „prozy paralelnej”. Wzorem swego poprzednika, Lu Zhi (745-805) używał jej w bardzo szerokim zakresie, w pismach urzędowych i prywatnych. W późniejszym okresie krytykowano niektóre z jego utworów jako nadmiernie estetyzujące, ponieważ Li umieszczał w nich niezwykle długie i złożone konstrukcje syntaktyczne; posługiwał się też bogatym zestawem rejestrów.
Jego poezja wywarła duży wpływ na późniejszych autorów, takich jak Yang Weizhen (1296–1370) czy Mandżur Nara Singde (1655–1685); był też ulubionym poetą Zeng Guofana (1811–1872), uczonego i polityka, wsławionego stłumieniem powstania tajpingów.

</doc>
<doc id="4056128" url="https://pl.wikipedia.org/wiki?curid=4056128" title="Francisco Javier Garay">
Francisco Javier Garay



</doc>
<doc id="4056129" url="https://pl.wikipedia.org/wiki?curid=4056129" title="Alberto Jorge García">
Alberto Jorge García



</doc>
<doc id="4056132" url="https://pl.wikipedia.org/wiki?curid=4056132" title="Mario Alberto García">
Mario Alberto García



</doc>
<doc id="4056134" url="https://pl.wikipedia.org/wiki?curid=4056134" title="Antonio González Arias">
Antonio González Arias



</doc>
<doc id="4056136" url="https://pl.wikipedia.org/wiki?curid=4056136" title="Álvaro Fabián González">
Álvaro Fabián González



</doc>
<doc id="4056137" url="https://pl.wikipedia.org/wiki?curid=4056137" title="Mistrzostwa Świata w Lekkoatletyce 2017 – bieg na 1500 m mężczyzn">
Mistrzostwa Świata w Lekkoatletyce 2017 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 3:36,00 (uzyskane w okresie od 1 października 2016 do 23 lipca 2017), z uwagi na małą liczbę zawodników z minimum, kolejnych lekkoatletów zaproszono do występu w mistrzostwach na podstawie lokat na listach światowych.
Rezultaty.
Eliminacje.
Awans: 6 najlepszych z każdego biegu (Q) oraz 6 z najlepszymi czasami wśród przegranych (q).
Półfinał.
Awans: 5 najlepszych z każdego biegu (Q) oraz 2 najszybszych z obu biegów (q).

</doc>
<doc id="4056138" url="https://pl.wikipedia.org/wiki?curid=4056138" title="Edgar Adolfo Hernández">
Edgar Adolfo Hernández



</doc>
<doc id="4056139" url="https://pl.wikipedia.org/wiki?curid=4056139" title="Roberto Hernández Ayala">
Roberto Hernández Ayala



</doc>
<doc id="4056140" url="https://pl.wikipedia.org/wiki?curid=4056140" title="Andriej Lebiediew">
Andriej Lebiediew



</doc>
<doc id="4056141" url="https://pl.wikipedia.org/wiki?curid=4056141" title="Pedro Muñoz de la Torre">
Pedro Muñoz de la Torre



</doc>
<doc id="4056142" url="https://pl.wikipedia.org/wiki?curid=4056142" title="Ricardo Mauricio Martínez">
Ricardo Mauricio Martínez



</doc>
<doc id="4056144" url="https://pl.wikipedia.org/wiki?curid=4056144" title="Luis Antonio Martínez">
Luis Antonio Martínez



</doc>
<doc id="4056146" url="https://pl.wikipedia.org/wiki?curid=4056146" title="Emilio López Navarro">
Emilio López Navarro



</doc>
<doc id="4056147" url="https://pl.wikipedia.org/wiki?curid=4056147" title="Antonio López Ojeda">
Antonio López Ojeda



</doc>
<doc id="4056149" url="https://pl.wikipedia.org/wiki?curid=4056149" title="José Luis López Monroy">
José Luis López Monroy



</doc>
<doc id="4056151" url="https://pl.wikipedia.org/wiki?curid=4056151" title="Carlos Aurelio López">
Carlos Aurelio López



</doc>
<doc id="4056153" url="https://pl.wikipedia.org/wiki?curid=4056153" title="Fernando Navarro Morán">
Fernando Navarro Morán



</doc>
<doc id="4056154" url="https://pl.wikipedia.org/wiki?curid=4056154" title="Antonio Pérez Delgadillo">
Antonio Pérez Delgadillo



</doc>
<doc id="4056156" url="https://pl.wikipedia.org/wiki?curid=4056156" title="Rodrigo Prieto Aubert">
Rodrigo Prieto Aubert



</doc>
<doc id="4056158" url="https://pl.wikipedia.org/wiki?curid=4056158" title="Carlos Darwin Quintero">
Carlos Darwin Quintero



</doc>
<doc id="4056160" url="https://pl.wikipedia.org/wiki?curid=4056160" title="Francisco Javier Ramírez">
Francisco Javier Ramírez



</doc>
<doc id="4056161" url="https://pl.wikipedia.org/wiki?curid=4056161" title="Luis Enrique Robles">
Luis Enrique Robles



</doc>
<doc id="4056162" url="https://pl.wikipedia.org/wiki?curid=4056162" title="Mario Rodríguez Cervantes">
Mario Rodríguez Cervantes



</doc>
<doc id="4056163" url="https://pl.wikipedia.org/wiki?curid=4056163" title="Eduardo Rodríguez Hernández">
Eduardo Rodríguez Hernández



</doc>
<doc id="4056164" url="https://pl.wikipedia.org/wiki?curid=4056164" title="José Antonio Rodríguez Romero">
José Antonio Rodríguez Romero



</doc>
<doc id="4056165" url="https://pl.wikipedia.org/wiki?curid=4056165" title="Mauricio Martín Romero">
Mauricio Martín Romero



</doc>
<doc id="4056166" url="https://pl.wikipedia.org/wiki?curid=4056166" title="Antonio Salazar Castillo">
Antonio Salazar Castillo



</doc>
<doc id="4056168" url="https://pl.wikipedia.org/wiki?curid=4056168" title="Jesús Enrique Sánchez">
Jesús Enrique Sánchez



</doc>
<doc id="4056169" url="https://pl.wikipedia.org/wiki?curid=4056169" title="Jesús Armando Sánchez">
Jesús Armando Sánchez



</doc>
<doc id="4056170" url="https://pl.wikipedia.org/wiki?curid=4056170" title="Luis Alberto Sánchez Rodríguez">
Luis Alberto Sánchez Rodríguez



</doc>
<doc id="4056171" url="https://pl.wikipedia.org/wiki?curid=4056171" title="Oddział Polskiego Towarzystwa Turystyczno-Krajoznawczego przy WSK &quot;PZL-Rzeszów&quot; S.A.">
Oddział Polskiego Towarzystwa Turystyczno-Krajoznawczego przy WSK &quot;PZL-Rzeszów&quot; S.A.



</doc>
<doc id="4056176" url="https://pl.wikipedia.org/wiki?curid=4056176" title="Alfredo Sánchez Cruz">
Alfredo Sánchez Cruz



</doc>
<doc id="4056178" url="https://pl.wikipedia.org/wiki?curid=4056178" title="Santiago Fernández Fernández">
Santiago Fernández Fernández



</doc>
<doc id="4056179" url="https://pl.wikipedia.org/wiki?curid=4056179" title="Alejandro Domínguez Escoto">
Alejandro Domínguez Escoto



</doc>
<doc id="4056180" url="https://pl.wikipedia.org/wiki?curid=4056180" title="Jesús Manuel Corona">
Jesús Manuel Corona



</doc>
<doc id="4056181" url="https://pl.wikipedia.org/wiki?curid=4056181" title="Jesús Corona">
Jesús Corona



</doc>
<doc id="4056182" url="https://pl.wikipedia.org/wiki?curid=4056182" title="Hugo Guillermo Chávez">
Hugo Guillermo Chávez



</doc>
<doc id="4056184" url="https://pl.wikipedia.org/wiki?curid=4056184" title="Javier Hernández Gutiérrez">
Javier Hernández Gutiérrez



</doc>
<doc id="4056186" url="https://pl.wikipedia.org/wiki?curid=4056186" title="Jorge Hernández González">
Jorge Hernández González



</doc>
<doc id="4056188" url="https://pl.wikipedia.org/wiki?curid=4056188" title="Juan Hernández Ramírez">
Juan Hernández Ramírez



</doc>
<doc id="4056192" url="https://pl.wikipedia.org/wiki?curid=4056192" title="Antonio González Hernández">
Antonio González Hernández



</doc>
<doc id="4056194" url="https://pl.wikipedia.org/wiki?curid=4056194" title="José Luis González Dávila">
José Luis González Dávila



</doc>
<doc id="4056195" url="https://pl.wikipedia.org/wiki?curid=4056195" title="Luis Fernando Fuentes">
Luis Fernando Fuentes



</doc>
<doc id="4056196" url="https://pl.wikipedia.org/wiki?curid=4056196" title="Kevin Wolbert">
Kevin Wolbert



</doc>
<doc id="4056198" url="https://pl.wikipedia.org/wiki?curid=4056198" title="Rdza mięty">
Rdza mięty

Rdza mięty – grzybowa choroba roślin z grupy rdzy, wywołana przez "Puccinia menthae". Patogen ten pasożytuje na wielu gatunkach roślin z rodziny jasnotowatych, zarówno dziko rosnących, jak i uprawianych. Wśród roślin uprawnych szczególnie niebezpieczny jest dla mięty.
Objawy i szkodliwość.
Najpierw choroba rozwija się na dolnych liściach mięty. Na górnej ich powierzchni pojawiają się żółte, chlorotyczne plamy. Na dolnej powierzchni blaszki liściowej pojawiają się skupiska żółtych urediniów. Mają chropowatą powierzchnię, okrągły kształt i średnicę do 0,5 mm. Później pojawiają się takie same, ale brązowe telia. Silnie porażone liście żółkną i przedwcześnie opadają. Zainfekowana mięta nie nadaje się do użytku ani spożywczego, ani przemysłowego. Mięta uprawiana jest w dość znacznych ilościach, zarówno jako zioło, jak i do otrzymywania olejku miętowego wykorzystywanego w przemyśle spożywczym i kosmetycznym. Porażenie plantacji powoduje więc duże szkody gospodarcze 
Epidemiologia.
Zarodniki choroby przenoszone są przez wiatr, ale także przez zakażone kłącze. Prowadzi się badania, czy choroba powoduje ogólnoustrojowe zakażenie rośliny rozprzestrzeniające się z kłączy poprzez tkanki na całą roślinę, czy też zarodniki tylko przylegają do kłączy, a na wiosnę dokonują infekcji młodych pędów. Podczas sezonu wegetacyjnego wytwarzane na liściach i łodygach mięty urediniospory rozprzestrzeniają chorobę dokonując infekcji wtórnych.
Ochrona.
Doświadczenia wykazały, że 100% skuteczność w niszczeniu patogenu powoduje odkażanie kłączy przed sadzeniem za pomocą gorącej wody. Niesie ono jednak ryzyko uszkodzenia kłączy. Odkażanie siarczanem miedzi dało sprzeczne wyniki. Z dużym powodzeniem do chemicznego zwalczania choroby stosowano profilaktyczne opryskiwanie powierzchni gleby chlorkiem i azotanem niklu oraz wieloma fungicydami organicznymi, w tym dinitroamblami. Doświadczenia wykazały, że najbardziej skuteczne jest opryskiwanie roślin fungicydami, gdy rdza mięty jest na etapie ecjum. Standardowe głębokie przyorywanie resztek pożniwnych jesienią znacznie zmniejsza nasilenie choroby. Prowadzi się badania nad otrzymaniem szczepów odpornych. Jeden z amerykańskich szczepów mięty zielonej ("Mentha spicata") jest odporny na co najmniej 15 szczepów "Puccinia menthae".

</doc>
<doc id="4056199" url="https://pl.wikipedia.org/wiki?curid=4056199" title="Héctor Manuel López">
Héctor Manuel López



</doc>
<doc id="4056200" url="https://pl.wikipedia.org/wiki?curid=4056200" title="Polatucha japońska">
Polatucha japońska

Polatucha japońska ("Pteromys momonga") – wiewiórka należąca do plemienia polatuch (Pteromyini). Jak wskazuje na to nazwa, zwierzę występuje w Japonii. Jest niewielkich rozmiarów. Potrafi poruszać się lotem ślizgowym.
Cechy charakterystyczne.
Błona lotna zwierzęcia rozciąga się od nadgarstków do stawów skokowych, ale nie pomiędzy nogami a ogonem.
Występowanie.
Zamieszkuje subalpejskie lasy oraz wiecznie zielone tajgi Japonii, w szczególności na wyspach Honsiu i Kiusiu. Polatuchy budują swoje gniazda w zagłębieniach drzew i miejscach stykania się gałęzi z pniem, często wyścielają je mchami i porostami. Mają tendencję do osiedlania się na drzewach iglastych, takich jak sosny i świerki, częściej niż na drzewach liściastych.
Ich sierść pozwala im się wtapiać w tło kory.
Rozmnażanie i rozród.
Para dorosłych osobników zazwyczaj dzieli gniazdo. Ciąża trwa około 4 tygodni.
Większość młodych rodzi się w maju, jednak często w czerwcu lub wczesnym lipcu na świat przychodzi drugi miot.
Liczba potomstwa w jednym miocie to od 1 do 5, średnio 2-3.
Dziećmi opiekuje się matka, opieka trwa około 6 tygodni.

</doc>
<doc id="4056201" url="https://pl.wikipedia.org/wiki?curid=4056201" title="Christian Martínez Cedillo">
Christian Martínez Cedillo



</doc>
<doc id="4056202" url="https://pl.wikipedia.org/wiki?curid=4056202" title="Manuel Martínez Íñiguez">
Manuel Martínez Íñiguez



</doc>
<doc id="4056204" url="https://pl.wikipedia.org/wiki?curid=4056204" title="Carlos Adrián Morales">
Carlos Adrián Morales



</doc>
<doc id="4056205" url="https://pl.wikipedia.org/wiki?curid=4056205" title="Manuel Pérez Flores">
Manuel Pérez Flores



</doc>
<doc id="4056206" url="https://pl.wikipedia.org/wiki?curid=4056206" title="Sergio Pérez Moya">
Sergio Pérez Moya



</doc>
<doc id="4056208" url="https://pl.wikipedia.org/wiki?curid=4056208" title="Megakhosaridae">
Megakhosaridae

Megakhosaridae – wymarła rodzina owadów z rzędu świerszczokaraczanów. W zapisie kopalnym znane są od wczesnego permu do środkowego triasu. Ich skamieniałości znajduje się na terenie Rosji i Azji Środkowej.
Opis.
Były to owady o dużej, prognatycznej głowie, zaopatrzonej w przyoczka i, zwykle duże, oczy złożone. Ich przedplecze miało szerokie paranota ze stosunkowo płytkim wcięciem na przednim brzegu. Wszystkie odnóża były podobnych rozmiarów, miały blisko siebie ustawione i dość małe biodra, nieuzbrojone wierzchołki goleni oraz pięcioczłonowe stopy. W użyłkowaniu przednich skrzydeł żyłka subkostalna kończyła się łącząc z kostalną, sektor radialny brał początek w nasadowej ⅓ skrzydła, żyłka medialna zaczynała dawać odgałęzienia w nasadowej ćwiartce skrzydła, a przednia żyłka kubitalna rozwidlała się od nasadowej połowy i zwykle z tyłu była grzebieniasta. Skrzydła cechowały się również brakiem międzykrywki, nie szerszym od pola subkostalnego polem kostalnym oraz niezwężonym polem między żyłkami radialnymi. Odwłok miał krótkie przysadki odwłokowe, a u samic zaopatrzony był także w krótkie pokładełko.
Taksonomia.
Takson ten wprowadzony został w 1961 roku przez Aleksandra Szarowa. W 1962 autor ten umieszczał go w rzędzie Paraplecoptera. W 1980 Aleksandr Rasnicyn sklasyfikował go w rzędzie świerszczokaraczanów (Grylloblattida). W pracach Daniła Aristowa z 2012 oraz Aleksandra Rasnicyna i Daniła Arsitowa z 2013 wskazywano, że m.in. Eoblattidae, Megakhosaridae i Grylloblattidae stanowić powinny jeden rząd świerszczokaraczanów. Rewizji tego rzędu dokonał w 2015 Danił Aristow, uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Po rewizji Aristowa z 2015 należą tu następujące rodzaje:

</doc>
<doc id="4056209" url="https://pl.wikipedia.org/wiki?curid=4056209" title="Carlos Alberto Peña">
Carlos Alberto Peña



</doc>
<doc id="4056210" url="https://pl.wikipedia.org/wiki?curid=4056210" title="Edgar Iván Pacheco">
Edgar Iván Pacheco



</doc>
<doc id="4056211" url="https://pl.wikipedia.org/wiki?curid=4056211" title="Eduardo Rergis Borja">
Eduardo Rergis Borja



</doc>
<doc id="4056212" url="https://pl.wikipedia.org/wiki?curid=4056212" title="Francisco Javier Rodríguez Pinedo">
Francisco Javier Rodríguez Pinedo



</doc>
<doc id="4056213" url="https://pl.wikipedia.org/wiki?curid=4056213" title="Hugo René Rodríguez">
Hugo René Rodríguez



</doc>
<doc id="4056214" url="https://pl.wikipedia.org/wiki?curid=4056214" title="Luis Alfonso Rodríguez">
Luis Alfonso Rodríguez



</doc>
<doc id="4056215" url="https://pl.wikipedia.org/wiki?curid=4056215" title="Víctor Ruiz del Valle">
Víctor Ruiz del Valle



</doc>
<doc id="4056216" url="https://pl.wikipedia.org/wiki?curid=4056216" title="Antonio de la Torre Villalpando">
Antonio de la Torre Villalpando



</doc>
<doc id="4056219" url="https://pl.wikipedia.org/wiki?curid=4056219" title="Hugo Sánchez Portugal">
Hugo Sánchez Portugal



</doc>
<doc id="4056223" url="https://pl.wikipedia.org/wiki?curid=4056223" title="Omar Arellano (ur. 1967)">
Omar Arellano (ur. 1967)

Omar Arellano Nuño (ur. 29 maja 1967 w Tampico) – meksykański piłkarz występujący na pozycji ofensywnego pomocnika, w późniejszym czasie trener.
Kariera klubowa.
Arellano urodził się w Tampico, gdzie jego ojciec, były reprezentant kraju Raúl Arellano i legenda Chivas de Guadalajara, występował w klubie Tampico Madero FC. Jest wychowankiem zespołu Chivas, do którego seniorskiej drużyny został włączony przez szkoleniowca Alberto Guerrę w wieku osiemnastu lat. W meksykańskiej Primera División zadebiutował 13 lipca 1985 w wygranym 2:1 meczu z Tigres UANL i już w tym samym spotkaniu zdobył swojego premierowego gola w najwyższej klasie rozgrywkowej. Szybko wywalczył sobie miejsce w wyjściowej jedenastce i w sezonie 1986/1987 zdobył ze swoją drużyną tytuł mistrza Meksyku. W połowie 1990 roku został relegowany do roli rezerwowego i funkcję tę pełnił przez kolejne trzy lata, po czym powrócił do pierwszego składu i grał w nim już do końca swojego pobytu w klubie. Ogółem barwy Chivas reprezentował przez dziesięć lat, rozgrywając w tym czasie 225 spotkań ligowych, w których zdobył 29 bramek.
Latem 1995 Arellano odszedł do zespołu Tigres UANL z siedzibą w mieście Monterrey. Od razu został podstawowym zawodnikiem drużyny i w sezonie 1995/1996 triumfował z nią w rozgrywkach krajowego pucharu, Copa México, jednak jednocześnie spadł wówczas ze swoją ekipą do drugiej ligi meksykańskiej. Mimo to pozostał w drużynie i poprzez dwukrotne wygranie z Tigres rozgrywek Primera División A, podczas faz Invierno 1997 i Verano 1998 pomógł jej wrócić do najwyższej klasy rozgrywkowej już po roku. W styczniu 1999 podpisał umowę z zespołem Club León, gdzie występował przez rok bez większych sukcesów i przeważnie jako rezerwowy, natomiast jesienią 2000 reprezentował barwy drugoligowego Bachilleres de Guadalajara. Wiosną 2001 zasilił pierwszoligowy CF Pachuca, z którym podczas sezonu Verano 2001 zdobył wicemistrzostwo kraju, za to w rozgrywkach Invierno 2001 wywalczył swój drugi tytuł mistrza Meksyku. Nie miał jednak większego wkładu w te sukcesy, pojawiając się na ligowych boiskach niemal wyłącznie w roli rezerwowego i profesjonalną karierę piłkarską zakończył w wieku 35 lat.
Kariera reprezentacyjna.
W seniorskiej reprezentacji Meksyku Arellano zadebiutował za kadencji selekcjonera Mario Velarde, 10 sierpnia 1989 w wygranym 4:2 meczu towarzyskim z Koreą Południową i było to zarazem jego jedyne spotkanie w kadrze narodowej.
Kariera trenerska.
Po zakończeniu kariery piłkarskiej Arellano został trenerem, początkowo zostając asystentem Marcelino Bernala w grupach juniorskich zespołu CF Pachuca. W późniejszym czasie pracował w sztabie szkoleniowym drużyny Club Santos Laguna z miasta Torreón, a w 2006 roku został zatrudniony przez swój macierzysty klub Chivas de Guadalajara, gdzie bez większych sukcesów prowadził rezerwy ekipy; trzecioligowy Chivas San Rafael i drugoligowy CD Tapatío. Przez kilka miesięcy był także asystentem swojego rodaka i byłego trenera z Pachuki, Javiera Aguirre, w hiszpańskim Atlético Madryt, po czym powrócił do Chivas, zostając pomocnikiem trenera Efraína Floresa. Po jego odejściu, w marcu 2009, tymczasowo poprowadził zespół w trzech spotkaniach, odnosząc w nich zwycięstwo i dwa remisy, po czym ustąpił ze stanowiska na rzecz Paco Ramíreza.
W połowie 2009 roku Arellano objął występujący w drugiej lidze Club Necaxa z siedzibą w mieście Aguascalientes. Dwa razy z rzędu – w fazach Apertura 2009 i Bicentenario 2010 – zwyciężył z nim w rozgrywkach Liga de Ascenso, co zaowocowało awansem do najwyższej klasy rozgrywkowej na koniec sezonu 2009/2010. Ze stanowiska odszedł pod koniec sierpnia 2010, po sześciu kolejkach pierwszej ligi. Na początku 2011 roku został szkoleniowcem drugoligowego Tiburones Rojos de Veracruz, który prowadził przez następne sześć miesięcy bez większych sukcesów, po czym podpisał umowę z CD Irapuato, także z drugiej ligi meksykańskiej, gdzie także pozostawał przez pół roku. We wrześniu 2012 został włączony do sztabu szkoleniowego ekwadorskiego trenera Álexa Aguinagi w drużynie San Luis FC. Pod koniec 2013 roku ponownie został asystentem w swoim macierzystym Chivas de Guadalajara, tym razem współpracując z holenderskim szkoleniowcem Johnem van ’t Schipem oraz Benjamínem Galindo.
Jest ojcem innego piłkarza, także Omara Arellano.

</doc>
<doc id="4056224" url="https://pl.wikipedia.org/wiki?curid=4056224" title="Frank Habineza">
Frank Habineza

Frank Habineza (ur. 22 lutego 1977 w Mityana w Ugandzie) – rwandyjski polityk z plemienia Hutu, założyciel i lider Demokratycznej Partii Zielonych.
Młodość.
Habineza urodził się 22 lutego 1977 w Mityana w Ugandzie w rodzinie Hutu . W latach 1999–2004 studiował na Narodowym Uniwersytecie w Rwandzie. Ukończył studia z zakresu nauk politycznych i administracyjnych z kierownictwem administracji publicznej. W trakcie studiów założył stowarzyszenie zajmujące się ochroną środowiska. Później został osobistym asystentem ministra Środowiska, Wody, Leśnictwa i Kopalń Drocelli Mugorewery. Był oficjalnym korespondentem "Rwanda Newsline" i UMUSESO, gdy był studentem w Butare.
Kariera polityczna.
W sierpniu 2009 Habineza założył Demokratyczną Partię Zielonych (DGP) jako alternatywę wobec dominującego Rwandyjskiego Frontu Patriotycznego. 4 sierpnia 2017 w wyborach prezydenckich uzyskał 0,48% głosów poparcia.

</doc>
<doc id="4056225" url="https://pl.wikipedia.org/wiki?curid=4056225" title="Shen Yue">
Shen Yue

Shen Yue (ur. 441, zm. 513) – chiński uczony, historyk i poeta.
Pochodził z terenu dzisiejszej prowincji Zhejiang. Jego życie przypadło na czasy rządów trzech dynastii: Liu Song, południowej Qi i Liang. Shen służył jako urzędnik na dworze każdej z nich, zajmując się pisarstwem historycznym. Z ponad 400 zwojów dzieł, które wyszły spod jego ręki, większość zaginęła. Pierwotnie był taoistą, w dojrzałym wieku nawrócił się na buddyzm, co znalazło odbicie w jego poezji, w której zdarzało mu się wyrażać żal za młodzieńcze wybryki, w tym miłosne przygody z przedstawicielami obu płci. Shen Yue był mistrzem tzw. prozy paralelnej, a także poezji shi. Wśród jego dzieł prozą są edykty i liczne pisma okolicznościowe.
Głównym dokonaniem Shena była oficjalna kronika dziejów dynastii Liu Song, "Song Shu", zachowana do czasów współczesnych z ubytkami. Datowana na rok 488, poza wartością historyczną, jest ona istotnym dziełem dla poznania poezji gatunku yuefu (ballad). W jej skład wchodzi Traktat o muzyce” ("Yue Ji"), najważniejsze źródło tekstów ballad. Shen Yue włączył „do swej kroniki 16 tekstów, obecnie datowanych na okres Han, które określił jako „koncertowe”, oraz zbiór 18 tekstów pod wspólnym tytułem „Osiemnaście pieśni Hanowskich na dzwon "nao"” ("Han naoge shiba shou"); te ostatnie to jedne z najdawniejszych zachowanych wierszy typu ballady.
Zajmował się także poezją i studiami literackimi, jest autorem traktatu na temat prozodii. Opisał w nim istniejący w języku chińskim system tonów. Jego „Podręcznik czterech tonów” ("Sisheng pu") zaginął w oryginale, ale jego część została zachowana w tłumaczeniu na japoński przez mnicha Kūkaia w jego "Bunkyō hifuron".
Shen Yue wykorzystał swoje studia nad tonami dla wyjaśniania fonologii sanskrytu w buddyjskich sutrach, a także we własnej poezji. Wraz z Wang Rongiem stworzyli zestaw reguł użycia w wierszu takich środków literackich jak rozmieszczenie tonów, rymów i aliteracji. W ustalaniu tych zasad wzorowali się na modelach obowiązujących w sanskrycie. Sam Shen nie zawsze trzymał się stworzonych przez siebie reguł, niemniej od późnych lat 80. V wieku wyraźnie widać zastosowanie tonalnej prozodii w jego poezji.
Teorie Shen Yue stały się podstawą do rozwoju tzw. „poezji współczesnej” ("jinti shi") za czasów dynastii Tang; tangowscy teoretycy rozwinęli też jego idee na temat „ośmiu błędów” prozodii.
Wnuczką Shen Yue była poetka Shen Manyuan.

</doc>
<doc id="4056230" url="https://pl.wikipedia.org/wiki?curid=4056230" title="Egipskie hieroglify jednoliterowe">
Egipskie hieroglify jednoliterowe

Egipskie hieroglify jednoliterowe (tzw. jednoliterowce lub jednospółgłoskowce) – hieroglify reprezentujące tylko jedną spółgłoskę – półsamogłoski lub spółgłoski, ale nigdy nie samogłoski. Jest to najważniejsza, chociaż najmniejsza grupa fonemów. W sumie jest 26 znaków, włączając w to graficzne warianty niektórych z nich. Jednospółgłoskowce w zapisach hieroglificznych z dwu- i trzyliterowcami czasami nazywane są "dopełnieniem fonetycznym".
Znaki:
są spółgłoskami "słabymi". Łatwo asymilują się ze spółgłoskami je poprzedzającymi, zwłaszcza gdy występują na końcu sylaby. W rezultacie – są często pomijane w zapisie hieroglificznym. Podobnie zachowuje się spółgłoska:
W naukowych opracowaniach egiptolodzy zaznaczają takie pominięte spółgłoski w zapisach hieroglificznych – w transliteracjach wypisują je w nawiasach kwadratowych „[]” lub nawiasach okrągłych „()”.

</doc>
<doc id="4056231" url="https://pl.wikipedia.org/wiki?curid=4056231" title="MO S-4 &quot;U šedé vily&quot;">
MO S-4 &quot;U šedé vily&quot;



</doc>
<doc id="4056232" url="https://pl.wikipedia.org/wiki?curid=4056232" title="Mistrzostwa Świata w Lekkoatletyce 2017 – bieg na 5000 m mężczyzn">
Mistrzostwa Świata w Lekkoatletyce 2017 – bieg na 5000 m mężczyzn

Bieg na 5000 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata w Pekinie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 13:22,60 (uzyskane w okresie od 1 października 2016 do 23 lipca 2017).
Rezultaty.
Eliminacje.
Awans: Pierwszych pięciu z każdego biegu (Q) oraz pięciu z najlepszymi czasami wśród przegranych (q).

</doc>
<doc id="4056233" url="https://pl.wikipedia.org/wiki?curid=4056233" title="Dominic Artis">
Dominic Artis

Dominic Jordan Artis (ur. 7 lipca 1993 w San Francisco) – amerykański koszykarz, występujący na pozycjach rozgrywającego lub rzucającego obrońcy, obecnie zawodnik KK Cedevity Olimpija Lublana.
W 2011 wystąpił w turnieju Nike Global Challenge, podczas którego jego drużyna zajęła czwarte miejsce.
W 2017 został pierwszym zawodnikiem w historii, który przewodził drużynie w zbiórkach (6,5), asystach (5,8) i przechwytach (1,9), w trakcje jednego sezonu. Został też czwartym zawodnikiem w historii konferencji USA, (pierwszym w UTEP), który uzyskał podczas jednych rozgrywek co najmniej 400 punktów, 150 zbiórek, 150 asyst i 50 przechwytów.
W sierpniu 2017 został zawodnikiem Czarnych Słupsk. 10 stycznia 2018 opuścił klub. 2 dni później podpisał umowę z bośniackim BC Igokea Aleksandrovac.
19 sierpnia 2019 dołączył do MKS-u Dąbrowy Górniczej. 30 stycznia 2020 opuścił klub, aby dołączyć do słoweńskiej KK Cedevity Olimpija Lublana.

</doc>
<doc id="4056235" url="https://pl.wikipedia.org/wiki?curid=4056235" title="Blattogryllidae">
Blattogryllidae

Blattogryllidae – wymarła rodzina owadów z rzędu świerszczokaraczanów. W zapisie kopalnym znane są od późnego permu do późnej jury. Ich skamieniałości znajdowane są na terenie Eurazji.
Opis.
Były to owady o bardzo dużej, prognatycznej głowie, zaopatrzonej w przyoczka i stosunkowo małe oczy złożone. Ich przedplecze miało przeciętnie szerokie paranota ze wcięciem na przednim brzegu. Wszystkie odnóża były podobnych rozmiarów, miały blisko siebie ustawione i duże biodra, uzbrojone wierzchołki goleni oraz pięcioczłonowe stopy z dość małym arolium na ostatnim członie i parzystymi przylgami na pozostałych członach. U "Plesioblattogryllus" wyjątkowo stopy nie miały arolium. W użyłkowaniu przednich skrzydeł żyłka subkostalna kończyła się łącząc z kostalną, sektor radialny brał początek w nasadowej połowie skrzydła, a pole kostalne w tym miejscu było nie szersze od pola subkostalnego. Żyłka medialna była u nasady zlana z przednią żyłką kubitalną, która miała tylne odgałęzienia. Skrzydła cechowały się również brakiem międzykrywki. Odwłok miał długie przysadki odwłokowe, u samic zaopatrzony był także w długie pokładełko, a u samców w asymetryczne genitalia.
Taksonomia.
Takson ten wprowadzony został w 1976 roku przez Aleksandra Rasnicyna, który w 1980 sklasyfikował go w rzędzie świerszczokaraczanów (Grylloblattida). W 2012 Nikita Kluge argumentował, że rodzina ta powinna być jednak w ogóle wyłączona z górczyków (Notoptera). W pracach Daniła Aristowa z 2012 oraz Aleksandra Rasnicyna i Daniła Arsitowa z 2013 wskazywano, że m.in. Eoblattidae, Blattogryllidae i Grylloblattidae stanowić powinny jeden rząd świerszczokaraczanów. Rewizji tego rzędu dokonał w 2015 Danił Aristow, uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Po rewizji Aristowa z 2015 należą tu następujące rodzaje:

</doc>
<doc id="4056236" url="https://pl.wikipedia.org/wiki?curid=4056236" title="Daouda Sow">
Daouda Sow



</doc>
<doc id="4056241" url="https://pl.wikipedia.org/wiki?curid=4056241" title="Polish Mountain">
Polish Mountain

Polish Mountain – szczyt w hrabstwie Allegany, w stanie Maryland.
W lutym 2011 roku dziewięciu senatorów stanu Maryland przedstawiło projekt ustawy o zmianie nazwy Polish Mountain i Negro Mountain. Projekt ustawy został przegłosowany w komisji.

</doc>
<doc id="4056243" url="https://pl.wikipedia.org/wiki?curid=4056243" title="Kolarstwo na Letnich Igrzyskach Olimpijskich 2016 – BMX mężczyzn">
Kolarstwo na Letnich Igrzyskach Olimpijskich 2016 – BMX mężczyzn

Wyścig mężczyzn podczas Letnich Igrzyskach Olimpijskich 2016 rozegrany został między 17 a 19 sierpnia na torze Olympic BMX Center w Rio de Janeiro
Format.
Zawodnicy zostali przydzieleni do ćwierćfinałów według czasów, jakie uzyskali w eliminacjach. Każdy ćwierćfinał obejmował trzy biegi, w których za każde miejsce przyznawane były punkty (za 1. miejsce 1 punkt, za 2. miejsce 2 punkty itd.). Pierwszych czterech zawodników z każdego ćwierćfinału awansowała do półfinałów. Półfinały obejmowały trzy biegi. Do finałów awansowało czterech najlepszych zawodników z każdej grupy. Finał obejmował jeden bieg.
Terminarz.
Wszystkie godziny podane są w czasie brazylijskim ().

</doc>
<doc id="4056246" url="https://pl.wikipedia.org/wiki?curid=4056246" title="Kolarstwo na Letnich Igrzyskach Olimpijskich 2016 – BMX kobiet">
Kolarstwo na Letnich Igrzyskach Olimpijskich 2016 – BMX kobiet

Wyścig kobiet podczas Letnich Igrzyskach Olimpijskich 2016 rozegrany został między 17 a 19 sierpnia na torze Olympic BMX Center w Rio de Janeiro
Format.
Zawodniczki zostały przydzielone do półfinałóww według czasów, jakie uzyskały w eliminacjach. Każdy półfinał obejmował trzy biegi, w których za każde miejsce przyznawane były punkty (za 1. miejsce 1 punkt, za 2. miejsce 2 punkty itd.). Pierwsze cztery zawodniczki z każdego półfinału awansowały do finału. Finał obejmował jeden bieg.
Terminarz.
Wszystkie godziny podane są w czasie brazylijskim ().

</doc>
<doc id="4056249" url="https://pl.wikipedia.org/wiki?curid=4056249" title="Soyanopteridae">
Soyanopteridae

Soyanopteridae – wymarła rodzina owadów z rzędu świerszczokaraczanów. W zapisie kopalnym znane są z permu, od kunguru po loping. Ich skamieniałości znajdowane się na terenie Rosji.
Były to owady o prognatycznej głowie, zaopatrzonej w stosunkowo małe oczy złożone. Ich przedplecze miało bardzo szerokie paranota z szerokim wcięciem na przedniej krawędzi. Wszystkie odnóża były podobnych rozmiarów, krótkie, miały szeroko rozstawione biodra. Przednie skrzydła były pozbawione międzykrywki, w ich użyłkowaniu żyłka subkostalna kończyła się łącząc z żyłką radialną, sektor radialny brał początek w nasadowej połowie skrzydła, żyłka medialna zaczynała się rozgałęziać w nasadowej ⅓ skrzydła, a przednia żyłka kubitalna zaczynała się nieregularnie rozgałęziać w swojej przedniej ćwiartce. Pole radialne było silnie rozszerzone, a przestrzeń między żyłkami radialnymi zwężona. Odwłok zaopatrzony był w krótkie przysadki odwłokowe.
Takson ten wprowadzony został w 2011 roku przez Daniła Aristowa i Aleksandra Rasnicyna. Według rewizji Aristowa z 2015 należą tu następujące rodzaje:

</doc>
<doc id="4056251" url="https://pl.wikipedia.org/wiki?curid=4056251" title="Jonestown (Teksas)">
Jonestown (Teksas)

Jonestown – miasto w Stanach Zjednoczonych, w stanie Teksas, w hrabstwie Travis.

</doc>
<doc id="4056252" url="https://pl.wikipedia.org/wiki?curid=4056252" title="Demokratyczna Partia Zielonych">
Demokratyczna Partia Zielonych

Demokratyczna Partia Zielonych (ang. "Democratic Green Party" - DGP) – opozycyjna rwandyjska partia polityczna. Założona 14 sierpnia 2009 przez Franka Habinezę.
Historia.
Partii uniemożliwiono rejestrację przez co nie mogła wystawić swojego kandydata w wyborach prezydenckich w 2010 roku. W lipcu 2010 z szeregów zielonych wykluczony został wiceprzewodniczący, André Kagwa Rwisereka. Demokratyczna Partia Zielonych została oficjalnie zarejestrowana w sierpniu 2013, ale zbyt późno, aby wystartować w wyborach parlamentarnych.

</doc>
<doc id="4056253" url="https://pl.wikipedia.org/wiki?curid=4056253" title="Rollingwood (Teksas)">
Rollingwood (Teksas)

Rollingwood – miasto w Stanach Zjednoczonych, w stanie Teksas, w hrabstwie Travis.

</doc>
<doc id="4056257" url="https://pl.wikipedia.org/wiki?curid=4056257" title="Artis Magnæ">
Artis Magnæ



</doc>
<doc id="4056260" url="https://pl.wikipedia.org/wiki?curid=4056260" title="Ars Magna (traktat Girolama Cardana)">
Ars Magna (traktat Girolama Cardana)



</doc>
<doc id="4056266" url="https://pl.wikipedia.org/wiki?curid=4056266" title="Leopold z Schönfeld">
Leopold z Schönfeld

Leopold (Lupold) z Schönfeld (zm. 7 stycznia 1217) – biskup Wormacji od 1196, arcybiskup-elekt Moguncji w latach 1200–1207.
Życiorys.
Pochodził z możnej rodziny panów Schönfeld (Schenvelt). Stopniowo piął się po szczeblach hierarchii kościelnej. W 1193 został prepozytem kapituły katedralnej w Wormacji, a wkrótce potem wybrano go na biskupa Wormacji. Gdy w 1198 doszło do podwójnej elekcji króla Niemiec, Leopold opowiedział się po stronie kandydata Hohenstaufów, Filipa Szwabskiego, przeciwko Ottonowi IV z rodu Welfów. Za sprawą Filipa w 1199 otrzymał w administrację bogate opactwo w Lorsch, a w kolejnym roku został wybrany na arcybiskupa Moguncji. Jednak mniejsza część kapituły ogłosiła arcybiskupem kandydata Welfów, Zygfryda z Eppsteinu. W 1201 sąd papieski rozsądził spór na niekorzyść Leopolda, który w 1202 został ekskomunikowany. Mimo to nie zrezygnował i cały czas kontrolował Moguncję (której mieszczaństwo i kler go popierało) oraz terytorium arcybiskupiego księstwa.
W 1204 został wysłany przez Filipa Szwabskiego na wyprawę do Italii, gdzie prowadził skuteczne działania zbrojne przeciwko papieżowi Innocentemu III i odzyskał na rzecz króla, zajęte wcześniej przez papieża, Ankonę i Spoleto. Jednak efektem zawartego wkrótce porozumienia Filipa z papieżem było pozbawienie Leopolda królewskiego poparcia, odwołanie go z Italii oraz odebranie mu Moguncji. W 1207 oddał Filipowi oznaki godności arcybiskupiej, dzięki czemu zdjęta została zeń papieska klątwa; pozostał nadal biskupem Wormacji.
W 1212 Leopold przyłączył się do stronnictwa bratanka zamordowanego w 1208 Filipa, Fryderyka II Hohenstaufa. W 1215 został wysłany ponownie do Italii, tym razem jako namiestnik Fryderyka w Królestwie Sycylii. Wkrótce potem, podczas pobytu w Apulii Leopold zmarł.

</doc>
<doc id="4056267" url="https://pl.wikipedia.org/wiki?curid=4056267" title="Nana Mensah">
Nana Mensah

Nana-Yaw Gydeu Amankwah-Mensah (ur. 19 stycznia 1989 w Nowym Jorku) – belizeński piłkarz, grający na pozycji obrońcy lub defensywnego pomocnika.
Kariera.
W trakcie swojej kariery grał w niższych ligach tureckich. W sezonie 2012/2013 był piłkarzem Çatalcasporu. Po opuszczeniu tego klubu przez pół roku pozostawał wolnym zawodnikiem, po czym przeszedł do Yalovasporu, gdzie grał przez pół roku. Od września 2014 do stycznia 2015 był zawodnikiem Atillasporu. Następnie grał w Balıkesir BB, ale w lipcu 2015 został zwolniony z klubu. W 2015 roku przeszedł do grającego na szóstym poziomie Belediye Bingölspor.
Jest reprezentantem Belize. W reprezentacji zadebiutował 4 września 2015 roku w przegranym 0:3 meczu z Kanadą.
Posiada również ghańskie obywatelstwo.

</doc>
<doc id="4056268" url="https://pl.wikipedia.org/wiki?curid=4056268" title="Carlitos">
Carlitos

Pod pseudonimem Carlitos występowali:

</doc>
<doc id="4056275" url="https://pl.wikipedia.org/wiki?curid=4056275" title="Madonna University">
Madonna University

Madonna University – niezależny katolicki uniwersytet w stanie Michigan, USA. Założony w roku 1937 roku przez Felicjanki. Uniwersytet prowadzi studia na kierunku artes liberales.
Historia.
Założona przez Siostry Felicjanki, uczelnia oferuje ponad 100 kierunków z zakresu psychologii klinicznej, biznesu, wymiaru sprawiedliwości, edukacji, historii i opieki społecznej. W 2003 roku kolegium uniwersytetu stał się założony w 1885 roku przez Józefa Dąbrowskiego, Saint Mary's College.

</doc>
<doc id="4056277" url="https://pl.wikipedia.org/wiki?curid=4056277" title="Gao Ming">
Gao Ming

Gao Ming (ur. ok. 1305 w Rui’an, w prow. Zhejiang, zm. ok. 1370 w Ninghai) – chiński poeta i dramatopisarz.
Po zdaniu w 1345 roku egzaminów urzędniczych przez kilka lat pracował w administracji. Był odpowiedzialny za stłumienie rebelii Fanga Guozhena we wschodnim Zhejiangu (1348), później pełnił urząd sędziego w prowincji Fujian. Ze względu na narastające konflikty ze zwierzchnikami w 1356 roku wycofał się z życia publicznego i osiadł w wiejskiej samotni w Lishe, gdzie poświęcił się twórczości literackiej.
Najważniejszym dziełem Gao jest powstała między 1348 a 1368 rokiem tragikomiczna, moralizatorska opera w stylu "chuanqi" pod tytułem "Pipaji" w 42 aktach, uważana za szczytowe osiągnięcie południowej szkoły dramatycznej ("nanxi"). Dzieło to było bardzo wysoko cenione przez krytyków w okresie dynastii Ming.

</doc>
<doc id="4056278" url="https://pl.wikipedia.org/wiki?curid=4056278" title="Groveton (Teksas)">
Groveton (Teksas)

Groveton – miasto w Stanach Zjednoczonych, w stanie Teksas, siedziba administracyjna hrabstwa Trinity.

</doc>
<doc id="4056281" url="https://pl.wikipedia.org/wiki?curid=4056281" title="Idelinellidae">
Idelinellidae

Idelinellidae – wymarła rodzina owadów z rzędu świerszczokaraczanów. W zapisie kopalnym znane są od pensylwanu w karbonie do gwadalupu w permie. Ich skamieniałości znajdowane się na terenie Rosji i Stanów Zjednoczonych.
Były to owady, z wyjątkiem "Permostriga", o hipognatycnzej głowie. Zaopatrzone były w stosunkowo małe oczy złożone i pozbawione przyoczek. Ich przedplecze miało bardzo szerokie paranota, które u części z nich były z przodu wycięte, odsłaniając głowę. Wszystkie odnóża były podobnych rozmiarów, krótkie, o dość małych i w większości przypadków szeroko rozstawionych biodrach. Przednie skrzydła były pozbawione międzykrywki, w ich użyłkowaniu, sektor radialny brał początek w nasadowej połowie lub pośrodku skrzydła i w na wysokości tego miejsca pole kostalne było nie węższe od subkostalnego. Odwłok zaopatrzony był w krótkie, prawdopodobnie nieczłonowane przysadki odwłokowe.
Takson ten wprowadzony został w 1997 roku przez Sergieja Storożenkę. W 2012 został przeniesiony z rzędu świerszczokaraczanów (Grylloblattodea) do Eoblattida przez Daniła Aristowa i Aleksandra Rasnicyna. Rewizji tego rzędu dokonał w 2015 Danił Aristow, łącząc go Grylloblattodea i uznając zgodnie z zasadą priorytetu jako jego naukową nazwę Eoblattida, a Grylloblattodea za synonim.
Według rewizji Aristowa z 2015 należą tu następujące rodzaje:

</doc>
<doc id="4056284" url="https://pl.wikipedia.org/wiki?curid=4056284" title="Colmesneil">
Colmesneil

Colmesneil – miasto w Stanach Zjednoczonych, w stanie Teksas, w hrabstwie Tyler.

</doc>
<doc id="4056288" url="https://pl.wikipedia.org/wiki?curid=4056288" title="Gerard II z Eppsteinu">
Gerard II z Eppsteinu

Gerard II z Eppsteinu (ur. ok. 1230, zm. 25 lutego 1305) – arcybiskup Moguncji i książę-elektor Rzeszy od 1289, jedna z głównych postaci na arenie politycznej Niemiec na przełomie XIII i XIV wieku.
Życiorys.
Gerard był synem hrabiego Eppsteinu Gotfryda II. Członkowie jego rodziny piastowali godność arcybiskupa Moguncji przez niemal cały XIII wiek (Zygfryd II, Zygfryd III i kuzyn Gerarda, Werner). Gerard już w 1251 był kanonikiem w kapitule katedralnej w Moguncji, wkrótce potem został też prepozytem kapituły we Frankfurcie i archidiakonem w Trewirze. W 1285, po śmierci kuzyna Wernera, został wybrany przez część kapituły arcybiskupem Moguncji, jednak bezskutecznie; objął to stanowisko dopiero przy następnym wakacie. Papieskie zatwierdzenie otrzymał w marcu 1289.
Po śmierci króla Niemiec Rudolfa I Habsburga, Gerard i arcybiskup Kolonii Zygfryd z Westerburga doprowadzili do wyboru na kolejnego władcę Adolfa z Nassau. Wybór hrabiego bez znaczącego oparcia miał zapewnić im wpływ na rządy w Rzeszy. Jednak po kilku latach, gdy Adolf zaczął umacniać swoją pozycję oraz zagroził wpływom Gerarda w Turyngii, obaj arcybiskupi znaleźli się w szeregach opozycji przeciwko niemu. W 1298 Gerard jako arcykanclerz Rzeszy ogłosił detronizację Adolfa, a następnie uczestniczył w wyborze jego następcy Albrechta I Habsburga. Jednak także stosunki Gerarda z Albrechtem szybko się popsuły; Habsburg szukał zewnętrznych sprzymierzeńców w celu umocnienia swej władzy, w związku z czym zawiązała się przeciwko królowi koalicja czterech elektorów nadreńskich z Gerardem na czele. Wybuchła wojna, w której zwycięstwo odniósł Albrecht wsparty przez miasta z tego regionu (wynagrodzone zwolnieniem z ceł na Renie, co stanowiło kolejny cios dla Gerarda). 
Porażka ta oznaczała nie tylko polityczny upadek samego Gerarda, ale także kres jego planów, aby faktyczne rządy w Rzeszy były sprawowane na zasadzie oligarchii.

</doc>
<doc id="4056294" url="https://pl.wikipedia.org/wiki?curid=4056294" title="Warren City">
Warren City

Warren City – miasto w Stanach Zjednoczonych, w stanie Teksas, w hrabstwie Upshur.

</doc>
<doc id="4056295" url="https://pl.wikipedia.org/wiki?curid=4056295" title="St. Mary’s Preparatory">
St. Mary’s Preparatory

St. Mary’s Preparatory – katolicka szkoła średnia dla chłopców, położona w Orchard Lake, w stanie Michigan, USA. Założona w roku 1885 roku przez Józefa Dąbrowskiego.
Historia.
Szkoła została założona w 1885 roku na wschodzie miasta Detroit przez ks. Józefa Dąbrowskiego jako szkoła dla polsko-amerykańskich chłopców w celu przyuczania do kapłaństwa. W 1909 roku szkoła przeniosła się do kampusu o powierzchni 125 hektarów (0,5 km²) dawnej Akademii Wojskowej Michigan na brzegach jeziora Orchard. Szkoła oferuje obecnie wykształcenie przygotowujące do college’u. Od 1935 roku prowadzona jest przez Siostry Felicjanki.
Muzeum.
W szkole znajdują się m.in. Muzeum Armii Krajowej, Muzeum Józefa Dąbrowskiego, Muzeum 2 Korpusu Polskiego, Kolekcja Roberta Lewandowskiego, Sala pamiątkowa polskiej diaspory, Muzeum 1 Dywizji Pancernej oraz Muzeum Polskich Sił Powietrznych.
Sport.
Szkolna drużyna o nazwie „Eaglets” kilkakrotnie zdobywała mistrzostwo stanu Michigan w futbolu amerykańskim. Ostatni raz w 2017 roku. Drużyna baseballowa ostatni raz mistrzem stanowym była w 2015 roku.
Absolwenci.
Znani absolwenci St. Mary’s Preparatory:

</doc>
<doc id="4056297" url="https://pl.wikipedia.org/wiki?curid=4056297" title="Power Rangers (ujednoznacznienie)">
Power Rangers (ujednoznacznienie)



</doc>
<doc id="4056298" url="https://pl.wikipedia.org/wiki?curid=4056298" title="Ore City">
Ore City

Ore City – miasto w Stanach Zjednoczonych, w stanie Teksas, w hrabstwie Upshur.

</doc>
<doc id="4056299" url="https://pl.wikipedia.org/wiki?curid=4056299" title="Malmyzhia">
Malmyzhia

Malmyzhia – wymarły rodzaj owadów z rzędu świerszczokaraczanów i rodziny Atactophlebiidae, obejmujący tylko jeden znany gatunek: "Malmyzhia kazanica".
Rodzaj i gatunek opisany został w 2015 roku przez Daniła Aristowa. Opisu dokonano na podstawie pojedynczej skamieniałości przedniego skrzydła, odnalezionej na terenie rejonu małmyżskiego w Rosji i pochodzącej z piętra górnego kazanianu w środkowym permie.
Owad ten miał przednie skrzydło długości około 20 mm, o lekko wypukłym w części odsiebnej przednim brzegu i wąskim polu przedradialnym. Jego użyłkowanie charakteryzowała zakończona przed środkiem skrzydła żyłka subkostalna, biorący początek w nasadowej ćwiartce skrzydła sektor radialny i rozgałęziająca się za jego nasadą żyłka medialna, której przednia odnoga miała jedno rozwidlenie, a tylna 5 odzgałęzień. Przednia żyłka kubitalna miała z tyłu 7 odgałęzień, z których odsiebne miało formę grzebieniastą.

</doc>
<doc id="4056300" url="https://pl.wikipedia.org/wiki?curid=4056300" title="East Mountain">
East Mountain

East Mountain – miasto w Stanach Zjednoczonych, w stanie Teksas, w hrabstwie Upshur.

</doc>
<doc id="4056304" url="https://pl.wikipedia.org/wiki?curid=4056304" title="Port lotniczy Jaser Arafat">
Port lotniczy Jaser Arafat



</doc>
<doc id="4056305" url="https://pl.wikipedia.org/wiki?curid=4056305" title="Issadophlebia">
Issadophlebia

Issadophlebia – wymarły rodzaj owadów z rzędu świerszczokaraczanów i rodziny Atactophlebiidae, obejmujący tylko jeden znany gatunek: "Issadophlebia fusa".
Rodzaj i gatunek opisany został w 2015 roku przez Daniła Aristowa. Opisu dokonano na podstawie pojedynczej skamieniałości fragmentu przedniego skrzydła, odnalezionej na terenie obwodu wołogodzkiego w Rosji i pochodzącej z piętra siewierdowinianu w górnym permie.
Owad ten miał przednie skrzydło długości około 12 mm, o lekko wypukłym przednim brzegu. Sektor radialny zaczynał się rozgałęziać w odsiebnej ćwiartce skrzydła, a początek brał w ćwiartce nasadowej i na jego wysokości pole kostalne było czterokrotnie szersze od pola subkostalnego. Użyłkowanie charakteryzowała sięgająca odsiebnej ćwiartki skrzydła żyłka subkostalna, zaczynająca się rozgałęziać jeszcze przed nasadą sektora radialnego żyłka medialna, grzebieniasta z tyłu tylna żyłka medialna i s-kształtna druga odnoga przedniej żyłki kubitalnej.

</doc>
<doc id="4056306" url="https://pl.wikipedia.org/wiki?curid=4056306" title="Big Sandy (Teksas)">
Big Sandy (Teksas)

Big Sandy – miasto w Stanach Zjednoczonych, w stanie Teksas, w hrabstwie Upshur.

</doc>
<doc id="4056307" url="https://pl.wikipedia.org/wiki?curid=4056307" title="Danny McBride">
Danny McBride

Daniel Richard „Danny” McBride (ur. 29 grudnia 1976 w Statesboro) – amerykański aktor, komik, scenarzysta, producent i reżyser.
Życiorys.
Wczesne lata.
Urodził się w Statesboro w Georgia jako syn Kathleen Marie „Kathy” Chaby i Jamesa Richarda McBride’a. Jego rodzina jest pochodzenia irlandzkiego, szkockiego, angielskiego i żydowskiego. Wychowywał się w religijnej rodzinie baptystycznej z siostrami – Emily i Liz w Hrabstwie Spotsylvania w Wirginii, gdzie ukończył Courtland High School. Jego rodzice rozwiedli się, gdy Danny był w szóstej klasie, a potem rodzina przestała uczęszczać do kościoła. Uczęszczał do University of North Carolina School of the Arts w Winston-Salem w Północnej Karolinie.
Kariera.
W 1998 przeniósł się do Los Angeles. Pracował jako kelner i nocny menadżer Holiday Inn w Burbank, dopóki nie został zatrudniony jako operator kamery serialu dokumentalnego VH1 "Behind the Music" i History Channel. W 1999 zadebiutował jako reżyser i scenarzysta krótkometrażowego filmu sensacyjno-przygodowego "Eddie Noble i bohaterowie". Następnie otrzymał rolę filmową od Davida Gordona Greena w melodramacie "Dziewczyny z krwi i kości" ("All the Real Girls", 2003) z Paulem Schneiderem. Wkrótce zagrał Freda Simmonsa, posiadającego czarny pas instruktora taekwondo w komedii o sztukach walki "Prawo stopy i pięści" ("The Foot Fist Way", 2006). 
26 lutego 2008 wystąpił w roli Simmonsa w programie Conana O’Briena "Late Night with Conan O’Brien". Od 15 lutego 2009 do 17 listopada 2013 występował jako Kenny Powers, dawny zawodowy baseballista Major League Baseball z problemami radzenia sobie z gniewem w komediowym serialu sportowym HBO "Mogło być gorzej" ("Eastbound &amp; Down"). Jako Red w komedii sensacyjnej Davida Gordona Greena "Boski chillout" ("Pineapple Express", 2008) był nominowany do MTV Movie Award za najlepszą walkę z Sethem Rogenem i Jamesem Franco. Występ w komedii Setha Rogena i Evana Goldberga "To już jest koniec" ("This Is the End", 2013) przyniósł mu nominację do MTV Movie Award w kategorii najbardziej zaskakująca scena z Channingiem Tatumem. 
W komediowym serialu HBO "Wicedyrektorzy" ("Vice Principals", 2016–2017) występował jako Neal Gamby, rozwiedziony wicedyrektor odpowiedzialny za dyscyplinę w North Jackson High School. Od 18 sierpnia 2019 występuje jako Jesse Gemstone, starszy syn telewangelisty (John Goodman) w sitcomie HBO "Prawi Gemstonowie" ("The Righteous Gemstones").
Życie prywatne.
9 października 2010 ożenił się z Gią Ruiz, z którą ma syna Declana George’a (ur. 2011) i córkę Avę (2015). Para mieszka w Charleston, w Karolinie Południowej.

</doc>
<doc id="4056309" url="https://pl.wikipedia.org/wiki?curid=4056309" title="Gilmer (Teksas)">
Gilmer (Teksas)

Gilmer – miasto w Stanach Zjednoczonych, w stanie Teksas, siedziba administracyjna hrabstwa Upshur.

</doc>
<doc id="4056310" url="https://pl.wikipedia.org/wiki?curid=4056310" title="Suksunus">
Suksunus

Suksunus – wymarły rodzaj owadów z rzędu świerszczokaraczanów i rodziny Cacurgidae, obejmujący tylko jeden znany gatunek: "Suksunus bicodex".
Rodzaj i gatunek opisany został w 2015 roku przez Daniła Aristowa. Opisu dokonano na podstawie pojedynczej skamieniałości fragmentu przedniego skrzydła, odnalezionej na terenie rosyjskiej Czekardy i pochodzącej z piętra kunguru w permie.
Owad ten miał przednie skrzydło długości około 34 mm, o polu kostalnym w nasadowej ⅓ półtora raza szerszym od pola subkostalnego, silnie zwężonym polu między żyłkami radialnymi, biorącym początek w nasadowej ćwiartce skrzydła sektorze radialnym oraz wypukłej i nieco zakrzywionej u szczytu żyłce postkubitalnej. Żyłka medialna zaczynała się rozgałęziać w nasadowej ⅓, a przednia żyłka kubitalna w nasadowej ¼.

</doc>
<doc id="4056311" url="https://pl.wikipedia.org/wiki?curid=4056311" title="Ustawa o Zapobieganiu i Przeciwdziałaniu Krzywdzeniu Dzieci">
Ustawa o Zapobieganiu i Przeciwdziałaniu Krzywdzeniu Dzieci

"Ustawa o Zapobieganiu i Przeciwdziałaniu Krzywdzeniu Dzieci"' (ang. "Child Abuse Neglect and Treatment Act") – kluczowa w zakresie reagowania na przemoc wobec dzieci w prawie amerykańskim ustawa pochodząca z 1974, a ostatnio nowelizowana w 2003. 
Ustawa gwarantuje poszczególnym stanom fundusze na zapobieganie krzywdzeniu i zaniedbywaniu dzieci, rozpoznawanie indywidualnych przypadków, interwencje, jak również zapewnia granty na realizację innowacyjnych programów, zarówno rządowych, jak i prowadzonych przez różnego rodzaju organizacje pozarządowe. W ramach ustawy powołane jest Biuro ds. Problemu Krzywdzenia i Zaniedbywania Dzieci ("Office on Child Abuse and Neglect"). Zadaniem tego biura jest wypracowywanie standardów identyfikacji i reakcji na problematykę krzywdzenia i zaniedbywania nieletnich. Konsekwencją wprowadzenia ustawy było też powstanie sieci rządowych agencji ochrony dziecka ("child protection agencies") zajmujących się przyjmowaniem i opracowaniem zgłoszeń oraz interweniowaniem w takich przypadkach. Agencje te prowadzą rejestry ofiar i sprawców przemocy. 
Wprowadzenie ustawy spowodowało w społeczeństwie amerykańskim wzrost świadomości na temat krzywdzenia dzieci i lawinowy wzrost formalnych zgłoszeń tego rodzaju przypadków. Wzrost ten, w połączeniu ze wzmożoną refleksją nad ochroną dobra dziecka, zaowocował w 1980 przyjęciem Ustawy o Wspieraniu Adopcji i Ochronie Dobra Dziecka ("The Adoption Assistance and Child Welfare Act").

</doc>
<doc id="4056313" url="https://pl.wikipedia.org/wiki?curid=4056313" title="Uskok Wellington">
Uskok Wellington

Uskok Wellington (ang. "Wellington Fault") – uskok dekstralny (prawoprzesuwczy), położony w południowej części Wyspy Północnej w Nowej Zelandii. Uskok Wellington przyczynia się do powstawania ruchów pionowych, które powodują podniesienie się terenu w północno-zachodniej części uskoku, które uwidaczniają się jako pasma górskie. Uskok wchodzi w skład systemu uskoków Wyspy Północnej, tzw. North Island Fault System, który umożliwia przenoszenie przemieszczeń wzdłuż uskoku transformacyjnego, stanowiącego granicę pomiędzy płytą pacyficzną i indoaustralijską.
Przebieg.
Uskok Wellington składa się z trzech głównych segmentów tektonicznych: Wellington-Hutt Valley, Tararua i Pahiatua. 
Segment Wellington-Hutt Valley.
Segment Wellington-Hutt Valley charakteryzuje się zakrzywionym przebiegiem i ciągnie się na odcinku 75 km. Rozpoczyna swój bieg na dnie oceanicznym w Cieśninie Cooka i następnie przecina półwysep Wellington wzdłuż Long Valley, zahacza o port morski w Wellington i przecina centralnie stolice kraju – Wellington. Segment kończy swój bieg za miastem Lower Hutt w pobliżu kotliny Kaitoke w okolicach miasta Upper Hutt (położonej w dolinie Hutt Valley). Na podstawie datowania radiowęglowego teras rzecznych określono, że tempo przesuwania się sekcji Wellington-Hutt Valley w ciągu ostatnich 140 tys. lat wynosiło 6-7,6 mm/rok. Ostatnie pęknięcie wzdłuż tej części uskoku miało miejsce 150-400 lat BP. Na podstawie sekcji Wellington-Hutt Valley określa się charakterystyczne trzęsienia ziemi zachodzące wzdłuż uskoku tektonicznego. Pojedyncze trzęsienia ziemi powodują przemieszczanie segmentu o 3,8-4,6 m. Przerwy pomiędzy trzęsieniami ziemi wynoszą średnio od 550 do 770 lat. Kotlina Kaitoke jest małą kotliną utworzoną w wyniku powstałych przesunięć bocznych na odcinku 2 km pomiędzy segmentami Wellington-Hutt Valley i Tararua. 
Segment Tararua.
Segment Tararua charakteryzuje się łukowatym przebiegiem na długości 53 km. Segment Tararua rozpoczyna swój bieg na północ od Kotliny Kaitoke, wzdłuż wschodniej części pasma górskiego Tararua Range i kończy swój bieg w pobliżu Putara. Segment składa się z dwóch aktywnych uskoków, które przenoszą przemieszczenia uskoku w kierunku południowo-wschodnim co uwidacznia się poprzez kierunek spływu sieci rzecznej. Bieg tego segmentu zmienia się z 41° w części południowej do 20° w części północnej. Tempo przemieszczania się segmentu Tararua wynosi 4,9-7,6 mm/rok; pojedyncze trzęsienie ziemi powodują przemieszczanie segmentu o 3,5-5,5 m. Przerwy pomiędzy trzęsieniami ziemi wynoszą średnio od 500 do 1120 lat.
Segment Pahiatua.
Segment Pahiatua ciągnie się na długości 42 km. Rozpoczyna swój bieg w pobliżu Putara na południu, a kończy w pobliżu miasteczka Woodville na północy; gdzie uskok Wellington rozgałęzia się na uskoki Ruahine i Mohaka. Bieg tego segmentu na całej długości wynosi około 33°. Tempo przemieszczania się segmentu Pahiatua wynosi 4,9-6,2 mm/rok; pojedyncze trzęsienie ziemi powodują przemieszczanie segmentu o 4,5 m (+/- 1 m). Przerwy pomiędzy trzęsieniami ziemi wynoszą średnio od 560 do 1120 lat.
Aktywność sejsmiczna.
Pomimo faktu, że nie odnotowano żadnego trzęsienia ziemi wzdłuż uskoku Wellington, potencjalne jego skutki wystąpienia wzdłuż segmentu Wellington-Hutt Valley, mogą być katastrofalne, ze względu na usytuowanie stolicy kraju – Wellington wzdłuż jego biegu. Przypuszcza się, że wzdłuż uskoku Wellington mogą wystąpić trzęsienia ziemi o magnitudzie 8° w skali Richtera.

</doc>
<doc id="4056318" url="https://pl.wikipedia.org/wiki?curid=4056318" title="Rankin (Teksas)">
Rankin (Teksas)

Rankin – miasto w Stanach Zjednoczonych, w stanie Teksas, siedziba administracyjna hrabstwa Upton.

</doc>
<doc id="4056319" url="https://pl.wikipedia.org/wiki?curid=4056319" title="North Island Fault System">
North Island Fault System

North Island Fault System (również North Island Dextral Fault Belt) – system uskoków tektonicznych o charakterze dekstralnym (prawoprzesuwczym), który położony jest na Wyspie Północnej w Nowej Zelandii. System uskoków North Island stanowi jednocześnie granicę pomiędzy płytą pacyficzną i indoaustralijską. Umożliwia on przenoszenie przemieszczeń wzdłuż uskoku transformacyjnego. System uskoków North Island obejmuje w części południowo-zachodniej uskoki: Wairarapa i Wellington, w części centralnej uskoki: Ruahine i Mohaka oraz w części północno-wschodniej uskoki: Waimana, Waiotahi, Whakatane i Waiohau. System uskoków North Island składa się w głównej mierze z uskoków dekstralnym. Natomiast w części północno-wschodniej następuje obrócenie uskoków i zaczynają dominować uskoki typu normalnego, które biegną skośnie w miejscu krzyżowania się systemu uskoków North Island ze strefą ryftu Taupo. Tempo przesuwania się systemu North Island wynosi około 10 mm/rok.
Uskoki.
System uskoków North Island składa się z ośmiu głównych uskoków oraz z mniejszych uskoków, powiązanych ze sobą.
Część południowo-wschodnia.
Uskok Wairarapa rozciąga się od południowo-zachodniego wybrzeża Wyspy Północnej w pobliżu jeziora Wairarapa i biegnie wzdłuż północno-zachodniego brzegu jeziora. Uskok przyczynił się do wystąpienia trzęsienia ziemi w Wairarapa w 1855 roku o magnitudzie 8,2° w skali Richtera. Przerwy pomiędzy dużymi trzęsieniami ziemi wzdłuż tego uskoku wynoszą średnio 1200 lat. 
Uskok Wellington rozpoczyna swój bieg w Cieśninie Cooka, ciągnie się wzdłuż miasta Wellington i kończy swój bieg w pobliżu miasteczka Woodville, gdzie rozgałęzia się na uskoki Ruahine i Mohaka. Uskok Wellington dzieli się na trzy główne segmenty: Wellington-Hutt Valley, Tararua i Pahiatua.
Część centralna.
Uskoki w części centralnej stanowią przedłużenie uskoku Wellington, który rozgałęzia się na dwa uskoki Ruahine i Mohaka. Oba uskoku biegną w stosunku do siebie równolegle: Mohaka – po południowo-wschodniej stronie, a Ruhaine po północno-zachodniej stronie. Uskok Mohaka i Ruhaine na północy rozgałęziają się na uskoki położone w części północno-wschodniej. Główny odcinek uskoku Mohaka przechodzi w uskok Whakatane, natomiast uskoku Ruahine w uskok Waiohau. Badania wykazały, że uskok Mohaka jest bardziej aktywny niż uskok Ruahine. Średnia prędkość przemieszczanie się uskoku Mohaka wynosi 3-4 mm/rok, a uskoku Ruahine 1-2 mm/rok.
Część północno-wschodnia.
Uskoki w części północnej stanowią kontynuacje uskoków Ruhaine i Mohaka. Uskok Ruahine przechodzi w uskok Waiohau i kończy swój bieg w zatoce Zatoce Obfitości. W południowej części uskoku Waiohau dochodzi do obrócenia uskoku dekstralnego w typ normalny. Wzdłuż uskoku płynie rzeka Rangitaiki River. Przypuszcza się, że uskok Waiohau doprowadził do trzęsienia ziemi w 1866 roku, które skoncentrowało się w okolicach Te Mahoe na wschód od miasta Kawerau. Natomiast uskok Mohaka rozgałęzia się na trzy uskoki: Waimana, Whakatane i Waiotahi, które biegną w stosunku do siebie równolegle. Uskoku Waimana i Waiotahi kończą swój bieg na wybrzeżu Zatoki Obfitości. Uskok Whakatane, krzyżuje się z uskokiem While Island, który położony jest w strefie ryftu Taupo.

</doc>
<doc id="4056321" url="https://pl.wikipedia.org/wiki?curid=4056321" title="Carlitos (ur. 1990)">
Carlitos (ur. 1990)

Carlitos, właśc. Carlos Daniel López Huesca (ur. 12 czerwca 1990 w Alicante) – hiszpański piłkarz, występujący na pozycji napastnika w polskim klubie Legia Warszawa.
Życiorys.
Młodość.
Urodził się 12 czerwca 1990 w Alicante we Wspólnocie Walenckiej jako Carlos Daniel López Huesca. Karierę piłkarską rozwijał w klubach położonych na terenie tego regionu. Jest wychowankiem Alicante CF, w którym trenował od 1998. Jego kolejnymi klubami były Hércules CF (grał w nim cztery lata), Torrellano CF, Real Murcia i ponownie Torrellano. Jako junior występował w Elche CF (sezon 2008/09).
Początki kariery piłkarskiej.
W rozgrywkach seniorskich Tercera División zadebiutował w barwach Torrellano Illice CF z Elche w sezonie 2009/2010. Przez dwa lata wystąpił w 32 meczach i zdobył dwie bramki. W 2011 klub został zlikwidowany, a Carlitos przeniósł się do klubu Ontinyent CF z innego walenckiego miasta – Ontinyent. W latach 2011–2012 w występującym wówczas w Segunda División B klubie zanotował 29 występów, podczas których strzelił sześć goli.
Rosja, powrót do Hiszpanii, Cypr.
16 sierpnia 2012 na zasadzie wolnego transferu przeniósł się do Pietrotriestu Petersburg. W sezonie 2012–2013 strzelił dwa gole w dwudziestu występach w barwach w rozgrywkach rosyjskiej pierwszej ligi. Następnie powrócił do rodzinnego kraju, by 11 sierpnia 2013 podpisać kontrakt z CF Fuenlabrada. W sezonie 2013–2014 w rozgrywkach Segunda División B wystąpił dwadzieścia trzy razy, strzelając dla klubu, położonego na przedmieściach Madrytu, dwa gole. We wrześniu 2014 powrócił w rodzinne strony – trafił do Novelda CF. W klubie z Noveldy w dwudziestu meczach strzelił trzynaście goli w rozgrywkach Tercera División – po rundzie miał wiele propozycji z klubów trzeciego poziomu hiszpańskiej ligi, wybrał jednak ofertę cypryjskiego Arisu Limassol, by wspomóc go w walce o awans do Protathlima A’ Kategorias. W klubie z Limassolu spędził rundę wiosenną, w dziewięciu meczach strzelając dwa gole.
Eldense i Villarreal B.
W lipcu 2015 podpisał kontrakt z CD Eldense z Eledy, położonej we Wspólnocie Walenckiej. W trzydziestu trzech meczach Segunda División B strzelił trzynaście goli i zwrócił na siebie uwagę Villarrealu, który jeszcze w trakcie sezonu 2015/2016 ściągnął go do swojej drużyny rezerw grającej na tym samym poziomie rozgrywek. Po przejściu badań lekarskich 4 maja 2015 został zawodnikiem klubu z Villarreal z umową zawartą do końca sezonu 2016/2017. W kończącej się rundzie wiosennej rozegrał w nowej drużynie 4 mecze, nie strzelając żadnego gola. W kolejnym sezonie rozegrał trzydzieści trzy spotkania, w których strzelił trzynaście goli.
Wisła Kraków.
22 czerwca 2017 podpisał roczny kontrakt, z opcją przedłużenia, z występującą w polskiej Ekstraklasie, Wisłą Kraków. Już w swoim debiucie w barwach "Białej Gwiazdy" strzelił pierwszego gola w meczu z Pogonią Szczecin. Carlitos uderzył bezpośrednio z rzutu wolnego, z odległości dwudziestu trzech metrów. Gol został uznany za "bramkę kolejki". 4 sierpnia w meczu z Wisłą Płock strzelił jedynego gola w meczu, bramka padła w szóstej minucie doliczonego czasu gry. W rozgrywanych tydzień później 194. derbach Krakowa strzelił dwa gole, zapewniając Wiśle zwycięstwo nad Cracovią. Łącznie w pierwszych pięciu meczach w barwach Wisły Hiszpan strzelił cztery bramki i został – zdaniem wielu dziennikarzy – nowym bohaterem kibiców "Białej Gwiazdy". W siódmej kolejce strzelił jedynego gola dla Wisły w zakończonym remisowym wynikiem meczu z Lechią Gdańsk. Kolejne dwa trafienia, w tym jedno z karnego, zaliczył 16 września w dziewiątej kolejce w meczu z Piastem Gliwice. Tydzień później strzelił jedyną bramkę dla Wisły w przegranym meczu z Koroną Kielce. 14 października wykorzystał karnego w wygranym 2:0 meczu ze Śląskiem Wrocław. Dziesiąte trafienie w polskiej ekstraklasie zaliczył 27 października w meczu z Lechem Poznań. 4 listopada strzelił bramkę z rzutu karnego w wygranym 3:0 meczu z Sandecją Nowy Sącz, a kolejnego gola strzelił w zremisowanym 3:3 meczu z Termalicą Nieciecza (27 listopada).
28 listopada 2017 w Turbokozaku uzyskał 242 punkty, co było rekordowym osiągnięciem w historii, nadawanego przez Canal+ programu.
Trzynastego gola w polskich rozgrywkach zdobył w przegranym spotkaniu z Górnikiem Zabrze (3 grudnia). 13 grudnia w 195. derbach Krakowa wygranych przez Wisłę 4:1 trafiając do bramki bezpośrednio z rzutu wolnego zaliczył swoje trzecie trafienie przeciwko Cracovii oraz 14 gola w ekstraklasie. Cztery dni później strzelił jedynego gola dla Wisły w przegranym 1:2 spotkaniu z Zagłębiem Lubin. W pierwszym meczu po przerwie zimowej – zremisowanym spotkaniu z Lechią Gdańsk, który był jednocześnie debiutem nowego trenera Joana Carrillo, strzelił jedynego gola dla Wisły.
W lutym 2018 zwyciężył w plebiscycie na najlepszego piłkarza Małopolski, organizowanym przez Gazetę Wyborczą i Małopolski ZPN. Na przełomie lutego i marca nie udało mu się zdobyć bramki w czterech kolejnych spotkaniach, z których Wisła wygrała tylko jedno. Była to jego najdłuższa przerwa, odkąd dołączył do krakowskiego klubu. Swojego pierwszego hat tricka w barwach "Białej Gwiazdy" strzelił 9 marca w meczu 27. kolejki Ekstraklasy wrocławskiemu Śląskowi, dzięki czemu zrównał się na czele listy strzelców Ekstraklasy ze swym rodakiem Igorem Angulo z Górnika Zabrze. 18 marca w wygranym 2:0 meczu z Legią Warszawa zaliczył asystę oraz strzelił bramkę z rzutu karnego. Był to jego 20 gol w sezonie. 2 kwietnia strzelił jedynego gola dla Wisły w przegranym 1:3 meczu z Lechem Poznań, następnie nie strzelał w czterech kolejnych meczach, a kolejne dwa trafienia zaliczył 6 maja w wygranym 3 do 0 wyjazdowym meczu z Koroną Kielce. Dwudziestą czwartą strzelił w wygranym 3:0 meczu 35 kolejki z Zagłębiem Lubin, w spotkaniu tym został także ukarany czwartą w tym sezonie żółtą kartką, w konsekwencji której po raz pierwszy opuścił ligowy mecz Wisły w kolejnej kolejce. W ostatnim meczu sezonu nie strzelił bramki, ale z 24 golami został królem strzelców Ekstraklasy, jako pierwszy Hiszpan i jedenasty zawodnik Wisły w historii. Wszystkie bramki strzelił prawą nogą. W sezonie zanotował też siedem asyst, w związku z tym z 31 punktami zwyciężył także w tzw. klasyfikacji kanadyjskiej. 21 maja 2018 na Gali Ekstraklasy odebrał trzy nagrody – statuetkę króla strzelców oraz nagrody przyznawane za pomocą głosowania piłkarzy tj. nagrodę za najlepszego napastnika sezonu i nagrodę za najlepszego piłkarza sezonu.
Legia Warszawa.
5 lipca 2018 podpisał trzyletni kontrakt z Legią Warszawa.
W nowym klubie zadebiutował w przegranym 2:3 meczu Superpucharu Polski z Arką Gdynia. 17 lipca zdobył bramkę w spotkaniu z Cork City F.C. w fazie kwalifikacyjnej Ligi Mistrzów. Strzelał gole w ligowych meczach z Zagłębiem Sosnowiec, Wisłą Płock i Miedzią Legnica. 21 października strzelił dwie bramki swojemu byłemu klubowi, kolejne dwa trafienia zaliczył – wygranym 4:0 – meczu z Górnikiem Zabrze w 14 kolejce.
Wystąpił w 36 meczach ligowych Legii zdobywając 16 goli, co w klasyfikacji na króla strzelców sezonu dało mu ex aequo trzecie miejsce. Z klubem z Warszawy zdobył wicemistrzostwo kraju. Grał z numerem 27. Przed sezonem 2019/2020 zmienił numer na koszulce na „9”, jednak w nowym sezonie wystąpił jedynie w dwóch meczach ekstraklasy.
Al-Wahda Abu Zabi.
9 września 2019 podpisał kontrakt z klubem Al-Wahda Abu Zabi ze Zjednoczonych Emiratów Arabskich. Według nieoficjalnych informacji kwota transferu z Legii wyniosła 3 miliony euro, z których znaczną część otrzymała Wisła Kraków. W dziewięciu meczach strzelił pięć bramek, jednak pod koniec grudnia tego samego roku kontrakt został rozwiązany.
Panathinaikos AO.
W latach 2020–2022 był piłkarzem greckiego klubu Panathinaikos AO. W tym klubie zagrał 62 mecze, strzelił 16 goli i miał 5 asyst. Na koncie ma też zdobycie pucharu Grecji w swoim ostatnim roku gry w tym zespole.
Powrót do Legii Warszawa.
16 sierpnia 2022 roku podpisał dwuletni kontrakt, z opcją przedłużenia, z Legią Warszawa. 19 sierpnia 2022 roku rozegrał swój pierwszy mecz dla „Wojskowych” po powrocie, wchodząc na boisko w 61. minucie domowego meczu przeciwko Górnikowi Zabrze (2:2). 26 sierpnia 2022 roku po raz pierwszy wpisał się na listę strzelców, zdobywając jedyną bramkę w ligowym, wyjazdowym meczu przeciwko Stali Mielec.
Sukcesy.
Indywidualne.
Wszystkie w barwach Wisły Kraków.
Życie prywatne.
Jest żonaty z Gemą. Ma młodszego brata Rubéna, który również jest piłkarzem.

</doc>
<doc id="4056322" url="https://pl.wikipedia.org/wiki?curid=4056322" title="Carlos Daniel López Huesca">
Carlos Daniel López Huesca



</doc>
<doc id="4056323" url="https://pl.wikipedia.org/wiki?curid=4056323" title="Carlos López Huesca">
Carlos López Huesca



</doc>
<doc id="4056324" url="https://pl.wikipedia.org/wiki?curid=4056324" title="Carlos López">
Carlos López



</doc>
<doc id="4056325" url="https://pl.wikipedia.org/wiki?curid=4056325" title="Carlos Lopez">
Carlos Lopez



</doc>
<doc id="4056326" url="https://pl.wikipedia.org/wiki?curid=4056326" title="Alphonso Davies">
Alphonso Davies

Alphonso Boyle Davies (ur. 2 listopada 2000 w Buduburam) – kanadyjski piłkarz pochodzenia liberyjskiego, występujący na pozycji obrońcy w niemieckim klubie Bayern Monachium oraz w reprezentacji Kanady. Uczestnik Mistrzostw Świata 2022.
Lata młodości.
Davies urodził się w obozie dla uchodźców Buduburam w Ghanie. Jego rodzice trafili tam po opuszczeniu Liberii po wybuchu wojny domowej w tym kraju. Gdy Davies miał pięć lat, wraz z rodzicami trafił do Windsor w prowincji Ontario, a rok później przeniósł się do Edmonton.
Kariera klubowa.
W młodości trenował w Edmonton Internationals i Edmonton Strikers, a w sierpniu 2015 trafił do Vancouver Whitecaps FC. W lutym 2016 trafił do drużyny rezerw tego klubu, w której zadebiutował 3 kwietnia 2016 w wygranym 3:1 meczu z rezerwami Portland Timbers, a pierwszego gola strzelił 15 maja 2016 w wygranym 4:3 spotkaniu z rezerwami Los Angeles Galaxy, stając się najmłodszym strzelcem gola w historii United Soccer League. Łącznie w sezonie 2016 wystąpił w 11 meczach USL i strzelił 2 gole. 1 czerwca 2016 zadebiutował w pierwszej drużynie w przegranym 0:2 meczu mistrzostw Kanady z Ottawa Fury FC, a w lipcu 2016 podpisał z nią dwuipółletni kontrakt z możliwością przedłużenia o kolejne dwa lata. W MLS zadebiutował 16 lipca 2016 w zremisowanym 2:2 spotkaniu z Orlando City SC. W sezonie 2016 wystąpił w 8 meczach tych rozgrywek. Pierwszego gola dla pierwszej drużyny Whitecaps zdobył 13 września 2016 w 93. minucie wygranego 2:1 meczu Ligi Mistrzów CONCACAF ze Sportingiem Kansas City, zapewniając swojej drużynie awans do ćwierćfinału tych rozgrywek. Kolejną bramkę strzelił 2 marca 2017 w wygranym 2:0 spotkaniu z New York Red Bulls w tych samych rozgrywkach. Następne 2 gole zdobył w meczach półfinałowych mistrzostw Kanady z Montreal Impact – 23 maja 2017 w pierwszym, wygranym 2:1 i tydzień później w drugim, przegranym 2:4, po których jego drużyna odpadła z rozgrywek.
4 marca 2018 w wygranym 2:1 meczu z Montreal Impact strzelił swojego pierwszego gola w MLS. 9 czerwca 2018 w wygranym 5:2 spotkaniu z Orlando City SC zdobył kolejną bramkę, zaliczając również 3 asysty. 1 września 2018 strzelił kolejnego gola: w wygranym 2:1 meczu z San Jose Earthquakes.
25 lipca 2018 ogłoszono, że od 1 stycznia 2019 będzie zawodnikiem Bayernu Monachium, z którym podpisze 4,5-roczny kontrakt. Zadebiutował w tym klubie 27 stycznia 2019 w wygranym 4:1 meczu z VfB Stuttgart.
Alphonso Davies może pochwalić się najlepszym wynikiem Bundesligi (stan na 2020) pod względem szybkości biegu "oraz według oficjalnych rzeczywistych wyników publikowanych przez światowe ligi na całym świecie". W meczu przeciwko Werderowi Bremie przy jednym ze sprintów osiągnął prędkość ok. prześcigając poprzedniego rekordzistę Achrafa Hakimiego z wynikiem ok. .
Kariera reprezentacyjna.
W 2016 został kanadyjskim piłkarzem roku do lat 17.
6 czerwca 2017 otrzymał kanadyjskie obywatelstwo i dołączył do zgrupowania kanadyjskiej kadry przed towarzyskim meczem z Curaçao. 13 czerwca 2017 w wygranym 2:1 spotkaniu z Curaçao zadebiutował w reprezentacji Kanady i został najmłodszym zawodnikiem w jej historii. 27 czerwca 2017 znalazł się w grupie 23 zawodników powołanych na Złoty Puchar. 7 lipca 2017 w swoim pierwszym meczu tego turnieju Kanadyjczycy wygrali 4:2 z Gujaną Francuską, a Davies strzelił 2 gole, stając się najmłodszym strzelcem gola w historii reprezentacji Kanady. Cztery dni później w zremisowanym 1:1 spotkaniu z Kostaryką Davies zdobył jedyną bramkę dla swojej drużyny. Wystąpił także w ostatnim meczu grupowym tego turnieju, zremisowanym 0:0 z Hondurasem 14 lipca 2017. Zagrał również w ćwierćfinale tego turnieju, jednakże Kanadyjczycy odpadli przegrywając 1:2 z Jamajką 20 lipca 2017. Z 3 golami Davies został najlepszym strzelcem tego turnieju. Został także najlepszym młodym zawodnikiem rozgrywek i znalazł się w najlepszej jedenastce turnieju.
W 2019 został powołany na Złoty Puchar CONCACAF.
13 listopada 2022 został powołany do kadry Kanady na Mistrzostwa Świata 2022 w Katarze. 23 listopada 2022 w pierwszym meczu grupowym z Belgią nie wykorzystał rzutu karnego obronionego przez Thibauta Courtoisa, przegrywając ostatecznie 0:1, po golu Michyego Batshuayiego. 27 listopada 2022 w drugim meczu grupowym z Chorwacją już w drugiej minucie spotkania strzelił pierwszego gola na mistrzostwach świata dla reprezentacji Kanady, gdzie ostatecznie przegrali mecz 1:4. 1 grudnia 2022 w trzecim meczu grupowym Kanady z Marokiem zagrał całe spotkanie, ostatecznie przegrywając 1:2, gdzie jego reprezentacja zajęła ostatnie miejsce w grupie i bez żadnego punktu.

</doc>
<doc id="4056327" url="https://pl.wikipedia.org/wiki?curid=4056327" title="McCamey">
McCamey

McCamey – miasto w Stanach Zjednoczonych, w stanie Teksas, w hrabstwie Upton.

</doc>
<doc id="4056330" url="https://pl.wikipedia.org/wiki?curid=4056330" title="Felician University">
Felician University

Felician University – prywatny katolicki uniwersytet w stanie New Jersey, USA. Założony w roku 1923 roku przez Felicjanki. Uniwersytet prowadzi studia na kierunkach artes liberales i nauki społeczne.
Historia.
Założona przez Siostry Felicjanki jako szkoła pedagogiczna, otrzymała w 1942 roku status junior college'u. Uczelnia oferuje obecnie ponad 80 kierunków z zakresu artes liberales, nauk społecznych, biznesu, edukacji i opieki społecznej. W 2015 roku uczelnia zmieniła nazwę z "Felician College" na "Felician University". W 1997 roku uczelnia odkupiła od Fairleigh Dickinson University kampus w Rutherford.

</doc>
<doc id="4056331" url="https://pl.wikipedia.org/wiki?curid=4056331" title="Kokoro no Placard">
Kokoro no Placard

 – trzydziesty siódmy singel japońskiego zespołu AKB48, wydany w Japonii 27 sierpnia 2014 roku przez You! Be Cool.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 26 tygodni, sprzedał się w nakładzie egzemplarzy. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.
Skład zespołu.
Członkinie, które wzięły udział w nagraniu singla, zostały wybrane w drodze głosowania:
Wersja JKT48.
Grupa JKT48 wydała własną wersję piosenki jako siódmy singel, pt. "Papan Penanda Isi Hati – Message on a Placard". Ukazał się 11 czerwca 2014 roku w dwóch edycjach: regularnej (CD+DVD) i „teatralnej” (CD).

</doc>
<doc id="4056346" url="https://pl.wikipedia.org/wiki?curid=4056346" title="Eiga monogatari">
Eiga monogatari

 – powstała w okresie Heian japońska kronika historyczna z gatunku "rekishi-monogatari" (opowieści historyczne pisane w XI i XII wieku w języku japońskim w odróżnieniu od wcześniejszych kronik tworzonych w języku chińskim) obejmująca czasy od panowania cesarza Uda (887–897) do początków panowania cesarza Horikawy (1087–1107). Liczący 40 zwojów utwór został spisany w całości sylabicznym alfabetem hiragana.
Utwór składa się z dwóch części, z których pierwsza powstała w 1030 roku, druga około 1092. Za autora pierwszej uchodzi Akazome Emon lub Tamenari Fujiwara, drugą napisał przypuszczalnie Dewa no Ben. Zawarta w "Eiga monogatari" treść podkreśla potęgę rodu Fujiwara, zwłaszcza kanclerza Michinagi Fujiwary (966–1028). Ułożony chronologicznie materiał historyczny uzupełniony został fragmentami pamiętników, stanowiącymi cenny dokument do poznania życia i obyczajów dworskich opisywanego okresu.

</doc>
<doc id="4056347" url="https://pl.wikipedia.org/wiki?curid=4056347" title="Klaus Beckmann">
Klaus Beckmann

Klaus Beckmann (ur. 11 sierpnia 1944 w Ennigloh (obecnie Bünde w powiecie Herford); zmarł 27 maja 1994 roku w Essen) – niemiecki polityk (FDP).
Od 1989 do 1992 był parlamentarnym sekretarzem stanu w Ministerstwie Gospodarki i Energetyki Niemiec.
Wykształcenie i kariera zawodowa.
Po maturze Beckmann poszedł na studia prawnicze w Kolonii. W 1964 roku był członkiem Corps Hansea Köln. Ukończył studia w 1970 z pierwszym i w 1974 z drugim egzaminem państwowym. Był więc zatrudniony najpierw do 1976 roku jako prelegent w Binnenschiffahrts-Berufsgenossenschaft w Duisburgu. W 1977 roku zamieszkał w Essen, gdzie pracował jako adwokat, m.in. dla Steag AG.
Rodzina.
"Klaus Beckmann" był żonaty i był ojcem trzech córek.
Partia.
Od 1966 roku był członkiem FDP. Od 1980 do 1992 był przewodniczącym powiatowego stowarzyszenia FDP Ruhr i należał także do krajowego związku FDP w Nadrenii Północnej-Westfalii.
Poseł.
Od 1975 do 1979 roku był przewodniczącym FDP w radzie miasta Essen.
Od 1980 do swojej śmierci Beckmann był członkiem Niemieckiego Bundestagu. Był tam od 1983 do 1989 roku prezesem frakcji FDP.
Urząd publiczny.
W lipcu 1989 roku Klaus Beckmann został powołany, jako parlamentarny sekretarz stanu Ministerstwa Gospodarki i Energetyki Niemiec, do rządu federalnego Niemiec pod przewodnictwem kanclerza Helmuta Kohla. Z powodu ciężkiej choroby we wrześniu 1992 musiał jednak odejść ze stanowiska.

</doc>
<doc id="4056348" url="https://pl.wikipedia.org/wiki?curid=4056348" title="Jack Rose (piłkarz)">
Jack Rose (piłkarz)

Jack Joseph Rose (ur. 31 stycznia 1995 w Solihull w Anglii) – angielski piłkarz występujący na pozycji bramkarza w klubie Southampton.
Kariera.
W czerwcu 2013 roku podpisał swoją pierwszą umowę w karierze z West Bromwich Albion, w którym grał jako zawodnik akademii i drużyny młodzieżowej. W listopadzie 2014 roku został wypożyczony do Accrington Stanley za sprawą kontuzjowanych bramkarzy – Aarona Chapmana i Jesse Joronena. Zadebiutował 9 listopada w Pucharze Anglii przeciwko Notts County, zachowując czyste konto. 15 listopada zadebiutował w meczu ligowym z Carlisle United. Rose został wolnym zawodnikiem w dniu 30 czerwca 2017 roku. 
Southampton.
W sierpniu 2017 roku Rose związał się roczną umową z Southampton.

</doc>
<doc id="4056349" url="https://pl.wikipedia.org/wiki?curid=4056349" title="Borys Polewoj">
Borys Polewoj



</doc>
<doc id="4056357" url="https://pl.wikipedia.org/wiki?curid=4056357" title="Gospodarka Kenii">
Gospodarka Kenii

Gospodarka Kenii – gospodarka rynkowa z kilkoma państwowymi przedsiębiorstwami, utrzymująca zliberalizowany system handlu. Kenia jest postrzegana jako centrum finansowe, komunikacyjne i transportowe wschodniej i środkowej Afryki. Głównymi gałęziami gospodarki są rolnictwo, leśnictwo, rybołówstwo, górnictwo, produkcja przemysłowa, energetyka, turystyka i usługi finansowe. Według danych Banku Światowego w 2016 roku PKB Kenii wynosiło 70,53 mld dolarów i była 72. co do wielkości gospodarką świata.
Rząd Kenii jest ogólnie przyjazny dla inwestorów i wprowadził kilka reform regulacyjnych, w celu uproszczenia inwestycji zagranicznych, jak i lokalnych, w tym utworzenie stref wolnego handlu. Rosną one bardzo szybko, dzięki bezpośrednim inwestycjom zagranicznym. Coraz większa część transakcji zagranicznych Kenii to przelewy Kenijczyków pracujących W USA, Europie, Azji i na Bliskim Wschodzie. W porównaniu z sąsiadami Kenia ma dobrze rozwiniętą infrastrukturę.
W marcu 2014 roku ekonomiści przewidywali, że w Kenii będzie się utrzymywał wzrost gospodarczy powyżej 5%, głównie z powodu dynamicznie rozwijających się: telekomunikacji, transportu, budownictwa i rolnictwa. Rozwój spowodowany jest przez dużą liczbę specjalistów mówiących w języku angielskim oraz bardzo dobrą znajomość obsługi komputera, zwłaszcza wśród młodzieży.
W 2018 roku Kenia zajęła 80. miejsce (w 2016 roku 113., a w 2017 roku 92.) w rankingu Doing Business.
Sektory gospodarki.
Rolnictwo.
Rolnictwo dominuje w gospodarce kraju, mimo że tylko 15% powierzchni Kenii ma wystarczającą żyzność, aby mogły być na niej prowadzone uprawy, a ziemia pierwszej kategorii zajmuje tylko 8% powierzchni. W 2015 roku aż 75% zatrudnionych pracowało w sektorze rolniczym. W 2016 roku rolnictwo było drugim, po usługach, sektorem o największym udziale w strukturze PKB Kenii. W pierwszym kwartale 2017 roku produkcja żywności spadła średnio o 1,1% w porównaniu z pierwszym kwartałem 2016 roku, największy spadek zanotowano w produkcji herbaty, bo o 35,5% (z 139,6 ton na 90,1 ton). Rolnictwo w Kenii uzależnione jest w bardzo dużym stopniu od pogody.
Na terenach górskich, najżyźniejszych terenach Kenii, uprawia się głównie herbatę, kawę, agawę sizalową, kukurydzę i pszenicę. Zwierzęta gospodarskie hoduje się na sawannach w północno-wschodnich regionach. Kokosy, ananasy, orzechy nerkowca, bawełna, trzcina cukrowa, agawa sizalowa i kukurydza uprawiane są w dolinach.
Leśnictwo i rybołówstwo.
Degradacja terenów leśnych zmniejszyła produkcję w leśnictwie. Rybołówstwo ma lokalne znaczenie, skoncentrowane jest głównie wokół Jeziora Wiktorii i posiada niewykorzystany w pełni potencjał nad Jeziorem Rudolfa. W 2013 roku rybołówstwo stanowiło 0,54% krajowego PKB i dawało pracę 130 tysiącom Kenijczyków. Wpływy z eksportu ryb wynosiły 62,9 mln USD w 2012 roku. Zanieczyszczenie wód, przełowienie i używanie niedozwolonych technik łowieckich doprowadziło do spadku ilości poławianych ryb i zagrażało miejscowym gatunkom.
Górnictwo.
Kenia nie ma znaczących zasobów mineralnych. Górnictwo i wydobycie ma nieznaczny udział w gospodarce, stanowi ok. 1% PKB. Największe wpływy przynosi wydobycie sody kalcynowej nad jeziorem Magadi, która zapewnia 4% światowych dostaw tego surowca. Oprócz sody wydobywa się również wapień, złoto, sól, duże ilości niobu, fluorytu i paliw kopalnych, a ich produkcja rosła dynamicznie w latach 2006–2010.
W czerwcu 2016 roku prezydent Kenii Uhuru Kenyatta podpisał nowe prawo, które ma przyczynić się do szybkiego rozwoju tego sektora gospodarki. Według szacunków do 2030 roku dzięki nowej ustawie w Kenii powstanie 20 nowych kopalni, a górnictwo ma wtedy stanowić ok. 10% PKB.
Przemysł.
Chociaż Kenia jest najbardziej rozwiniętym przemysłowo krajem Afryki Wschodniej, przemysł stanowi 18% PKB. Produkcja przemysłowa w latach 2000. rosła średnio o 3,1% rocznie. W 2011 roku przemysł dawał pracę bezpośrednio ponad 250 tysiącom Kenijczyków, a pośrednio prawie 1,5 miliona ludziom. Działalność przemysłowa skupiona jest wokół trzech największych ośrodków miejskich: Nairobi, Mombasy i Kisumu; jest zdominowana przez przemysł spożywczy. Ponad połowa inwestycji w sektorze przemysłowym jest zagraniczna, z czego połowa to inwestycje przedsiębiorstw z Wielkiej Brytanii. Drugim inwestorem są Stany Zjednoczone.
Energetyka.
36% mieszkańców Kenii ma dostęp do energii elektrycznej. W 2014 roku 44% energii wytwarzały elektrownie geotermalne, 36% elektrownie wodne, a 19% energii wytwarzały elektrownie cieplne (na gaz i ropę naftową, w produkcji energii nie używa się węgla). Mniej niż 1% wytworzonej energii pochodzi z odnawialnych źródeł.
We wrześniu 2010 roku minister energii i ropy naftowej Patrick Nyoike ogłosił, że Kenia wybuduje pierwszą elektrownię atomową między 2017 a 2022 rokiem. Budowa ma kosztować 3,5 mld USD i będzie wykorzystana technologia południowokoreańska.
Finanse.
Kenia jest centrum usług finansowych środkowej i wschodniej Afryki. Nairobi Securities Exchange zajmuje 4. miejsce w Afryce pod względem kapitalizacji.
System bankowy w Kenii nadzoruje Centralny Bank Kenii. W 2017 roku w Kenii działały 42 banki komercyjne, z czego dwa należą do międzynarodowych korporacji (Barclays i Citibank). Pozostałe to mniejsze banki lokalne.
Turystyka.
Kenijski sektor usług, który stanowi 49,3% PKB, jest zdominowany przez turystykę. W 2013 roku Kenię odwiedziło 1,49 mln zagranicznych turystów. W 2015 roku przychody z turystyki wyniosły 84,6 mld szylingów kenijskich. Najwięcej turystów przybyło w 2015 z Wielkiej Brytanii (98 523 turystów) i Stanów Zjednoczonych (84 759 osób).
Główną atrakcją turystyczną Kenii jest 27 parków narodowych i 34 rezerwaty przyrody. W stolicy państwa, Nairobi, można podziwiać wiele ważnych historycznie budynków (niektóre pochodzą z VIII wieku). Ponadto w Kenii znajduje się 536 kilometrów plaż z białego piasku.
Handel zagraniczny.
Kenia ma ujemny bilans handlowy. W 2016 roku wyeksportowała towary za 6,36 mld USD, a importowała towary i usługi za 16,34 mld USD. Głównymi partnerami handlowymi Kenii są Chiny, Indie, Uganda, Tanzania oraz Zjednoczone Emiraty Arabskie.
Głównymi towarami eksportowymi w 2015 roku były herbata (24%), ropa naftowa (9%), kwiaty (7%) oraz rośliny strączkowe (3%). W 2015 roku Kenia importowała głównie ropę naftową (12%), leki, samochody oraz sprzęt RTV (po 3%).
Kenia bierze aktywny udział w międzynarodowych organizacjach handlowych, takich jak Wspólny Rynek Afryki Wschodniej i Południowej, Wspólnota Wschodnioafrykańska, a także Światowa Organizacja Handlu.
Infrastruktura.
Lotnicza.
W 2013 roku w Kenii działało 197 lotnisk cywilnych, z czego tylko 16 miało utwardzone pasy startowe. Wiele z lotnisk bez utwardzonych służy prywatnym celom, jak organizowanie safari i prywatne parki gier, ale są obsługiwane przez linie lotnicze AirKenya. Największym portem lotniczym w Kenii jest port lotniczy Jomo Kenyatta w Nairobi. Niektóre loty międzynarodowe są organizowane z Portu lotniczego Mombasa-Moi. W 2011 roku port lotniczy Kisumu został przebudowany na międzynarodowy port lotniczy. W 2012 roku U.S. Navy Seabees wybudowały nowy asfaltowy pas startowy na lotnisku w Wajir, aby mógł obsługiwać ciężkie samoloty wojskowe.
W 2015 roku linie lotnicze obsłużyły 4,8 mln pasażerów.
Kolejowa.
W Kenii długość linii kolejowych wynosi 3806 km, z czego 3344 km to kolej wąskotorowa (o rozstawie szyn 1000 mm).
W 2017 roku otwarto nową linię kolejową o długości 470 km, który łączy port morski w Mombasie ze stolicą kraju, Nairobi. Koszt inwestycji wyniósł 3,2 mld USD i został częściowo sfinansowany przez Chiny. Jest to część nowej sieci kolei, która ma łączyć Kenię, Etiopię, Sudan Południowy, Ugandę, Rwandę, Burundi i Demokratyczną Republikę Kongo.
Drogowa.
W 2017 roku w Kenii istniało 161 452 km dróg, z czego tylko 14 420 km to drogi utwardzone. Sieć autostrad liczy 8500 km. Dwie z nich mają zasięg międzynarodowy i łączą: Mombasę z Lagos oraz Kair z Kapsztadem (przez Nairobi). Transport publiczny w miastach jest prawie w całości obsługiwany przez minibusy.
Telekomunikacyjna.
W 2015 roku 46% populacji Kenii posiadało dostęp do Internetu. Z telefonów komórkowych korzysta prawie 38 milionów mieszkańców, a w kraju dynamicznie rozwija się system płatności mobilnych M-Pesa.

</doc>
<doc id="4056358" url="https://pl.wikipedia.org/wiki?curid=4056358" title="Mährisch-schlesischer Grenzbote">
Mährisch-schlesischer Grenzbote

Mährisch-schlesischer Grenzbote – czasopismo wydawane w języku niemieckim w Ostrawie w latach 1876–1900, którego kontynuacją był „Ostrauer Tagblat”. Wydawanie „Mährisch-schlesischer Grenzbote” wznowiono w latach 1908–1914.

</doc>
<doc id="4056361" url="https://pl.wikipedia.org/wiki?curid=4056361" title="Bałka (obwód odeski)">
Bałka (obwód odeski)

Balka (ukr. "Балка", ros. "Балка") – wieś na Ukrainie, w obwodzie odeskim, w rejonie odeskim.

</doc>
<doc id="4056363" url="https://pl.wikipedia.org/wiki?curid=4056363" title="Egipskie hieroglify dwuliterowe">
Egipskie hieroglify dwuliterowe

Egipskie hieroglify dwuliterowe – pojedyncze hieroglify reprezentujące swoją wartością fonetyczną pary spółgłosek (dwie spółgłoski). Jest to największa grupa fonemów wśród najczęściej używanych hieroglifów. Ich łączna suma nie przekracza 100 hieroglifów.
Należy zauważyć, że znaki hieroglificzne dwuliterowe (podobnie jak trzyliterowe) występują w tekstach zazwyczaj w otoczeniu innych hieroglifów jednoliterowych, które oddają część – a czasem nawet całość – wartości fonetycznej znaku dwuspółgłoskowego. Zjawisko to nazywane jest uzupełnieniem fonetycznym. Zazwyczaj, do danego znaku hieroglificznego dwuliterowego dodawany jest tylko jeden hieroglif jednoliterowy. Ten dodawany „jednoliterowiec” odpowiada swą wartością ostatniej spółgłosce uzupełnianego fonemu (powtórzenie).
Przykład uzupełnienia fonetycznego.
Zapis czasownika pozostawać/trwać (translit.: mn) wygląda tak:
Otóż:
UWAGA:
Często się zdarza, że niektóre hieroglify nie posiadają wartości fonetycznych (zwłaszcza te z grupy ""określników i ideogramów") - w transliteracji lub zapisach fonetycznych takie wartości im się przypisuje. W poniższych tabelach "przypisane"" wartości fonetyczne opisane są w nawiasach klamrowych: "{ }".

</doc>
<doc id="4056367" url="https://pl.wikipedia.org/wiki?curid=4056367" title="Baraboj (Ukraina)">
Baraboj (Ukraina)

Baraboj (ukr. "Барабой", ros. "Барабой") – wieś na Ukrainie, w obwodzie odeskim, w rejonie odeskim.
Znajduje tu się przystanek kolejowy Zoria na linii Odessa - Arcyz.

</doc>
<doc id="4056369" url="https://pl.wikipedia.org/wiki?curid=4056369" title="Hrybiwka (Ukraina)">
Hrybiwka (Ukraina)

Hrybiwka (ukr. "Грибівка", ros. "Грибовка") – wieś na Ukrainie, w obwodzie odeskim, w rejonie odeskim.
Znajduje tu się przystanek kolejowy Putejśka na linii Odessa - Arcyz.

</doc>
<doc id="4056371" url="https://pl.wikipedia.org/wiki?curid=4056371" title="Sarawak Chamber">
Sarawak Chamber

Sarawak Chamber (wym. [sərạ:uək czẹımbər]) – największa na świecie komora jaskiniowa pod względem powierzchni oraz druga pod względem objętości. Znajduje się w jaskini Lubang Nasib Bagus (ang. "Good Luck Cave") należącej do kompleksu jaskiń Mulu na terenie Parku Narodowego Gunung Mulu na wyspie Borneo. Obszar ten należy do malezyjskiego stanu Sarawak.
Sarawak Chamber została odkryta w styczniu 1981 roku, w trakcie brytyjsko-malezyjskiej wyprawy speleologicznej "Mulu ‘80". Odkrycia dokonali Brytyjczycy – Andy Eavis, Dave Checkley i Tony White.
Komora ta została utworzona przez wodę przepływającą przez skały wapienne. Jej dno zbudowane jest z łupków ilastych i piaskowca. Do komory prowadzi długi, wąski, wiodący pod górę korytarz, którego dnem spływa podziemny strumień. Strumień ten przepływa przez Sarawak Chamber z północy na południowy zachód, lecz niknie wśród ogromnego rumowiska wapiennych głazów na dnie komory.
Rozmiary.
Według pomiarów wykonanych w 2011 roku za pomocą laserowego skanera 3D objętość Sarawak Chamber wynosi 9 579 205 m3, a jej powierzchnia 164 459 m2. Jej długość to 600 m, a szerokość w najszerszym miejscu 435 m. W dwóch najwyższych miejscach sklepienie jaskini wznosi się na 115 i 105 m ponad dnem. Sarawak Chamber wznosi się w kierunku wschodnim, a jej deniwelacja, czyli różnica wysokości pomiędzy najwyżej i najniżej położonym punktem, wynosi ok. 300 m.
Na planie Sarawak Chamber zmieściłby się okrąg o średnicy 325 m. Dla porównania, największy zbudowany przez człowieka obiekt zwieńczony kopułą niewspartą kolumnami – Cowboys Stadium w amerykańskim Arlington, ma średnicę 275 m. Z kolei londyński stadion O2 Arena ma wewnętrzną średnicę 320 m, lecz konstrukcję tę wspierają wewnętrzne pylony.
Do 2014 roku komora ta uznawana była za największą pod względem objętości, jednak wykonane wówczas dokładne pomiary laserowe komory Miao Dong (ang. "Miao Room") w Chinach dowiodły, że jest ona większa od Sarawak Chamber. Pod względem powierzchni Sarawak Chamber pozostaje największą znaną komorą jaskiniową na świecie.
Zwiedzanie.
Władze parku narodowego organizują, po uprzedniej rezerwacji, wyprawy z przewodnikiem do Sarawak Chamber, jednak są one przeznaczone tylko dla osób sprawnych fizycznie, które dodatkowo muszą spełnić pewne warunki, np. są członkami organizacji czy grup speleologicznych lub mogą wykazać się udokumentowanym udziałem w wyprawach do „dzikich” jaskiń pozbawionych oświetlenia i wytyczonych ścieżek. Osoby, które tych warunków nie spełniają, mogą najpierw wziąć udział w wyprawie o średnim poziomie trudności do innych okolicznych jaskiń, a po jej ukończeniu i pozytywnej weryfikacji przez przewodnika, zostaną zakwalifikowane do udziału w wyprawie do Sarawak Chamber.
Dojście do jaskini Lubang Nasib Bagus zajmuje około 3 godzin marszu przez dżunglę. Po dotarciu do wejścia do jaskini przewodnik ocenia poziom wody w korytarzu prowadzącym do Sarawak Chamber, a jeśli jest on zbyt wysoki, wyprawa zostaje anulowana i wraca do siedziby parku narodowego.

</doc>
<doc id="4056372" url="https://pl.wikipedia.org/wiki?curid=4056372" title="Egipskie hieroglify trzyliterowe">
Egipskie hieroglify trzyliterowe

Egipskie hieroglify trzyliterowe (zw. trzyspółgłoskowe lub trzyliterowe) – pojedyncze hieroglify reprezentujące swoją wartością fonetyczną trzy kolejno następujące po sobie spółgłoski. Ta grupa fonemów – łącznie – nie przekracza 50 hieroglifów.
Należy zauważyć, że znaki hieroglificzne trzyliterowe (podobnie jak hieroglify dwuliterowe) występują w tekstach zazwyczaj w otoczeniu znaków jednoliterowych, które oddają część – nawet całość – wartości fonetycznej znaku trzyspółgłoskowego. Zjawisko to nazywane jest uzupełnieniem fonetycznym. Zazwyczaj do danego znaku trzyliterowego dodawany jest jeden lub dwa hieroglify jednoliterowe. Dodawane „jednoliterowce” przeważnie odpowiadają swoimi wartościami 2 ostatnim spółgłoskom uzupełnianego fonemu trójspółgłoskowego (powtórzenie).
Przykład uzupełnienia fonetycznego.
Zapis przymiotnika dobry/piękny (translit.: nfr) zawsze wygląda tak:
Otóż:
Tabela hieroglifów trzyliterowych.
UWAGA:
Często się zdarza, że niektóre hieroglify nie posiadają wartości fonetycznych (zwłaszcza te z grupy ""określników i ideogramów") - w transliteracji lub zapisach fonetycznych takie wartości im się przypisuje. W poniższych tabelach "przypisane"" wartości fonetyczne opisane są w nawiasach klamrowych: "{ }".

</doc>
<doc id="4056373" url="https://pl.wikipedia.org/wiki?curid=4056373" title="Dalnyk">
Dalnyk

Dalnyk (ukr. "Дальник", ros. "Дальник") – wieś na Ukrainie, w obwodzie odeskim, w rejonie odeskim.
Znajduje tu się przystanek kolejowy 41 km na linii Odessa - Arcyz.

</doc>
<doc id="4056375" url="https://pl.wikipedia.org/wiki?curid=4056375" title="Dobroołeksandriwka">
Dobroołeksandriwka

Dobrooleksandriwka (ukr. "Доброолександрівка", ros. "Доброалександровка") – wieś na Ukrainie, w obwodzie odeskim, w rejonie odeskim.
Znajduje się tu rzymskokatolicka kaplica filialna parafii NMP Nieustającej Pomocy w Czarnomorsku.

</doc>
<doc id="4056376" url="https://pl.wikipedia.org/wiki?curid=4056376" title="Josypiwka (rejon odeski)">
Josypiwka (rejon odeski)

Josypiwka (ukr. "Йосипівка", ros. "Йосиповка") – wieś na Ukrainie, w obwodzie odeskim, w rejonie odeskim.

</doc>
<doc id="4056377" url="https://pl.wikipedia.org/wiki?curid=4056377" title="Kałahlija">
Kałahlija

Kalahlija (ukr. "Калаглія", ros. "Калаглия") – wieś na Ukrainie, w obwodzie odeskim, w rejonie odeskim, nad limanem Dniestru.

</doc>
<doc id="4056378" url="https://pl.wikipedia.org/wiki?curid=4056378" title="Libental">
Libental

Libental (ukr. "Лібенталь", ros. "Либенталь") – wieś na Ukrainie, w obwodzie odeskim, w rejonie odeskim.

</doc>
<doc id="4056379" url="https://pl.wikipedia.org/wiki?curid=4056379" title="Łymanka">
Łymanka

Lymanka (ukr. "Лиманка", ros. "Лиманка") – wieś na Ukrainie, w obwodzie odeskim, w rejonie odeskim. Od wschodu graniczy z Odessą.
Do 2016 wieś nosiła nazwę Mizikewycza. Została ona zmieniona na wniosek Ukraińskiego Instytutu Pamięci Narodowej zgodnie z ustawą "o potępieniu komunistycznych i narodowosocjalistycznych totalitarnych reżimów na Ukrainie oraz zakazie propagandy ich symboli".

</doc>
<doc id="4056381" url="https://pl.wikipedia.org/wiki?curid=4056381" title="Autoportret (obraz Mariana Jaroczyńskiego)">
Autoportret (obraz Mariana Jaroczyńskiego)

Autoportret – obraz olejny (autoportret) namalowany przez polskiego malarza i grafika Mariana Jaroczyńskiego w 1889. Dzieło znajduje się w zbiorach Poznańskiego Towarzystwa Przyjaciół Nauk w Poznaniu.
Opis obrazu.
Artysta przedstawił siebie z prawego profilu stojącego we własnej pracowni, na co wskazują pędzle w dzbanie i farby na stoliku. Ma kapelusz z szerokim rondem i czarny ubiór. Jaroczyński kieruje swój wzrok (w domyśle) na malowany właśnie obraz na co wskazuje uniesiona prawa dłoń z pędzlem. W lewej dłoni trzyma pozostałe pędzle i paletę.

</doc>
<doc id="4056389" url="https://pl.wikipedia.org/wiki?curid=4056389" title="Will London">
Will London



</doc>
<doc id="4056391" url="https://pl.wikipedia.org/wiki?curid=4056391" title="Viza Niezależnaj Respubliki Mroja">
Viza Niezależnaj Respubliki Mroja

Viza Niezależnaj Respubliki Mroja (biał. "Viza Незалежнай Рэспублікі Мроя", pol. "Wiza Niepodległej Republiki Marzeń") – tribute album zawierający covery piosenek białoruskiego zespołu rockowego N.R.M., wydany 29 grudnia 2003 roku. Prezentacja płyty odbyła się 12 listopada 2003 roku w sali koncertowej Mińsk.

</doc>
<doc id="4056400" url="https://pl.wikipedia.org/wiki?curid=4056400" title="Marie Dorval">
Marie Dorval

Marie Dorval wł. Marie Amélie Thomase Delaunay (ur. 6 stycznia 1798, zm. 20 marca 1849) – aktorka francuska.
Jedna z najwybitniejszych aktorek francuskich epoki romantyzmu. Była kochanką Alfreda de Vigny, który specjalnie dla nie napisał "Chatterton" i Alexandre'a Dumasa. 

</doc>
<doc id="4056401" url="https://pl.wikipedia.org/wiki?curid=4056401" title="Michel Roussin">
Michel Roussin

Michel Roussin (ur. 3 maja 1939 w Rabacie) – francuski polityk i urzędnik państwowy, parlamentarzysta, w latach 1993–1994 minister kooperacji.
Życiorys.
Absolwent École nationale des langues orientales vivantes oraz École des officiers de la Gendarmerie nationale kształcącej kadrę oficerską żandarmerii narodowej. Służył jako oficer w tej formacji, zajmując się m.in. obsługą prasową. Od 1972 był urzędnikiem w Hôtelu Matignon, siedzibie premierów francuskich, gdzie wkrótce stał się bliskim współpracownikiem Jacques’a Chiraca. W latach 1977–1981 pełnił funkcję dyrektora biura Alexandre’a de Marenchesa, ówczesnego dyrektora generalnego SDECE. Od 1984 do 1993 zajmował stanowisko dyrektora gabinetu Jacques’a Chiraca w paryskim merostwie, a w latach 1986–1988 również w kancelarii premiera.
W 1993 został wybrany z ramienia gaullistowskiego Zgromadzenia na rzecz Republiki do Zgromadzenia Narodowego. Od marca 1993 do listopada 1994 zajmował stanowisko ministra kooperacji w gabinecie Édouarda Balladura.
Odszedł z rządu w związku z zarzutami dotyczącymi udziału w procederze nielegalnego finansowania partii gaullistowskiej. Był tymczasowo aresztowany, ostatecznie w tej sprawie został uniewinniony. Został natomiast prawomocnie skazany za udział w aferach korupcyjnych w administracji regionu Île-de-France; orzeczono wobec niego karę czterech lat pozbawienia wolności z warunkowym zawieszeniem jej wykonania.
Od 1999 do 2009 był wiceprezesem koncernu logistycznego Bolloré. Powrócił do tej grupy w 2014 jako doradca prezesa.
Odznaczony Legią Honorową III klasy (2017).

</doc>
<doc id="4056402" url="https://pl.wikipedia.org/wiki?curid=4056402" title="Kacze opowieści (serial animowany 2017)">
Kacze opowieści (serial animowany 2017)

Kacze opowieści () – serial animowany wytwórni Disney Television Animation, którego premierowa emisja w Stanach Zjednoczonych rozpoczęła się 12 sierpnia 2017 roku na kanale Disney XD od emisji odcinka "Woo-oo!". Kolejne odcinki serialu są emitowane od 23 września 2017 roku. Polska premiera serialu odbyła się 30 marca 2018 roku na kanale Disney Channel.
"Kacze opowieści" to reboot serialu animowanego o tym samym tytule z lat 1987–1990. Twórcy nowej wersji serialu podczas produkcji inspirowali się także komiksami o przygodach Sknerusa McKwacza i Kaczora Donalda autorstwa Carla Barksa, Dona Rosy oraz twórców włoskich komiksów Disneya.
Informacja o rozpoczęciu prac nad kontynuacją serialu nową wersją "Kaczych opowieści" została ogłoszona 25 lutego 2015 roku. W przeciwieństwie do poprzedniej inkarnacji serialu, "Kacze opowieści" tworzone są w stylistyce przypominającej rysunki komiksowe. W serialu można ujrzeć obrazy inspirowane obrazami olejnymi stworzonymi przez Carla Barksa. Zmienione zostały także charaktery niektórych postaci, m.in. Hyzia, Dyzia i Zyzia, którzy w nowej wersji posiadają różniące się osobowości. Jednym z głównych bohaterów został również Kaczor Donald, który w oryginalnej wersji "Kaczych opowieści" wystąpił tylko w ośmiu odcinkach.
Podobnie jak poprzednik, serial cechuje się m.in. przygodami, poszukiwaniem skarbów, podróżami, zagadkami przeszłości i magią. "Kacze opowieści" zachowały również piosenkę czołówkową oryginalnej wersji, napisaną w 1987 roku przez Marka Muellera. Utwór "DuckTales Theme" na potrzeby nowej wersji został nagrany w odświeżonej aranżacji muzycznej. Amerykańskim wykonawcą piosenki jest Felicia Barton. W polskiej wersji wykonuje ją Jakub Jurzyk.
Pierwszy sezon serialu składa się z 21 odcinków 22-minutowych oraz 2 odcinków 44-minutowych. Disney potwierdził również informacje o produkcji drugiego sezonu. W maju 2018 roku regularna emisja serialu została przeniesiona na antenę amerykańskiego Disney Channel. We wrześniu 2018 został potwierdzony trzeci sezon serialu.
Fabuła.
Po dziesięciu latach nieodzywania się do siebie, Sknerus McKwacz ponownie jednoczy się z Kaczorem Donaldem i jego siostrzeńcami – Hyziem, Dyziem i Zyziem, którzy przeprowadzają się do rezydencji McKwacza. Pojawienie się przybyszów przywraca Sknerusowi żądzę przygody i wraz z rodziną powraca na szlak wypraw w celu odnalezienia najrozmaitszych skarbów. Jednocześnie siostrzeńcy wraz ze swoją nową przyjaciółką Tasią próbują odkryć prawdę, dlaczego Sknerus i Donald przestali się spotykać i wyruszać na przygody.
Wersja polska.
Wersja polska: SDI Media Polska
Reżyseria: Marek Robaczewski
Dialogi: 
Adiustacja: Dariusz Kosmowski
Kierownictwo muzyczne:
Tekst piosenki: Filip Łobodziński
Nagranie dialogów: Łukasz Fober
Nagranie piosenki: Mikołaj Urbański
Kierownictwo produkcji: Katarzyna Kaszuba
Udział wzięli:
oraz:
i inni
Wykonanie czołówki:
Wykonanie piosenek:
Lektor: Artur Kaczmarski
Zwiastun serialu.
Wersja polska: SDI Media Polska
Reżyseria: Wojciech Paszkowski
Dialogi: Agnieszka Farkowska
Udział wzięli:
Shorty.
Na kanale Youtube’owym opublikowano Shorty serialu.
Seria komiksowa.
Wraz z premierą nowej wersji "Kaczych opowieści", amerykańskie wydawnictwo IDW wspólnie z Disneyem rozpoczęło wydawanie serii komiksów z bohaterami serialu. W przeciwieństwie do komiksów pojawiających się w czasopismach "Kaczor Donald" i "Komiks Gigant", seria wydawnictwa IDW posługuje się tą samą wersją graficzną postaci i otoczenia stworzoną na potrzeby rebootu "Kaczych opowieści".

</doc>
<doc id="4056405" url="https://pl.wikipedia.org/wiki?curid=4056405" title="Marjaniwka (rejon odeski)">
Marjaniwka (rejon odeski)

Marianiwka (ukr. "Мар'янівка", ros. "Марьяновка") – wieś na Ukrainie, w obwodzie odeskim, w rejonie odeskim.

</doc>
<doc id="4056406" url="https://pl.wikipedia.org/wiki?curid=4056406" title="Mistrzostwa Świata w Lekkoatletyce 2017 – chód na 20 km mężczyzn">
Mistrzostwa Świata w Lekkoatletyce 2017 – chód na 20 km mężczyzn

Chód na 20 kilometrów mężczyzn – jedna z konkurencji długodystansowych rozegranych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekordy poszczególnych kontynentów, mistrzostw świata, a także najlepszy rezultat na świecie w sezonie 2017 przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 1:24:00 (uzyskane w okresie od 1 stycznia 2016 do 23 lipca 2017). Każdy komitet narodowy mógł zgłosić maksymalnie trzech zawodników do startu w tej konkurencji.

</doc>
<doc id="4056407" url="https://pl.wikipedia.org/wiki?curid=4056407" title="Sabinal">
Sabinal

Sabinal – miasto w Stanach Zjednoczonych, w stanie Teksas, w hrabstwie Uvalde.

</doc>
<doc id="4056413" url="https://pl.wikipedia.org/wiki?curid=4056413" title="Mołodiżne (obwód odeski)">
Mołodiżne (obwód odeski)

Mołodiżne (ukr. "Молодіжне", ros. "Молодёжное") – wieś na Ukrainie, w obwodzie odeskim, w rejonie odeskim.

</doc>
<doc id="4056416" url="https://pl.wikipedia.org/wiki?curid=4056416" title="Martin Malvy">
Martin Malvy

Martin Malvy (ur. 24 lutego 1936 w Paryżu) – francuski polityk, dziennikarz i samorządowiec, parlamentarzysta, w latach 1992–1993 minister budżetu, od 1998 do 2015 prezydent regionu Midi-Pireneje.
Życiorys.
Z wykształcenia prawnik, studia ukończył na Uniwersytecie w Tuluzie. W latach 1960–1977 pracował jako dziennikarz w regionalnych dziennikach „Sud Ouest”, „La Nouvelle République du Centre-Ouest” i „La Dépêche du Midi”. Zaangażował się w działalność polityczną w ramach Partii Socjalistycznej. W latach 1977–2001 był merem Figeac, następnie został zastępcą mera tej miejscowości. W latach 1970–2001 zasiadał w radzie departamentu Lot, od 1972 pełniąc funkcję jej wiceprzewodniczącego i pierwszego wiceprzewodniczącego.
W 1978 z ramienia socjalistów został po raz pierwszy wybrany do Zgromadzenia Narodowego. Z powodzeniem ubiegał się o reelekcję w wyborach w 1981, 1986, 1988, 1993 i 1997. Był sekretarzem stanu do spraw energii (1984–1986) oraz do spraw kontaktów z parlamentem (1992), zajmując w tym drugim przypadku jednocześnie stanowisko rzecznika prasowego rządu. Od października 1992 do marca 1993 sprawował urząd ministra budżetu w gabinecie, którym kierował Pierre Bérégovoy. W latach 1993–1995 przewodniczył frakcji poselskiej Partii Socjalistycznej.
W 1998 został wybrany na radnego regionu i prezydenta (przewodniczącego rady regionalnej) regionu Midi-Pireneje. Pozostał na tej funkcji również po wyborach w 2004 i 2010, pełniąc ją do 2015. W 2005 został członkiem Komitetu Regionów.
Odznaczony Legią Honorową klasy V (2000) i IV (2013).

</doc>
<doc id="4056420" url="https://pl.wikipedia.org/wiki?curid=4056420" title="Nadłymanśke">
Nadłymanśke

Nadlymanśke (ukr. "Надлиманське", ros. "Надлиманское") – wieś na Ukrainie, w obwodzie odeskim, w rejonie odeskim, nad limanem Dniestru.
Do wsi przylega Dolnodniestrzański Park Narodowy.

</doc>
<doc id="4056424" url="https://pl.wikipedia.org/wiki?curid=4056424" title="Mistrzostwa Świata w Lekkoatletyce 2017 – chód na 20 km kobiet">
Mistrzostwa Świata w Lekkoatletyce 2017 – chód na 20 km kobiet

Chód na 20 kilometrów kobiet – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Londynie.
Rekordy.
Tabela prezentuje rekord świata, rekord mistrzostw świata oraz najlepszy wynik na listach światowych przed rozpoczęciem mistrzostw.
Minima kwalifikacyjne.
Aby zakwalifikować się do mistrzostw, należało wypełnić minimum kwalifikacyjne wynoszące 1:36,00 (uzyskane w okresie od 1 stycznia 2016 do 23 lipca 2017).
Wyniki.
Po zakończeniu zawodów dyskwalifikacją za doping i anulowaniem wyników z mistrzostw świata w 2017 została ukarana jedna uczestniczki rywalizacji w chodzie na 20 kilometrów – Despina Zapunidu (nie ukończyła rywalizacji).

</doc>
<doc id="4056433" url="https://pl.wikipedia.org/wiki?curid=4056433" title="Sadko (film)">
Sadko (film)

Sadko (ros. Садко) – radziecka baśń filmowa z 1952 roku w reżyserii Aleksandra Ptuszko. Film jest oparty na operze Nikołaja Rimskiego-Korsakowa bazującej na rosyjskiej bylinie, której bohaterem jest Sadko.

</doc>
<doc id="4056434" url="https://pl.wikipedia.org/wiki?curid=4056434" title="Wills Point">
Wills Point

Wills Point – miasto w Stanach Zjednoczonych, w stanie Teksas, w hrabstwie Van Zandt.

</doc>
<doc id="4056436" url="https://pl.wikipedia.org/wiki?curid=4056436" title="Grand Saline">
Grand Saline

Grand Saline – miasto w Stanach Zjednoczonych, w stanie Teksas, w hrabstwie Van Zandt.

</doc>
<doc id="4056437" url="https://pl.wikipedia.org/wiki?curid=4056437" title="Monitoring chemizmu gleb ornych Polski">
Monitoring chemizmu gleb ornych Polski

Monitoring chemizmu gleb ornych Polski – jedno z zadań Państwowego Monitoringu Środowiska wykonywane w Polsce. W ramach tego systemu jest to jedno z głównych lub czasem jedyne zadanie podsystemu monitoringu jakości gleby i ziemi.
Monitoring jakości gleb jest w Polsce koordynowany przez Główny Inspektorat Ochrony Środowiska. Na jego zlecenie wykonawcą jest Instytut Uprawy, Nawożenia i Gleboznawstwa. Prowadzony jest od 1995 roku. Sieć monitoringu tworzy 216 punktów pomiarowo-kontrolnych. Pomiary są wykonywane w pięcioletnich cyklach.
Zakres.
Wbrew nazwie, w ramach tego programu monitoringu badane są nie tylko parametry chemiczne gleb, ale również fizyczne, jak uziarnienie. Poza tym mierzona jest wartość kilkudziesięciu parametrów zebranych w następujące grupy: uziarnienie, odczyn i węglany, substancja organiczna, właściwości sorpcyjne, zawartość pierwiastków przyswajalnych dla roślin, całkowita zawartość makroelementów, całkowita zawartość pierwiastków śladowych, wielopierścieniowe węglowodory aromatyczne, pozostałości pestycydów chloroorganicznych i związków niechlorowych, pozostałe właściwości (radioaktywność, zasolenie).
Wyniki.
W ciągu dwudziestu lat prowadzenia monitoringu chemizmu gleb ornych Polski, jego stan nie uległ większym zmianom. Nieznaczne zmiany polegają na większej kwasowości monitorowanych gleb, co wiąże się ze spadkiem zwartości jonów wapnia i magnezu. Spada również zawartość siarki do poziomów, które mogą grozić jej deficytem dla niektórych roślin uprawnych. W 2015 roku w dwóch punktach zawartość siarczanów wskazywała na podwyższoną ze źródeł antropogenicznych. Zanieczyszczenie WWA jest stosunkowo rzadkie (w 2015 roku w 13% stanowisk), a normy przekraczają głównie benzo(b)fluoranten, benzo(a)piren i benzo(a)antracen. W ciągu kilku cyklów monitoringowych zanieczyszczenie to nie zwiększa się. Zawartość DDT i pokrewnych pestycydów w 2015 roku przekroczyła normy w 14 punktach.

</doc>
<doc id="4056439" url="https://pl.wikipedia.org/wiki?curid=4056439" title="Rafael Calvo Ortega">
Rafael Calvo Ortega

Rafael Calvo Ortega (ur. 26 sierpnia 1933 w El Espinar) – hiszpański polityk, prawnik i nauczyciel akademicki, parlamentarzysta krajowy i europejski, w latach 1978–1980 minister pracy.
Życiorys.
Z wykształcenia prawnik, absolwent Uniwersytetu w Salamance. Doktoryzował się następnie na Uniwersytecie Bolońskim. Pracował jako nauczyciel akademicki, był profesorem na wydziałach prawa w Salamance i San Sebastián, specjalizując się w prawie finansowym i podatkowym. Pełnił funkcję kierownika katedry prawa handlowego na uniwersytecie UNED, pod koniec lat 70. zajmował stanowisko prorektora tej uczelni.
W okresie przemian politycznych zaangażował się w działalność polityczną w ramach Unii Demokratycznego Centrum. Był sekretarzem generalnym (1980–1981), a w 1981 również pełniącym obowiązki przewodniczącego tego ugrupowania. Od 1977 do 1979 wchodził w skład Senatu z prowincji Segowia. Następnie do 1982 zasiadał w Kongresie Deputowanych I kadencji. W latach 1978–1980 sprawował urząd ministra pracy w dwóch rządach Adolfa Suáreza.
W 1982 wraz z byłym premierem współtworzył Centrum Demokratyczne i Społeczne. Od 1987 do 1994 z ramienia tej partii był deputowanym do Parlamentu Europejskiego II i III kadencji. W latach 1991–1998 pełnił funkcję przewodniczącego CDS.
Powrócił w międzyczasie do działalności naukowej, do czasu przejścia na emeryturę był profesorem na Uniwersytecie Complutense w Madrycie. Został również prezesem fundacji FUNDIBES i członkiem Real Academia de Jurisprudencia y Legislación, akademii naukowej skupiającej prawników.

</doc>
<doc id="4056441" url="https://pl.wikipedia.org/wiki?curid=4056441" title="Kraton zachodnioafrykański">
Kraton zachodnioafrykański

Kraton zachodnioafrykański – kraton w zachodniej części platformy afrykańskiej, którego fundament ukształtował się ostatecznie pod koniec orogenezy eburnejskiej, około 2,2–2 mld lat temu. Wyraźnie różni się geologicznie od struktur sąsiednich – neoproterozoicznych na zachodzie, orogenezy alpejskiej na północy, tj. gór Atlas, oraz regeneracji panafrykańskiej na wschodzie.
Kraton obejmuje kilka większych jednostek geologicznych – syneklizę Tinduf, tarczę regibacką, syneklizę Taudeni, wyniesienie gwinejskie i rów Górnej Wolty. Archaiczny fundament kratonu odsłania się głównie na wyniesieniu gwinejskim (tarcze liberyjska, dahomejska i nigeryjska) oraz w zachodniej i centralnej części tarczy regibackiej. Syneklizy Tinduf i Taudeni wypełnione są przez osady pokrywy platformy afrykańskiej, młodsze niż 1,8 mld lat.

</doc>
<doc id="4056443" url="https://pl.wikipedia.org/wiki?curid=4056443" title="Królestwo zwierząt">
Królestwo zwierząt



</doc>
<doc id="4056446" url="https://pl.wikipedia.org/wiki?curid=4056446" title="Edom (Teksas)">
Edom (Teksas)

Edom – miasto w Stanach Zjednoczonych, w stanie Teksas, w hrabstwie Van Zandt.

</doc>
<doc id="4056447" url="https://pl.wikipedia.org/wiki?curid=4056447" title="Królestwo zwierząt (film)">
Królestwo zwierząt (film)



</doc>
<doc id="4056449" url="https://pl.wikipedia.org/wiki?curid=4056449" title="Fruitvale (Teksas)">
Fruitvale (Teksas)

Fruitvale – miasto w Stanach Zjednoczonych, w stanie Teksas, w hrabstwie Van Zandt.

</doc>
<doc id="4056453" url="https://pl.wikipedia.org/wiki?curid=4056453" title="Van (Teksas)">
Van (Teksas)

Van – miasto w Stanach Zjednoczonych, w stanie Teksas, w hrabstwie Van Zandt.

</doc>
<doc id="4056454" url="https://pl.wikipedia.org/wiki?curid=4056454" title="Weseli muzykanci">
Weseli muzykanci

Weseli muzykanci (ros. Весёлые музыканты) – radziecki krótkometrażowy film lalkowy z 1937 roku w reżyserii Aleksandra Ptuszko będący adaptacją baśni braci Grimm "Muzykanci z Bremy". Jedna z pierwszych adaptacji kukiełkowych klasycznych baśni wyprodukowana przez Mosfilm. Film wyszedł na ekrany 16 marca 1938 roku.

</doc>
<doc id="4056457" url="https://pl.wikipedia.org/wiki?curid=4056457" title="Kacze opowieści">
Kacze opowieści



</doc>
<doc id="4056462" url="https://pl.wikipedia.org/wiki?curid=4056462" title="Valeriano Salvatierra">
Valeriano Salvatierra

Valeriano Salvatierra y Barriales (ur. 14 kwietnia 1789 w Toledo, zm. 24 maja 1836 w Madrycie) – hiszpański rzeźbiarz.
Syn Faustiny Barriales i Mariana Salvatierra. Początkowo kształcił się w warsztacie ojca, rzeźbiarza katedry Najświętszej Marii Panny w Toledo. W 1807 przeniósł się do Madrytu i wstąpił do Królewskiej Akademii Sztuk Pięknych św. Ferdynanda. Około 1810 wyjechał do Rzymu, gdzie pozostał do 1814. Został tam uczniem neoklasyków Antonia Canovy i Bertela Thorvaldsena. W 1813 zdobył nagrodę Akademii Świętego Łukasza za rzeźbę "Achillesa wyjmującego strzałę".
Po powrocie do Hiszpanii został profesorem w katedrze w Toledo oraz członkiem Akademii św. Ferdynanda. Członkom komisji kwalifikacyjnej przedstawił rzeźbę "Hektor i Andromacha" z widocznym wpływem stylu Canovy. W 1819 został nadwornym rzeźbiarzem króla Ferdynanda VII. W 1824 wrócił do Rzymu, aby wykonać neoklasyczny, alabastrowy nagrobek kardynała Ludwika Marii Burbona y Vallabriga, umieszczony później w zakrystii katedry w Toledo. Od 1827 zajmował się restauracją rzeźb z kolekcji Królewskiej Galerii Malarstwa (późniejszego Prado) oraz rzeźbiarską dekoracją jego siedziby. Wyrzeźbił 12 postaci alegorycznych, zdobiących fasadę muzeum.

</doc>
<doc id="4056466" url="https://pl.wikipedia.org/wiki?curid=4056466" title="Tomasz Tadeusz Koncewicz">
Tomasz Tadeusz Koncewicz

Tomasz Tadeusz Koncewicz – polski prawnik, adwokat, doktor habilitowany nauk prawnych, 
profesor nadzwyczajny Uniwersytetu Gdańskiego, specjalista w zakresie prawa międzynarodowego publicznego i prawa Unii Europejskiej.
Życiorys.
Odbył studia prawnicze na Wydziale Prawa, Administracji i Ekonomii Uniwersytetu Wrocławskiego i na Uniwersytecie Edynburskim. Zakończył je w 1999. W 2005 na Wydziale Prawa, Administracji i Ekonomii UWr na podstawie rozprawy pt. "Zasada jurysdykcji powierzonej Trybunału Sprawiedliwości Wspólnot Europejskich" napisanej pod kierunkiem Krzysztofa Wójtowicza otrzymał stopień naukowy doktora nauk prawnych w zakresie prawa, specjalność: prawo. W 2011 na Wydziale Prawa i Administracji Uniwersytetu Gdańskiego na podstawie dorobku naukowego oraz rozprawy pt. "Aksjologia unijnego kodeksu proceduralnego" uzyskał stopień doktora habilitowanego nauk prawnych w zakresie prawa, specjalność: prawo. Został profesorem nadzwyczajnym Uniwersytetu Gdańskiego, gdzie pełni funkcję kierownika Katedry Prawa Europejskiego i Komparatystyki Prawniczej. Wykonuje zawód adwokata. Stypendysta Programu Fulbrighta.
W sierpniu 2017 został członkiem rady programowej Archiwum im. Wiktora Osiatyńskiego, które jest „obywatelskim centrum analiz prawnych oraz społecznością ludzi zaangażowanych w budowanie Polski praworządnej, w której władza działa w granicach prawa, dla dobra publicznego, przestrzegając praw i wolności obywatelskich oraz zobowiązań międzynarodowych”.

</doc>
<doc id="4056469" url="https://pl.wikipedia.org/wiki?curid=4056469" title="Tarcza regibacka">
Tarcza regibacka

Tarcza regibacka – tarcza platformy afrykańskiej, stanowiąca część kratonu zachodnioafrykańskiego, położona między syneklizą Taudeni na południu a syneklizą Tinduf na północy. Ma wydłużony kształt i oś o przebiegu zbliżonym do równoleżnikowego, tj. wschód–zachód.
Tarczę charakteryzuje zróżnicowana budowa geologiczna. Jej część zachodnią i środkową tworzą głównie skały formacji Amsago z archaiku, sfałdowane i poprzecinane intruzjami skał wylewnych, m.in. granitoidów i ultrabazytów, pochodzącymi z różnych okresów geologicznych. Wśród skał formacji Amsago są: granulity, czarnokity, anortozyty, piroksenity, amfibolity, gnejsy, łupki łyszczykowe, marmury i kwarcyty żelaziste. Jest to najstarsza część tarczy.
Obszar wschodni tarczy budują przede wszystkim skały proterozoiczne – wulkaniczne i wulkaniczno-detrytowe o niewielkim stopniu przeobrażenia z paleoproterozoiku i mezoproterozoiku, m.in. kwarcyty, zlepieńce, ryolity, andezyty, oraz utwory późnego neoproterozoiku, tworzące pokrywę osadową platformy afrykańskiej, m.in. łupki ilaste z jaspisami, piaskowce i wapienie stromatolitowe.

</doc>
<doc id="4056470" url="https://pl.wikipedia.org/wiki?curid=4056470" title="Rh+">
Rh+



</doc>
<doc id="4056472" url="https://pl.wikipedia.org/wiki?curid=4056472" title="New Waverly">
New Waverly

New Waverly – miasto w Stanach Zjednoczonych, w stanie Teksas, w hrabstwie Walker.

</doc>
<doc id="4056475" url="https://pl.wikipedia.org/wiki?curid=4056475" title="Światło między oceanami">
Światło między oceanami

Światło między oceanami (ang. "The Light Between Oceans") – dramat filmowy z 2016 roku w reżyserii Dereka Cianfrance’a, na podstawie powieści australijskiej pisarki M.L. Stedman.
Fabuła.
Akcja filmu rozpoczyna się w grudniu 1918 roku, kiedy to weteran I wojny światowej – Tom Sherborne (Michael Fassbender), przyjmuje posadę latarnika na bezludnej wyspie Janus. Niebawem zakochuje się w lokalnej dziewczynie o imieniu Isabel (Alicia Vikander), para bierze ślub i postanawia wspólnie zamieszkać na wyspie.
Isabel dwukrotnie traci dziecko i popada w przygnębienie. Któregoś dnia do brzegu wyspy przybija łódź z ciałem martwego mężczyzny i żywym niemowlęciem. Zbieg wydarzeń sprawia, że para postanawia ukryć całe zdarzenie – dziecko otaczają opieką i miłością, traktując jak swoje własne.
Po jakimś czasie Tom odkrywa, że prawdziwa matka żyje, wciąż opłakując męża i córkę zaginionych na morzu. Późniejsze jego kroki pociągają za sobą lawinę zdarzeń i komplikacji.
Produkcja.
Film kręcono w Dunedin i regionie Marlborough na Nowej Zelandii oraz australijskim mieście Stanley na Tasmanii.
Nominacje.
Film brał udział w konkursie o nagrodę Złotego Lwa na 73. Międzynarodowym Festiwalu Filmowym w Wenecji.

</doc>
<doc id="4056476" url="https://pl.wikipedia.org/wiki?curid=4056476" title="Katarzyna Kluczwajd">
Katarzyna Kluczwajd

Katarzyna Kluczwajd (ur. 9 maja 1962 w Toruniu) – polska historyczka sztuki, muzealniczka, regionalistka, autorka licznych wystaw muzealnych, publikacji o sztuce Torunia i rzemiośle artystycznym, animatorka życia naukowego i redaktorka licznych opracowań naukowych, popularyzatorka wiedzy o sztuce i kulturze, blogerka. Kustosz w WBP Książnicy Kopernikańskiej w Toruniu. 
Wykształcenie.
Absolwentka studiów magisterskich na kierunku konserwatorstwo i muzealnictwo (specjalność muzealnictwo) na Wydziale Sztuk Pięknych Uniwersytetu Mikołaja Kopernika w Toruniu, muzealniczych studiów podyplomowych na Uniwersytecie Warszawskim, studiów podyplomowych zarządzania finansami i marketingu na Uniwersytecie Mikołaja Kopernika. 
Aktywność zawodowa.
W latach 1987-2013 w Muzeum Okręgowym w Toruniu (starszy kustosz działu sztuki, kolekcja rzemiosła artystycznego).
Autorka licznych wystaw, m.in.:
Autorka licznych publikacji: katalogów zbiorów i wystaw, monografii, artykułów, not katalogowych i in., m.i.n:
Otrzymała odznaki: Złotą Za Opiekę nad Zabytkami, Zasłużony Działacz Kultury.
Zwolniona w 2013 roku w konsekwencji ujawnienia działań dyrekcji o charakterze mobbingu.
W latach 1991-2008 sekretarz naukowy Olimpiady Artystycznej w sekcji plastyki. Na rzecz jej uczestników organizowała zajęcia z historii sztuki. Za tę działalność otrzymała Medal Komisji Edukacji Narodowej.
W latach 2001-2009 prowadziła zajęcia ze studentami studiów dziennych i podyplomowych Wydziału Sztuk Pięknych Uniwersytetu Mikołaja Kopernika (zabytkoznawstwo metali kolorowych, zarządzanie instytucjami kultury).
Od 2014 roku zatrudniona w WBP Książnicy Kopernikańskiej w Toruniu. Autorka projektów dotyczących kultury i sztuki Torunia, m.in. spotkania "Toruń miasto zabytków, Podgórz sprzed lat, Bydgoskie Przedmieście sprzed lat, Zabytki młodszego pokolenia – retro."
Członkini Stowarzyszenia Historyków Sztuki (Oddział Toruński, od 1988 roku, sekretarz Oddziału 1988-2003, prezes 2003-2018). Pomysłodawczyni i organizatorka konferencji: "Rzemiosło artystyczne i wzornictwo w Polsce" (od 2000 roku, 16 edycji), "Dzieje i skarby kościołów toruńskich" (od 2002 roku, 6 edycji)", Zabytki toruńskie młodszego pokolenia" (od 2015 roku, 13 edycji)"," redaktorka tomów posesyjnych i artykułów tamże. Autorka publikacji o dziejach Toruńskiego Oddziału SHS (zał. 1947).
Koordynatorka projektu Toruńskiego Oddziału SHS opracowania "Dziejów sztuki Torunia", sfinansowanego przez Gminę Miasta Toruń. Autorzy otrzymali wyróżnienie w IX edycji Nagród Marszałka Województwa Kujawsko-Pomorskiego oraz Złotą Karetę dziennika „Nowości”.
Otrzymała Brązowy Medal Zasłużony Kulturze Gloria Artis (2014).
Aktywność "private" regionalistyczna.
Efektem realizacji zainteresowań w trybie "private" są m.in. książki, artykuły w miejscowej prasie nt. sztuki i kultury Torunia, historyczne spacery, spotkania i inne.
Książki:
Współautorka projektu "Piszemy historii Podgórza ciąg dalszy"), który zainspirował powstanie aplikacji na urządzenia mobilne "Podgórz widmo" (Dom Muz w Toruniu: Agnieszka Dąbowska, Marta Siwicka oraz Fundacja Orange)"."
Od 2013 roku prowadzi blog toruniarnia, poświęcony kulturze, sztuce i dziejom Torunia. Od 2015 roku Społeczny Opiekun Zabytków. Współpracuje ze Stowarzyszeniem Toruńskie Spacery Fotograficzne. Archiwalne fotografie z rodzinnych zbiorów udostępnia w Bibliotece Kolekcji Prywatnych.
Aktywność społeczna.
Członkini stowarzyszenia Czas Mieszkańców, kandydatka Czasu Mieszkańców w wyborach samorządowych do Rady Miasta Torunia (2014).

</doc>
<doc id="4056478" url="https://pl.wikipedia.org/wiki?curid=4056478" title="Brookshire">
Brookshire

Brookshire – miasto w Stanach Zjednoczonych, w stanie Teksas, w hrabstwie Waller.

</doc>
<doc id="4056482" url="https://pl.wikipedia.org/wiki?curid=4056482" title="Pattison">
Pattison

Pattison – miasto w Stanach Zjednoczonych, w stanie Teksas, w hrabstwie Waller.

</doc>
<doc id="4056483" url="https://pl.wikipedia.org/wiki?curid=4056483" title="Traktat w Valençay">
Traktat w Valençay

Traktat w Valençay – traktat pokojowy podpisany 11 grudnia 1813 we francuskiej miejscowości Valençay przez cesarza Napoleona Bonaparte jako konsekwencja porażki w wojnie na Półwyspie Iberyjskim. Dokument został przygotowany 8 grudnia przez Antoine’a René Mathurina i José Miguela de Carvajal y Manrique, reprezentujących hiszpańską koronę i francuskie imperium. Napoleon uznał w nim króla Ferdynanda VII za prawowitego władcę Hiszpanii i uwolnił go z niewoli w zamku w Valençay, gdzie przebywał od 1808. Traktat nie wszedł w życie w Hiszpanii, gdyż nie został uznany przez Kortezy i Radę Regencyjną.

</doc>
<doc id="4056490" url="https://pl.wikipedia.org/wiki?curid=4056490" title="Na skos">
Na skos

Na skos – siódmy album studyjny Izabeli Trojanowskiej, wydany 18 listopada 2016 roku przez wytwórnię Universal Music Polska. Album zawiera 10 utworów. Płytę promowały dwa single „Posłańcy wszystkich burz” i „Skos”.
Lista utworów.
Opracowano na podstawie materiału źródłowego:.
Twórcy.
Opracowano na podstawie materiału źródłowego:.

</doc>
<doc id="4056495" url="https://pl.wikipedia.org/wiki?curid=4056495" title="Związek Radziecki">
Związek Radziecki



</doc>
<doc id="4056498" url="https://pl.wikipedia.org/wiki?curid=4056498" title="Bocage (aktor)">
Bocage (aktor)

Bocage (ur. 1799, zm. 1862) – aktor francuski.
Biografia.
Bocage urodził się 11 listopada 1799 roku w Rouen w ubogiej rodzinie robotniczej. Od dzieciństwa, żeby się utrzymać pracował w fabryce tekstyliów. Sam nauczył się czytać i pisać, co pozwoliło mu się zapoznać z dramatami Szekspira. Aby spełnić swe marzenia sceniczne, wyruszył pieszo ze swego rodzinnego miasta do stolicy, gdzie rozpoczął naukę w Conservatoire de Paris. Musiał ją jednak porzucić z braku środków finansowych.
Przystojny, bardzo utalentowany i niezdyscyplinowany doświadczył wielu trudności, grając w marnych teatrach na prowincji, zanim został przyjęty do zespołu teatru Porte-Saint-Martin. Zdobył wielką popularność dzięki wielkim kreacjom w dramatach romantycznych "Antonym", "Marion Delorme", "Wieży Nesle", "Don Juanie de Marana."

</doc>
<doc id="4056504" url="https://pl.wikipedia.org/wiki?curid=4056504" title="Ajee Wilson">
Ajee Wilson



</doc>
<doc id="4056507" url="https://pl.wikipedia.org/wiki?curid=4056507" title="Mistrzostwa Nordyckie w Zapasach 1983">
Mistrzostwa Nordyckie w Zapasach 1983

Mistrzostwa odbyły się w duńskim mieście Næstved, 26 marca 1983 roku.

</doc>
<doc id="4056508" url="https://pl.wikipedia.org/wiki?curid=4056508" title="Biblioteka z Nag Hammadi">
Biblioteka z Nag Hammadi



</doc>
<doc id="4056510" url="https://pl.wikipedia.org/wiki?curid=4056510" title="Helena Wielgomasowa">
Helena Wielgomasowa

Helena Maria Anna z Domańskich Wielgomasowa, znana również jako Larysa Domańska (ur. 22 lipca 1904 w Kutnie, zm. ? w Warszawie) – polska dziennikarka, poetka i aktorka teatralna, współpracowniczka prasy gadzinowej Generalnego Gubernatorstwa.
Życiorys.
Była córką Aleksandra Eugeniusza Domańskiego i Władysławy Anieli z Olszewskich, miała dwóch młodszych braci Aleksandra Ewarysta i Jerzego Napoleona. Wyszła za mąż za Wielgomasa, z którym miała dwóch synów bliźniaków: Wiesława i Zdzisława. Synowie Wielgomasowej walczyli w powstaniu warszawskim i 27 września 1944 zostali rozstrzelani przez Niemców po wyjściu z kanału na ulicy Dworkowej. Przed wybuchem II wojny światowej Helena Wielgomasowa współpracowała z zawierającym treści pornograficzne łódzkim tygodnikiem polityczno-satyrycznym „Wolna Myśl. Wolne Żarty” oraz „Dziennikiem Łódzkim”. Była również pracownicą Urzędu Telekomunikacyjnego w Warszawie.
W 1940 rozpoczęła współpracę z okupantem niemieckim jako dziennikarka w wydawanych w Generalnym Gubernatorstwie gadzinówkach: „Nowym Kurierze Warszawskim”, „7 Dni” i miesięczniku „Fala”. Przez kolejne cztery lata opublikowała łącznie 230 tekstów, głównie nowel, wierszy i opowiadań o charakterze erotycznym. Swoją twórczość określała jako „serdeczną i szczerą”, przedstawiającą piękno natury i czerpiącą ze świata dziecięcej fantazji. Chociaż w prasie gadzinowej twórczość Wielgomasowej otrzymywała pozytywne recenzje, bazowała ona głównie na sztandarowych schematach i stereotypach. Badacze prasy powszechnie określają ją mianem grafomanki. Za swoją działalność została skazana przez Wojskowy Sąd Specjalny na karę infamii. Oprócz pisania tekstów do niemieckiej prasy w języku polskim, Wielogomasowa zajmowała się również tworzeniem wystawianych w teatrach okupacyjnych bajek i baśni dla dzieci, w których sama grała drugoplanowe role. Wcieliła się między innymi w postać złej macochy w bajce "Kopciuszek" oraz Marii Magdaleny w widowisku religijnym swojego autorstwa "Męka Chrystusowa".
W czasie powstania warszawskiego pracowała jako sanitariuszka w Sanitariacie Okręgu Warszawskiego Armii Krajowej „Bakcyl” w Szpitalu Maltańskim. Po zakończeniu powstania wyjechała z miasta z rannymi, a następnie udała się do Krakowa, gdzie zatrudniła się jako tłumaczka w Radzie Miejskiej i otrzymała od Niemców mieszkanie. W celu ukrycia prawdziwej tożsamości używała wówczas imienia Larysa i panieńskiego nazwiska Domańska. Wstąpiła w szeregi Polskiej Partii Robotniczej oraz Związku Uczestników Walki Zbrojnej o Wolność i Demokrację. Jako była sanitariuszka w czasie powstania warszawskiego zaczęła się również ubiegać o przyznanie Krzyża Partyzanckiego i Krzyża Grunwaldu, co ostatecznie zakończyło się niepowodzeniem. Podejmowała również bezskuteczne próby dołączenia do redakcji „Dziennika Polskiego” i Związku Zawodowego Literatów Polskich. 19 marca 1945, na skutek donosu literata Juliusza Wirskiego, Wielgomasowa została aresztowana i osadzona w krakowskim więzieniu Montelupich. Po dwóch miesiącach przesłuchań została zwolniona, gdyż Prokuratura Specjalna Sądu Krajowego w Krakowie uznała, że nie ma dostatecznych dowodów na jej winę. Po wyjściu na wolność uciekła na Dolny Śląsk, gdzie latem 1946 podjęła pracę w teatrze w Puszczykowie Zdroju.
4 maja 1948 ponownie została aresztowana, a 7 września skazana przez Sąd Okręgowy w Warszawie na sześć lat więzienia. Wielgomasowa odwołała się od wyroku do Sądu Najwyższego, lecz 29 kwietnia 1949 kasacja została oddalona. Do 1950 odsiadywała karę więzienia w Centralnym Więzieniu Warszawa II Gęsiówka, po czym została przeniesiona do zakładu karnego dla kobiet w Grudziądzu. 31 lipca 1952 na podstawie zwolnienia warunkowego wyszła na wolność i resztę życia spędziła w Warszawie.

</doc>
<doc id="4056517" url="https://pl.wikipedia.org/wiki?curid=4056517" title="Mar'ianiwka (rejon owidiopolski)">
Mar'ianiwka (rejon owidiopolski)



</doc>
<doc id="4056518" url="https://pl.wikipedia.org/wiki?curid=4056518" title="Nam Hin Boun (jaskinia)">
Nam Hin Boun (jaskinia)



</doc>
<doc id="4056520" url="https://pl.wikipedia.org/wiki?curid=4056520" title="Mykołajiwka (rejon odeski)">
Mykołajiwka (rejon odeski)

Mykołajiwka (ukr. "Миколаївка", ros. "Николаевка") – wieś na Ukrainie, w obwodzie odeskim, w rejonie odeskim, nad limanem Dniestru.
Do wsi przylega Dolnodniestrzański Park Narodowy.

</doc>
<doc id="4056522" url="https://pl.wikipedia.org/wiki?curid=4056522" title="Nowa Dołyna">
Nowa Dołyna

Nowa Dolyna (ukr. "Нова Долина", ros. "Новая Долина") – wieś na Ukrainie, w obwodzie odeskim, w rejonie odeskim.

</doc>
<doc id="4056523" url="https://pl.wikipedia.org/wiki?curid=4056523" title="Nowohradkiwka">
Nowohradkiwka

Nowohradkiwka (ukr. "Новоградківка", ros. "Новоградковка") – wieś na Ukrainie, w obwodzie odeskim, w rejonie odeskim.

</doc>
<doc id="4056524" url="https://pl.wikipedia.org/wiki?curid=4056524" title="Michaił Trojanowski">
Michaił Trojanowski

Michaił Konstantinowicz Trojanowski (ros. Михаи́л Константи́нович Трояно́вский; ur. 7 listopada 1889, zm. 4 grudnia 1964 w Moskwie) – radziecki aktor filmowy, teatralny i głosowy. Zasłużony Artysta RFSRR (1958).

</doc>
<doc id="4056525" url="https://pl.wikipedia.org/wiki?curid=4056525" title="Roger Lee">
Roger Lee

Roger Lee (ur. 1 lipca 1991 w Southampton) – bermudzki piłkarz, grający na pozycji obrońcy.
Kariera.
Seniorską karierę rozpoczął w klubie Somerset Eagles. Następnie grał w innych klubach z Bermudów – Bermuda Hogges (grającym w amerykańskiej lidze PDL) i Robin Hood. Od 2013 roku gra w klubach niższych lig angielskich. W 2017 roku przeniósł się do łotewskiego. Obecnie gra w estońskim Tallinna Kalev.
27 kwietnia 2008 roku zadebiutował w reprezentacji w przegranym 0:4 meczu z Antiguą i Barbudą. Został powołany na Złoty Puchar CONCACAF 2019.

</doc>
<doc id="4056529" url="https://pl.wikipedia.org/wiki?curid=4056529" title="Bolesław Talago">
Bolesław Talago

Bolesław Talago-Sławoj (Bolesław Talago junior) (ur. 22 grudnia 1919 w Kamieńcu Podolskim, zm. 21 lutego 1976 w Warszawie) – inżynier i prekursor sportów motorowodnych w Polsce.
Życiorys.
Był synem Bolesława Talago inżyniera mierniczego (1886-1960) i Katarzyny Talago z domu Sołonienko. Matka ukończyła kursy pielęgniarskie w Rumunii. Rodzina przenosiła się z Kamieńca Podolskiego do Torunia, następnie do Grudziądza, Grodna, Bielska Podlaskiego i Wilna. Talago-Sławoj miał troje rodzeństwa. Przed wybuchem wojny uczęszczał do szkoły w Wilnie i brał aktywny udział w sportach pływackich. Na jesieni 1938 roku wyjechał z Wilna do Lwowa. W czasie wojny rodzina mieszkała w Wilnie. Ojciec, inżynier mierniczy, był aresztowany w 1943 roku i zesłany do obozu przymusowej pracy w Prawieniszkach. W czasie wojny Talago-Sławoj (junior), był podoficerem I Armii Wojska Polskiego w 1 Warszawskiej Brygadzie Armat gdzie otrzymał stopień chorążego. Służył jako szef zwiadu; w lutym 1945 roku został ranny w walkach o Nadarzyn. Był szefem sztabu w 3 dywizjonie armat.
Po wojnie był m.in. pracownikiem Ministerstwa Pracy, Płac i Spraw Socjalnych, działaczem Polskiego Związku Pływackiego i Polskiego Związku Motorowodnego, organizatorem narciarstwa wodnego w Polsce, m.in. jego staraniem powstała Komisja Narciarstwa Wodnego. W 1964 roku prowadził pierwsze kursy sędziowskie, był wieloletnim sędzią sportowym.
Jako inżynier zajmował się m.in. projektowaniem mebli. W 1958 roku opisywano prototyp jego mebli kuchennych zaprojektowanych na pierwszą po wojnie wystawę „o naszym domu” na jesienne Targi Poznańskie.
Był ożeniony z Haliną Talago z domu Pancewicz, z którą miał dwoje dzieci. Miał syna z Joanną Flatau. W 1963 roku ożenił się z Elżbietą Janiszewską.
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi, Krzyżem Walecznym, Orderem Czerwonej Gwiazdy.
Jest pochowany na cmentarzu Powązkowskim (kwatera 15-6-22).

</doc>
<doc id="4056535" url="https://pl.wikipedia.org/wiki?curid=4056535" title="Osagi Bascome">
Osagi Bascome

Osagi Bascome (ur. 10 stycznia 1999 w Hamilton, zm. 18 grudnia 2021 na Wyspie Świętego Dawida) – bermudzki piłkarz, grający na pozycji pomocnika.
Kariera.
W sezonie 2015/2016 znajdował się w składzie Atlético Levante, ale nie rozegrał żadnego meczu w barwach klubu. Po zakończeniu sezonu przeszedł do Bristol City.
Był reprezentantem kraju. Zadebiutował 4 czerwca 2016 w przegranym 0:1 meczu z Dominikaną. Został powołany na Złoty Puchar CONCACAF 2019.
W grudniu 2021 roku w wyniku sprzeczki został dźgnięty nożem przed restauracją na Wyspie Świętego Dawida, wskutek czego zmarł.

</doc>
<doc id="4056539" url="https://pl.wikipedia.org/wiki?curid=4056539" title="Mistrzostwa Nordyckie w Zapasach 1984">
Mistrzostwa Nordyckie w Zapasach 1984

Mistrzostwa odbyły się w norweskim mieście Tønsberg, 31 marca 1984 roku.

</doc>
<doc id="4056549" url="https://pl.wikipedia.org/wiki?curid=4056549" title="Janina Mincer-Daszkiewicz">
Janina Mincer-Daszkiewicz

Janina Mincer-Daszkiewicz – doktor nauk matematycznych w zakresie informatyki, nauczyciel akademicki na Wydziale Matematyki, Informatyki i Mechaniki Uniwersytetu Warszawskiego. W ramach Międzyuniwersyteckiego Centrum Informatyzacji, konsorcjum polskich uczelni powołanego w celu utrzymywania i rozwoju systemów informatycznych wspierających zarządzanie szkołami wyższymi, pełni rolę szefa Zespołu roboczego ds. USOS, systemu informatycznego służącego do zarządzania tokiem studiów w szkole wyższej. Jest również kierownikiem Komisji ds. USOS, składającej się z przedstawicieli uczelni użytkujących USOS i decydującej o kierunkach rozwoju systemu.

</doc>
<doc id="4056550" url="https://pl.wikipedia.org/wiki?curid=4056550" title="Stade de la Licorne">
Stade de la Licorne

Stade de la Licorne – stadion piłkarski w Amiens, we Francji. Został otwarty w 1999 roku. Obiekt może pomieścić 12 097 widzów. Swoje spotkania rozgrywają na nim piłkarze klubu Amiens SC

</doc>
<doc id="4056551" url="https://pl.wikipedia.org/wiki?curid=4056551" title="Stade Raymond-Kopa">
Stade Raymond-Kopa

Stade Raymond-Kopa albo "stade Jean-Bouin" 1968-2017 – stadion piłkarski w Angers, we Francji. Został otwarty w 1912 roku. Obiekt może pomieścić 16 500 widzów. Swoje spotkania rozgrywają na nim piłkarze klubu Angers SCO.

</doc>
<doc id="4056557" url="https://pl.wikipedia.org/wiki?curid=4056557" title="Western &amp; Southern Open 2017 (mężczyźni)">
Western &amp; Southern Open 2017 (mężczyźni)

Western &amp; Southern Open 2017 – tenisowy turniej ATP kategorii ATP World Tour Masters 1000 zaliczany do US Open Series w sezonie 2017 z cyklu Western &amp; Southern Open rozgrywany w dniach 12–20 sierpnia 2017 roku w Cincinnati na kortach twardych o puli nagród wynoszącej 5 244 930 dolarów amerykańskich.

</doc>
<doc id="4056560" url="https://pl.wikipedia.org/wiki?curid=4056560" title="Daniel Bentley">
Daniel Bentley

Daniel Ian Bentley (ur. 13 lipca 1993 w Basildon w Anglii) – angielski piłkarz. Bentley gra na pozycji bramkarza w klubie Brentford.
Kariera klubowa.
Southend United.
Urodzony w Basildon w stanie Essex rozpoczął karierę w rodzinnym klubie Hutton Medway, lecz był obserwowany przez skautów Arsenalu. W wieku ośmiu lat dołączył do akademii Arsenalu, lecz szybko został z niej zwolniony i podpisał kontrakt z Southend United, do którego dołączył w marcu 2009 roku. Bentely został wypożyczony do Braintree Town na jedno spotkanie, ale rozegrał dwa mecze przeciwko Welling United i Dover Athletic. 22 października 2011 roku zadebiutował w barwach Southend w wygranym 4-1 spotkaniu z Torquay United, zastępując w drugiej połowie kontuzjowanego Glenna Morrisa. Po kontuzji pierwszego bramkarza Paula Smitha – Bentley rozegrał całą pierwszą część sezonu 2012-13. Po powrocie Smitha – Bentley nadal był podstawowym bramkarzem, grając także w meczach pucharowych. Został on pochwalony za dobre występy, a w jednym z meczów menedżer Paul Sturrock w 90 minucie dokonał zmiany, w którym to Paul Smith został zastąpiony przez Bentleya, co nie spodobało się Smithowi. W sezonie 2013-14 Bentley zachował 19 czystych kont. Jego imponujące występy zwróciły uwagę innych klubów takich jak Leeds United, które rozważało kupno bramkarza. W lecie 2014 roku pojawiły się informacje o zainteresowaniu bramkarzem ze strony klubów z Premier League, ale ostatecznie pozostał w Southend. W sezonie 2014/15 pobił klubowy rekord należący do Marvyna Cawstona, który to zachował 10 czystych kont z rzędu, a Bentley dokonał tej sztuki 12-krotnie. Southend awansowało do finałów Play-off o awans do League One, gdzie zagrało przeciwko Wycombe Wanderers. Mecz zakończył się remisem 1-1, a w serii rzutów karnych Bentley obronił dwa karne, wykonywane przez Matta Bloomfielda i Sama Wooda, co oznaczało awans Southend do League One. Ten sezon w wykonaniu Bentleya był znakomity, przez co został wyróżniony, zdobywając wszystkie trzy nagrody klubowe – został najlepszym piłkarzem drużyny według kibiców, piłkarz roku w klubie, a także zdobył nagrodę dla najlepszego piłkarza kwietnia 2015. Znalazł się także w najlepszej jedenastce League Two, wraz z kolegą z drużyny – Benem Cokerem.
Brentford.
1 lipca 2016 roku Bentley podpisał czteroletni kontrakt z drużyną grającą w Championship – Brentford. Kwota wyniosła około 1,1 mln funtów, jednak może ona wzrosnąć od pewnej ilości występów.
Sukcesy.
Southend

</doc>
<doc id="4056565" url="https://pl.wikipedia.org/wiki?curid=4056565" title="Pintopinna">
Pintopinna

Pintopinna – wymarły rodzaj owadów z rzędu świerszczokaraczanów i rodziny Protophasmatidae, obejmujący tylko jeden znany gatunek: "Pintopinna martinsnetoi".
Rodzaj ten wprowadzony został w 2015 przez Daniła Aristowa dla pojedynczego gatunku, opisanego w 1999 przez Iraję Damianiego Pintę jako "Paranarkemina martinsnetoi". Epitet gatunkowy nadano na cześć Rafaeka Gioi Martinsa-Neto. Rodzaj "Paranarkemina" po rewizji Daniła Aristowa z 2014 należy do rodziny Cnemolestidae w rzędzie Cnemolestoidea. Jedynym znanym okazem jest skamieniałość przedniego skrzydła, odnaleziona w brazylijskiej formacji Botiuva i pochodząca z piętra sakmaru w permie.
Owad ten miał przednie skrzydło o polu kostalnym na wysokości nasady sektora radialnego 2,5 raza szerszym od pola subkostalnego, żyłce medialnej zaczynającej się rozgałęziać za środkiem skrzydła, przedniej odnodze żyłki medialnej zlanej z sektorem radialnym oraz pierwszej żyłce analnej zakończonej na drugiej analnej. Przednia żyłka kubitalna najpierw otrzymywała żyłkę M5, dalej przybierała kształt litery „S”; jej rozgałęzienia tworzyły przedni i tylny grzebień, między którymi istniało stopniowe przejście.

</doc>
<doc id="4056566" url="https://pl.wikipedia.org/wiki?curid=4056566" title="Louis Chéri">
Louis Chéri

Louis Chéri (zm. 1861) – aktor francuski.

</doc>
<doc id="4056567" url="https://pl.wikipedia.org/wiki?curid=4056567" title="Sobór Narodzenia Pańskiego w Tarnopolu">
Sobór Narodzenia Pańskiego w Tarnopolu

Sobór Narodzenia Pańskiego, także: "cerkiew Średnia" (ukr. "Собор Різдва Христового") – zabytkowa obronna cerkiew parafialna w centrum Tarnopola przy ul. Ruskiej 22. Należy do rodzaju tak zwanych cerkwi konchowych.
Historia.
Cerkiew Narodzenia Pańskiego została zbudowana jako prawosławna z ciosanych bloków piaskowca w latach 1602–1608 przez budowniczego Leontija. Jest usytuowana w starej części miasta, ciekawa pod względem architektonicznym oraz wyposażenia wnętrza.
W cerkwi znajduje się cudowna ikona Matki Bożej Tarnopolskiej.
Przez pewien czas była cerkwią greckokatolicką, potem dekanalną cerkwią greckokatolickiej metropolii halickiej. Od czasu pseudosoboru lwowskiego (1946) była w zarządzie Rosyjskiego Kościoła Prawosławnego. Po upadku ZSRR należała do Ukraińskiego Autokefalicznego Kościoła Prawosławnego, od 2018 r. znajduje się w jurysdykcji Kościoła Prawosławnego Ukrainy.

</doc>
<doc id="4056569" url="https://pl.wikipedia.org/wiki?curid=4056569" title="Lomovatka">
Lomovatka

Lomovatka – wymarły rodzaj owadów z rzędu świerszczokaraczanów i rodziny Eoblattidae, obejmujący tylko jeden znany gatunek: "Lomovatka udovichenkoi".
Rodzaj i gatunek opisane zostały w 2015 roku przez Daniła Aristowa. Nazwa rodzajowa pochodzi od rzeki Łomowatka na Ukrainie, na której brzegu odnaleziono skamieniałość, a epitet gatunkowy nadano na cześć ukraińskiego paleontologa, Nikołaja Udowiczenki. Jedyna skamieniałość pochodzi z piętra kasimowianu w karbonie.
Owad ten miał przednie skrzydło długości około 20 mm. W jego użyłkowaniu sektor radialny brał początek w nasadowej ćwiartce skrzydła, żyłka medialna zaczynała się rozgałęziać w nasadowej ⅓ skrzydła, żyłka M5 była długa i s-kształtna, żyłka postkubitalna była prosta, a przednia żyłka kubitalna dawała liczne odnogi, z których ponad 10 sięgało tylnej krawędzi skrzydła. Pole między żyłkami radialnymi było niezwężone, a pole między kubitalnymi miało dwa rzędy komórek.

</doc>
<doc id="4056573" url="https://pl.wikipedia.org/wiki?curid=4056573" title="Batkentak">
Batkentak

Batkentak – wymarły rodzaj owadów z rzędu świerszczokaraczanów i rodziny Daldubidae, obejmujący tylko jeden znany gatunek: "Batkentak intactus".
Rodzaj i gatunek opisany został w 2015 roku przez Daniła Aristowa. Opisu dokonano na podstawie pojedynczej skamieniałości skrzydeł, odnalezionej w formacji Madygen, na terenie rejonu Batken w Kirgistanie i pochodzącej z piętra landynu lub karniku na przełomie środkowego i późnego triasu.
Owad ten miał przednie skrzydło długości około 14 mm, a tylne długości około 12 mm. Przednie skrzydło miało lekko wklęsły brzeg przedni i wąskie pole prekostalne. Odgałęzienia sektora radialnego dochodziły do przedniego i wierzchołkowego brzegu skrzydła, a sam sektor brał początek pośrodku skrzydła i na wysokości tego miejsca pole kostalne i subkostalne miały taką samą szerokość. Żyłka radialna dochodziła do wierzchołka skrzydła, gdzie ostro zakręcała. Środkowa część przedniej żyłki medialnej była zdesklerotyzowana. Tylne odgałęzienia przedniej żyłki kubitalnej miały kształt litery „s”. W skrzydle tylnym dosiebna gałąź żyłki radialnej i sektor radialny kończyły się na przednim brzegu skrzydła.

</doc>
<doc id="4056576" url="https://pl.wikipedia.org/wiki?curid=4056576" title="Caio Bonfim">
Caio Bonfim

Caio Bonfim (ur. 19 marca 1991 w Brasíli) – brazylijski lekkoatleta specjalizujący się w chodzie sportowym. W 2017 podczas mistrzostw świata w Londynie sięgnął po brązowy medal w konkurencji chód na 20 kilometrów.
Trzykrotnie startował na igrzyskach olimpijskich (Londyn, Rio de Janeiro, Tokio), jednak nie zdobył żadnego medalu. Zdobył m.in. dwa medale igrzysk panamerykańskich (srebrny w Limie, brązowy w Toronto) w konkurencji chodu na 20 km.

</doc>
<doc id="4056579" url="https://pl.wikipedia.org/wiki?curid=4056579" title="Iva (owady)">
Iva (owady)

Iva – wymarły rodzaj owadów z rzędu świerszczokaraczanów i rodziny Doubraviidae, obejmujący tylko jeden znany gatunek: "Iva permiana".
Rodzaj i gatunek opisany został w 2015 roku przez Daniła Aristowa. Opisu dokonano na podstawie pojedynczej skamieniałości przedniego skrzydła, odnalezionej na terenie rosyjskiego rejonu miezieńskiego i pochodzącej z piętra kazanianu w permie.
Owad ten miał przednie skrzydło długości około 16 mm. W jego użyłkowaniu sektor radialny brał początek pod koniec nasadowej ⅓ skrzydła i na wysokości tego miejsca pole kostalne było trzykrotnie szersze od pola subkostalnego i tak szerokie jak pole między żyłkami radialnymi. Żyłka medialna i przednia żyłka kubitalna zaczynały się rozgałęziać na tej samej wysokości, w przypadku tej drugiej było to w nasadowej ćwiartce jej długości. Drugie odgałęzienie przedniej żyłki kubitalnej nie miało odnóg tylnych. Pole między żyłkami kubitalnymi gwałtownie się zwężało ku tylnej krawędzi skrzydła.

</doc>
<doc id="4056581" url="https://pl.wikipedia.org/wiki?curid=4056581" title="Iva">
Iva



</doc>
<doc id="4056585" url="https://pl.wikipedia.org/wiki?curid=4056585" title="Przejście graniczne Cieszyn-Český Těšín">
Przejście graniczne Cieszyn-Český Těšín



</doc>
<doc id="4056586" url="https://pl.wikipedia.org/wiki?curid=4056586" title="Siostrzeńcy Kaczora Donalda">
Siostrzeńcy Kaczora Donalda



</doc>
<doc id="4056589" url="https://pl.wikipedia.org/wiki?curid=4056589" title="Walerij Pronkin">
Walerij Pronkin

Walerij Pronkin (ur. 15 czerwca 1994 w Niżnym Nowogrodzie) – rosyjski lekkoatleta specjalizujący się w rzucie młotem.
Uczestnik mistrzostw świata juniorów młodszych (2011). W 2012 zajął ósme miejsce w juniorskich mistrzostwach świata. Rok później w Rieti został najlepszym juniorem na Starym Kontynencie. Srebrny medalista mistrzostw Europy do lat 23 w Tallinnie (2015). W 2017 roku, startując pod flagą neutralną na mistrzostwach świata w Londynie zdobył wicemistrzostwo.
Złoty medalista mistrzostw Rosji.
Rekord życiowy: 81,12 (13 lutego 2022, Soczi).

</doc>
<doc id="4056590" url="https://pl.wikipedia.org/wiki?curid=4056590" title="Cerkiew Podwyższenia Krzyża Świętego w Tarnopolu">
Cerkiew Podwyższenia Krzyża Świętego w Tarnopolu

Cerkiew pod wezwaniem Podwyższenia Krzyża Świętego, lub "cerkiew nad stawem [w Tarnopolu]" – zabytkowa obronna cerkiew parafialna w centrum Tarnopola przy ulicy Ruskiej. Znajduje się na cyplu wysoczyzny na zachodnim skraju obecnego śródmieścia.
Cerkiew Podwyższenia Krzyża Świętego została zbudowana jako prawosławna. Przez pewien czas była cerkwią greckokatolicką.
Od grudnia 2018 r. cerkiew należy do Kościoła Prawosławnego Ukrainy.
Z przodu świątynia ma trójkondygnacyjną masywną wieżę, która została zbudowana w 1627 przez ówczesnego właściciela Tarnopola Tomasza Zamoyskiego oraz jego żony Katarzyny księżniczki Ostrogskiej. Prezbiterium cerkwi zamknięte półkoliście.

</doc>
<doc id="4056591" url="https://pl.wikipedia.org/wiki?curid=4056591" title="Koshelevka">
Koshelevka

Koshelevka – wymarły rodzaj owadów z rzędu świerszczokaraczanów i rodziny Doubraviidae, obejmujący tylko jeden znany gatunek: "Koshelevka megakhosaroides".
Rodzaj ten wprowadzony został w 2015 przez Daniła Aristowa dla pojedynczego gatunku, opisanego w 2004 przez tego samego autora jako "Cerasopterum megakhosaroides". Jedynym znanym okazem jest skamieniałość odnaleziona w rosyjskiej Czekaradzie i pochodząca z piętra kunguru w permie.
Owad ten miał ciało i tylne skrzydło długości 18–19 mm, a przednie skrzydło długości 20–21 mm. Jego duża głowa wyposażona była w duże oczy złożone. Dość małe, poprzeczne przedplecze okalał kwadratowy, z przodu najszerszy pierścień paranotalny. Tylne spośród odnóży były najdłuższe. W użyłkowaniu przedniego skrzydła sektor radialny brał początek pod koniec nasadowej ⅓ skrzydła i na wysokości tego miejsca pole kostalne było nieco szersze od pola subkostalnego. Przednie odgałęzienia żyłki subkostalnej kończyły się na początku odsiebnej ⅓ skrzydła. Pole między żyłkami radialnymi było bardzo szerokie, a pole między żyłkami kubitalnymi rozszerzone u nasady i poprzecinane tylnymi odgałęzieniami przedniej żyłki kubitalnej. Tylne skrzydła cechowała wklęśnięta w części nasadowej krawędź przednia oraz zaczynający się w nasadowej ćwiartce skrzydła sektor radialny. Złożone skrzydła wykraczały poza czubek odwłoka. Samice cechowały się krótkim pokładełkiem.

</doc>
<doc id="4056592" url="https://pl.wikipedia.org/wiki?curid=4056592" title="Kacze opowieści (serial animowany)">
Kacze opowieści (serial animowany)



</doc>
<doc id="4056593" url="https://pl.wikipedia.org/wiki?curid=4056593" title="Beata Pacut-Kłoczko">
Beata Pacut-Kłoczko

Beata Pacut-Kłoczko (ur. 13 grudnia 1995 w Bytomiu) – polska judoczka.
Zawodniczka klubu GKS Czarni Bytom (od 2008). Mistrzyni Europy Seniorów 2021(kat. do 78 kg). Brązowa medalistka mistrzostw świata seniorów w kategorii 78 kg (2022). Brązowa medalistka młodzieżowych mistrzostw Europy 2015 (kat. ponad 78 kg). Brązowa medalistka mistrzostw świata juniorów 2014 (kat. do 78 kg). Wicemistrzyni Europy juniorów 2014 (kat. do 78 kg). Wicemistrzyni Europy 2017 w drużynie seniorek. Srebrna medalistka zawodów Grand Prix 2017 w Taszkencie i Grand Slam 2021. Złota medalistka zawodów Pucharu Świata 2016 w Warszawie oraz dwukrotna srebrna (Praga 2017, Mińsk 2017) oraz brązowa (Tallin 2016). Mistrzyni Polski 2015 w kat. ponad 78 kg, wicemistrzyni Polski 2012 w kat do 78 kg oraz dwukrotna brązowa medalistka mistrzostw Polski 2013 (kat. open i do 78 kg). W 2016 znalazła się w gronie dziesięciu najlepszych sportowców w 50-letniej historii klubu Czarni Bytom.
W kwietniu 2022 jej mężem został Grzegorz Kłoczko, w przeszłości judoka, następnie trener judo.

</doc>
