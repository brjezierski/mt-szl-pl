<doc id="4150880" url="https://pl.wikipedia.org/wiki?curid=4150880" title="Cucullati">
Cucullati

Cucullati (Genii cucullati) – karłowate bóstwa opiekuńcze pochodzenia celtyckiego czczone w północnych prowincjach rzymskich, zwłaszcza w Brytanii.
Znane na ogół w liczbie mnogiej i niemające własnego imienia – zwykle występowały potrójnie, przedstawiane zbiorowo jako drobne zakapturzone postacie, w schematycznym ujęciu pozbawione rysów osobistych i innych cech indywidualnych. Ich nazwa jest pochodną charakterystycznego ubioru – galijskiego krótkiego płaszcza "sagum" z kapturem ("cucullus"). Określenie ich jako „genii cucullati” występuje głównie na niektórych inskrypcjach europejskich.
Pochodzenie.
Powszechnie uznaje się, że te bezimienne bóstwa mają celtycki rodowód, co wynikałoby także z ich rozprzestrzenienia geograficznego. Wygląd i sposób przedstawiania kojarzy je z Telesforosem, uchodzącym za opiekuńcze bóstwo Celtów z Azji Mniejszej, następnie przetworzonym na gruncie grecko-celtyckiego synkretyzmu w III wieku p.n.e. Łączy je z nim zarówno ubiór, jak i liczne wyobrażenia w postaci dziecka. Istnieje pogląd, że na obszarze Europy „zakapturzone duszki” stanowią galijską adaptację Telesforosa. Choć spotykane są pojedyncze wyobrażenia cucullatusa, istotne znaczenie ma częstsze jego występowanie w potrójnej postaci, gdyż liczba trzy miała dla Celtów znaczenie magiczne (być może apotropaiczne).
Ikonografia.
Reprezentatywny zbiór przedstawień z rzymskiego Corinium w muzeum w Cirencester pokazuje te bóstwa zarówno pojedynczo, jak i potrójnie lub bardzo często w asyście tzw. bogiń-matek ("Deae Matres", także w potrójnej postaci), których kult był podobnie popularny na obszarze Brytanii. Wszystkie cucullati odziane są w obszerne, krótsze lub dłuższe peleryny z kapturem, a ich krągłe twarze o mocnych rysach nie zdradzają wieku ani nawet płci; zazwyczaj są to osoby dorosłe, choć spotykane są wyobrażenia jako dzieci. Podobny charakter mają przedstawienia znalezione na Wale Hadriana.
Wielopostaciowość tego bóstwa ma swój odpowiednik w różnorodności kontekstu i atrybutów, z jakimi je przedstawiano. Niektóre cucullati mają w ręku jajo uważane za symbol śmierci, z której odrodzi się życie. Na rzadkich przedstawieniach ukazane są ze sztyletem lub mieczem, co może kojarzyć je z kultem wojowników. Reliefy z Brytanii (Lower Slaughter i Bath) pokazują je z krukowatymi ptakami i symbolem rozety, interpretowanymi jako symbole świata widzialnego i niewidzialnego (życia i śmierci). Na innych płaskorzeźbach karłowate postacie podążają na wschód (Corinium), prowadzone przez barana (Bath), symbolizującego być może przewodnika zmarłych idących ku początkowi nowego życia. Na ułamkach ceramiki z Colchester widoczne są w locie jako współuczestnicy (pomocnicy) polowania. Ponadto pewne zabytki z kontynentu prezentują jawną symbolikę seksualną i np. znane galijskie wyobrażenie w postaci dwuczęściowej figurki fallicznej nasuwa skojarzenie z kultem płodności i rzymskiego Priapa.
Kult.
Poza obszarem rzymskiej Brytanii, gdzie szczególnie oddawano im cześć, znane są też dobrze z Galii i Germanii, na obszarze północnych prowincji cesarstwa spotykane aż po Noricum i Panonię. Charakterystyczne jest, iż brytyjski obszar ich kultowego rozprzestrzenienia dokładnie pokrywa się z obszarem kultu triady Matron w północnej i zachodniej Anglii (zwłaszcza rejon Cirencester). Wiele przedstawień cucullati znaleziono w pasie miejscowości na Wale Hadriana (np. Housesteads, Netherby, Carlisle), co wskazywałoby znacząco na ich popularność wśród wojska. Koneksja dopatrywana jest tu również w samym okryciu "cucullus", powszechnie używanym przez żołnierzy.
Kontekst występowania oraz asocjacje wskazują, że to anonimowe bóstwo potrójne należy ogólnie łączyć z pomyślnością, dobrobytem i płodnością. Według dalej idących interpretacji cucullati były uzdrowicielami i wysłannikami świata podziemnego. Jednakże sam fakt, że czczono je w pobliżu źródeł (głównie leczniczych, jak np. w Bath), wskazuje na kojarzenie ich nie tylko ze śmiercią, lecz przede wszystkim z siłami przywracającymi zdrowie i płodność.

</doc>
<doc id="4150890" url="https://pl.wikipedia.org/wiki?curid=4150890" title="Flambeau (hrabstwo Price)">
Flambeau (hrabstwo Price)

Flambeau – miasto w Stanach Zjednoczonych, w stanie Wisconsin, w hrabstwie Price.

</doc>
<doc id="4150893" url="https://pl.wikipedia.org/wiki?curid=4150893" title="Kennan (Wisconsin)">
Kennan (Wisconsin)

Kennan – miasto w Stanach Zjednoczonych, w stanie Wisconsin, w hrabstwie Price.

</doc>
<doc id="4150898" url="https://pl.wikipedia.org/wiki?curid=4150898" title="Lake (hrabstwo Price)">
Lake (hrabstwo Price)

Lake – miasto w Stanach Zjednoczonych, w stanie Wisconsin, w hrabstwie Price.

</doc>
<doc id="4150901" url="https://pl.wikipedia.org/wiki?curid=4150901" title="Prentice (Wisconsin)">
Prentice (Wisconsin)

Prentice – miasto w Stanach Zjednoczonych, w stanie Wisconsin, w hrabstwie Price.

</doc>
<doc id="4150903" url="https://pl.wikipedia.org/wiki?curid=4150903" title="Kyle Larson (kierowca wyścigowy)">
Kyle Larson (kierowca wyścigowy)

Kyle Miyata Larson (ur. 31 lipca 1992 w Elk Grove) – amerykański kierowca wyścigowy, rywalizujący w serii Monster Energy NASCAR Cup Series, jak i w wybranych wyścigach NASCAR Xfinity Series, dla zespołu Chip Ganassi Racing.
Kariera.
Larson rozpoczął swoją karierę wyścigową w wieku siedmiu lat. Próbował sił w wielu typach pojazdów, w tym w półciężarówkach, samochodach seryjnych, sportowych czy Sprint Cars. W tych ostatnich odnosił w młodości największe sukcesy, w 2011 roku zdobywając 22 zwycięstwa w ogólnokrajowych zawodach organizowanych przez World of Outlaws oraz United States Auto Club. W rozgrywkach NASCAR zadebiutował rok później, biorąc udział w czterech wyścigach NASCAR Camping World Truck Series oraz pełnym sezonie NASCAR K&amp;N Pro Series East, gdzie zdobył dwa zwycięstwa i tytuł mistrzowski.
W 2013 roku Larson uczestniczył w pełnym sezonie NASCAR Xfinity Series z zespołem Turner Scott Motorsports. Choć nie wygrał żadnego wyścigu, zajął 8. miejsce w klasyfikacji kierowców oraz zdobył nagrodę Debiutanta Roku. W tym samym sezonie wystartował także w dwóch wyścigach Truck Series (z których wygrał jeden, w Rockingham) oraz swoich pierwszych czterech wyścigach Monster Energy NASCAR Cup Series (debiutując w Charlotte).
Od 2014 roku Larson jest kierowcą Chevroleta z numerem 42 dla zespołu Chip Ganassi Racing w Cup Series. W swoim pierwszym sezonie zdobył dwa pole position i osiem razy kończył wyścig w czołowej piątce. Sezon zaś zakończył na 17. miejscu, dzięki czemu nagrodzono go tytułem Debiutanta Roku. Jednocześnie wraz z nowym zespołem brał udział w większości wyścigów Xfinity Series (opuścił tylko pięć rund). Odniósł wtedy swoje pierwsze zwycięstwa w tej serii – W Fontanie i Charlotte. W następnym sezonie Larson zdobył jedno pole position i dwa razy mieścił się w najlepszej piątce.
W 2016 roku Larson odniósł swoje pierwsze zwycięstwo w Cup Series na torze w Michigan, co na dwie rundy przed końcem sezonu zasadniczego dało mu miejsce w play-offach. Rywalizację o mistrzostwo zakończył jednak już po pierwszej rundzie, a cały sezon zakończył na 9. miejscu. W roku 2017 Larson triumfował w czterech wyścigach i ponownie zakwalifikował się do play-offów, gdzie uznawany był za jednego z faworytów do tytułu. Jego szanse przekreśliła jednak awaria silnika w ostatnim wyścigu drugiej rundy w Kansas. Ostatecznie zajął 8. miejsce w końcowej klasyfikacji.
Życie prywatne.
Larson urodził się w rodzinie mieszanej - jego matka jest japońskiego pochodzenia.
Kierowca żyje w wieloletnim związku z partnerką, Katelyn Sweet. W 2014 roku parze urodził się syn, Owen.

</doc>
<doc id="4150906" url="https://pl.wikipedia.org/wiki?curid=4150906" title="Radioactive (singel Imagine Dragons)">
Radioactive (singel Imagine Dragons)

„Radioactive” – utwór amerykańskiego zespołu Imagine Dragons wydany 29 października 2012 roku jako drugi singel promujący debiutancki album grupy pt. "Night Visions". Twórcami tekstu piosenki są Alexander Grant, Ben McKee, Josh Mosser, Daniel Platzman, Dan Reynolds oraz Wayne Sermon, natomiast za jego produkcję odpowiada Alex da Kid.
Piosenka otrzymała pozytywne recenzje od krytyków, którzy chwalili produkcję, teksty oraz wokal. Ze względu na dużą rotację w różnych reklamach i zwiastunach, piosenka stała się hitem osiągając trzecie miejsce na amerykańskiej liście Billboard Hot 100, stając się tym samym pierwszym utworem zespołu w top 10, a także trzecią najlepiej sprzedającą się piosenką w tym kraju. Utwór pobił również rekord najwolniejszego wznoszenia się do pierwszej piątki w historii tego notowania, a także jest rekordzistą w ilości tygodni spędzonych na liście wynoszącym 87 tygodni. „Radioactive” był najpopularniejszą piosenką w serwisie Spotify, zanim została wyprzedzona przez „Wake Me Upǃ” Avicii pod koniec 2014 roku.
Utwór uzyskał dwie nominacje do nagrody Grammy w kategorii Nagranie roku oraz Najlepszy występ rockowy, którą wygrał.
Teledysk.
Teledysk do singla został wyreżyserowany przez Syndrome, a jego oficjalna premiera miała miejsce 10 grudnia 2012 roku. W obrazie występują Lou Diamond Phillips oraz Alexandra Daddario.

</doc>
<doc id="4150907" url="https://pl.wikipedia.org/wiki?curid=4150907" title="Spirit (Wisconsin)">
Spirit (Wisconsin)

Spirit – miasto w Stanach Zjednoczonych, w stanie Wisconsin, w hrabstwie Price.

</doc>
<doc id="4150909" url="https://pl.wikipedia.org/wiki?curid=4150909" title="Worcester (Wisconsin)">
Worcester (Wisconsin)

Worcester – miasto w Stanach Zjednoczonych, w stanie Wisconsin, w hrabstwie Price.

</doc>
<doc id="4150914" url="https://pl.wikipedia.org/wiki?curid=4150914" title="Nagroda Goya dla najlepszego aktora">
Nagroda Goya dla najlepszego aktora

Nagroda Goya dla najlepszego aktora (hiszp. "Premio Goya a la mejor interpretación masculina protagonista") – nagroda filmowa przyznawana od 1987 r. przez Hiszpańską Akademię Sztuki Filmowej.
Dotychczasowym rekordzistą w tej kategorii jest Javier Bardem, który otrzymał cztery statuetki. Po dwie nagrody zdobyli Fernando Fernán Gómez, Alfredo Landa, Luis Tosar i Javier Gutiérrez.
Zwycięzcy i nominowani.
1987-1990.
1987: Fernando Fernán Gómez – "Mambru poszedł na wojnę"
1988: Alfredo Landa – "Ożywiony las"
1989: Fernando Rey – "Zimowy dziennik"
1990: Jorge Sanz – "Jeśli ci powiedzą, że zginąłem"
1991-2000.
1991: Andrés Pajares – "Aj, Carmela!"
1992: Fernando Guillén – "Don Juan w piekle"
1993: Alfredo Landa – "Flejtuch"
1994: Juan Echanove – "Madregilda"
1995: Carmelo Gómez – "Policzone dni"
1996: Javier Bardem – "Usta do ust"
1997: Santiago Ramos – "Jak błyskawica"
1998: Antonio Resines – "Szczęśliwa gwiazda"
1999: Fernando Fernán Gómez – "Dziadek"
2000: Francisco Rabal – "Goya"
2001-2010.
2001: Juan Luis Galiardo – "Żegnaj od serca"
2002: Eduard Fernández – "Fausto 5.0"
2003: Javier Bardem – "Poniedziałki w słońcu"
2004: Luis Tosar – "Moimi oczami"
2005: Javier Bardem – "W stronę morza"
2006: Óscar Jaenada - "Camarón"
2007: Juan Diego - "Odejdź raz na zawsze"
2008: Alberto San Juan - "Pod gwiazdami"
2009: Benicio del Toro - "Che. Rewolucja"
2010: Luis Tosar - "Cela 211"
2011-2020.
2011: Javier Bardem - "Biutiful"
2012: José Coronado - "Nie zazna spokoju, kto przeklęty"
2013: José Sacristán - "Martwy i szczęśliwy"
2014: Javier Cámara - "Łatwiej jest nie patrzeć"
2015: Javier Gutiérrez - "Stare grzechy mają długie cienie"
2016: Ricardo Darín - "Truman"
2017: Roberto Álamo - "Niech Bóg nam wybaczy"
2018: Javier Gutiérrez - "Autor"
Wielokrotnie nominowani laureaci.
Laureaci nagrody, którzy zdobyli więcej niż jedną nominację:

</doc>
<doc id="4150920" url="https://pl.wikipedia.org/wiki?curid=4150920" title="Juan Alarcon">
Juan Alarcon

Juan Carlos Alarcon – peruwiański zapaśnik walczący w obu stylach. Zajął czwarte miejsce na igrzyskach panamerykańskich w 1987, a także na mistrzostwach panamerykańskich w 1988. Zdobył po dwa medale na igrzyskach Ameryki Południowej w 1986 i 1990 i trzy na mistrzostwach Ameryki Południowej w latach 1983 - 1990.

</doc>
<doc id="4150926" url="https://pl.wikipedia.org/wiki?curid=4150926" title="Rajdowe Mistrzostwa Europy 2001">
Rajdowe Mistrzostwa Europy 2001

Sezon Rajdowych Mistrzostw Europy 2001 był 49 sezonem Rajdowych Mistrzostw Europy (FIA European Rally Championship). Składał 51 rajdów, o różnych współczynnikach (2,5,10,20).
Kalendarz.
W sezonie 2001 do mistrzostw Europy zaliczane były 51 rajdów, o różnym stopniu punktacji w ERC, rajdy z najwyższym współczynnikiem – 20, były punktowane najwyżej, potem o współczynniku 10, 5 i 2.
Klasyfikacja kierowców.
Pierwsza dziesiątka.

</doc>
<doc id="4150930" url="https://pl.wikipedia.org/wiki?curid=4150930" title="Wolny Obszar Celny w Gdańsku">
Wolny Obszar Celny w Gdańsku



</doc>
<doc id="4150936" url="https://pl.wikipedia.org/wiki?curid=4150936" title="Empoli FC w europejskich pucharach">
Empoli FC w europejskich pucharach



</doc>
<doc id="4150938" url="https://pl.wikipedia.org/wiki?curid=4150938" title="Willow (Wisconsin)">
Willow (Wisconsin)

Willow – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4150941" url="https://pl.wikipedia.org/wiki?curid=4150941" title="Weronika Wołodko">
Weronika Wołodko

Weronika Wołodko (ur. 9 października 1998 roku w Elblągu) – polska siatkarka, grająca na pozycji rozgrywającej, reprezentantka kraju.
W 2017 roku otrzymała powołanie do szerokiej kadry reprezentacji Polski seniorek.
Sukcesy klubowe.
Mistrzostwa Polski młodziczek:

</doc>
<doc id="4150943" url="https://pl.wikipedia.org/wiki?curid=4150943" title="Westford (hrabstwo Richland)">
Westford (hrabstwo Richland)

Westford – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4150945" url="https://pl.wikipedia.org/wiki?curid=4150945" title="Sylvan (Wisconsin)">
Sylvan (Wisconsin)

Sylvan – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4150947" url="https://pl.wikipedia.org/wiki?curid=4150947" title="Martin Schirdewan">
Martin Schirdewan

Martin Schirdewan (ur. 12 lipca 1975 w Berlinie) – niemiecki polityk i politolog, deputowany do Parlamentu Europejskiego VIII i IX kadencji, od 2022 współprzewodniczący Die Linke.
Życiorys.
Wnuk działacza komunistycznego Karla Schirdewana. Absolwent nauk politycznych na Wolnym Uniwersytecie Berlińskim, doktoryzował się w tej dziedzinie.
W latach 2001–2008 był redaktorem wydawanego przez Fundację im. Róży Luksemburg (RLS) periodyku „Utopie kreativ”, a od 2006 do 2008 redaktorem naczelnym magazynu „sacco &amp; vanzetti”. Od 2006 pełnił różne funkcje we frakcji deputowanych Die Linke. W 2011 dołączył do redakcji czasopisma „antifa”, a w 2012 do zarządu federalnego swojego ugrupowania. Był również asystentem niemieckiego parlamentarzysty Rolanda Clausa, następnie kierownikiem biura RLS w Brukseli i Atenach.
W 2014 kandydował bez powodzenia w wyborach europejskich. Mandat posła do PE VIII kadencji objął w listopadzie 2017 w miejsce Fabia De Masiego. Dołączył do frakcji Zjednoczona Lewica Europejska – Nordycka Zielona Lewica. W 2019 został wybrany na kolejną kadencję Europarlamentu. W czerwcu tegoż roku został tymczasowym przewodniczącym swojej frakcji w PE, a w lipcu 2019 objął funkcję jej współprzewodniczącego.
W 2022 wybrany na współprzewodniczącego Die Linke (obok Janine Wissler).

</doc>
<doc id="4150948" url="https://pl.wikipedia.org/wiki?curid=4150948" title="Rockbridge (Wisconsin)">
Rockbridge (Wisconsin)

Rockbridge – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4150952" url="https://pl.wikipedia.org/wiki?curid=4150952" title="Colle di Cadibona">
Colle di Cadibona



</doc>
<doc id="4150959" url="https://pl.wikipedia.org/wiki?curid=4150959" title="Najlepszy okręt Marynarki Wojennej">
Najlepszy okręt Marynarki Wojennej

Najlepszy okręt Marynarki Wojennej – wyróżnienie przyznawane okrętom polskiej Marynarki Wojennej za wyniki w szkoleniu.
Okręty otrzymują nagrody przechodnie w postaci dzwonu okrętowego. Brak jest informacji o kontynuowaniu nadawania wyróżnienia po 2003 roku.
W okresie PRL przyznawano wyróżnienie jako tytuł przodującego okrętu Marynarki Wojennej; nadawane przez Komisję Przodownictwa i Współzawodnictwa MW. Osobno były nadawane tytuły przodującego okrętu II rangi i najlepszego okrętu MW. W latach 80. nadawano już zamiast tego tytuł najlepszego okrętu MW w grupie okrętów bojowych. Ponadto nadawano wyróżnienia przodującego okrętu w klasach okrętów (np. przodujący okręt podwodny) i w poszczególnych flotyllach.
W grupie okrętów bojowych.
Od 2001 przyznawano z podziałem na jednostki o wyporności do 400 ton i powyżej 400 ton:
W grupie okrętów specjalnych.
Od 2001 przyznawano wyróżnienie w grupie okrętów specjalnych i pomocniczych jednostek pływających
Najlepsza pomocnicza jednostka pływająca.
Przyznawane od 1996 do 2000 roku, nagrodę stanowiło przechodnie ozdobne koło sterowe: 
W grupie okrętów specjalnych i pomocniczych jednostek pływających.
Od 2001, z podziałem na jednostki o wyporności do 200 ton i powyżej 200 ton

</doc>
<doc id="4150963" url="https://pl.wikipedia.org/wiki?curid=4150963" title="Valérie Maltais">
Valérie Maltais

Valérie Maltais (ur. 4 lipca 1990 w La Baie) – kanadyjska łyżwiarka szybka, specjalizująca się w short tracku. Srebrna medalistka olimpijska z Soczi.
Brała udział w dwóch igrzyskach olimpijskich, debiutowała w 2010. W 2014 zdobyła srebro w sztafecie. Ma w dorobku również szereg medali mistrzostw świata: złoto na dystansie 3000 metrów w 2012, srebro w wieloboju w tym samym roku oraz sztafecie w 2010, 2013, 2014 i 2016. Po brąz w tej konkurencji sięgnęła w 2009, 2011 i 2018, ma także w dorobku brązowe medale w wieloboju (2014) na dystansie 1000 metrów (2012 i 2014) oraz 3000 metrów (2014).

</doc>
<doc id="4150966" url="https://pl.wikipedia.org/wiki?curid=4150966" title="Valerie Maltais">
Valerie Maltais



</doc>
<doc id="4150970" url="https://pl.wikipedia.org/wiki?curid=4150970" title="Pomorskie Towarzystwo Ratownicze">
Pomorskie Towarzystwo Ratownicze

Pomorskie Towarzystwo Ratownicze jest społeczną jednostką ratowniczą o charakterze stowarzyszenia z siedzibą w Szczecinie.
Istnieje nieprzerwanie od 1999 roku i zajmuje się zabezpieczaniem wszelkiego typu wydarzeń na terenie Szczecina i okolic - stanowi zaplecze medyczne imprez sportowych, kulturalnych, klubowych, obchodów świąt państwowych, zgromadzeń oraz imprez masowych, wliczając w to np. The Tall Ships Races.
Pomorskie Towarzystwo Ratownicze także wpisane jest na listę jednostek współpracujących z systemem Państwowego Ratownictwa Medycznego, wchodzi w skład Miejskiego Sztabu Zarządzania Kryzysowego oraz Miejskiego Referatu Obrony Cywilnej miasta Szczecina, współpracuje z Wojewódzką i Miejską Komendą Policji, Strażą Pożarną i Pogotowiem Ratunkowym w Szczecinie. Wspomaga swoimi siłami służby systemowe w momencie wypadku masowego lub stanu kryzysowego. W skład stowarzyszenia wchodzą ratownicy i ratownicy medyczni. Celem stowarzyszenia jest także prowadzenie działań profilaktycznych, takich jak patrole miejskie, promowanie zachowań zwiększających bezpieczeństwo i w zakresie udzielania pierwszej pomocy, wizyty w szkołach oraz udział w lokalnych i ogólnopolskich kampaniach społecznych.

</doc>
<doc id="4150972" url="https://pl.wikipedia.org/wiki?curid=4150972" title="20 sm">
20 sm

20 sm (ros. "20 см", pol. "20 cm") – trzeci album studyjny białoruskiego zespołu punk rockowego Daj Darogu!, wydany w 2004 roku. Płyta pojawiła się w trzech wariantach: „dla taty” – zawierającym niecenzuralne słownictwo, „dla mamy” – z ocenzurowanymi wersjami utworów, a także „dla fanów” – z utworem „Sanie”. Album był ostatnim w historii zespołu, który pojawił się także na kasetach magnetofonowych. Prezentacja płyty odbyła się 1 lipca 2004 roku w klubie „Matrica”.

</doc>
<doc id="4150990" url="https://pl.wikipedia.org/wiki?curid=4150990" title="Hatice Akyün">
Hatice Akyün

Hatice Akyün (ur. 15 czerwca 1969 w Akpınar, Turcja) jest niemiecką wolną dziennikarką i pisarką tureckiego pochodzenia.
Życiorys.
Hatice Akyün urodziła się w anatolijskiej wiosce Akpınar Köyü około 150 kilometrów na południowy wschód od Ankary. W 1972 przeprowadziła się z rodzicami i starszą siostrą do Duisburga, gdzie jej ojciec, rolnik, zaczął pracować jako górnik. Niemieckiego nauczyła się z Baśni Braci Grimm. Hatice Akyün określa swoją tożsamość następująco: „Mam niemieckie serce i turecką duszę.”
Uzyskała wykształcenie pracownika wymiaru sprawiedliwości w Sądzie Rejonowym w Duisburgu, następnie zdała maturę. Po roku pracy jako opiekunka do dzieci w Nowym Jorku, zaczęła studia w dziedzinie zarządzania na Uniwersytecie Heinricha Heinego w Düsseldorfie. Pracowała jednocześnie jako niezależna dziennikarka w redakcji lokalnej Westdeutsche Allgemeine Zeitung. Później udzielała się w wolontariacie, a w 2000 roku przeprowadziła do Berlina, gdzie zatrudniono ją jako reporterkę, zajmującą się problematyką społeczeństwa w czasopiśmie „Max”.
Udało jej się jako pierwszej przeprowadzić wywiad z Shawne Fielding, ówczesną żoną szwajcarskiego ambasadora Thomasa Borera w Berlinie. Umieszczona w nim sesja zdjęciowa przedstawiała Shawne Fielding na koniu. Wywiad i zdjęcia w nim zawarte wywołały skandal w Szwajcarii.
W 2007 Akyün urodziła córkę. Po krótkim pobycie w Hamburgu żyje ponownie od 2009 w Berlinie. W ostatnich latach, przede wszystkim od czasu rozpoczętej przez Thilo Sarrazina debaty, opowiedziała się stanowczo w sprawie integracji. W końcu przyznała się nawet do myślenia o wyprowadzce do Turcji: „Nie chciałabym, żeby moja córka kiedykolwiek po powrocie ze szkoły powiedziała: Mamo, oni mówią, że jestem głupia, bo jestem Turczynką. Nie chcę, żeby kiedykolwiek doświadczyła uczucia odrzucenia w tym kraju z powodu swojego pochodzenia.”
W 2009 roku została wyróżniona Duisburger Preis für Toleranz und Zivilcourage. Jury, w którego skład weszli przedstawiciele różnych sfer życia publicznego, doceniło zaangażowanie autorki na rzecz tolerancji i znaczenia języka w procesie integracji.
12.05.2009 roku jej blog został nominowany wraz z 25 innymi blogami przez Grimme-Institut do Grimme-Online-Award 2009 na stronie www.westropolis.de w kategorii „Neulich in der Parallelwelt”.
Można było ją zobaczyć w niemieckiej telewizji VOX regularnie przez okres trzech tygodni podczas transmisji „Frauenzimmer” (2009).
Od 2010 roku jest członkiem jury nagrody Franza Hessela. To niemiecko-francuska nagroda literacka, przyznawana co roku.
Hatice Akyün była w 2011 w jury wyłaniającym zwycięzców wśród młodego pokolenia „First Steps” w kategorii „Dokumentacja”. Impreza jest organizowana corocznie przez Deutsche Filmgesellschaft. Podczas ogłoszenia werdyktu 23.07.2011 wygłosiła mowę dla zwycięzcy.
Objęła także patronat nad niemiecko-turecką orkiestrą festiwalową „Young Euro Classics” w 2011 roku.
Hatice Akyün otrzymała 9.12.2011 wspólnie z socjolożką Naiką Foroutan „Berliner Integrationspreis” (Berlińska Nagroda na Rzecz Integracji). W werdykcie jury podała powody przyznania nagrody: „jej wybitny wkład w aktualną debatę o imigracji i integracji i jej zaangażowanie w tworzenie demokracji.” A także: „Zasługi na rzecz urzeczywistnienia debaty o imigracji i przeciwdziałanie stygmatyzacji grup imigranckich.” Integrationspreis jest co roku przyznawana przez Landesbeirat für Integrations- und Migrationsfragen w Berlinie.
Jesienią 2013 roku otrzymała kolejną nagrodę: Sonderpreis für Toleranz und Integration der Initiative Hauptstadt Berlin i w 2017 roku Helmut-Sontag-Preis.
Teksty.
Od 2003 roku Hatice Akyün pracuje jako niezależna autorka i pisze między innymi dla Spiegla, Emmy i berlińskiego dziennika Der Tagesspiegel.
Opublikowała dla Spiegla główny artykuł "Allahs rechtlose Töchter" o muzułmankach w Niemczech i reportaże: "Eine Stadt wie ein Versprechen" o młodej tureckiej studentce w Stambule, jak i "Der Denkzettel" o podpaleniu w Solingen, zbrodni o podłożu skrajnie prawicowym.
W roku 2005 opublikowała powieść biograficzną "Einmal Hans mit scharfer Soße", która doczekała się ekranizacji w 2013 roku, jak i audiobooka pod tym samym tytułem. W 2008 roku ukazała się druga część z serii, pt. "Ali zum Dessert", tematyzująca jej niemiecko-tureckie życie w roli matki. W 2013 kontynuowała swoją autobiograficzną serię książek, pisząc trzecią pozycję pt. "Ich küss dich, Kismet". Problematyka utworu oscyluje wokół podjęcia próby wyemigrowania do Turcji, po tym jak doświadczyła ksenofobii podczas debaty o integracji. Była to przyczyna do zrodzenia się wątpliwości o przyszłość jej i jej córki w Niemczech.
Od marca 2011 do grudnia 2014 miała w Tagesspiegel cotygodniową kolumnę. Nosiła tytuł "Meine Heimat" (o Turcji) i ukazywała się zawsze w piątki. Opisywała życie codzienne w Berlinie z perspektywy imigrantki. Ta kolumna obejmowała ogólnie temat imigracji w szerszym zakresie. Z właściwą sobie ironią i humorem opisywała życie w niemieckiej i tureckiej kulturze. W jej historiach te dwa kręgi kulturowe niewiele się od siebie różnią. Np. pisała o życiu matek, których problemy według niej są takie same, nawet jeśli pochodzą one z różnych zakątków świata. A integracja powinna być czymś, co nie udaje się tylko na papierze, lecz także na placu zabaw. Często poruszała temat życia, miłości, popełniania gaf, wielkości i małoduszności, nadziei i rozczarowania i tego, aby pozostać wiernym sobie. Całość oscylowała wokół mądrości życiowych jej tureckiego ojca, które odpowiednio dla opisanej sytuacji umieszczała zawsze na końcu kolumny.
Światopogląd.
W tzw. Integrationsdebatte, w szczególności dotyczącej integracji w Niemczech, brali udział Thilo Sarrazin, Heinz Buschkowsky, Ralph Giordano albo Necla Kelek. Hatice Akyün coraz częściej publicznie podkreślała odpowiedzialność za istniejący w Niemczech rasizm i prawicowy ekstremizm, pod postacią np. grupy terrorystycznej NSU: „Ta skrajna prawica, która postuluje przemoc, czuje się jak przedstawiciel większości”.

</doc>
<doc id="4151001" url="https://pl.wikipedia.org/wiki?curid=4151001" title="Zatoka Mackenzie">
Zatoka Mackenzie

Zatoka Mackenzie (ang. "Mackenzie Bay") – zatoka Morza Beauforta, w północnej części Kanady. Znajduje się na zachód od delty Mackenzie. Wcina się 70 km w głąb lądu i osiąga głębokość około 20 m. Jej nazwa pochodzi od nazwiska Alexandra Mackenzie.

</doc>
<doc id="4151009" url="https://pl.wikipedia.org/wiki?curid=4151009" title="Konik Polny. Gry, życie i utopia">
Konik Polny. Gry, życie i utopia

Konik Polny. Gry, życie i utopia, tytuł oryginału (ang.) "The Grasshopper, Game, Life and Utopia" – utwór, którego autorem jest Bernard Suits (1978) uważany za jedną z najważniejszych prac z zakresu filozoficznej teorii gier.
Tematyka.
Tytuł książki nawiązuje do bajki Ezopa "Konik Polny i mrówka". Podczas gdy standardowy morał tej bajki wskazuje na wyższość życia roztropnego nad próżniaczym, Suits proponuje odwrócenie tego morału. Trzon książki stanowi dialog Konika Polnego i Sceptyka, dotyczący definicji grania w gry; rozważania te są kontynuacją badań Johanna Huizingii oraz Rogera Caillois) a zarazem polemiką z tezą Ludwiga Wittgensteina o niedefiniowalności gier. Wedle definicji zaproponowanej przez Suitsa:
„Grać w grę to próbować osiągnąć pewien określony stan rzeczy [cel przedludyczny], używając tylko środków dozwolonych przez reguły [środki ludyczne], które zabraniają użycia bardziej skutecznych na rzecz mniej skutecznych środków [reguły konstytutywne] i które akceptuje się tylko dlatego, że umożliwiają taką czynność [postawa ludyczna].”
Definicja ta zostaje następnie rozwinięta i pogłębiona poprzez odparcie szeregu zarzutów dotyczących jej poszczególnych aspektów. Książkę wieńczą rozważania dotyczące utopii, w której konieczność pracy zostałaby wyeliminowana. W takich warunkach życie konika polnego okazałoby się usprawiedliwione, a życie mrówki – absurdalne; wartościowe życie byłoby wypełnione graniem w gry.
Późniejsze wydania zostały uzupełnione o dodatki dotyczące problematyki definiowania grania w gry oraz zabawy.

</doc>
<doc id="4151011" url="https://pl.wikipedia.org/wiki?curid=4151011" title="Yare">
Yare

Yare (ang. "River Yare") – rzeka we wschodniej Anglii, w hrabstwie Norfolk. Długość rzeki wynosi 77 km.
Źródło rzeki znajduje się na północny wschód od wsi Shipdham. Rzeka płynie w kierunku wschodnim, od południa opływa miasto Norwich, gdzie wpada do niej rzeka Wensum. Tuż przed ujściem do Morza Północnego, nad którym położone jest Great Yarmouth, wpadają do niej rzeki Waveney i Bure.

</doc>
<doc id="4151014" url="https://pl.wikipedia.org/wiki?curid=4151014" title="Dżudajdat al-Asi">
Dżudajdat al-Asi

Dżudajdat al-Asi – miejscowość w Syrii, w muhafazie Hims. W 2004 roku liczyła 1419 mieszkańców.

</doc>
<doc id="4151030" url="https://pl.wikipedia.org/wiki?curid=4151030" title="Walka na torty">
Walka na torty

Walka na torty – stanowi formę rozrywki lub manifestacji.
Pierwowzorem tego aktu stała się jedna ze scen slapstickowej komedii "Mr. Flip" z 1909 roku w reżyserii Gilberta M. 'Broncho Billy' Andersona. W ostatnich sekwencjach nagrania kelnerka, nie mogąc wytrzymać ostrego podrywu głównego bohatera filmu, rzuca w niego tortem.
Na tle politycznym według poważnych źródeł pierwszym tortem rzucił Thomas Kin Forcade, dziennikarz i późniejszy założyciel pisma „High Times”, w 1970 w Ottona N. Larsena, który ogłaszał wyniki badań prezydenckiej Komisji ds. Walki z Nagością i Pornografią.

</doc>
<doc id="4151033" url="https://pl.wikipedia.org/wiki?curid=4151033" title="Mistrzostwa Ameryki Południowej w Zapasach 1985">
Mistrzostwa Ameryki Południowej w Zapasach 1985

II Mistrzostwa rozegrano w dniu 13 kwietnia 1985 w Santiago. 

</doc>
<doc id="4151036" url="https://pl.wikipedia.org/wiki?curid=4151036" title="Mistrzostwa Ameryki Południowej w Zapasach 1983">
Mistrzostwa Ameryki Południowej w Zapasach 1983

I Mistrzostwa rozegrano w dniu 15 grudnia 1983 w Limie. 

</doc>
<doc id="4151044" url="https://pl.wikipedia.org/wiki?curid=4151044" title="Carlos Albrecht Rosales">
Carlos Albrecht Rosales



</doc>
<doc id="4151046" url="https://pl.wikipedia.org/wiki?curid=4151046" title="Hugo Vieira">
Hugo Vieira

Hugo Vieira (ur. 25 lipca 1988 w Barcelos) – portugalski piłkarz występujący na pozycji napastnika.
Kariera piłkarska.
Od 2006 roku występował w Santa Maria, Girondins Bordeaux, Estoril Praia, Gil Vicente, SL Benfica, Sporting Gijón, SC Braga, Torpedo Moskwa, Crvena zvezda i Yokohama F. Marinos.

</doc>
<doc id="4151052" url="https://pl.wikipedia.org/wiki?curid=4151052" title="Mistrzostwa Ameryki Południowej w Zapasach 1992">
Mistrzostwa Ameryki Południowej w Zapasach 1992

IV Mistrzostwa rozegrano w dniu 7 lutego 1992 w Pucón w Chile. 

</doc>
<doc id="4151054" url="https://pl.wikipedia.org/wiki?curid=4151054" title="Milos Degenek">
Milos Degenek

Miloš Degenek (ur. 28 kwietnia 1994 w Kninie) – australijski piłkarz, serbskiego pochodzenia, występujący na pozycji obrońcy w serbskim klubie Crvena zvezda oraz w reprezentacji Australii.
Kariera klubowa.
Urodzony w Kninie w Republice Serbskiej Krajiny zawodnik, w roku 2000 wyjechał wraz z rodzicami do Australii. W kategoriach juniorskich reprezentował barwy klubu Australian Institute of Sport. Latem 2012 roku trafił do drużyny rezerw VfB Stuttgart. W sezonie 2012/2013 grał jednak wyłącznie w drużynie U-19, pomimo tego, że ówczesny szkoleniowiec pierwszej drużyny – Bruno Labbadia włączył go w listopadzie do kadry pierwszej drużyny. W kolejnym sezonie wystąpił w 9 spotkaniach drużyny rezerw występującej w 3. Bundeslidze. Problemy ze ścięgnem Achillesa spowodowały jednak że zawodnik nie grał od marca do grudnia 2014 roku. Przed rozpoczęciem sezonu 2015/2016 zawodnik przeszedł do drużyny 1860 Monachium. W pierwszym sezonie był podstawowym zawodnikiem drużyny zaliczając 25 występów w meczach ligowych. Na początku kolejnego sezonu znów dały o sobie znać problemy zdrowotne, przez co Milos stracił miejsce w pierwszym składzie drużyny. W styczniu 2017 roku został zawodnikiem Yokohama F. Marinos. Sam zawodnik przyznał także, że miał już ustalone warunki kontraktu z klubem chińskiej superligi jednak zmiana limitu obcokrajowców wprowadzona przed sezonu 2017 spowodowała, że zaczął szukać innego klubu. W Japonii był podstawowym zawodnikiem klubu, jednak 5 lipca 2018 roku dołączył do drużyny, której kibicował od dziecka FK Crvena zvezda. Z serbską drużyną awansował do fazy grupowej Ligi Mistrzów UEFA.
Kariera reprezentacyjna.
6 października 2009 roku Degenek wystąpił po raz pierwszy w reprezentacji Australii do lat 16. Na Mistrzostwach Azji U-16 w 2010 roku dotarł ze swoją drużyną do półfinału. Zapewniło im to udział na Mistrzostwach Świata U-17 2011. W kategorii do lat 19 zdecydował się na reprezentowanie Serbii, jednak w 2015 roku powrócił do kadry Australii do lat 23. 27 maja 2016 roku zadebiutował w dorosłej kadrze Australii w towarzyskim meczu przeciwko Anglii. W 2018 roku wywalczył wraz z kadrą awans na Mistrzostwa Świata w Rosji. Znalazł się w 23-osobowej kadrze na turniej, jednak nie rozegrał tam ani minuty. W 2022 wywalczył wraz z drużyną awans do 1/8 finałów Mistrzostwa Świata w Katarze.

</doc>
<doc id="4151057" url="https://pl.wikipedia.org/wiki?curid=4151057" title="Francisco Sousa dos Santos">
Francisco Sousa dos Santos

Francisco Sousa dos Santos (ur. 27 lipca 1989 w Caxias) – brazylijski piłkarz występujący na pozycji obrońcy.
Kariera piłkarska.
Od 2009 roku występował w Atlético Mineiro, Tupi, Ipatinga, Nova Iguaçu, Corinthians Paulista, Ponte Preta, Fluminense FC, Santos FC, CR Flamengo, Shonan Bellmare i Oita Trinita.

</doc>
<doc id="4151060" url="https://pl.wikipedia.org/wiki?curid=4151060" title="Éder Lima dos Santos">
Éder Lima dos Santos

Éder Lima dos Santos (ur. 5 lutego 1986 w São Vicente) – brazylijski piłkarz występujący na pozycji obrońcy.
Kariera piłkarska.
Od 2010 roku występował w Noroeste, Vila Nova, Santos FC, Oeste, Tianjin Teda, Bragantino, América i Ventforet Kofu.

</doc>
<doc id="4151064" url="https://pl.wikipedia.org/wiki?curid=4151064" title="Diego Jara Rodrigues">
Diego Jara Rodrigues

Diego Jara Rodrigues (ur. 21 września 1995) – brazylijski piłkarz występujący na pozycji obrońcy.
Kariera piłkarska.
Od 2014 roku występował w Metropolitano, Joinville i Matsumoto Yamaga FC.

</doc>
<doc id="4151066" url="https://pl.wikipedia.org/wiki?curid=4151066" title="Rony">
Rony

Ronielson da Silva Barbosa (ur. 11 maja 1995 w Magalhães Barata) – brazylijski piłkarz występujący na pozycji napastnika.
Kariera piłkarska.
Od 2014 roku występował w Remo, Náutico i Albirex Niigata.

</doc>
<doc id="4151069" url="https://pl.wikipedia.org/wiki?curid=4151069" title="Thiago Galhardo">
Thiago Galhardo

Thiago Galhardo (ur. 20 lipca 1989 w São João del Rei) – brazylijski piłkarz występujący na pozycji pomocnika.
Kariera piłkarska.
Od 2010 roku występował w Bangu AC, Botafogo, Comercial, América, Remo, Boa Esporte, Cametá, Brasiliense, Madureira, Coritiba, Red Bull Brasil, Ponte Preta i Albirex Niigata.

</doc>
<doc id="4151071" url="https://pl.wikipedia.org/wiki?curid=4151071" title="Tiago Alves (ur. 1993)">
Tiago Alves (ur. 1993)

Tiago Alves (ur. 12 stycznia 1993 w São João do Araguaia) – brazylijski piłkarz występujący na pozycji napastnika.
Kariera piłkarska.
Od 2011 roku występował w Santosie FC, Boa Esporte, América, Penapolense, Paraná Clube, Pohang Steelers, Seongnam FC, Al-Hilal i Shimizu S-Pulse.

</doc>
<doc id="4151073" url="https://pl.wikipedia.org/wiki?curid=4151073" title="Mistrzostwa Ameryki Południowej w Zapasach 1993">
Mistrzostwa Ameryki Południowej w Zapasach 1993

V Mistrzostwa rozegrano w 1993 w Buenos Aires.

</doc>
<doc id="4151075" url="https://pl.wikipedia.org/wiki?curid=4151075" title="Leandro Freire de Araújo">
Leandro Freire de Araújo

Leandro Freire de Araújo (ur. 21 sierpnia 1989 w Presidente Prudente) – brazylijski piłkarz występujący na pozycji obrońcy.
Kariera piłkarska.
Od 2009 roku występował w Paulista, Paraná Clube, Sport Recife, Botafogo, Vitória SC, CD Nacional, Ordabasy Szymkent, Apollon Limassol, GD Chaves i Shimizu S-Pulse.

</doc>
<doc id="4151077" url="https://pl.wikipedia.org/wiki?curid=4151077" title="Carta Pisana">
Carta Pisana

Carta Pisana – najstarszy zachowany portolan, datowany na koniec XIII wieku. Obecnie znajduje się w zbiorach Biblioteki Narodowej Francji w Paryżu.
Mapa powstała około 1275–1300 roku. Wykonano ją na karcie pergaminowej o wymiarach 0,5×1,05 m. Zachowała się w złym stanie, co świadczy o tym, że swego czasu była intensywnie eksploatowana. Autor i pierwotny właściciel mapy są nieznani. Przypuszczalnie została opracowana w Genui, zaś nazwę "Carta Pisana" nadano jej z tego powodu, że później należała do rodziny bogatych kupców z Pizy.
Na mapie zaznaczono dokładną linię brzegową Morza Śródziemnego i Morza Czarnego, z naniesionymi prostopadle do niej nazwami około tysiąca portów i obiektów nadmorskich. Kontur zachodnich wybrzeży Europy ukazano natomiast schematycznie, Wielka Brytania przedstawiona została tylko ogólnikowo, w nieforemnym kształcie. Umieszczony koło Akki symbol krzyża jest jedną ze wskazówek do datowania portolanu – twierdza ta została bowiem w 1291 roku zdobyta i zrównana z ziemią przez muzułmanów. Anonimowy autor posłużył się podziałką liniową, co stanowi ewenement na tle innych ówczesnych map. Podziałkę narysowano w formie nałożonych na mapę dwóch okręgów podzielonych na części opisane kierunkami świata. Na obszarze Afryki Północnej, nie objętej okręgami, umieszczono natomiast siatkę kwadratów.

</doc>
<doc id="4151078" url="https://pl.wikipedia.org/wiki?curid=4151078" title="Fozil Musaev">
Fozil Musaev

Fozil Musaev (uzbecki: Фозил Мусаев, ur. 2 stycznia 1989 w Wilajet taszkencki) – uzbecki piłkarz występujący na pozycji pomocnika, zawodnik Júbilo Iwata.
Życiorys.
Kariera klubowa.
Od 2007 roku występował w klubach: Nasaf Karszy, Mashʼal Muborak, Bunyodkor Taszkent, Muaither SC, Lokomotiv Taszkent i Sepahan Isfahan.
1 stycznia 2017 podpisał kontrakt z japońskim klubem Júbilo Iwata, umowa do 31 stycznia 2020.
Kariera reprezentacyjna.
Był reprezentantem Uzbekistanu w kategoriach wiekowych U-19 i U-23.
W seniorskiej reprezentacji Uzbekistanu zadebiutował 1 lutego 2009 przeciwko reprezentacji Azerbejdżanu.

</doc>
<doc id="4151081" url="https://pl.wikipedia.org/wiki?curid=4151081" title="Antonioni Zavala">
Antonioni Zavala

Antonioni Zavala Rivera – peruwiański zapaśnik walczący w obu stylach. Zajął piąte na mistrzostwach panamerykańskich w 1994. Brązowy medalista igrzysk Ameryki Południowej w 1994. Zdobył dwa medale mistrzostw Ameryki Południowej, złoty w 1992 i srebrny w 1993. Srebrny i brązowy medalista igrzysk boliwaryjskich w 1993 roku.

</doc>
<doc id="4151082" url="https://pl.wikipedia.org/wiki?curid=4151082" title="Chan Vathanaka">
Chan Vathanaka

Chan Vathanaka (ur. 23 stycznia 1994 w Kampot) – kambodżański piłkarz występujący na pozycji napastnika.
Kariera piłkarska.
Od 2011 roku występował w Svay Rieng, Boeung Ket Rubber Field i Fujieda MYFC.

</doc>
<doc id="4151084" url="https://pl.wikipedia.org/wiki?curid=4151084" title="Gabriel Xavier">
Gabriel Xavier

Gabriel Xavier (ur. 15 lipca 1993 w São Paulo) – brazylijski piłkarz występujący na pozycji pomocnika.
Kariera piłkarska.
Od 2013 roku występował w Portuguesa, Cruzeiro EC, Sport Recife, EC Vitória i Nagoya Grampus.

</doc>
<doc id="4151087" url="https://pl.wikipedia.org/wiki?curid=4151087" title="Kevin Oris">
Kevin Oris

Kevin Oris (ur. 6 grudnia 1984 w Turnhout) – belgijski piłkarz występujący na pozycji napastnika.
Kariera piłkarska.
Od 2002 roku występował w Olen, Lyra, Sint-Niklaas, Verbroedering Meerhout, Roeselare, Lommel United, Mons, Royal Antwerp, Daejeon Citizen, Jeonbuk Hyundai Motors, Liaoning Whowin, Incheon United i Kyoto Sanga FC.

</doc>
<doc id="4151089" url="https://pl.wikipedia.org/wiki?curid=4151089" title="Matej Jonjić">
Matej Jonjić

Matej Jonjić (ur. 29 stycznia 1991 w Splicie) – chorwacki piłkarz występujący na pozycji obrońcy, zawodnik Cerezo Osaka.
Życiorys.
Kariera klubowa.
Od 2009 roku występował w klubach: Hajduk Split, NK Zadar, NK Osijek i Incheon United FC.
1 stycznia 2017 podpisał kontrakt z japońskim klubem Cerezo Osaka, umowa do 31 stycznia 2020.
Kariera reprezentacyjna.
Był reprezentantem Chorwacji w kategoriach wiekowych: U-16, U-17, U-18 i U-19.

</doc>
<doc id="4151093" url="https://pl.wikipedia.org/wiki?curid=4151093" title="Bang Bang Bang">
Bang Bang Bang

„Bang Bang Bang” () – singel południowokoreańskiej grupy Big Bang, wydany cyfrowo 1 czerwca 2015 roku przez YG Entertainment. „Bang Bang Bang”, razem z „We Like 2 Party”, znalazł się na singlu "A". Był to najczęściej pobierany i streamowany singel w Korei Południowej w 2015 roku.
Tło.
YG Entertainment zapowiedziało utwór jako część „MADE Series: A” Big Bangu w dwóch plakatach opublikowanych 27 i 28 maja 2015 roku.
Teledysk do utworu został wyreżyserowany przez Seo Hyun-seung, a choreografia została stworzona przez Parris Goebel, która pojawiła się w teledysku.

</doc>
<doc id="4151094" url="https://pl.wikipedia.org/wiki?curid=4151094" title="Wescley Gomes dos Santos">
Wescley Gomes dos Santos

Wescley Gomes dos Santos (ur. 11 października 1991 w Rio de Janeiro) – brazylijski piłkarz występujący na pozycji pomocnika.
Kariera piłkarska.
Od 2010 roku występował w Atlético Mineiro, Democrata, Vila Nova, Red Bull Brasil, Ipatinga, Chapecoense, Santa Cruz, Ceará, Ferroviária i Vissel Kobe.

</doc>
<doc id="4151096" url="https://pl.wikipedia.org/wiki?curid=4151096" title="Ojbotas z Dyme">
Ojbotas z Dyme

Ojbotas (gr. Οἰβώτας) – starożytny grecki biegacz żyjący w VIII wieku p.n.e., olimpijczyk.
Syn Ojniasa, pochodził z miasta Dyme. Podczas szóstej olimpiady (756 r. p.n.e.) odniósł zwycięstwo w biegu na stadion. Został tym samym pierwszym Achajem, który zwyciężył na igrzyskach olimpijskich.
Zgodnie z tradycją zanotowaną przez Pauzaniasza Ojbotas nie otrzymał od swoich rodaków żadnego wyróżnienia za odniesione zwycięstwo i rzucił wówczas na nich klątwę, prosząc bogów, by odtąd żaden Achaj nie odnosił zwycięstwa w Olimpii. Przekleństwo trwało przez trzy stulecia. Dopiero gdy za radą wyroczni delfickiej wystawiono Ojbotasowi posągi w Olimpii i ojczystym Dyme, podczas osiemdziesiątej olimpiady (460 r. p.n.e.) Sostratos z Pelleny zwyciężył w biegu na stadion chłopców. Od tego czasu przyjęło się, że achajscy zawodnicy każdorazowo składali przed zawodami ofiarę przed posągiem Ojbotasa.

</doc>
<doc id="4151097" url="https://pl.wikipedia.org/wiki?curid=4151097" title="Nicolás Orsini">
Nicolás Orsini

Nicolás Orsini (ur. 12 września 1994 w Morteros) – argentyński piłkarz występujący na pozycji napastnika.
Kariera piłkarska.
Od 2013 roku występował w Atlético Rafaela, FC Anyang, SV Horn i Fagiano Okayama.

</doc>
<doc id="4151101" url="https://pl.wikipedia.org/wiki?curid=4151101" title="Bloom (Wisconsin)">
Bloom (Wisconsin)

Bloom – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151103" url="https://pl.wikipedia.org/wiki?curid=4151103" title="Felipe de Oliveira Silva">
Felipe de Oliveira Silva

Felipe de Oliveira Silva (ur. 28 maja 1990 w Piracicaba) – brazylijski piłkarz występujący na pozycji pomocnika.
Kariera piłkarska.
Od 2009 roku występował w SE Palmeiras, Rio Branco, EC Bahia, Olaria, Guarani FC, Mogi Mirim, Athletico Paranaense, Figueirense, Ponte Preta, Ceará i Sanfrecce Hiroszima.

</doc>
<doc id="4151105" url="https://pl.wikipedia.org/wiki?curid=4151105" title="381 Dywizja Strzelecka (ZSRR)">
381 Dywizja Strzelecka (ZSRR)

381 Dywizja Strzelecka () – związek taktyczny piechoty Armii Czerwonej z okresu II wojny światowej.
Historia.
Dywizja weszła do walki w grudniu 1941 roku w okolicach Rżewa. Wykrwawiona, a następnie uzupełniona, powróciła do walki. W czerwcu 1944 wysłana na front fiński, gdzie wzięła udział w bitwie pod Vuosalmi w składzie 98 Korpusu Strzeleckiego. W końcu lipca 1944 przebazowana w rejon Brok-Ostrów Mazowiecka, dywizja wzięła udział w operacji mławsko-elbląskiej, walczyła m.in. w bitwie o Elbląg.
W operacji rżewsko-wiaziemskiej w 1942 roku dywizja występowała w składzie 39 Armii; w początku miesiąca nacierała na kierunku rżewskim, następnie została przekazana do 29 Armii. W toku operacji dywizja poniosła ciężkie straty. W meldunku sytuacyjnym z 16 stycznia dywizja donosiła o tym, że 1261 pułk strzelecki posiadał jedynie ok. 200 bagnetów, podobnie 1259, a w 1263 w pierwszej linii pozostało jedynie około stu żołnierzy. Pierwszy z nich przeniesiono do II linii, pozostałe dwa okopały się w okolicach Tołstikowa. Mimo wykrwawienia, dywizja do końca miesiąca pozostała na prawej flance armii, gdzie toczyła wraz z elementami 262 Dywizji Strzeleckiej ciężkie walki o wsie Miedwiediewo, Ligostajewo, Kamienskoje i Dubrowka (do 22 stycznia). 26 stycznia jeden z pułków dywizji wydzielono i przeniesiono na prawą flankę armii, dodatkowo ją osłabiając. 1263 pułk bezskutecznie próbował utrzymać linię Aleszyno-Boczarowo, jednak obie wsie zostały utracone (za co dowódca jednego z batalionów pułku został wkrótce po bitwie skazany na śmierć przez rozstrzelanie).
Dowódcy.
Jednostką podczas wojny dowodzili następujący pułkownicy:

</doc>
<doc id="4151109" url="https://pl.wikipedia.org/wiki?curid=4151109" title="Akan (Wisconsin)">
Akan (Wisconsin)

Akan – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151112" url="https://pl.wikipedia.org/wiki?curid=4151112" title="Eagle (hrabstwo Richland)">
Eagle (hrabstwo Richland)

Eagle – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151113" url="https://pl.wikipedia.org/wiki?curid=4151113" title="Marcelo Vidal">
Marcelo Vidal

Marcelo Vidal (ur. 15 stycznia 1991 w Avellaneda) – argentyński piłkarz występujący na pozycji pomocnika.
Kariera piłkarska.
Od 2010 roku występował w Merlo, Independiente, Olimpo, Blooming i Renofa Yamaguchi FC.

</doc>
<doc id="4151115" url="https://pl.wikipedia.org/wiki?curid=4151115" title="Forest (hrabstwo Richland)">
Forest (hrabstwo Richland)

Forest – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151118" url="https://pl.wikipedia.org/wiki?curid=4151118" title="Henrietta (Wisconsin)">
Henrietta (Wisconsin)

Henrietta – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151119" url="https://pl.wikipedia.org/wiki?curid=4151119" title="Leonardo Ramos (argentyński piłkarz)">
Leonardo Ramos (argentyński piłkarz)

Leonardo Javier Ramos (ur. 21 sierpnia 1989 w Merlo) – argentyński piłkarz występujący na pozycji napastnika.
Kariera piłkarska.
Od 2009 roku występował w Nueva Chicago, El Porvenir, General Lamadrid, Huracán Las Heras, Deportivo Armenio, San Marcos, Platania Chanion, Atlanta i Renofa Yamaguchi FC.

</doc>
<doc id="4151121" url="https://pl.wikipedia.org/wiki?curid=4151121" title="Ithaca (Wisconsin)">
Ithaca (Wisconsin)

Ithaca – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151124" url="https://pl.wikipedia.org/wiki?curid=4151124" title="Orion (Wisconsin)">
Orion (Wisconsin)

Orion – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151126" url="https://pl.wikipedia.org/wiki?curid=4151126" title="Richwood (Wisconsin)">
Richwood (Wisconsin)

Richwood – miasto w Stanach Zjednoczonych, w stanie Wisconsin, w hrabstwie Richland.

</doc>
<doc id="4151128" url="https://pl.wikipedia.org/wiki?curid=4151128" title="Nikola Vasiljević (ur. 1991)">
Nikola Vasiljević (ur. 1991)

Nikola Vasiljević (serb. cyr. Никола Васиљевић, ur. 30 czerwca 1991 w Lazarevacu) – serbski piłkarz występujący na pozycji obrońcy w serbskim klubie FK Kolubara.
Kariera piłkarska.
Od 2010 roku występował w FK Kolubarze, OFK Beogradzie, Pandurii Târgu Jiu, Tokushimie Vortis, BATE Borysów i FK Vojvodinie.

</doc>
<doc id="4151130" url="https://pl.wikipedia.org/wiki?curid=4151130" title="Richland Center (Wisconsin)">
Richland Center (Wisconsin)

Richland Center – miasto w Stanach Zjednoczonych, w stanie Wisconsin, siedziba administracyjna hrabstwa Richland.
W Richland Center urodził się kardynał Raymond Leo Burke i zmarła córka Stalina Swietłana Alliłujewa.

</doc>
<doc id="4151131" url="https://pl.wikipedia.org/wiki?curid=4151131" title="Nikola Ašćerić">
Nikola Ašćerić

Nikola Ašćerić (ur. 19 kwietnia 1991 w Belgradzie) – serbski piłkarz występujący na pozycji napastnika.
Kariera piłkarska.
Od 2009 roku występował w Radnički Belgrad, Slavii Sarajewo, SV Lackenbach, FK Zemun, FK Donji Srem, KS Kastrioti, Grbalj Radanovići, Radnički Nisz, Vojvodinie Nowy Sad, Tokushima Vortis i Valletta FC.

</doc>
<doc id="4151134" url="https://pl.wikipedia.org/wiki?curid=4151134" title="Pagórnik">
Pagórnik

Pagórnik ("Bunomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Celebes.
Morfologia.
Długość ciała (bez ogona) 97–242 mm, długość ogona 90–205 mm, długość ucha 17–30 mm, długość tylnej stopy 31–45 mm; masa ciała 55–222 g.
Systematyka.
Etymologia.
"Bunomys": "bounos" „wzgórze, pagórek”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4151136" url="https://pl.wikipedia.org/wiki?curid=4151136" title="Bunomys">
Bunomys



</doc>
<doc id="4151139" url="https://pl.wikipedia.org/wiki?curid=4151139" title="Lusztyk (Błaszków)">
Lusztyk (Błaszków)

Lusztyk – część wsi Błaszków w Polsce, położona w województwie świętokrzyskim, w powiecie koneckim, w gminie Stąporków.
W latach 1975–1998 Lusztyk administracyjnie należał do województwa kieleckiego.

</doc>
<doc id="4151140" url="https://pl.wikipedia.org/wiki?curid=4151140" title="WM Entertainment">
WM Entertainment

WM Entertainment (Hangul: WM 엔터테인먼트) – południowokoreańska agencja rozrywkowazałożone przez byłego piosenkarza Lee Won-mina (ur. jako Kim Jung-soo) w 2008 roku.
Firma pierwotnie mieściła się w jednopiętrowym budynku zlokalizowanym w Bangbae-dong w dzielnicy Seocho. W sierpniu 2014 roku Lee Won-min kupił sześciopiętrowy budynek zlokalizowany w Mangwon-dong w dzielnicy Mapo, Daemyung Tower Building, za 4,33 miliarda wonów, który pełni funkcję obecnej siedziby WM Entertainment.
WM Entertainment zarządza takimi zespołami jak B1A4, Oh My Girl i ONF.
7 kwietnia 2021 roku ogłoszono, że 70% udziałów WM Entertainment zostało wykupionych przez RBW – agencję takich zespołów jak Mamamoo, Oneus i Purple Kiss. WM Entertainment została połączona z RBW jako spółka zależna.

</doc>
<doc id="4151144" url="https://pl.wikipedia.org/wiki?curid=4151144" title="Wielkoszczurnik">
Wielkoszczurnik

Wielkoszczurnik ("Canariomys") – wymarły rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmował gatunki występujące na Wyspach Kanaryjskich.
Systematyka.
Etymologia.
"Canariomys": Wyspy Kanaryjskie (); μυς "mys", μυός "myos" – mysz.
Podział systematyczny.
Do rodzaju należały następujące gatunki:

</doc>
<doc id="4151145" url="https://pl.wikipedia.org/wiki?curid=4151145" title="Canariomys">
Canariomys



</doc>
<doc id="4151171" url="https://pl.wikipedia.org/wiki?curid=4151171" title="Luzonoszczur">
Luzonoszczur

Luzonoszczur ("Carpomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na wyspie Luzon.
Morfologia.
Długość ciała (bez ogona) 166–184 mm, długość ogona 156–183 mm, długość ucha 19–20 mm, długość tylnej stopy 31–34 mm; masa ciała 123–165 g.
Systematyka.
Etymologia.
"Carpomys": "karpos" „owoc”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:
Opisano również gatunek wymarły z holocenu dzisiejszych Filipin (Luzon):

</doc>
<doc id="4151173" url="https://pl.wikipedia.org/wiki?curid=4151173" title="Carpomys">
Carpomys



</doc>
<doc id="4151174" url="https://pl.wikipedia.org/wiki?curid=4151174" title="Eleven (stacja telewizyjna)">
Eleven (stacja telewizyjna)



</doc>
<doc id="4151175" url="https://pl.wikipedia.org/wiki?curid=4151175" title="Eleven Sports">
Eleven Sports



</doc>
<doc id="4151176" url="https://pl.wikipedia.org/wiki?curid=4151176" title="Pepys Island">
Pepys Island

Pepys Island – rzekoma wyspa położona u wybrzeży Ameryki Południowej, w wyniku błędu przez kilkadziesiąt lat umieszczana na mapach.
W połowie 1683 roku bukanierzy angielscy pod wodzą Williama Ambrose Cowleya zdobyli zakotwiczony u brzegów Gwinei duński okręt. Spaliwszy swoją macierzystą jednostkę, pożeglowali na zdobycznym statku, przechrzczonym na "Batchelor’s Delight", w stronę Cieśniny Magellana. W styczniu 1684 roku, przepływając przez wody południowego Atlantyku, mieli spostrzec na szerokości 47° ląd. Cowley zapisał tę obserwację w swoim dzienniku, wydanym później drukiem. Redaktor dziennika, William Hacke, ochrzcił nowy ląd mianem "Pepys Island", na cześć sekretarza Admiralicji Samuela Pepysa.
Opisany przez Cowleya ląd trafił na mapy, na których figurował aż do 1. połowy XIX wieku. Jego istnienia nigdy jednak nie potwierdzono, na podanej pozycji bezskutecznie poszukiwały go m.in. ekspedycje Edmonda Halleya (1698), George’a Ansona (1740–1744), Johna Byrona (1764), Jamesa Cooka, Louisa Antoine’a de Bougainville’a i Jeana-François de La Pérouse. Najprawdopodobniej Cowley oglądał w rzeczywistości brzegi Falklandów, błędnie zapisując ich położenie. Przypuszczenie to potwierdza porównanie dziennika Cowleya z wydaną w 1697 roku relacją innego członka ekspedycji, Williama Dampiera, który wspomina tylko o przepłynięciu w pobliżu Falklandów, podając poprawną ich pozycję.

</doc>
<doc id="4151178" url="https://pl.wikipedia.org/wiki?curid=4151178" title="Eleven Extra">
Eleven Extra



</doc>
<doc id="4151180" url="https://pl.wikipedia.org/wiki?curid=4151180" title="Rock (hrabstwo Rock)">
Rock (hrabstwo Rock)

Rock – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="4151191" url="https://pl.wikipedia.org/wiki?curid=4151191" title="Oficyna Wydawnicza „Pokolenie”">
Oficyna Wydawnicza „Pokolenie”

Oficyna Wydawnicza „Pokolenie” – polskie wydawnictwo podziemne działające w latach 80. XX wieku.
Historia.
Wydawnictwo zaczęło powstawać po 13 grudnia 1981. Pomysłodawcą i liderem wydawnictwa był Waldemar Gniadek, zaś w działalność zaangażowani byli uczniowie i absolwenci XI LO w Warszawie oraz członkowie 79. Warszawskiej Żeglarskiej Drużyny Harcerskiej. Pierwszą publikacją była wydana w nakładzie 500 egzemplarzy w styczniu 1983 broszura Stanisława Piłki "Pokolenia: Dlaczego i jak wywołać wojnę". Dalszy rozwój oficyny był możliwy dzięki powielaczowi otrzymanemu od Wydawnictwa CDN. W latach 1983 i 1983 oficyna opublikowała po trzy tytuły.
W połowie lat 80. nastąpił podział wydawnictwa na trzy grupy kierowane przez Waldemara Gniadka, Krzysztofa Michalca i Bortkowskiego. Prawo używania nazwy miała uzyskać grupa, która w kolejnym roku osiągnie największą produkcję. Ostatecznie prawo do używania nazwy „Pokolenia” uzyskała grupa Gniadka. W połowie lat 80. powstała też filia oficyny w Łodzi, kierowana przez Jarosława Dąbrowskiego. Z wydawnictwem współpracowało ok. 100 osób, w tym Jakub Wygnański, Robert Kwiatkowski, Grzegorz Niczke, Tadeusz Preizner, Krzysztof Rożek, Piotr Skwieciński, Paweł Zalewski, Piotr Zaremba, Witold Zielonka, Tomasz Ziemiński.
Oficyna współpracowała też z innymi wydawnictwami podziemnymi jak Oficyna Wydawnicza „Rytm”, „Krytyka” i „Zeszyty Edukacji Narodowej”. W drugiej połowie lat 80. oficyna była członkiem Konsorcjum Funduszu Wydawnictw Niezależnych. Po przemianach ustrojowych w 1989 wydawnictwo zostało zalegalizowane i działało do 1991.
Publikacje.
Do 1990 oficyna opublikowała około 120 książek i broszur w nakładzie 2-5 tys. egzemplarzy. Wśród publikacji dominowała tematyka historyczna. Oficyna drukowała też usługo czasopisma podziemne, m.in. „Wezwanie”, „Kultura Niezależna” „Polityka Polska”, „Tu i Teraz”, „KOS”. Dorobkiem oficyny było także powołanie Biblioteki Lwowskiej i Biblioteki Reporterów OKO.
Wybrane publikacje:

</doc>
<doc id="4151193" url="https://pl.wikipedia.org/wiki?curid=4151193" title="Turtle (Wisconsin)">
Turtle (Wisconsin)

Turtle – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="4151202" url="https://pl.wikipedia.org/wiki?curid=4151202" title="WRC 3">
WRC 3



</doc>
<doc id="4151203" url="https://pl.wikipedia.org/wiki?curid=4151203" title="Paulina Stroiwąs">
Paulina Stroiwąs

Paulina Stroiwąs (ur. 17 maja 1994 w Środzie Wielkopolskiej) – polska siatkarka, grająca na pozycji środkowej. 
Sukcesy klubowe.
I liga:

</doc>
<doc id="4151204" url="https://pl.wikipedia.org/wiki?curid=4151204" title="Ulica Kuśnierska w Elblągu">
Ulica Kuśnierska w Elblągu

Ulica Kuśnierska "(do 1945 )" – ulica na elbląskim Starym Mieście, biegnąca pomiędzy Starym Rynkiem a ul. Wodną. 
Historia.
Pierwotnie znana jako ul. Mnichów ("Mönchstrasse") ponieważ biegła wzdłuż murów klasztoru dominikanów. W przeszłości dochodziła przez bramę Tobiasza do rzeki Elbląg, gdzie stała wieża zwana Wagą, jednak do XIX wieku bramę zamurowano pozostawiając furtę. Przed 1945 przedłużeniem na wschód była ulica Sukiennicza (Wollweber strasse). Obecna nazwa, jak i wcześniej niemiecka pochodzą od kuśnierzy, którzy osiedlili się tu po 1606. 
W 1945 zabytkowa zabudowa ulicy, w dużej części szachulcowa, uległa zniszczeniu, do współczesności dotrwał tylko kompleks Kościoła Najświętszej Marii Panny, obecnie mieszczący Galerię EL.

</doc>
<doc id="4151208" url="https://pl.wikipedia.org/wiki?curid=4151208" title="Strażnica WOP Sierakościce">
Strażnica WOP Sierakościce



</doc>
<doc id="4151210" url="https://pl.wikipedia.org/wiki?curid=4151210" title="Spring Valley (hrabstwo Rock)">
Spring Valley (hrabstwo Rock)

Spring Valley – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="4151211" url="https://pl.wikipedia.org/wiki?curid=4151211" title="Melite">
Melite

Melite lub Melita () – było to starożytne miasto leżące na miejscu dzisiejszej Mdiny i Rabatu na Malcie. Jego historia zaczęła się od miejsca osiedlenia w epoce brązu, które rozrosło się w punickie miasto nazywane Maleth, będące administracyjnym centrum wyspy. W roku 218 p.n.e. miasto przypadło Republice rzymskiej, i pozostało częścią najpierw imperium rzymskiego, a następnie bizantyńskiego do roku 870 n.e., kiedy zostało zajęte i zniszczone przez Aghlabidów. Miasto zostało następnie odbudowane i nazwane Medina, dając początek współczesnej Mdinie. Pozostawało stolicą Malty do roku 1530.
Do dzisiaj przetrwało jedynie kilka pozostałości punicko-rzymskiego miasta. Najbardziej pokaźnymi z nich są ruiny Domvs Romana, w których znaleziono kilka dobrze zachowanych mozaik i statuetek. Odkopanych zostało kilka rozproszonych pozostałości innych budynków oraz części murów miejskich, lecz nie przetrwały żadne widoczne ślady po świątyniach, kościołach czy innych budynkach publicznych, tak licznych w tym mieście.
Rządy punicko-rzymskie.
Melite była ulokowana na ważnym strategicznie plateau, na wzniesieniu w północnej części Malty. Miejsce to było zasiedlone od czasów prehistorycznych, i od epoki brązu było to miejsce schronienia z powodu jego naturalnych warunków obronnych. Wkrótce po kolonizacji wyspy około VIII wieku p.n.e. Fenicjanie założyli miasto Maleth. W dzisiejszym Rabacie, w miejscu, które mogło leżeć poza murami Maleth, odkrytych zostało kilka punickich grobowców.
Rzymskie rządy na Malcie ustanowione zostały na wczesnym etapie II wojny punickiej. W roku 218 p.n.e. rzymski konsul Tyberiusz Semproniusz Longus przypłynął wraz ze swoją flotą z Sycylii do Melite, a kartagiński dowódca Hamiclar poddał się bez większego oporu. Następnie wyspa została przyłączona do rzymskiej prowincji Sycylii, a Maleth zaczęło być znane jako Melite. Miasto uważano za schronienie, dalekie od polityki Rzymu.
Podczas wczesnej okupacji rzymskiej Melite miała, jak inne miasta na Sycylii, np. Messana (dziś Mesyna), czy Tauromenium (dziś Taormina), status "foederata civitas". Jego mieszkańcy byli uważani za „sojuszników” (), nie zaś podbitych ludzi, więc zachowali swoje prawa i mogli wybijać własne monety. Chociaż wprowadzono język łaciński i rzymską religię, punicka kultura oraz język przetrwały na Malcie przynajmniej do I wieku n.e. W końcu Melite otrzymała status municypium, uzyskując takie same prawa, jak inne miasta rzymskie.
Jak mówią Dzieje Apostolskie, kiedy w roku 60 n.e. statek, na którym płynął do Rzymu Apostoł Paweł, rozbił się u brzegów wyspy zwanej Melite, ten ostatni przywitany został przez gubernatora Melite Publiusza i uzdrowił jego chorego ojca. Jak podaje tradycja, ludność Melite nawróciła się na chrześcijaństwo, a Publiusz przypuszczalnie został pierwszym biskupem Malty, a później biskupem Aten, zanim w roku 112 zmarł śmiercią męczeńską.
Bardzo niewiele wiadomo na temat wyglądu miasta, gdyż niedużo jego pozostałości się zachowało. Było otoczone grubymi murami i fosą, kilka cmentarzy ulokowanych było na zewnątrz miasta. Według tradycji, katedra w Mdinie została zbudowana na miejscu rezydencji gubernatora Publiusza, gdzie św. Paweł uzdrowił jego ojca. Miasto posiadało teatr, świątynia Apollina stała nieopodal. Miała czterokolumnowy portyk, mur tworzący część podium świątyni wciąż istnieje, schowany pod nawierzchnią dzisiejszej Triq Villegaignon.
Na wzgórzu Mtarfy, poza murami Melite, stała świątynia Prozerpiny. Z tej świątyni przetrwał jedynie fragment marmurowej kolumny oraz część punickiego gzymsu, lecz jej istnienie jest znane z inskrypcji Chrestiona, odkrytej w roku 1613, mówiącej o odnowieniu świątyni za panowania cesarza Oktawiana Augusta. Na miejscu świątyni stoi dziś statua św. Mikołaja.
Rządy Bizancjum i zniszczenie miasta.
W roku 535 wyspy maltańskie przyłączone zostały do bizantyńskiej prowincji Sycylii. Melite pozostała administracyjnym centrum wyspy, lecz niewiele wiadomo o dziejach miasta w okresie bizantyńskim. Mogła zostać wtedy zbudowana struktura obronna, która zredukowała Melite do wielkości dzisiejszej Mdiny, jednej trzeciej wielkości punicko-rzymskiego miasta. Śródszaniec został prawdopodobnie zbudowany około VIII wieku, by przeciwstawić się rosnącemu zagrożeniu muzułmańskiemu, chociaż mógł być również zbudowany później, około wieku XI, przez Arabów. Niezależnie od tego, kiedy go budowano, nowe mury zostały najprawdopodobniej zbudowane z kamienia uzyskanego ze zburzonych budynków antycznego miasta.
Melite została zdobyta i zburzona przez Aghlabidów w roku 870. Jak podaje Al-Himyarī, w tym czasie miasto było rządzone przez bizantyńskiego gubernatora Amrosa (prawdopodobnie Ambrosiosa). Czas oblężenia nie jest znany, lecz musiało ono trwać kilka tygodni lub nawet miesięcy. Siły Aghlabidów były dowodzone przez inżyniera Halafa al-Hādima, który stracił życie w bitwie. Z Sycylii przysłany został wtedy nowy wali, aby kontynuował oblężenie. Po jakimś czasie Melite upadła pod naporem najeźdźców, mieszkańcy zostali wymordowani, kościoły złupione, a miasto zniszczone. Marmury z kościołów Melite posłużyły do budowy zamku w Susie w dzisiejszej Tunezji.
Według relacji Al-Himyarīego, wyspa pozostała prawie bezludna, aż do zasiedlenia jej w roku 1048 lub 1049 przez muzułmanów i ich niewolników, którzy na miejscu Melite zbudowali osadę nazwaną Medina, tworząc ją „świetniejszym miejscem, niż było poprzednio”. W latach 1053–1054 Bizantyńczycy próbowali odbić miasto, lecz zostali odparci przez obrońców. Jednakże archeologiczne dowody sugerują, że miasto było kwitnącą muzułmańską osadą już na początku XI wieku, więc relacja Al-Himyarīego może być niewiarygodna w tym aspekcie.
Miasto Medina, później nazwane w języku maltańskim Mdina, było miastem stołecznym przez okres Średniowiecza aż do roku 1530, kiedy Zakon św. Jana ustanowił swoją siedzibę w Birgu. Miasto było następnie znane jako "Città Vecchia" (Stare Miasto) lub "Città Notabile" (Szlachetne Miasto). Było rozlegle odbudowywane przez wieki, z ostatnim dużym projektem budowlanym w latach 20. XVIII wieku, kiedy jego fortyfikacje zostały unowocześnione i zbudowano wiele budynków publicznych.
Pozostałości.
Według relacji Giovanniego Abeli, w połowie XVII wieku wciąż można było spotkać wiele architektonicznych fragmentów z Melite. Od późnych lat wieku XVII aż po wiek XIX niektóre marmurowe kolumny i inne pozostałości ze świątyń Apollina i Prozerpiny, oraz innych budynków w Melicie, zostało wziętych i przerobionych na elementy dekoracyjne różnych budynków i kościołów, w tym katedry św. Pawła w Mdinie, Groty św. Pawła w Rabacie oraz kościoła Franciszkanów, kościoła Dusz Wszystkich, Auberge d'Italie i Castellanii w Valletcie.
Niewiele pozostałości po Melite istnieje do dzisiaj, nie zachowały się żadne znaczące ruiny miejskich świątyń, bazylik czy łuków triumfalnych. Najważniejszą pozostałością jest Domvs Romana, dom miejski, datowany na I wiek p.n.e., który został opuszczony w II wieku n.e. W XI wieku na jego ruinach powstał muzułmański cmentarz, pozostałości zostały przypadkowo odkryte w roku 1881. Dalsze wykopaliska ujawniły fundamenty domu oraz dobrze zachowane mozaiki i rzeźby. Całość jest teraz otwarta dla publiczności jako muzeum, prowadzone przez Heritage Malta.
Pozostałości bramy miejskiej lub wieży w ciągu murów Melite odkryte zostały w Saqqajja we współczesnym Rabacie, około 5 metrów poniżej aktualnego poziomu ulicy. Część, długiej na 700 metrów, fosy miejskiej przetrwała pod dzisiejszą Triq San Rita i kościołem św. Pawła. Wysoka na trzy warstwy dolna część fundamentów punicko-rzymskich murów obronnych, zawierająca nienaruszone ciosane bloki kamienne, została odsłonięta w roku 2010 podczas wykopalisk przy "Magazine Curtain" w zachodniej części Mdiny. Jedynymi innymi pozostałościami antycznych murów obronnych są punicko-rzymskie bloki kamienne, wykorzystane wtórnie w okresie średniowiecznym (mur koło Greeks Gate) oraz bloki odkryte podczas wykopalisk na Triq Inguanez i w Xara Palace.
Odcinki rzymskiej drogi, cysterny, kanały i inne pozostałości znalezione zostały pod Palazzo Castelletti w Rabacie. Znaleziono też inskrypcje, głowice kolumn i inne pozostałości architektoniczne z antycznej Melite; zostały one zabezpieczone i są teraz eksponowane w muzeum Domvs Romana, muzeum katedralnym w Mdinie lub w kolekcjach prywatnych. W roku 2002 odkryto też część podium świątyni Apollina. Wciąż okazjonalnie, podczas prac budowlanych w Mdinie czy Rabacie, znajdowane są pozostałości innych starożytnych budynków, jak też ceramika, monety i inne artefakty z epoki brązu czy okresu punicko-rzymskiego.
W Rabacie natrafiono również na małą statuetkę egipskiej bogini Izydy oraz część wymyślnego gzymsu.
W mieście tym odkrytych zostało też wiele katakumb, razem z pewną liczbą, tak punickich, jak i rzymskich grobowców. Pierwotnie znajdowały się one zaraz za murami Melite.
Dziedzictwo.
Miasto Melite dało swoją nazwę głównej wyspie Malcie i w konsekwencji całemu państwu.

</doc>
<doc id="4151214" url="https://pl.wikipedia.org/wiki?curid=4151214" title="Johnstown (hrabstwo Rock)">
Johnstown (hrabstwo Rock)

Johnstown – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="4151216" url="https://pl.wikipedia.org/wiki?curid=4151216" title="Evansville (Wisconsin)">
Evansville (Wisconsin)

Evansville – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="4151219" url="https://pl.wikipedia.org/wiki?curid=4151219" title="Beloit (hrabstwo Rock)">
Beloit (hrabstwo Rock)

Beloit – miejscowość w Stanach Zjednoczonych, w stanie Wisconsin, w hrabstwie Rock.

</doc>
<doc id="4151221" url="https://pl.wikipedia.org/wiki?curid=4151221" title="Gimnazjum Akademickie w Elblągu">
Gimnazjum Akademickie w Elblągu

Gimnazjum Akademickie w Elblągu – protestancka humanistyczna szkoła szczebla średniego dla chłopców funkcjonująca w Elblągu w latach 1535–1772; pierwsza szkoła średnia założona na terenie Polski. 
Początkowo Gimnazjum mieściło się w budynku klasztornym zajmowanym uprzednio przez brygidki gdańskie, w 1599 roku szkoła otrzymała nowy gmach i funkcjonowała w nim aż do 1772 roku, kiedy to Elbląg dostał się pod panowanie Prus. Obecnie w budynku mieści się Muzeum Archeologiczno-Historyczne w Elblągu.
Za inicjatorów utworzenia Gimnazjum uważa się burmistrza elbląskiego Jakuba Alexwangena oraz Wilhelma van der Voldergrafta (Gnapheusa), który został pierwszym rektorem szkoły i wprowadzał w niej edukacyjne idee Filipa Melanchtona. Na przestrzeni wieków w Gimnazjum uczyli m.in. Jan Amos Komeński, Wilhelm Gnapheus, , Joachim Pastorius, Jan Sprengel, Bruno Ehrlich.
Najświetniejszy okres działalności szkoły przypada na pierwsze lata po założeniu oraz za czasów rektora Jana Myliusa (1598–1629), kiedy to gimnazjum zyskało rangę gimnazjum akademickiego. Natomiast w okresie Oświecenia szkoła osiągnęła najwyższy poziom naukowy i dydaktyczny.
W 1961 roku budynek elbląskiego Gimnazjum wpisany został na listę zabytków nieruchomych (nr rej.: 187/N z 28.12.1961).

</doc>
<doc id="4151222" url="https://pl.wikipedia.org/wiki?curid=4151222" title="Janesville (hrabstwo Rock)">
Janesville (hrabstwo Rock)

Janesville – miasto w Stanach Zjednoczonych, w stanie Wisconsin, w hrabstwie Rock.

</doc>
<doc id="4151223" url="https://pl.wikipedia.org/wiki?curid=4151223" title="Frenti-Mudança">
Frenti-Mudança

Front Narodowej Odbudowy Timoru Leste – Zmiana (por. "Frente de Reconstrução Nacional de Timor-Leste - Mudanç, Frenti-Mudança") – timorska partia polityczna o profilu lewicowym. Partia została założona w marcu 2011 roku przez José Luísa Guterresa. 
Historia.
Początki powstania partii sięgają 2006 roku, kiedy to wewnątrz FRETILIN pojawiła się frakcja reformatorów próbujących przeprowadzić zmiany wewnątrz ugrupowania. W wyoborach prezydenckich w 2007 roku, frakcja poparła byłego polityka FRETILIN – José Ramosa-Hortę, zaś w odbywających się miesiąc później wyborach parlamentarnych – Krajowy Kongres Odbudowy Timoru. Po wyborach, politycy reformatorskiej frakcji próbowali zarejestrować nowe ugrupowanie polityczne pod nazwą FRETLIN (usunięcie litery 'i' odnoszącej się do niepodległości), na co zgody nie wyraził sąd, ze względu na podobieństwo nazwy do macierzystego FRETILIN. Ostatecznie ugrupowanie zarejestrowano w 2011 roku pod nazwą FRENTI-Mudança. 

</doc>
<doc id="4151227" url="https://pl.wikipedia.org/wiki?curid=4151227" title="Maksim Samoswat">
Maksim Samoswat

Maksim Wiaczesławowicz Samoswat (ros. Максим Вячеславович Самосват) (ur. 15 czerwca 1981 w Moskwie) – rosyjski muzyk rockowy, wokalista Mechanical Poet (2003-2006) i Epidemii (2000-2010).
Biografia.
Jego pierwszym zespołem był Orcrist, w skład którego wchodzili przyszli członkowie Epidemii: Ilija Kniazew i Roman Zaharow. Na początku swojej kariery występował z takimi zespołami jak Lady Prowler, Strangers i Travel to the Night.
W latach 2000–2010 był wokalistą rosyjskiego power metalowego zespołu Epidemia, gdzie zastąpił Pawła Okunewa (obecnie występującego w zespole Arda). W 2001 roku grupa wydała album „Zagadka Wołszebnoj Strany” (Zagadka magicznej krainy).
W 2004 roku grupa we współpracy z innymi znanymi rosyjskimi wokalistami – Arturem Berkutem (Arija), Lexxem (Master), Andrejem Lobaszowem (Arida Vortex), Kirilem Nemoljejewem (Boney NEM) i Dmitrijem Borisenkowem (Czornyj Obelisk) nagrała pierwszą rosyjską metal operę Elfijskaja Rukopis’ (Elficki rękopis), w której Maksim wciela się w postać Dezmonda – półelfa.
W 2005 roku Epidemia wydała swój piąty album, zatytułowany „Living in Twilight”. Płyta zawiera przeróbkę utworów z pierwszego albumu, a utwory zostały wybrane przez fanów za pośrednictwem Internetu.
W 2006 Samoswat uczestniczył w nagraniu grupy Master „Po tu storonu sna” (Po drugiej stronie snu) w projekcie Margenta z tekstami Margarity Puszkinej. Piosenka w wykonaniu Maksima nosi tytuł „Za granyu” (Ponad). Samoswat brał także udział w nagraniu płyt zespołów Everlost – Noise Factory i Hatecraft – Lost Consolation.
W 2007 został opublikowany sequel metal opery zatytułowany „Elfijskaja Rukopis’: Skazanije na Wsie Wremiena” (Elficki rękopis: Legenda po wsze czasy). W projekcie ponownie wzięło udział wielu słynnych artystów : zaangażowani w pierwszą część metal opery – Berkut, Lobaszew, Borisenkov i Nemoljajew – a także Mihail Seryszew (ex-Master), Konstantin Rumjancew (Troll Gnet El) Ekaterina Belobrowa (The Teachers), Ewgenij Egorow (Epidemia). Maksim ponownie zaśpiewał partie Dezmonda.
Maksim był także wokalistą progressive rockowej grupy Mechanical Poet. Z jego udziałem nagrano dwie płyty: w 2003 roku – „Handmade Essence”, a w 2004 – „Woodland Prattlers”. W 2005 roku Maxim został zaproszony do ponownej współpracy z grupą, ale wolał pozostać w Epidemii. Jego miejsce w Mechanical Poet objął Jerry Lenin.
25 października 2010 roku Maksim ogłosił odejście z Epidemii. Ostatnie występy z grupą odbyły się 12 października 2010 w Petersburgu i 12 listopada 2010 w Moskwie.

</doc>
<doc id="4151231" url="https://pl.wikipedia.org/wiki?curid=4151231" title="Drzewiarka">
Drzewiarka

Drzewiarka ("Chiropodomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w południowej i południowo-wschodniej Azji.
Morfologia.
Długość ciała (bez ogona) 66–122 mm, długość ogona 81–171 mm, długość ucha 11–27 mm, długość tylnej stopy 15–39 mm; masa ciała 15–79 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe z plejstocenu:

</doc>
<doc id="4151232" url="https://pl.wikipedia.org/wiki?curid=4151232" title="Chiropodomys">
Chiropodomys



</doc>
<doc id="4151235" url="https://pl.wikipedia.org/wiki?curid=4151235" title="Kaplica grobowa rodziny Marylskich">
Kaplica grobowa rodziny Marylskich

Kaplica grobowa rodziny Marylskich – kaplica grobowa zbudowana prawdopodobnie na przełomie XVIII i XIX w., obecnie znajdująca się w Brwinowie.
Historia.
Budowla na początku pełniła funkcję kaplicy dworskiej rodziny Marylskich w ich majątku w Książenicach. Następnie z inicjatywy jego dziedzica Eustachego Marylskiego kaplica została przeniesiona na teren cmentarza parafialnego w Brwinowie.
Budynek został usytuowany w centralnej części cmentarza na grobie ojca pomysłodawcy przenosin – zmarłego w 1829 roku Piotra Marylskiego, który był oficerem Wojska Polskiego w czasie insurekcji kościuszkowskiej, jak również radcą Stanu w Księstwie Warszawskim.
Zabytek.
W 1988 r. kaplica wraz z całym cmentarzem została wpisana do rejestru zabytków.
W 2015 r. zaczęto prowadzić prace konserwatorskie o charakterze interwencyjnym. W ramach nich wykonano między innymi: wentylację, rekonstrukcję podłogi oraz zabezpieczenie budynku, chroniące przed zagrożeniami takimi jak zagrzybianie. Oprócz gminy współpracującej z konserwatorem zabytków, w prace renowacyjne od początku zaangażowane było brwinowskie Towarzystwo Opieki nad Zabytkami .
Zobacz też.
parafia św. Floriana w Brwinowie

</doc>
<doc id="4151236" url="https://pl.wikipedia.org/wiki?curid=4151236" title="SMS PZHL Katowice">
SMS PZHL Katowice

SMS PZHL Katowice – polska szkoła mistrzostwa sportowego Polskiego Związku Hokeja na Lodzie działająca w Niepublicznym Liceum Ogólnokształcącym w Katowicach od 2017. Stanowi bazę dla drużyny hokeja na lodzie SMS PZHL U20 Katowice w rozgrywkach PHL oraz kadr reprezentacji juniorskich Polski do lat 18 oraz do lat 20.
Historia.
Do sezonu 2016/2017 w lidze polskiej brała udział drużyna SMS PZHL U20 z siedzibą w Sosnowcu, zaś w 2017 placówka dydaktyczna została przeniesiona do Katowic-Janowa. Na początku sierpnia 2017, z rekomendacji Jarosława Byrskiego, koordynatorem SMS PZHL został Kanadyjczyk David Leger, który objął funkcje trenera zarówno drużyny ligowej SMS jak i kadry Polski do lat 20. Analogicznie jego asystentem został Grzegorz Klich. Niepubliczne Liceum Ogólnokształcące w Katowicach otrzymało uprawnienia szkoły publicznej od 1 września 2017. Zespół ligowy SMS PZHL U20 Katowice przystąpił do rozgrywek Polskiej Hokej Ligi (2017/2018). Po sezonie 2017/2018 umowa z trenerem Legerem została rozwiązana.

</doc>
<doc id="4151239" url="https://pl.wikipedia.org/wiki?curid=4151239" title="SMS Sosnowiec">
SMS Sosnowiec



</doc>
<doc id="4151242" url="https://pl.wikipedia.org/wiki?curid=4151242" title="Stiepan Gradobojew">
Stiepan Gradobojew

Stiepan Gradobojew (ros. Степан Градобоев, ur. 13 maja 1985) – rosyjski skoczek narciarski. Dwukrotny uczestnik mistrzostw świata juniorów (2001 i 2003), brał też udział w zimowym olimpijskim festiwalu młodzieży Europy (2001). Medalista mistrzostw kraju.
Kariera.
W oficjalnych zawodach międzynarodowych organizowanych przez FIS zadebiutował 20 stycznia 2001 w Brotterode, odpadając w kwalifikacjach Pucharu Kontynentalnego. W cyklu tym wystąpił w sumie czterokrotnie – dzień później na tym samym obiekcie oraz 28 stycznia 2001 w Lauschy także nie przebrnął kwalifikacji, a 27 stycznia w Lauschy, w swoim jedynym występie w konkursie głównym, zajął 61. pozycję.
W lutym 2001 w Karpaczu wystąpił w mistrzostwach świata juniorów, zajmując z rosyjskim zespołem (w jego składzie znaleźli się również Piotr Czaadajew, Piotr Dienisowski i Aleksiej Siłajew) 14. miejsce.
W marcu 2001 w Vuokatti wystartował w zimowym olimpijskim festiwalu młodzieży Europy. Indywidualnie uplasował się na 34. pozycji, a w konkursie drużynowym, wraz z rosyjską kadrą (oprócz Gradobojewa znaleźli się w niej też Dienis Czikin i Piotr Dienisowski) zajął 10. miejsce.
6 lutego 2003 w miejscowości Sollefteå wziął udział w konkursie drużynowym mistrzostw świata juniorów, w którym Rosjanie zajęli 13. miejsce (w zespole tym skakali też Aleksandr Czalcew, Roman Afinogenow i Dmitrij Pusienkow). Start ten był jednocześnie ostatnim występem Gradobojewa w oficjalnych zawodach międzynarodowych rozgrywanych pod egidą FIS.
W marcu 2003 w Niżnym Tagile, wraz z pierwszą drużyną Kraju Permskiego (w zespole tym skakali również Piotr Dienisowski, Roman Afinogenow i Siergiej Iwanow), zdobył brązowy medal mistrzostw Rosji w konkursie drużynowym.
Absolwent szkół sportowych (DIUSSZ, a następnie SZWSM) w Łyświe. Posiadacz tytułu rosyjskiego Mistrza Sportu.

</doc>
<doc id="4151243" url="https://pl.wikipedia.org/wiki?curid=4151243" title="Wydział Inżynierii Mechanicznej i Informatyki Politechniki Częstochowskiej">
Wydział Inżynierii Mechanicznej i Informatyki Politechniki Częstochowskiej

Wydział Inżynierii Mechanicznej i Informatyki Politechniki Częstochowskiej – najstarszy z wydziałów Politechniki Częstochowskiej. Powstał w roku 1949 jako Wydział Mechaniczny. W pierwszym roku funkcjonowania studia zaczęło na nim 160 osób. W roku 1953 został przemianowany na Wydział Budowy Maszyn, natomiast w roku 1964 otrzymał prawo nadawania stopnia doktora nauk technicznych. Kolejna zmiana nazwy miała miejsce w roku 2000. Jednostce nadano wówczas obowiązującą do dziś nazwę Wydział Inżynierii Mechanicznej i Informatyki. Wydział ma prawo nadawania stopnia doktora habilitowanego w dziedzinie mechaniki, informatyki oraz budowy i eksploatacji maszyn.
Kształcenie.
W ramach wydziału prowadzone jest kształcenie na sześciu kierunkach studiów stacjonarnych:
Na dwóch kierunkach (Informatyka oraz Mechanika i Budowa Maszyn) prowadzone są również studia niestacjonarne. Na wydziale prowadzone jest także kształcenie w ramach studiów podyplomowych oraz doktoranckich.
Katedry.
W skład wydziału wchodzi obecnie 6 katedr:

</doc>
<doc id="4151244" url="https://pl.wikipedia.org/wiki?curid=4151244" title="Ulica św. Ducha w Elblągu">
Ulica św. Ducha w Elblągu

Ulica św. Ducha "(niem. Heilig Geist Straße)" – ulica w Elblągu, na Starym Mieście.
Nazwa.
Nazwana tak w źródłach po raz pierwszy w 1333 r., nazwa ta funkcjonowała do 1954, a następnie została na całej długości nazwana Wigilijną. W 1990 zachodniemu odcinkowi ulicy nadano jej obecną nazwę, wyodrębniając ją z dotychczasowej Wigilijnej. Ulica bierze swą nazwę od kompleksu szpitalnego pw. świętego Ducha, którego kościół służy współcześnie za siedzibę Biblioteki Elbląskiej.

</doc>
<doc id="4151253" url="https://pl.wikipedia.org/wiki?curid=4151253" title="Szpital św. Jerzego w Elblągu">
Szpital św. Jerzego w Elblągu

Szpital św. Jerzego – szpital staromiejski w Elblągu, pierwotnie część kompleksu, w skład którego wchodził także kościół św. Jerzego. 
Pierwsze dane, które zostały wyszczególnione w dokumentach, znajdują się w najstarszej księdze czynszowej z lat 1295–1299. Szpital został założony na terytorium staromiejskim i należał do miasta. W latach 30. XIV wieku został skomunikowany z miastem za pomocą, biegnącej po grobli, utwardzonej drogi; grobla, od wezwania szpitala, znana była jako Grobla św. Jerzego. W miarę pełne dane o kwotach wpłacanych przez przyjmowane osoby pochodzą z lat 1410–1414, dla tego okresu dysponujemy umowami o przyjęciach z księgi rachunkowej szpitala oraz informacjami o wysokości sum przejmowanych z tego tytułu bezpośrednio do kasy miejskiej. Wysokość opłaty (zwykle uiszczanej w ratach) wynosiła 110, 120 i 140 grzywien dla małżeństw i zwykle 50 grzywien dla osób samotnych. Z wpłaconych kwot budżet miasta zasilało z reguły więcej niż 50% sumy. Środki na utrzymywanie szpitala pozyskiwano także ze zbiórek "Mit der tofil", a także z odpustów. Szpital miał swoje nieruchomości i łąki oraz plac drzewny w mieście. Niektórzy z mieszczan i mieszkańców przekazywali na jego rzecz po śmierci swój majątek. Powoływani zarządcy szpitali prowadzili także działalność gospodarczą, również użyczali pożyczek na procent. Wydatki szpitala obejmowały przede wszystkim zakup żywności, pensje dla personelu, materiał na ubrania i buty dla prebendariuszy oraz remonty i budowy. 
Do szpitala, który leżał 600 metrów na północ od miasta, na końcu dzisiejszej ulicy Robotniczej, trafiali w tamtym okresie przeważnie trędowaci; choroba ta powodowała, iż należało izolować chorych. W roku 1400 spaleniu uległa szpitalna kaplica. W trakcie przeszukiwania pogorzeliska mnisi mieli znaleźć stopione srebra liturgiczne, a obok nich nienaruszoną hostię, co uznano za znak od Boga. Na pamiątkę tego faktu brat Helwig Schwan wystawił kościół Bożego Ciała pod miastem. W 1409 zbudowano wodociąg, aby łatwiej czerpać wodę ze studni. W tymże czasie naprawiono również łaźnię. 
Kolejna grupa osób, która trafiała do szpitala, to umysłowo chorzy, których w szczególnych wypadkach wywożono na Mierzeję Wiślaną. W bliżej nieznanym czasie dobudowano do niego od południa drugi (mniejszy) budynek. W pomieszczeniach szpitalnych znajdowała się wielka izba, kilkanaście małych izb (jedno- i dwuosobowych), izba szafarza, komory, kostnica oraz specjalna izba do odprawiania nabożeństw. W przytułku znajdowała się również publiczna łaźnia.
Oba leprozoria pw. św. Jerzego, wraz ze szpitalem św. Ducha, początkowo należały do Zakonu. Jednocześnie w mieście funkcjonowały także należące do miasta szpitale św. Elżbiety i św. Brygidy.

</doc>
<doc id="4151259" url="https://pl.wikipedia.org/wiki?curid=4151259" title="René Guay">
René Guay

René Guay (ur. 4 września 1950 w Saint-Thomas-Didyme) – kanadyjski duchowny katolicki, biskup Chicoutimi od 2018.
Życiorys.
Prezbiterat.
Święcenia kapłańskie przyjął 13 lipca 1975 i został inkardynowany do diecezji Chicoutimi. Przez kilkanaście lat pracował jako misjonarz w Chile. Po powrocie do kraju objął funkcję ojca duchownego w diecezjalnym seminarium. Od 1999 pracował jako więzienny kapelan - najpierw w rodzinnej diecezji, a od 2015 w Québecu.
Episkopat.
18 listopada 2017 roku został mianowany przez papieża Franciszka biskupem diecezji Chicoutimi. Sakry udzielił mu 2 lutego 2018 metropolita Québecu - kardynał Gérald Lacroix.

</doc>
<doc id="4151261" url="https://pl.wikipedia.org/wiki?curid=4151261" title="Papuasogon">
Papuasogon

Papuasogon ("Chiruromys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie w Papui-Nowej Gwinei.
Morfologia.
Długość ciała (bez ogona) 84,5–161 mm, długość ogona 128–233 mm, długość ucha 12–22,2 mm, długość tylnej stopy 23,6–37 mm; masa ciała 23–122 g.
Systematyka.
Etymologia.
"Chiruromys": "kheir", χειρος "kheiros" „dłoń”; ουρα "oura" „ogon”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4151262" url="https://pl.wikipedia.org/wiki?curid=4151262" title="Chiruromys">
Chiruromys



</doc>
<doc id="4151265" url="https://pl.wikipedia.org/wiki?curid=4151265" title="Park im. Tadeusza Kościuszki w Zawierciu">
Park im. Tadeusza Kościuszki w Zawierciu

Park im. Tadeusza Kościuszki w Zawierciu – jeden z trzech parków znajdujących się w Zawierciu. Jego powierzchnia wynosi 4,66 ha.
Historia.
Park powstał w latach 30. XX wieku; znajdował się tam wówczas staw i Grób Nieznanego Żołnierza. Podczas wojny Niemcy wskutek zakazu wstępu Polaków do parku Mickiewicza wydzielili im skwer na terenie parku Kościuszki. Po zakończeniu wojny w parku postawiono obelisk poświęcony żołnierzom radzieckim, zlikwidowany po transformacji systemowej. W połowie lat 80. w parku postawiono kopię kaplicy Matki Boskiej Prządki, która od 1894 roku znajdowała się przy ulicy Piłsudskiego, a później została rozebrana.
Przyroda.
W parku przeważają drzewa liściaste. Znajdują się tutaj następujące gatunki drzew i krzewów: żywotnik zachodni, modrzew europejski, cis pospolity, lipa szerokolistna, lipa drobnolistna, klon zwyczajny, klon jawor, klon jesionolistny, jesion wyniosły, robinia akacjowa, wiąz szypułkowy, olsza czarna, wierzba płacząca, topola osika, buk zwyczajny, śnieguliczka biała, forsycja pośrednia, jaśminowiec wonny, ligustr pospolity. Pojawiają się tu grzyby: pieczarki miejskie i maślaki żółte.

</doc>
<doc id="4151268" url="https://pl.wikipedia.org/wiki?curid=4151268" title="Eddie Adams">
Eddie Adams

Eddie Adams (ur. 1933, zm. 2004) – amerykański fotograf i fotoreporter.
Zdobywca Nagrody Pulitzera w 1969 za zdjęcie przedstawiające egzekucję na oficerze Wietkongu dokonaną przez szefa policji Wietnamu Południowego Nguyễn Ngọc Loana.

</doc>
<doc id="4151272" url="https://pl.wikipedia.org/wiki?curid=4151272" title="Murry">
Murry

Murry – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151274" url="https://pl.wikipedia.org/wiki?curid=4151274" title="Wyspa przetrwania">
Wyspa przetrwania

Wyspa przetrwania – polski program rozrywkowy typu reality show emitowany na antenie telewizji Polsat od 8 września do 10 listopada 2017, oparty na francuskim formacie "Survivor" ("Expedition Robinson") – "Koh-Lanta". Pierwsza edycja została zrealizowana na wyspach Yasawa należących do Fidżi.
Zasady gry.
W grze brało udział 16 osób (8 kobiet i 8 mężczyzn), które były podzielone na dwie grupy – tzw. plemiona. Uczestnicy mieszkają na jednej z tropikalnych wysp, bez dostępu do świata zewnętrznego, a jedzenie i picie musieli zdobywać sami.
W każdym etapie programu przygotowane były 2–3 konkurencje, w czasie których gracze mogli zdobyć pożywienie, elementy luksusu (1. i czasem 2. zadanie) bądź immunitet chroniący całą zwycięską drużynę przed odpadnięciem (najczęściej ostatnie zadanie), choć zdarzyło się, że jedna z rywalizacji kończyła się eliminacją, tzw. nagłą śmiercią.
Na koniec każdego odcinka odbywała się tzw. Rada Plemienia, na której mieszkańcy wyspy decydowali o tym, kto odpada z gry. Każdy z uprawnionych do głosowania miał prawo oddać jeden głos, a do puli doliczany był jeszcze tzw. czarny głos, czyli decyzja uczestnika, który odszedł z danej grupy jako ostatni.
Po opuszczeniu gry przez około połowę uczestników pozostali łączeni są w jedno plemię, a każde zadanie przybiera charakter indywidualny (z nielicznymi wyjątkami, np. konkurowanie w parach i eliminacja par).
W ostatnim odcinku grę kończyła osoba, która poradzi sobie najgorzej z zadaniem. Gdy zostanie troje mieszkańców wyspy, odbywała się ostatnia konkurencja, w trakcie której tylko najlepsza osoba miała zapewnione miejsce w ścisłym finale; musiała ona natomiast zdecydować, kogo zabiera ze sobą do walki o główną nagrodę, a kto odpada.
O zwycięzcy decydowali jurorzy, czyli wszyscy zawodnicy, którzy odpadli po połączeniu dwóch plemion w jedno. Nagroda dla zwycięzcy programu wynosiła 150 000 zł.

</doc>
<doc id="4151275" url="https://pl.wikipedia.org/wiki?curid=4151275" title="ARA San Juan (1983)">
ARA San Juan (1983)

ARA San Juan (S-42) – okręt podwodny z lat 80. XX wieku, jedna z dwóch jednostek opracowanego w Niemczech dla Argentyny typu "TR1700". Okręt zbudowano w stoczni Nordseewerke w Emden, gdzie został zwodowany 20 czerwca 1983 roku. Jednostkę przyjęto do służby w Armada de la República Argentina 19 listopada 1985 roku. Okręt zaginął na południowym Atlantyku w listopadzie 2017 roku, w związku z czym wszczęto międzynarodową operację poszukiwawczo-ratowniczą. 16 listopada 2018 roku marynarka argentyńska ogłosiła informację, że szczątki jednostki zlokalizowano na wodach Oceanu Atlantyckiego u wybrzeży Półwyspu Valdés na głębokości 800 m.
Projekt i budowa.
ARA „San Juan” należał do niemieckiego eksportowego typu "TR1700", zaprojektowanego w biurze konstrukcyjnym stoczni Nordseewerke, konkurencyjnym w stosunku do należącego do Howaldtswerke-Deutsche Werft biura Ingenieurkontor Lübeck. Okręty te, znacznie większe od jednostek typu "209", charakteryzują się dużym zasięgiem umożliwiającym prowadzenie operacji morskich na otwartych wodach południowego Atlantyku i Pacyfiku. Planowano budowę sześciu jednostek, z których pierwsze dwie zwodowano w Niemczech; kolejne cztery miały powstać w argentyńskiej stoczni Domecq García w Buenos Aires, jednak żadnej z nich nie ukończono.
„San Juan” został zamówiony przez rząd Argentyny 30 listopada 1977 roku i zbudowany w stoczni Nordseewerke w Emden (numer budowy 465). Stępkę okrętu położono 18 marca 1982 roku, a zwodowany został 20 czerwca 1983 roku.
Dane taktyczno–techniczne.
„San Juan” był dużym jednokadłubowym okrętem podwodnym o długości całkowitej 65,9 metra, szerokości 7,3 metra (8,36 metra nad statecznikami) i zanurzeniu 6,5 metra. Kadłub miał długość 47,44 metra i średnicę 7,3 metra. Wyporność w położeniu nawodnym wynosiła 2080 ton (bez zbiorników balastowych), a w zanurzeniu – 2280 ton.
Okręt napędzany był na powierzchni i w zanurzeniu przez trakcyjny silnik elektryczny prądu stałego Siemens 1H4525 o mocy 6600 kW (8980 KM) przy 200 obr./min, zasilany z ośmiu baterii akumulatorów po 120 ogniw o łącznej pojemności 11 900 Ah (w ciągu czasu rozładowania wynoszącego 10 godzin), ładowanych przez generatory o mocy po 1100 kW, poruszane czterema czterosuwowymi, 16-cylindrowymi silnikami wysokoprężnymi MTU 16V 652 MB80 o łącznej mocy 4940 kW (6720 KM). Jednowałowy i jednośrubowy układ napędowy pozwalał osiągnąć prędkość 15 węzłów na powierzchni i 25 węzłów w zanurzeniu (na chrapach 13 węzłów). Zasięg wynosił 12 000 Mm przy prędkości 8 węzłów na chrapach i 460 Mm przy prędkości 4 węzłów w zanurzeniu (lub 20 Mm przy prędkości maksymalnej). Zbiorniki mieściły maksymalnie 314 ton paliwa. Dopuszczalna głębokość zanurzenia wynosiła 270 metrów, zaś autonomiczność 30 dób.
„San Juan” wyposażony był w sześć dziobowych wyrzutni torped kalibru 533 mm, z łącznym zapasem 22 torped (lub 34 min). Jednostka mogła przenosić torpedy typu SST-4 lub Mark 37. Na okręcie zainstalowany był automat ładowania torped, zdolny przeładować wyrzutnie w czasie 50 sekund . Wyposażenie radioelektroniczne obejmowało radar nawigacyjny Thomson-CSF Calypso IV, telefon podwodny, system kierowania ogniem (przelicznik torpedowy) H.S.A. Sinbads, sonar STN Atlas CSU-3/4, bierne urządzenie pomiaru odległości Thomson Sintra DUUX-5 oraz bojowy system przeciwdziałania elektronicznego (ECM) Sea Sentry III. Prócz tego okręt miał dwa peryskopy, dwie tratwy ratunkowe, ponton i kotwicę.
Załoga okrętu składała się z 8 oficerów oraz 21 podoficerów i marynarzy (na okręcie znajdowało się 12 rezerwowych koi dla maksymalnie 30 żołnierzy sił specjalnych).
Służba.
19 listopada 1985 roku jednostkę pod nazwą ARA „San Juan” przyjęto do służby w Armada de la República Argentina. Początkowo okręt otrzymał numer taktyczny S-34, zmieniony następnie na S-42.
W latach 2007–2011 „San Juan” przeszedł w krajowej stoczni CINARA w Buenos Aires remont kapitalny i modernizację, obejmującą m.in. wymianę silników, baterii akumulatorów, peryskopów i chrap. W 2009 roku okręt bazował w Mar del Plata. Kolejny remont, który miał przedłużyć czas operacyjnego użycia jednostki o 30 lat, „San Juan” przeszedł w 2014 roku.
Zaginięcie.
Okręt zaginął na południowym Atlantyku 15 listopada 2017 roku podczas rejsu do Mar del Plata. Jego ostatnia znana pozycja to ; okręt szedł wówczas z prędkością 5 węzłów kursem 15°. Na pokładzie okrętu znajdowały się 44 osoby. Jednostką dowodził "capitán de fragata" (komandor porucznik) Pedro Martín Fernández, w składzie załogi znajdowała się również pierwsza Argentynka służąca na pokładzie okrętu podwodnego – "teniente de navío" (kapitan) Eliana María Krawczyk, zajmująca stanowisko dowódcy działu uzbrojenia.
Władze argentyńskie rozpoczęły akcję poszukiwawczo-ratowniczą, do której zaangażowano okręty nawodne i lotnictwo, a wsparcia udzieliły także inne kraje, między innymi Stany Zjednoczone (samolot Lockheed P-3 Orion należący do NASA) i Wielka Brytania. Akcję skupiono na obszarze na wschód od Zatoki San Jorge, a następnie dalej na północ i wschód. W początkowym okresie poszukiwania odbywały się w bardzo trudnych warunkach pogodowych.
17 listopada Argentyna skierowała do akcji ratowniczej wszystkie dostępne jednostki i ogłosiła, że przyjmie pomoc ze strony kolejnych państw. W sobotę 18 listopada odebrano sygnały, które początkowo uznano za dowód, że „San Juan” jest na powierzchni i próbuje nawiązać łączność satelitarną z lądem, lecz ostatecznie okazało się, że sygnały te nie pochodziły z zaginionej jednostki.
20 listopada pojawiły się informacje, że amerykański samolot patrolowy P-8 Poseidon zaangażowany w akcję ratowniczą oraz dwa argentyńskie okręty nawodne wychwyciły odgłosy, które mogły pochodzić z okrętu podwodnego. Wkrótce stwierdzono jednak, że odgłosy te nie pochodzą z „San Juana” i że są one najprawdopodobniej „dźwiękiem biologicznym”. Fałszywymi tropami okazały się też flary dostrzeżone 21 listopada.
23 listopada okręt uznano za utracony, a rodziny marynarzy poinformowano o śmierci krewnych. Jako prawdopodobny moment jego utraty wskazano 15 listopada, krótko po wykryciu podwodnej eksplozji, która – jak oceniono – nastąpiła na pokładzie „San Juana”. W następstwie utraty okrętu sędzia federalna Caleta Olivia, Marta Yáñez, wydała nakaz zabezpieczenia wszelkich dokumentów związanych z modernizacją znajdujących się w posiadaniu jej wykonawcy, przedsiębiorstwa CINARA.
Uczestnicy akcji ratowniczej.
Dziennik "Clarín" podał następującą listę jedenastu państw biorących udział w akcji:
Ponadto prezydent Rosji Władimir Putin zaproponował wsparcie akcji ratowniczej rosyjskim okrętem oceanograficznym.
Zlokalizowanie wraku.
16 listopada 2018 roku Armada de la República Argentina opublikowała informację, że szczątki zaginionego okrętu zlokalizowano w wodach Oceanu Atlantyckiego na wysokości Półwyspu Valdés w argentyńskiej Patagonii, na głębokości 800 metrów. Identyfikacji okrętu dokonano dzięki zdalnie sterowanemu pojazdowi podwodnemu z amerykańskiego statku „Seabed Constructor” firmy Ocean Infinity.

</doc>
<doc id="4151277" url="https://pl.wikipedia.org/wiki?curid=4151277" title="Racton Monument">
Racton Monument

Racton Monument () – budynek w Racton, w hrabstwie West Sussex w Anglii. Wybudowany w latach 1766-1775. Drugi hrabia Halifaxu zlecił jego budowę jako domek letniskowy dla pobliskiej posiadłości Stansted. Jednakże alternatywna wersja zakłada potrzebę możliwości obserwacji statków handlowych w dokach w pobliskim Emsworth. 
Budynek zaprojektował Theodosius Keene, syn Henry'ego Keene'a, na trójkątnej podstawie, z okrągłą wieżyczką na każdym rogu. Wybudowany został w latach 1766-1775 z czerwonej cegły, pokryty pierwotnie krzemieniem i miał 4 piętra (24 m). Wysokość ta pozostała do dzisiaj nienaruszona. Budynek jest własnością prywatnego właściciela Chrisa Veltoma, który otrzymał zezwolenie na przerobienie budynku na mieszkanie, jednak plany nie zostały dotychczas zrealizowane.
Racton Monument znajduje się na uboczu wśród dzikiej natury, daleko od zamieszkanego terenu i dróg. Prawdopodobnie służył w celach przemytniczych. Współcześnie jest miejscem o złej reputacji, głównie z powodu jego popularności wśród narkomanów i samobójców. Ratcon Monument jest także uważany za miejsce występowania zjawisk paranormalnych.

</doc>
<doc id="4151279" url="https://pl.wikipedia.org/wiki?curid=4151279" title="Grow">
Grow

Grow – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151281" url="https://pl.wikipedia.org/wiki?curid=4151281" title="Julio Angkel">
Julio Angkel

Julio Angkel (ur. 12 kwietnia 1954) – mikronezyjski duchowny katolicki, biskup Karolinów od 2020.
Życiorys.
13 grudnia 1983 przyjął święcenia prezbiteratu z rąk biskupa Karolinów i Wysp Marshalla Martina Josepha Neylona i został kapłanem diecezji Karolinów i Wysp Marshalla. Pracował głównie jako duszpasterz parafialny, był także m.in. wikariuszem biskupim dla rejonów Pohnpei i Kosrae, wykładowcą regionalnego seminarium, wikariuszem generalnym diecezji oraz dyrektorem ośrodka formacyjnego.
18 listopada 2017 roku został mianowany przez papieża Franciszka biskupem koadiutorem diecezji Karolinów. Sakry udzielił mu 4 lutego 2018 nuncjusz apostolski w Mikronezji - arcybiskup Martin Krebs. Rządy w diecezji objął 2 lutego 2020 po przejściu na emeryturę poprzednika.

</doc>
<doc id="4151287" url="https://pl.wikipedia.org/wiki?curid=4151287" title="Big Bend (Wisconsin)">
Big Bend (Wisconsin)

Big Bend – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151292" url="https://pl.wikipedia.org/wiki?curid=4151292" title="Poncjusz z Cimiez">
Poncjusz z Cimiez

Poncjusz z Cimiez (Poncjusz Rzymianin, łac. "Pontius Romanus", "Pontius Cimellensis", fr. "Pons de Cimiez", oks. i kat. "Ponç de Cimiez", ur. w pierwszej ćwierci III wieku, zm. ok. 258 roku w Cimiez) – święty Kościoła katolickiego i Cerkwi prawosławnej, męczennik, senator rzymski, domniemany biskup Cimiez, ewangelizator tego miasta i okolic Nicei oraz doliny Ubaye w Górnej Prowansji; według niektórych starożytnych tekstów hagiograficznych i średniowiecznych kronik nawrócił na chrześcijaństwo cesarza Filipa I Araba i jego syna Filipa II.
Popularny w Prowansji, Langwedocji i Katalonii, gdzie znajdują się liczne kościoły pod jego wezwaniem oraz inne budowle, miejscowości i obiekty fizjograficzne nazwane od jego imienia. Głównymi propagatorami jego kultu w średniowieczu i nowożytności byli tamtejsi benedyktyni. W Prowansji jest znany także jako patron pól i winnic, a w Katalonii ponadto zielarzy i pszczelarzy, gdzie corocznie odbywają się targi różnych płodów rolnych zwane "Fira de Sant Ponç".
W ikonografii przedstawiany zwykle jako legionista lub biskup.
Życiorys.
Powołanie.
Święty Poncjusz był Rzymianinem, synem senatora Markusa i jego żony Julii. Imię wskazuje na pochodzenie z rodu "Pontia". Podstawowym źródłem informacji o nim jest tekst hagiograficzny "Życie Poncjusza autorstwa Waleriana naocznego świadka" (łac. "Vita Pontii auctore Valerio teste oculato"), zamieszczony m.in. w "Acta Sanctorum". Nie zawiera on dat, a rekonstrukcję chronologii przeprowadził opat J.-G.-P. Maurel w swej monografii o świętym, na podstawie danych o papieżach i cesarzach wymienionych w żywocie.
Poncjusz urodził się pomiędzy 210 a 220 rokiem, jako długo oczekiwane przez rodziców dziecko. Według "Vita Pontii", gdy jego matka Julia była w ciąży, poszła z mężem do świątyni Jowisza zwanej "Wielką" w Rzymie, a wówczas „demon zamieszkujący świątynię krzyknął przez usta pogańskiego kapłana, że "chłopiec w jej łonie zniszczy tę świątynię i jej bogów"”. Kiedy Poncjusz się narodził, matka chciała go zabić ze strachu, ale ojciec sprzeciwił się temu.
Jako młodzieniec Poncjusz w drodze do szkoły przechodził koło domu, w którym chrześcijanie uczestniczyli w porannej liturgii. Usłyszał słowa śpiewanego Psalmu 134/135, a w nim werset 15: "bożki pogańskie to srebro i złoto, dzieło rąk ludzkich". Bardzo się tym zainteresował i zatrzymał przy bramie. Św. Poncjan, który wówczas celebrował liturgię (on to wprowadził śpiew psalmów do liturgii), zaprosił Poncjusza i jego towarzysza Waleriana, późniejszego autora żywotu, długo wykładając im Ewangelię, a po jakimś czasie ochrzcił ich. Poncjusz z kolei nawrócił swego ojca, którego św. Poncjan także ochrzcił – wraz z całą rodziną.
Działalność w senacie.
Cesarz Aleksander Sewer włączył dwudziestoletniego Poncjusza, wówczas żołnierza, w miejsce jego zmarłego ojca, w skład senatu. Poncjusz Rzymianin pozostawał senatorem przez około dwadzieścia lat. W senacie i otoczeniu cesarzy był szanowany „z powodu dobrej natury, zdrowego rozsądku i uczciwości”. Swoje dobra przekazał papieżowi św. Fabianowi, by je rozdał ubogim.
Poncjusz wywarł wpływ na przychylność cesarza Filipa I Araba wobec chrześcijaństwa. Św. Dionizy Wielki pisał o Filipie, że "chrześcijanie byli jego przyjaciółmi". Niektórzy pisarze wczesnochrześcijańscy, m.in. św. Hieronim ze Strydonu, a za nimi autorzy średniowieczni twierdzili, że Filip I Arab, jak też i jego syn Filip II, przyjęli chrześcijaństwo (co od XVII wieku jest poddawane krytyce i pozostaje kwestią sporną), podając różne okoliczności tego wydarzenia. Adamnan z Hy np. przypisuje tę zasługę św. Fabianowi. Według "Vita Pontii" papież ten tylko udzielił chrztu, zaś nawracanie było dziełem senatora. Marcin z Opawy napisał w biogramie Filipa w swej "Kronice papieży i cesarzy", iż ten ostatni "był ochrzczony przez św. Poncjusza".
Oprócz korespondowania cesarza i jego żony Otacylii Severy z Orygenesem jedyną konkretną informacją potwierdzoną w kilku źródłach starożytnych, którą podają m.in. Euzebiusz z Cezarei i św. Jan Chryzostom, jest fakt, iż Filip I Arab podczas pobytu w Antiochii, w Wigilię Paschalną przyszedł do kościoła na liturgię, a biskup św. Babylas kazał mu stanąć z tyłu, z pokutnikami.
"Martyrologium Romanum" podobnie jak inne martyrologia stwierdza, że "dwóch cesarzy Filipów nawrócił do wiary Chrystusa, swoim głoszeniem i staraniami", właśnie senator Poncjusz, "który później, za panowania Waleriana i Galiena, zdobył palmę męczeństwa", streszczając jego życie następująco:
Misja.
Zdaniem Maurela Poncjusz Rzymianin przestał być senatorem wraz z edyktem cesarza Decjusza o konieczności udowodnienia lojalności wobec religii rzymskiej, którego skutkiem było prześladowanie chrześcijan, a zatem około 250 roku. Już wówczas prawdopodobnie opuścił Rzym wraz z wieloma innymi chrześcijanami i przybył do prowincji Alpy Nadmorskie, aby prowadzić misję ewangelizacyjną, kontynuując dzieło św. Bassusa z Nicei, który wtedy poniósł tam śmierć męczeńską. Zdaniem bollandystów opuścił Rzym dopiero „podczas prześladowań za Waleriana I i Galiena”. Samo "Vita Pontii" nie określa, o które prześladowania chodzi, lecz stwierdza jedynie, iż „przez krótki czas ukrywał się w Mieście”, ale przede wszystkim ze względu na gorliwe działania kapłanów pogańskich, nie będąc bezpiecznym, opuścił je. W Cemenelum (później Cemelium, Cimela, obecnie Cimiez, północno-wschodnia dzielnica Nicei) i okolicy głosił Ewangelię, nawracając wiele osób, o czym pisał Honorátus Bouchaeus w "Historia Provinciae". Według miejscowej tradycji ewangelizował mieszkańców doliny Ubaye (nad rzeką Ubaye w obecnym departamencie Alpy Górnej Prowansji).
Od późnego średniowiecza, zdaniem bollandystów począwszy od XIV-wiecznego zbioru żywotów "Catalogus Sanctorum et gestorum eorum", kilkakrotnie wydawanego w XVI wieku, którego autorem był Pietro de' Natali, rozpowszechniał się pogląd, iż Poncjusz był biskupem Cimiez. Nicolaas Clopper jr. we "Florarium Temporum" z 1473 roku jeszcze napisał o nim: "rzymski senator i męczennik". U późniejszych autorów jest już zwykle: "biskup i męczennik". André du Saussay w swoim "Martyrologium Gallicanum" z 1637 roku doprecyzował, że "otrzymał od Namiestnika Chrystusowego godność biskupa i obowiązek rozszerzania Ewangelii w Galii". Nie podają jednak tego faktu ani w ogóle wzmianki o pełnieniu przez niego jakiejkolwiek funkcji kościelnej zachowane źródła z czasów wcześniejszych: żywoty, kazania i martyrologia, w których jest określany jako "męczennik" i "głoszący Ewangelię", czyli ewangelista. Opat z Nicei Pietro Gioffredo z XVII wieku w "Nicaea Civitas" bronił wcześniejszego pochodzenia tytułu "biskup" na podstawie znanych mu źródeł. Maurel dowodził, iż niemożliwe jest, by ewangelizowanie prowincji miało być powierzone zwykłemu ewangeliście, a nie biskupowi, a Cimiez – stolica prowincji – nie była siedzibą biskupa wówczas, gdy były nią inne ważne miasta Galii. Według autorów monografii diecezji nicejskiej przeciwnie, "beznadziejne jest usiłowanie, by pierwszego męczennika i ewangelizatora miasta Cimiez-Nicea uczynić pierwszym biskupem". W 1855 roku Rzym dokonał rewizji kultu św. Poncjusza, pozostawiając mu tytuł męczennika, lecz w diecezji nicejskiej zachowano tytuł "biskup i męczennik".
Męczeństwo.
Kiedy współrządzący cesarze Walerian I i Galien rozpoczęli prześladowania chrześcijan, trwające od 257 do 260 roku, na rozkaz rezydującego w Cemenelum zarządcy prowincji Tyberiusza Klaudiusza Demetriusza, realizującego prześladowania, Poncjusz został tam aresztowany, a gdy odmówił oddania czci "pogańskim bożkom", skazany na śmierć i stracony, prawdopodobnie 14 maja (lub 11 a 14 pochowany) 258 roku (niektóre źródła podają lata od 257 do 260).
Wpierw był męczony na arenie, gdzie maszyna do tortur się połamała, a dwa niedźwiedzie, napuszczane na niego, zwróciły się przeciw oprawcom, zaś próba spalenia również okazała się nieskuteczna, gdyż wiatr odwrócił płomienie w stronę widowni (Pietro de' Natali wyolbrzymił pożar trybun, od którego zapaliła się pobliska świątynia Jowisza). Podczas tego odważnie głosił wiarę chrześcijańską, powodując nawrócenie widzów, którzy zawołali: "Jeden jest Bóg chrześcijan, którego czci Poncjusz!" Na koniec został ścięty i strącony ze skały nad rzeką Paillon, przepływającą przez Niceę.
Walerian, towarzysz nawrócony wraz z nim, pochował jego ciało w pobliżu miejsca męczeństwa oraz zabezpieczył "acta martyrum", czyli protokoły z procesu w Cemenelum.
"Vita Pontii", prócz tych informacji, zawiera dialogi św. Poncjusza z papieżem Poncjanem, swoim ojcem, cesarzem Filipem Arabem i jego synem (będące wykładem wiary chrześcijańskiej przeciwko kultowi Jowisza i Saturna), z zarządcą Klaudiuszem i asesorem Anabiuszem podczas rozprawy oraz modlitwę dziękczynną św. Fabiana za nawrócenie Filipa I i modlitwę św. Poncjusza przed śmiercią.
Kult.
Prowansja.
Pamięć o św. Poncjuszu w kolejnych wiekach rozszerzała się na zachód, obejmując trzy kraje: wpierw całą Prowansję, a następnie Langwedocję i Katalonię. Najstarsze oznaki jego kultu istnieją w Cimiez. W miejscu męczeństwa zbudowano oratorium. Biskup św. Walerian z Cimiez w pierwszej połowie V wieku mówił o czci św. Poncjusza, wzywał do naśladowania wiary i cnót "naszego świętego męczennika", w trzech kazaniach ("Homiliae XV-XVII") z 440 roku. Zapewniał, że "memoria" o nim (wspomnienie o jego życiu i śmierci) odczytywano tam jako "lectio" w czasie liturgii godzin oraz że "z daleka" przybywali tam pielgrzymi. W VI wieku istniał dedykowany mu ołtarz w kaplicy Świętego Krzyża w Arles, którą zbudowała ksieni św. Rustykula z Arles (Marcia). Trzecim wczesnym miejscem jego kultu była Marsylia, przede wszystkim opactwo św. Wiktora, założone przez św. Jana Kasjana.
W roku 775, na polecenie Karola Wielkiego, dokonano odnowienia grobu świętego Poncjusza, a następnie zbudowano na tym miejscu bazylikę, w której ołtarz umieszczono bezpośrednio nad grobem. Wraz z kościołem wzniesiono klasztor benedyktyński. Jego pierwszym opatem został św. Sygariusz (Sacrius, fr. "Siagre"), biskup Nicei, bratanek króla. Według jednej z tradycji założycielami klasztoru byli mnisi z opactwa św. Wiktora, w związku z legendą, że głowa świętego potoczyła się do rzeki Paillon i popłynęła morzem do Marsylii, gdzie przechowali ją owi zakonnicy. Opactwo św. Poncjusza, obecnie leżące w granicach Nicei, odgrywało znaczną rolę w Hrabstwie Prowansji w następnych wiekach, a od 1388 roku w Hrabstwie Nicei. Było parokrotnie niszczone i odbudowywane. Obecnie budynki klasztoru są własnością miasta, jako część Szpitala Pasteura. Kościół należy do parafii św. Poncjusza, lecz od 1999 roku jest zamknięty z powodu złego stanu technicznego. Trwają prace remontowe i konserwatorskie, których zakończenie planowane jest na maj 2019.
Na skale nad rzeką Paillon, z której strącono ciało świętego, benedyktyni z Cimiez zbudowali kaplicę – martyrium, odrestaurowaną w 1700 roku, która uległa zniszczeniu, razem z urwiskiem, w roku 1925.
W górskiej wsi Lantosque (Alpy Nadmorskie), którą Karol Wielki uposażył opactwo, leżącej ok. 25 km na północ od Nicei, zbudowano kościół (obecny z połowy XVII wieku) pod wezwaniem św. Poncjusza, uznanego za patrona tej miejscowości. Jego wspomnienie obchodzi się tam 12 maja. Od 1394 do 1789 roku w Lantosque znajdowało się osobne opactwo benedyktyńskie.
Od tego opactwa, mającego liczne dobra ziemskie na terenie Prowansji, od końca X wieku rozpowszechniła się cześć dla św. Poncjusza jako patrona pól, winnic, młynów i innych obiektów związanych w rolnictwem, stąd też późniejsze małe wiejskie kaplice pod jego wezwaniem.
W Nicei, na terenie należącym do opactwa, na początku XIII wieku mnisi zbudowali kościół, w miejscu wcześniejszego oratorium, pod wezwaniem św. Reparaty, późniejszą katedrę diecezji nicejskiej, w której umieścili relikwie św. Poncjusza. W drugiej połowie XVII wieku zbudowano obecną świątynię, konsekrowaną w 1699 roku. Relikwie jego znajdują się obecnie w kaplicy biskupów, zwanej też kaplicą św. Jana XXIII.
Dzień św. Poncjusza był w XVII i XVIII wieku oficjalnym świętem w Nicei.
Wraz z powstaniem opactwa św. Poncjusza rozpowszechnione przez nie zostało "Vita Pontii", znane też pod tytułami: "Życie i męka świętego Poncjusza autorstwa Waleriana jego towarzysza" (łac. "Vita et passio sancti Pontii martyris auctore Valerio ejus contubernali"), "Dzieje życia i męczeństwa św. Poncjusza" (łac. "Acta vitae et martyrii S. Pontii") lub w skrócie "Passio Pontii". Obecnie w bibliotekach europejskich znajduje się około trzydziestu jej rękopiśmiennych kopii. Najstarsze dwa egzemplarze pochodzą z VIII, bądź IX wieku, lecz językoznawcza analiza tekstu dowodzi, iż jest to redakcja dokonana w V, względnie VI stuleciu. Nie zawiera on żadnych błędów historycznych i anachronizmów. Z Apt pochodzi inna, krótsza wersja żywotu, zredagowana w IX/X wieku, zachowana w jednym egzemplarzu i nazwana przez badaczy "Passio brevis aptensis".
Pierwotne źródła przestały istnieć najprawdopodobniej w 890 roku, gdy Saraceni zniszczyli klasztor, wraz z jego archiwum. Następne w 1543 roku, gdy Turcy zniszczyli go ponownie, a późniejsze uległy dewastacji i rozproszeniu w 1792 roku, przy aneksji Nicei w czasie rewolucji we Francji.
W XV stuleciu, w rejonie Briançonnais, powstało popularne misterium w języku staroprowansalskim "Istorio de Sanct Poncz". Tekst sztuki jest obszerny (z dodatkami 6033 wersy), lecz nie ma żadnych innych wątków prócz zawartych w "Vita Pontii". Składają się nań rozbudowane rozmowy między wszystkimi postaciami z żywotu, z dodaniem Rzymian, mieszkańców Cimiez, kapłanów, aniołów i demonów. Nie ma też wzmianki, aby Poncjusz był biskupem. Cały tekst został odnaleziony w 1865 roku w archiwum miejskim w Puy-Saint-Pierre, a w 1888 roku opublikowany wraz z krótkim wstępem. Nowe wydanie ukazało się w 2016 roku w USA. Późniejsze misterium "Histoire de saint Pons" było wystawiane w 1603 roku w Draguignan i w 1670 roku w Collobrières.
Relikwie św. Poncjusza umieszczono w kościołach pod jego wezwaniem w Collobrières i Figanières. Ten pierwszy zbudowano na miejscu kaplicy zamkowej, którą w 1060 roku właściciel zamku Pontius de Vicino Castro podarował mieszkańcom jako parafialną, podległą Opactwu św. Wiktora w Marsylii. Kościół był trzykrotnie znacznie rozbudowywany: w XVI, XVII i XIX wieku, a w 1875 roku porzucony po zbudowaniu nowego i popadł w ruinę. Ten drugi ma obecnie budynek w stylu klasycystycznym, a dwa kilometry od niego, w winnicy na obrzeżach Figanières, w Domenie św. Poncjusza, jest romańska kaplica, o której pierwsza wzmianka pochodzi z 1601 roku. 11 maja odbywa się tam uroczysta procesja z relikwiarzem-popiersiem świętego wraz z poczęstunkami. Honorátus Bouchaeus w "Historia Provinciae" pisał o cudach i uzdrowieniach u przybywających do tych świątyń pielgrzymów.
Najstarszy zachowany kościół św. Poncjusza znajduje się w Peyroules (Alpy Górnej Prowansji) i pochodzi z VI/VII wieku, lecz nie wiadomo, kiedy otrzymał obecne wezwanie, w 1045 roku został podarowany opactwu św. Wiktora w Marsylii. Porzucony w połowie XX wieku, został przywrócony do liturgii w 2014 roku, podczas uroczystości z udziałem przedstawicieli władz samorządowych gminy, departamentu i regionu.
W XII-wiecznym kościele św. Poncjusza w Cabasse znajdują się relikty kościoła z IV wieku: ołtarze, pozostałości sarkofagów, kapitele i napisy grobowe.
Od X wieku św. Poncjusz czczony był we Fréjus. W XI wieku zbudowano kościół pod jego wezwaniem koło Seyne, przebudowany w 1437, zniszczony przez protestantów w 1586 i odbudowany w 1605 roku. W Le Fugeret znajduje się kościół św. Piotra i św. Poncjusza, który w XIV wieku przejęło opactwo św. Wiktora po komandorii templariuszy.
W XI stuleciu powstała, obecnie nieistniejąca, kaplica św. Poncjusza w Saint-Pons-les-Mûres w gminie Grimaud. W Entraunes romański kościół św. Poncjusza podczas rozbudowy w XVII wieku posłużył jako transept nowej świątyni parafialnej Notre-Dame-de-la-Nativité. W XI/XII wieku zbudowano siedem kościołów pod wezwaniem św. Poncjusza należących do opactwa św. Wiktora, w większości obecnie nieistniejących. W Cabasse XII-wieczny kościół św. Poncjusza zmienił wezwanie na św. Lupusa, a w Annot na św. Jana Chrzciciela.
W XII/XIII stuleciu zbudowano kościół parafialny św. Poncjusza w Éoulx (gmina Castellane), później opuszczony (obecnie zabytkowa kaplica), a jego wezwanie przejął inny, czynny kościół parafialny w Éoulx. W Castellet-lès-Sausses przy placu św. Poncjusza jest kościółek pod jego wezwaniem z pierwszej połowy XVII wieku. Kaplica św. Poncjusza znajduje się w winnicy koło Vidauban. W Ubraye znajduje się kościół Saint-Pons du Touyet, w którym są dwa jego popiersia-relikwiarze, a procesja odbywa się tam 14 maja. Wierni udają się też z procesją na Montagne de Lure, gdzie znajduje się XII-wieczna kaplica Saint-Pons de Valbelle przylegająca do skały przy ścieżce, którą według miejscowej tradycji szedł Poncjusz.
W 1205 roku biskup Marsylii Rainier założył koło Gémenos, u podnóża masywu Sainte Baume (miejsca pustelni św. Marii Magdaleny), klasztor cysterek pod wezwaniem św. Poncjusza. W 1233 roku klasztor ten stał się opactwem (fr. "Abbaye de Saint-Pons de Gémenos") i odgrywał znaczną rolę w życiu gospodarczym okolicy, aż do jego zniszczenia i śmierci zakonnic podczas napadu bandytów w 1426 roku. Kościół poklasztorny istnieje nadal w Parku św. Poncjusza.
Benedyktyni z opactwa w Novalesa, do którego należała dolina Ubaye, gdzie Poncjusz prowadził misję ewangelizacyjną, zbudowali kościół pod jego wezwaniem we wsi Drolha, leżącej w tej dolinie. Obecny budynek kościoła pochodzi z XIII wieku, ale klasztor benedyktyński jakoby istniał tam już VI stuleciu. Miejscowość ta, w dokumencie z XIII wieku, nosiła nazwę Sanctus Pontius de Drollia, a następnie nazwana została Saint-Pons-lès-Seyne, obecnie Saint-Pons. Kościół zwany jest też Saint-Pons de Barcelonnette, od nazwy sąsiedniej, znacznie większej obecnie wsi.
W XVII wieku zbudowano kościół św. Poncjusza we wsi Marie (oks. Maria) w obecnym departamencie Alpy Nadmorskie, w którym w osadzie Saint-Pons w Gréolières znajduje się kaplica pod jego wezwaniem, gdzie z okazji odpustu odbywa się coroczny piknik.
W Capitou, dzielnicy Mandelieu-la-Napoule, niedaleko lotniska Cannes – Mandelieu, znajduje się kościół św. Poncjusza z 1763 roku. Od 150 lat, około 14 maja, organizowany jest kilkudniowy festiwal "La Fête de la Saint Pons à Mandelieu-la-Napoule", z uroczystą Mszą św., procesją, tradycyjnymi potrawami, tańcami i muzyką prowansalską oraz innymi atrakcjami.
W 1869 roku zbudowano neoromański kościół św. Poncjusza w Puyloubier, w następnych dziesięcioleciach modernizowany.
Święty Poncjusz z Cimiez jest wciąż pamiętany w Prowansji jako miejscowy ewangelizator i męczennik. Jest tam czczony w niektórych kościołach pod datą 14 maja, zgodnie z "Martyrologium Romanum" i "Martyrologium Usuardi", a w innych jego wspomnienie liturgiczne jest obchodzone 11 maja i ta data również ma wczesną tradycję. Prawosławny kalendarz liturgiczny wspomina św. Poncjusza 5 sierpnia (według kalendarza juliańskiego, przypadającym obecnie w kalendarzu gregoriańskim na 18 sierpnia).
Langwedocja.
W Langwedocji w 936 roku hrabia Tuluzy Rajmund III Pons i jego żona Garsynda z Narbony ufundowali opactwo benedyktyńskie pod wezwaniem św. Poncjusza w Tomeres (obecnie Saint-Pons-de-Thomières, oks. Sant Ponç de Tomièiras), do którego rok później sprowadzono jego relikwie. W XI wieku klasztor odgrywał szczególnie wielką rolę, będąc jednym z kilku najważniejszych opactw benedyktyńskich. W 1317 roku kościół klasztorny stał się katedrą erygowanej wówczas przez papieża Jana XXII diecezji "Sancti Ponti Tomeriarum", istniejącej do 1790 roku, a pierwszym jej biskupem został opat klasztoru Pierre Roger. Kościół zrujnowany przez hugenotów w 1567 roku był rekonstruowany w kolejnych wiekach. Od 1612 roku jest świątynią diecezjalną. Św. Poncjusz jest oficjalnym patronem miejscowości.
Około 989 roku, ze względu na potrzeby miejscowej ludności, wicehrabia Beziers i Agde Guilem powiększył kaplicę zamku na skale, który podarował swej żonie Arsyndzie, we wsi Malos Canos (oks. Mauchins), obecnie Saint-Pons-de-Mauchiens. Biskup Agde konsekrował świątynię pod wezwaniem św. Poncjusza. W XII wieku, na miejscu starego zamku, powstał nowy, większy kościół Sainte-Marie-et-Saint-Pons, a miejscowość otrzymała obecną nazwę.
Od X wieku św. Poncjusz czczony był też w Montpellier, a potem w Beziers i Agde.
W XII wieku zbudowano kościół parafialny pod jego wezwaniem (obecny budynek z 1866 roku) niedaleko Nîmes, w obecnej miejscowości Saint-Pons-la-Calm (oks. Sent Ponç de la Cam), gdzie jest też fontanna (studnia miejska) z figurą świętego.
W Oksytanii znajduje się jeszcze górska kaplica Saint Ponç à Candell, wzmiankowana po raz pierwszy w 1268 roku. Jest ona położona na północno-zachodnim zboczu El Puig de Mila, nad doliną Boulès, koło prawie bezludnej wsi Candeils (kat. Candell), w gminie Caixas. Istnieje w tej kaplicy długa tradycja namaszczania poświęconym olejem uszu, "aby lepiej słyszeć Boga". Kraina, w której leży kaplica, to Roussillon, czyli Katalonia Północna, a obszar ten we wzmiankowanym roku należał do Królestwa Majorki.
Kult św. Poncjusza rozwijał się w Langwedocji przede wszystkim w czasach świetności opactwa w Sant Ponç de Tomièiras, lecz nigdy nie miał takiego zasięgu jak w Prowansji, a także w Katalonii. W późniejszych wiekach słabł, a od dziesiątków lat zanikł.
W Langwedocji wspomnienie liturgiczne św. Poncjusza było obchodzone od X wieku 11 maja. W nowym kalendarzu liturgicznym archidiecezja Montpellier przeniosła jego wspomnienie na 14 maja. Diecezje langwedockie, tak jak prowansalskie, otrzymały w średniowieczu Oficjum i Mszę o św. Poncjuszu, rangi rytu półzdwojonego, zawierające modlitwy własne:
Katalonia.
W Katalonii powstała legenda, że św. Poncjusz, uciekając przed prześladowaniami, przebywał w Barcelonie, gdzie leczył ziołami, zyskując wdzięczność mieszkańców. Stąd jego kult łączy się tam z tradycyjnymi targami ziół, miodu i owoców kandyzowanych, które od XVI wieku rozpoczynają się 11 maja, w jego wspomnienie liturgiczne. Jest on czczony jako uzdrowiciel, opiekun pól i w czasie burz, patron zielarzy i pszczelarzy. Według popularnego wierzenia, jeśli dom jest właściwie oczyszczony od pasożytów, zwłaszcza pluskiew i pcheł, w jego święto, są one usuwane na cały rok. Umieszcza się też pod łóżkiem pobłogosławioną za jego wstawiennictwem wiązankę ziół, gałązek rozmarynu, lub czterech róż o nazwie „róże świętego Poncjusza” dla uzyskania zdrowia.
„Ziołem św. Poncjusza” (kat. "herba de sant Ponç") jest nazywana mięta polej ("Mentha pulegium L."). Od wieków stosowana jest przez rolników i zakonników katalońskich w dolegliwościach trawiennych ludzi i zwierząt oraz do fumigacji.
W kaplicy Szpitala Świętego Krzyża z 1401 roku, w dzielnicy Barcelony El Raval, znajdowała się figura św. Poncjusza. Po przejęciu go przez władze miasta w 1926 roku i przekształceniu kaplicy na salę wystawową wizerunek został przeniesiony do kaplicy w sąsiednim kościele św. Augustyna, gdzie znajduje się do dzisiaj. Najbardziej znany Jarmark św. Poncjusza w Barcelonie (kat. "La Fira de Sant Ponç de Barcelona") odbywa się koło dawnej kaplicy, towarzyszy mu parada i sprzedaje się na nim różne naturalne produkty: zioła, kwiaty, miód, syrop, ser, tradycyjne wyroby cukiernicze, dżem, owoce w syropie i kandyzowane. Współorganizatorem targów jest stowarzyszenie Unió de Sant Ponç. Podobny Jarmark św. Poncjusza w Mollet del Vallès 11 maja organizują studenci Miejskiego Instytutu Pomocy Niepełnosprawnym (IMSD). "Fira Mercat de Sant Ponç" odbywa się także w Mataró.
Do Katalonii kult św. Poncjusza z Cimiez docierał z Langwedocji, prawdopodobnie poprzez Hrabstwo Cerdanyi, głównie od opactwa w Saint-Pons-de-Thomières, już od połowy X wieku. Był w nim zakonnikiem Ramiro II Mnich, nim został biskupem, a potem królem Aragonii.
Św. Poncjusz był czczony wpierw w benedyktyńskim klasztorze św. Feliksa z Girony w Sant Feliu de Guíxols, pierwszy raz wzmiankowanym w 968 roku (obecnie muzeum), gdzie umieszczono jego relikwie, a następnie w klasztorze św. Poncjusza w Cervelló koło Corbera de Llobregat w Hrabstwie Barcelony. Pierwsze zachowane wzmianki o nim pochodzą z roku 1068, a powstał on pomiędzy 1025 a 1050 rokiem, wzniesiony w stylu katalońskiego romanizmu lombardzkiego. Jego fundatorami byli: Guillem de Mediona i jego następcy lub panowie Corbera, bądź brat biskupa Barcelony Humberta de Cervelló. Od końca XI wieku klasztor należał do kongregacji kluniackiej. Od XIV stulecia tracił na znaczeniu, nie było w nim wspólnoty benedyktyńskiej i kościół, jedynie zachowany z budowli klasztornych, zaczął być nazywany Sant Ponç de Corbera, zamiast de Cervelló, a od połowy XVI wieku stał się zależny od parafii z Corbera de Llobregat.
Kolejne świątynie pod wezwaniem św. Poncjusza z XI wieku to: prywatna kaplica w Sant Ponç de Martimà w La Baronia de Rialb, kaplica Sant Ponç de Tordera, rozbudowana w XVII wieku i w 1729 roku, gdy dodano ermitaż podparty kolumnami w porządku doryckim, kaplica Sant Ponç del Papiol, po raz pierwszy wzmiankowana w 1070 roku, jako własność zamku El Castellet, a następnie rodu Papiol (obecny jej budynek z XIII wieku z późniejszymi modyfikacjami) w L'Arboç i kaplica Sant Ponç de Molers koło Maçaners w gminie Saldes, w XVII wieku już w złym stanie technicznym, obecnie zamknięta, gdzie napisano Goigs o św. Poncjuszu Męczenniku. Goigs (dosłownie: "radości") to typowo kataloński rodzaj ludowych pieśni religijnych, układanych od XIV wieku. Znanych jest kilka innych goigs o św. Poncjuszu: z Girony, Corbera, Manresy i Tarragony.
W następnych wiekach powstały: kościół Sant Ponç d'Aulina (do połowy XIV wieku de Olina) zbudowany w 1150 roku i znacznie przebudowany w XVIII stuleciu, znajdujący się w Dolinie św. Poncjusza w gminie La Vall de Bianya, romański kościół Sant Ponç de Prades w La Molsosa, XVI-wieczny kościół Sant Ponç de Vall-llebrera w Artesa de Segre, kaplica pod jego wezwaniem z XVIII wieku w Sant Julià de Vilatorta oraz kaplica Leprozorium św. Mikołaja w Sant Celoni z przełomu XII/XIII wieku, która jednak wezwanie św. Poncjusza posiada dopiero od początku XIX stulecia. Ołtarz św. Poncjusza znajduje się w kościele dawnego benedyktyńskiego klasztoru z IX wieku Santa Maria de Ripoll. Był on czczony ponadto w kościele św. Marka za murami Manresy.
Kaplica z XIV wieku Sant Ponç de Talaià koło Girony została zniszczona w 1809 roku, podczas wojny z Francją. W XVII wieku powstała legenda stanowiąca pomieszanie kilku żywotów, iż jej patronem był rzekomy pierwszy biskup Girony, „drugi” św. Poncjusz z Cimiez). Zwana była też Sant Ponç de Fontejau, a obecnie istnieje w tym mieście nowa kaplica pod tym wezwaniem przy "Plaça de Sant Ponç".
Dawny kościół Sant Ponç de Clariana koło Clariana de Cardener został rozebrany w związku z budową zapory na rzece Cardener w latach 1949-1954. Znajdujący się obecnie w tym miejscu zalew nosi nazwę św. Poncjusza. W pobliżu tamy zbudowano nowy kościół pod jego wezwaniem.
Emili Vendrell i Ibars (1893-1962) bardzo popularny tenor, wykonawca tradycyjnych katalońskich pieśni i zarzueli, stworzył i wykonywał poemat dramatyczny w trzech aktach "Cud św. Poncjusza" (kat. "El miracle de Sant Ponç"), opublikowany w 1949 roku.
Inne miejsca.
W sąsiadującym z Katalonią od południa Królestwie Walencji, należącym wraz z nią do Korony Aragonii, koło Moncada znajdowała się kaplica św. Poncjusza, na miejscu której w XVII wieku zbudowano kaplicę św. Barbary. Niedaleko Alicante była mała kaplica św. Poncjusza, w której w 1411 roku głosił kazanie św. Wincenty Ferreriusz i modlił się o nawodnienie tego suchego terenu, w związku z czym w 1560 roku została rozbudowana i otrzymała jego wezwanie.
Relikwie św. Poncjusza zostały umieszczone w kościele w miejscowości Acquaviva nad rzeką Volturno w Królestwie Neapolu, również należącym przez jakiś czas w średniowieczu do Korony Aragonii. W miejscowości tej jest czczony 13 maja. Jego kult w średniowieczu notowany jest także w Digna (Franche-Comté), na północ od Prowansji.
W Sóller na Majorce, pozostającej przez wieki w kręgu oddziaływania kultury katalońskiej, 11 maja lub w drugą niedzielę maja, od połowy XIX wieku świętuje się "El Firó les valentes dones" ("Święto walecznych kobiet" w "mallorquín", czyli dialekcie majorkańskim języka katalońskiego), w skrócie "El Firó de Sóller", na pamiątkę odparcia ataku piratów tureckich i algierskich w 1561 roku we wspomnienie św. Poncjusza, w czterech bitwach w mieście i porcie. Coroczne obchody gromadzą tysiące uczestników rekonstrukcji walk oraz uroczystej procesji. Współorganizatorem ich jest stowarzyszenie Colectivo de Payeses Sant Ponç 1561.
Ikonografia.
W Prowansji, Langwedocji i Katalonii, w niektórych w kościołach znajdują się różne wizerunki św. Poncjusza z Cimiez. Są to obrazy przedstawiające jego męczeństwo, np. w opactwie nicejskim i w Lantosque, figury w szatach pontyfikalnych (z późniejszych epok), jak np. w Barcelonie, na baldachimie ambony w katedrze w Saint-Pons-de-Thomières, czy w kościele św. Marcina w Le Plan-de-la-Tour i takież obrazy, np. w kaplicy biskupów katedry św. Reparaty w Nicei i w kościele w Ubraye, lub przedstawienia młodzieńca w stroju rzymskiego legionisty z palmą męczeństwa w ręku, jak w Lantosque, kościele Santa Maria del Prat w Argelès-sur-Mer i na ksylografii w książce z Montpellier oraz w szatach średniowiecznych z mieczem i palmą w ręku.
Istnieją też wizerunki wspólne z innymi świętymi, np. ze św. Katarzyną w kaplicy św. Gratusa z Aosty w Peïra-Cava (gmina Lucéram) lub ze św. Mikołajem i św. Bernardem z Menthon towarzyszący św. Antoniemu na retabulum z 1490 roku, obecnie w Musée Masséna w Nicei. W kościele w Collobrières, oprócz trzech innych wizerunków św. Poncjusza, znajduje się obraz, na którym towarzyszy mu, jako młodemu Rzymianinowi, cesarz Filip I i jego żona Otacylia.
Sceny z życia św. Poncjusza zostały wyrzeźbione na kapitelach kolumn katedry w Saint-Pons-de-Thomières z XI i XII wieku, lecz obecnie znajdują się one w kilku muzeach, znaczna część w Toledo Museum of Art w Ohio.
Wzmianki i opracowania.
Świętego Poncjusza z Cimiez poza obszarem kultu jako pierwszy wzmiankuje w drugiej połowie IX stulecia w swym "Martyrologium" mnich Usuardus z Opactwa św. Germana w Saint-Germain-des-Prés (Paryż), a kilka lat po nim abp Ado z Vienne. W XIII wieku piszą o nim dominikanie: francuski autor encyklopedii Wincenty z Beauvais w Pikardii w "Speculum historiale" i włoski hagiograf abp Jakub de Voragine (w kontekście kwestii nawrócenia cesarza Filipa). Następnie wzmiankują go: w XIV wieku biskup Equilium Pietro de' Natali w "Catalogus Sanctorum et gestorum eorum" (określając go "biskupem"), a w XV stuleciu Nicolaas Clopper jr. z klasztoru augustianów w Eindhoven w swej kronice historii świata "Florarium Temporum" i karmelita z Ferrary Johannes Bonadies oraz dokumenty z klasztoru kartuzów w Kolonii i Brukseli.
Św. Poncjusza wspominają nowożytni włoscy historycy i hagiografowie: w XVI wieku kard. Cezary Baroniusz i Pietro Galesini, a w XVII wieku Filippo Ferrari w "Catalogus sanctorum Italiae", Giovanni Giustino Ciampini w "Vetera Monimenta" i Ferdinando Ughelli w 4 tomie "Italia Sacra" oraz francuscy: biskup tulleński André du Saussay w "Martyrologium Gallicanum" i ks. Étienne Baluze w "Miscellanea novo ordine digesta", przytaczając "Vita Pontii" z innego manuskryptu (z drobnymi różnicami), niż bollandyści, a także dwaj badacze, którzy podnosili zarzuty odnośnie do skażenia tekstu żywotu: historyk Louis-Sébastien Le Nain de Tillemont i jezuita Denis Pétau.
Opat klasztoru św. Poncjusza w Nicei, Pietro Gioffredo, napisał słownik biograficzny "Nicaea Civitas sacris monumentis illustrata", opublikowany w 1658 roku, w którym zamieścił biografię świętego zawierającą dodatkowe szczegóły nieznane w "Vita Pontii". W podanych przez niego obszernych przypisach, wśród licznych autorów średniowiecznych, wskazał też "najstarsze akta z naszego klasztoru w Lantosque".
W 3 tomie maja "Acta Sanctorum", opublikowanym w 1680 roku, bollandyści, prócz zamieszczenia kazań św. Waleriana z Cimiez i "Życia Poncjusza", zwrócili uwagę na możliwość późniejszych jego drobnych zniekształceń, zwłaszcza odnośnie do kwestii biskupstwa oraz zasygnalizowali podstawowe wzmianki na jego temat.
W XIX i w pierwszej połowie XX wieku trwały spory między kościelnymi badaczami o autentyczność poszczególnych faktów z życia św. Poncjusza. Bronili jej w swych książkach: J.-G.-P. Maurel i Bonaventure Salvetti. Przeciw byli: Henri Leclercq i Hippolyte Delehaye. Pogłębione badania postulowali umiarkowani historycy: Camille Jullian i Edmond-Frédéric Le Blant. W kolejnych dziesięcioleciach uwzględniono przede wszystkim wyniki licznych badań archeologicznych w Prowansji (także w Cimiez) i krainach sąsiednich, które prowadzili: Fernand Benoit i Charles-Alexandre Fighiera, wiodące do potwierdzenia autentyczności postaci św. Poncjusza i jego dziejów.
W oparciu o komplet zachowanych materiałów archiwalnych i bibliotecznych oraz zgromadzonych w Muzeum Archeologicznym w Cimiez, historyk Kościoła z Monako Claude Passet opracował wydanie krytyczne "Życia Poncjusza", opublikowane w 1977 roku . Syntezę dziejów kultu św. Poncjusza opracowała dziesięć lat wcześniej G. Laguerre. Najnowsze, uzupełniające opracowanie kwestii dotyczących św. Poncjusza sporządziła prof. Nadine Henrard z Uniwersytetu w Liège, w książce z 1998 roku, zawierającej przede wszystkim analizę misterium "Istorio de Sanct Poncz".
Miejscowości i obiekty fizjograficzne.
Od imienia św. Poncjusza pochodzą nazwy miejscowości: Saint-Pons (Alpy Górnej Prowansji) – miejsce jego działalności ewangelizacyjnej, Saint-Pons-de-Thomières i Saint-Pons-de-Mauchiens (Hérault), Saint-Pons-la-Calm (Gard), Saint-Pons (Ardèche), Saint-Pons-les-Mûres (obecnie dzielnica Grimaud), Saint-Pons w gminie Seyne (Alpy Górnej Prowansji), Saint-Pons w gminie Condorcet (Drôme), osada ("hameau") Saint-Pons w gminie Gréolières (Alpy Nadmorskie), domena Saint Pons w granicach Figanières (Var); w Katalonii: Sant Ponç w gminie Clariana de Cardener, Sant Ponç koło Palafrugell, Sant Ponç nad rzeką Saldes (część wioski Maçaners w gminie Saldes), Sant Ponç (dawna wieś obecnie w granicach Sallent), Sant Ponç (małe osiedle w mieście Girona) oraz punkt osadniczy w gminie La Vall de Bianya, samotna masia (regionalny rodzaj domostwa) z XVII wieku El Serrat de Sant Ponç.
10 kilometrów na zachód od centrum Aix-en-Provence, na terenie dawnej miejscowości Saint-Pons, znajduje się Most św. Poncjusza (Pont de Saint-Pons), jest to zabytkowy, średniowieczny most drogowy na rzece Arc w pobliżu akweduktu de Roquefavour.
W domenie św. Poncjusza koło Puyloubier znajduje się prywatna Basteja św. Poncjusza (La bastide de Saint Pons), obecnie odnawiana na cele kulturalne przez stowarzyszenie Les amis de Saint Pons en Venturi.
Na terenie gminy Saint-Pons (Alpy Górnej Prowansji), koło Barcelonnette, znajduje się lotnisko Barcelonnette – Saint-Pons (IATA: BAE, ICAO: LFMR), które ma pas długości 800 metrów, bez znaczników świetlnych, na wys. 1132 m n.p.m.
Na osiedlu Sant Ponç w Gironie mieści się siedziba klubu piłkarskiego Atletic Sant Ponç.
W Katalonii znajduje się Zalew św. Poncjusza (El Pantà de Sant Ponç), utworzony przez zaporę na rzece Cardener, koło miejscowości Clariana de Cardener, Góra św. Poncjusza (El Serrat de Sant Ponç) o wys. 820,4 m n.p.m. w Montclar i Góra św. Poncjusza o wys. 655,4 m n.p.m. na terenie Sant Julià de Vilatorta, Dolina św. Poncjusza d'Aulina (La Vall de Sant Ponç d'Aulina), z której wypływa Potok św. Poncjusza (La Riera de Sant Ponç) w La Vall de Bianya.
W Prowansji, koło Gémenos, u podnóża Sainte Baume, znajduje się leśna Dolina św. Poncjusza (La vallée de Saint-Pons), w niej Park św. Poncjusza (Parc de Saint-Pons), a w nim Źródło św. Poncjusza (La source de Saint Pons).
W Langwedocji, koło Saint-Pons-de-Thomières, znajdują się od kilku wieków Kamieniołomy św. Poncjusza (Les Carrières de Saint Pons), wydobywa się tam m.in. czerwony marmur św. Poncjusza (Le marbre de Saint-Pons), zwany też Czerwienią św. Poncjusza (le Rouge de Saint Pons).

</doc>
<doc id="4151294" url="https://pl.wikipedia.org/wiki?curid=4151294" title="Big Falls (hrabstwo Rusk)">
Big Falls (hrabstwo Rusk)

Big Falls – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151295" url="https://pl.wikipedia.org/wiki?curid=4151295" title="Podział administracyjny Polski (1944–1975)">
Podział administracyjny Polski (1944–1975)

Podział administracyjny Polski w latach 1944–1975 – podział administracyjny Polski i jego zmiany w okresie od zakończenia okupacji niemieckiej na przełomie lat 1944/1945 do 31 maja 1975.
1944–1950.
Powojenne granice Polski zostały ustalone na konferencjach wielkiej trójki w Teheranie (1943), Jałcie i Poczdamie (1945). Na żądanie przywódcy ZSRR Józefa Stalina wschodnią granicę Polski wytyczono wzdłuż linii Curzona. W zamian Polska otrzymała obszar Niemiec na wschód od Odry i Nysy Łużyckiej (z wyjątkiem części Prus Wschodnich przekazanej ZSRR), określany mianem Ziem Odzyskanych.
Powołany 22 lipca 1944 Polski Komitet Wyzwolenia Narodowego dekretem z dnia 21 sierpnia tegoż roku zniósł wprowadzoną przez okupanta strukturę administracyjną, przywracając przedwojenny podział administracyjny Polski.
Jesienią 1944 z województwa łódzkiego wydzielono miasto Łódź jako województwo miejskie. W marcu 1945 Ziemie Odzyskane podzielono wstępnie na 4 okręgi administracyjne: Śląsk Opolski, Dolny Śląsk, Pomorze Zachodnie i okręg mazurski. W tym samym czasie z obszaru Wolnego Miasta Gdańska i 6 powiatów przedwojennego województwa pomorskiego utworzono województwo gdańskie. W maju 1945 zniesiono autonomię województwa śląskiego. W sierpniu 1945 z pozostałej w Polsce części województwa lwowskiego i 4 powiatów województwa krakowskiego utworzono województwo rzeszowskie. Z dniem 28 czerwca 1946 obszar Ziem Odzyskanych włączono do zasadniczego podziału terytorialnego państwa, tworząc województwa szczecińskie, olsztyńskie i wrocławskie oraz włączając część powiatów do województw białostockiego, gdańskiego, poznańskiego i śląskiego. Polska dzieliła się odtąd na 14 województw i 2 miasta wydzielone (Warszawa i Łódź).
1950–1956.
Kolejna reforma administracyjna nastąpiła z dniem 6 lipca 1950. Utworzono wówczas województwa koszalińskie, opolskie i zielonogórskie, podnosząc liczbę jednostek stopnia wojewódzkiego do 19. Jednocześnie przemianowano województwo pomorskie na bydgoskie, a śląskie na katowickie.
W 1951 po raz ostatni uległy zmianie granice Polski. Polska odstąpiła ZSRR rejon w widłach Bugu i Sołokiji ze złożami węgla kamiennego, otrzymując w zamian rejon Ustrzyk Dolnych.
Jesienią 1954 (29 września) przeprowadzono reformę podstawowego szczebla administracji, zastępując gminy gromadami i wprowadzając pośrednią między miastami a wsią kategorię osiedli.
1957–1975.
1 stycznia 1957 miasta Kraków, Poznań i Wrocław wydzielono z województw, tym samym liczba jednostek administracyjnych najwyższego szczebla wzrosła do 22.
Z początkiem 1973 zniesiono gromady i osiedla oraz przywrócono gminy.
1 czerwca 1975 weszła w życie reforma podziału administracyjnego – utworzono 49 województw, a powiaty zostały zniesione.

</doc>
<doc id="4151298" url="https://pl.wikipedia.org/wiki?curid=4151298" title="Tony Neelankavil">
Tony Neelankavil

Tony Neelankavil (ur. 23 lipca 1967 w Valappad) – indyjski biskup syromalabarskiego Kościoła katolickiego, biskup pomocniczy archieparchii Trichur od 2017.
Życiorys.
Święcenia kapłańskie przyjął 27 grudnia 1993. W 1997 rozpoczął studia teologii dogmatycznej na Katolickim Uniwersytecie w Lowanium uwieńczone doktoratem w 2002. Po powrocie do kraju był m.in. profesorem w Wyższym Seminarium Duchownym "Marymatha" w Triśur, a od marca 2017 jego rektorem.
Episkopat.
1 września 2017 otrzymał nominację na biskupa pomocniczego archieparchii Trichur ze stolicą tytularną "Masuccaba". Sakrę przyjął 18 listopada 2017 z rąk arcybiskupa Andrews Thazhatha.
Linki zewnętrzne.
Blog biskupa Tony'ego Neelankavila 

</doc>
<doc id="4151299" url="https://pl.wikipedia.org/wiki?curid=4151299" title="Cedar Rapids (Wisconsin)">
Cedar Rapids (Wisconsin)

Cedar Rapids – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151302" url="https://pl.wikipedia.org/wiki?curid=4151302" title="Dewey (hrabstwo Rusk)">
Dewey (hrabstwo Rusk)

Dewey – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151307" url="https://pl.wikipedia.org/wiki?curid=4151307" title="Czubajeczka zamszowata">
Czubajeczka zamszowata

Czubajeczka zamszowata ("Lepiota tomentella" J.E. Lange) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Lepiota, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował Władysław Wojewoda w 2003 r.
Morfologia.
Średnica 1,5-5 cm, początkowo półkulisty, potem dzwonkowaty, w końcu wypłaszczony z niewielkim garbem na środku. Powierzchnia biaława do kremowej, pokryta różowobrązowymi lub czerwonobrązowymi włókienkami, szczególnie silnie w środkowej części kapelusza.
Wolne, dość luźne, początkowo białawe, potem z odcieniem czerwonawym.
Walcowaty, bez pierścienia, w górnej części gładki, w dolnej kłaczkowato włókienkowaty. 
Cheilocystydy beczułkowate z szeroko zaokrąglonymi końcami. Pleurocystyd brak. Podstawki 4-zarodnikowe. Zarodniki elipsoidalne, gładkie, dekstrynoidalne, bez pory rostkowej, z ostrogą. Rozmiary: 9 × 4 um.
Występowanie i siedlisko.
Na terenie Polski do 2003 r. podano w literaturze naukowej 4 stanowiska. W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający. Znajduje się na listach gatunków zagrożonych także w Niemczech i Holandii.
Owocniki wyrastają na ziemi w lasach liściastych od września do października.
Znaczenie.
Saprotrof. Prawdopodobnie jest grzybem trującym, u przebadanych czubajek wykryto bowiem amanitotoksyny – te same trucizny, które występują w muchomorach.

</doc>
<doc id="4151309" url="https://pl.wikipedia.org/wiki?curid=4151309" title="Lepiota tomentella">
Lepiota tomentella



</doc>
<doc id="4151310" url="https://pl.wikipedia.org/wiki?curid=4151310" title="(Poli)chlorek winylu">
(Poli)chlorek winylu



</doc>
<doc id="4151311" url="https://pl.wikipedia.org/wiki?curid=4151311" title="Abu al-Chus">
Abu al-Chus

Abu al-Chus (arab. أبو الخوص) – wieś w Syrii, w muhafazie Idlib. W 2004 roku liczyła 899 mieszkańców.

</doc>
<doc id="4151312" url="https://pl.wikipedia.org/wiki?curid=4151312" title="Andrew Rannells">
Andrew Rannells

Andrew Scott Rannells (ur. 23 sierpnia 1978 w Omaha) – amerykański aktor filmowy, telewizyjny, teatralny i głosowy, wokalista, znany przede wszystkim z udziału w takich produkcjach jak: "Rekiny wielkiego miasta" (1995-1997), "Rodzinka jak inne" (2012-2013), "Wieczór panieński" (2012), "Dziewczyny" (2012-2017), "Jak poznałem waszą matkę" (2013) i "Glee" (2015).
Życiorys.
Wczesne lata.
Urodził się w Omaha w stanie Nebraska w rodzinie rzymskokatolickiej jako syn Charlotte i Ronalda Rannellsów. Miał czworo rodzeństwa: trzy siostry i starszego brata. Jego rodzina miała korzenie irlandzkie, angielskie, niemieckie i polskie. Uczęszczał do szkoły podstawowej Matki Bożej z Lourdes w Omaha, a następnie do prywatnej szkoły jezuickiej dla chłopców Creighton Preparatory School w Omaha. Jego rodzina mieszkała w dzielnicy Hanscom Park w Omaha.
Rannells ujawnił w swoim pamiętniku "Too Much Is Not Enough", że gdy był nastolatkiem, był seksualnie atakowany przez katolickiego księdza dominikanina po sześćdziesiątce podczas spowiedzi w Creighton Prep. Doświadczenie to wpłynęło na decyzję Rannellsa o opuszczeniu kościoła katolickiego.
Początki kariery.
Jako dziecko chodził na zajęcia do Emmy Gifford Children's Theatre i występował w Omaha Community Playhouse, Firehouse Dinner Theatre i Dundee Dinner Theatre. Mając 11 lat zagrał w swojej pierwszej sztuce. Założył teatr społeczny z kolegami i absolwentem Creighton Prep Conorem Oberstem. Studiował przez dwa lata aktorstwo i teatroznawstwo w Marymount Manhattan College. W 1996 wziął udział w podróbce "Grease" z Amy Adams.
W 1997, w wieku 19 lat przeniósł się do Nowego Jorku. Pracował w reklamach i jako aktor głosowy w serialach "Rekiny wielkiego miasta" ("Street Sharks", 1995-1997) i "Pokémon" (1998-2006). Przez trzy lata (2001-2004) współpracował z 4Kids Entertainment, firmą zajmującą się produkcją animacji, gdzie dubbingował postacie z różnych gier. Brał także udział w produkcji gier komputerowych "Kirby", "Sonic the Hedgehog" i DIC Entertainment "Yu-Gi-Oh!".
Kariera sceniczna.
We wrześniu 2002 zdobył nagrodę im. B. Idena Payne’a dla najlepszego aktora za rolę tytułową Hedwig Robinson w musicalu rockowym "Cal do szczęścia" ("Hedwig and the Angry Inch") w Zachary Scott Theater Center w Austin w Teksasie i w 2015 był nominowany do Broadway.com Audience Award.
Grał na Broadwayu w zastępstwie za innych aktorów na scenach teatralnych w musicalach "Miss Saigon" i "Na wskroś nowoczesna Millie". W 2005 powierzono mu rolę Linka Larkina w musicalu "Lakier do włosów". Za rolę Kevina Price’a, misjonarza Kościoła Jezusa Chrystusa Świętych w Dniach Ostatnich, w sztuce "Księga Mormona" ("The Book of Mormon", 2011) uhonorowano go nagrodą Grammy (2012) i zdobył nominację do Tony Award (2011) i Drama Desk (2011).
Od 27 października do 29 listopada 2015 zastąpił Jonathana Groffa w roli króla Jerzego III w musicalu "Hamilton".
W 2016 jako Whizzer Brown w musicalu "Falsettos" po raz kolejny zdobył nominację do Tony Award. W 2018 kreacja Larry’ego w sztuce Marta Crowleya "Chórzyści" ("The Boys in the Band") przyniosła mu Tony Award, u boku aktorów takich jak Jim Parsons, Charles Carver, Zachary Quinto, Robin de Jesús i Tuc Watkins.
Kariera ekranowa.
Zaskarbił sobie sympatię telewidzów w roli Elijah Krantza, byłego chłopaka jednej z bohaterek, który okazuje się gejem, w serialu HBO "Dziewczyny" ("Girls", 2012-2017). Szerszej publiczności stał się znany z roli Bryana Collinsa, homoseksualisty z Los Angeles, który pragnie zostać ojcem, w sitcomie NBC "Rodzinka jak inne" ("The New Normal", 2012-2013). Gościł jako Reggie w jednym z odcinków sitcomu NBC "Will i Grace" ("Will &amp; Grace", 2017) – pt. „Grandpa Jack” z Jane Lynch.
Występował w filmach "Seks w wielkim mieście 2" ("Sex and the City 2", 2010), "Wieczór panieński" ("Bachelorette", 2012), "Praktykant" ("The Intern", 2015) i "Dlaczego on?" ("Why Him?", 2016).
Życie prywatne.
Rannells jest gejem. Jako 18-latek ujawnił swój homoseksualizm przed rodziną. Był związany z aktorem Mikiem Doyle’em. W 2019 związał się z Tuc Watkinsem.

</doc>
<doc id="4151313" url="https://pl.wikipedia.org/wiki?curid=4151313" title="Ar-Rusafa">
Ar-Rusafa



</doc>
<doc id="4151315" url="https://pl.wikipedia.org/wiki?curid=4151315" title="Ar-Rusafa (Idlib)">
Ar-Rusafa (Idlib)

Ar-Rusafa (arab. الرصافة) – miejscowość w Syrii, w muhafazie Idlib. W 2004 roku liczyła 1148 mieszkańców.

</doc>
<doc id="4151317" url="https://pl.wikipedia.org/wiki?curid=4151317" title="Willian Popp">
Willian Popp

Willian Popp (ur. 13 kwietnia 1994 w Joinville) – brazylijski piłkarz występujący na pozycji napastnika.
Kariera piłkarska.
Od 2014 roku występował w Joinville, Mogi Mirim, Busan IPark i Avispa Fukuoka.

</doc>
<doc id="4151319" url="https://pl.wikipedia.org/wiki?curid=4151319" title="Bolesław Bork">
Bolesław Bork

Bolesław Bork (, ur. 9 kwietnia 1923 w Zbychowie, zm. 18 listopada 2017 w Wejherowie) – polski nauczyciel, pisarz, poeta, dokumentalista, historyk, działacz społeczny związany z regionem Kaszub.
Życiorys.
Bolesław Bork urodził się 9 kwietnia 1923 roku w Zbychowie. Będąc uczniem miejscowej szkoły otrzymywał stypendium im. Przebendowskich. W 1936 roku rozpoczął naukę w gimnazjum w Wejherowie, przerwaną przez wojnę.
W latach okupacji niemieckiej w 1942 roku znalazł się w Goslar, w górach Harzu, w 1943 roku w Konstancji, następnie w Donaueschingen, na wyspie Meinau i we Fryburgu.
W 1944 roku przemierzył szlak we francuskim regionie Franche-Comté, gdzie walczyli polscy partyzanci, począwszy od miasteczka Dole przez Besançon, Belfort po Épinal. Przebywał następnie na holenderskiej wyspie Walcheren na Morzu Północnym w miejscowości Domburg. Na plaży w Dunkierce nad kanałem La Manche uległ wypadkowi przy pracach budowlanych i znalazł się w szpitalu w mieście Schwerin.
Po wojnie podjął pracę w Nadleśnictwie Gniewowo, a następnie w 1952 zdał maturę w Liceum Pedagogicznym w Gdańsku Oliwie. W 1968 ukończył Studium Nauczycielskie w Bydgoszczy. W 1975 otrzymał dyplom studiów wyższych Instytutu Kształcenia Nauczycieli w kierunku historii w Warszawie.
Był kierownikiem szkół w Koleczkowie, Chwaszczynie (1954–1955) i Bojanie (1959–1984). Po odejściu na emeryturę mieszkał w Bojanie, a następnie w Rekowie Górnym.
Zmarł 18 listopada 2017 roku w Wejherowie. Jego grób znajduje się na cmentarzu parafialnym w Redzie przy ulicy Gdańskiej.
Działalność.
Pełnił funkcję opiekuna społecznego cmentarza wojennego w Bojanie oraz mogiły i obelisku poświęconego pamięci partyzantów „Gryfa Pomorskiego” poległych w walce nad Ślężą.
Był także kierownikiem i prelegentem Uniwersytetu Powszechnego w Bojanie. Pełnił również funkcje sekretarza, a potem kierownika OSP w Bojanie.
Długoletni członek Zrzeszenia Kaszubsko-Pomorskiego, w latach 1982–1992 był prezesem oddziału Zrzeszenia w Koleczkowie, w gminie Szemud.
Jest autorem wielu artykułów, m.in. na temat historii Kaszub i regionu w magazynie „Pomerania” i „Jantarowe Szlaki”. Był inicjatorem i współtwórcą miesięcznika „Lesôk”, a także współpracownikiem regionalnego magazynu „Naji Gochë”, na którego łamach zamieszczał opracowania historyczne oraz poezję.
Opracował, wraz z córką, herb gminy Szemud.
Jego artykuły historyczne w czasopiśmie „Mówią Wieki” są wymieniane jako materiały do nauki historii i wiedzy o społeczeństwie.
Jego opowiadania są na liście lektur programu nauczania języka kaszubskiego w szkole podstawowej ("Rozporządzenie MEN z dnia 14 lutego 2017", ), w podręcznikach do nauki języka kaszubskiego dla gimnazjum i szkół ponadgimnazjalnych, a także pojawiły się na egzaminie maturalnym z języka kaszubskiego.

</doc>
<doc id="4151320" url="https://pl.wikipedia.org/wiki?curid=4151320" title="Gimnazjum elbląskie">
Gimnazjum elbląskie



</doc>
<doc id="4151321" url="https://pl.wikipedia.org/wiki?curid=4151321" title="Maharim">
Maharim

Maharim (arab. محاريم) – wieś w Syrii, w muhafazie Idlib. W 2004 roku liczyła 922 mieszkańców.

</doc>
<doc id="4151323" url="https://pl.wikipedia.org/wiki?curid=4151323" title="Cmentarz komunalny w Dzięgielowie">
Cmentarz komunalny w Dzięgielowie

Cmentarz komunalny w Dzięgielowie – cmentarz komunalny w Dzięgielowie, dawniej ewangelicki, położony przy ulicy Cieszyńskiej. Jest wpisany do gminnej ewidencji zabytków. Zarządzany jest przez gminę Goleszów.
Pochówki mieszkańców Dzięgielowa odbywały się na cmentarzach wyznaniowych w sąsiednim Puńcowie. Na skutek założenia na terenie wsi Zakładów Opiekuńczo-Wychowawczych, gdzie przebywały osoby starsze, nastąpiło zwiększenie liczby pochówków. Cmentarz w Dzięgielowie powstał w 1925 jako nekropolia wyznaniowa, ewangelicka.
Przez jego środek przeprowadzono aleję, prowadzącą do kaplicy cmentarnej. Kaplica pozostaje jednak używana sporadycznie. Aleja dzieli cmentarz na dwie części. Po jednej stronie odbywają się pochówki osób wyznania ewangelickiego, a po drugiej - katolickiego.
Na cmentarzu znajduje się wydzielona kwatera mieszcząca groby sióstr diakonis z miejscowego Diakonatu Eben-Ezer. Każdy z grobów sióstr przykryty jest płytą z wypisanym jej imieniem, nazwiskiem, datą urodzin i śmierci, liczbą lat posługi w diakonacie oraz wersetem biblijnym.

</doc>
<doc id="4151324" url="https://pl.wikipedia.org/wiki?curid=4151324" title="Euller (ur. 1995)">
Euller (ur. 1995)

Elosman Euller Silva Cavalcanti (ur. 4 stycznia 1995 w São José de Piranhas) – brazylijski piłkarz występujący na pozycji obrońcy.
Kariera piłkarska.
Od 2013 roku występował w Vitória i Avispa Fukuoka.

</doc>
<doc id="4151326" url="https://pl.wikipedia.org/wiki?curid=4151326" title="Chawara">
Chawara

Chawara (arab. خوارى) – wieś w Syrii, w muhafazie Idlib. W 2004 roku liczyła 937 mieszkańców.

</doc>
<doc id="4151327" url="https://pl.wikipedia.org/wiki?curid=4151327" title="Salamin">
Salamin

Salamin (arab. سلامين) – miejscowość w Syrii, w muhafazie Idlib. W 2004 roku liczyła 1022 mieszkańców.

</doc>
<doc id="4151328" url="https://pl.wikipedia.org/wiki?curid=4151328" title="Franco Sbuttoni">
Franco Sbuttoni

Franco Sbuttoni (ur. 6 maja 1989 w San Nicolás) – argentyński piłkarz występujący na pozycji obrońcy.
Kariera piłkarska.
Od 2009 roku występował w Tiro Federal, Sportivo Belgrano, Independiente Rivadavia, Atlético Tucumán i Sagan Tosu.

</doc>
<doc id="4151330" url="https://pl.wikipedia.org/wiki?curid=4151330" title="Plac Słowiański w Elblągu">
Plac Słowiański w Elblągu

Plac Słowiański (do 1945 , plac Fryderyka Wilhelma, dawniej również Nowy Rynek) – centralny plac elbląskiego Nowego Miasta, jego południowa część pokrywa się z dawnym Nowym Rynkiem, którego nazwę także wykorzystywano na określenie nowego placu.
Historia.
W średniowieczu na miejscu dzisiejszego placu rozwijało się jedno z pierwszych przedmieść Elbląga, tzw. Grobla Młyńska ("Mühlendamm"). W dokumentach z 1256 pojawia się informacja o stojącym w tym rejonie kościele św. Jakuba wraz z cmentarzem, a przy dzisiejszej ulicy Szpitalnej stanął Szpital św. Elżbiety. W XVI–XVII wieku istniejącą zabudowę rozebrano pod nowe fortyfikacje, w miejscu przyszłego placu powstał duży bastion kazamatowy otoczony szeroką fosą, mający wspierać pobliską Bramę Kowalską. W końcu XVIII wieku fortyfikacje rozebrano, w 1794 rozebrana została Brama Kowalska, a wolny pas ziemi pomiędzy Starym a Nowym miastem przeznaczono pod zabudowę. Mimo to osuszanie reliktów dawnych fos trwało w praktyce do lat 80. XIX wieku.
Przy powstałym na tym terenie Nowym Rynku wybudowano m.in. Główny Odwach (1775) i Dom Musztry (1778), a w latach 1779–1792 wybudowano wzdłuż południowej pierzei placu nowy ratusz, mający zastąpić ten, który spłonął w 1777. W 1816 nazwę placu zmieniono na cześć króla Prus Fryderyka Wilhelma (nie jest jasne, czy chodziło o pierwszego czy drugiego z władców o tym imieniu). W 1837 na placu zasadzono dąb mający upamiętnić 600-lecie istnienia Elbląga, istniejący do dnia dzisiejszego. W końcu XIX wieku ratusz zastąpiono nowym, okazalszym budynkiem w stylu neorenesansowym.
Od północy plac ograniczał ogród resursy obywatelskiej ("Buerger Ressurce"; do ok. 1850 ogród Truharda, w narożniku Logenstrasse), za którym znajdował się parterowy budynek, będący jej siedzibą. Narożnik z ul. Krótką do 1945 zajmowany był przez hotel "Königlicher Hof". Zachodnia pierzeja powstała na rozebranym wale ziemnym zabudowana została bogatymi kamienicami mieszczańskimi, podobnie wschodni skraj placu, gdzie powstały m.in. rezydencja nadburmistrza, Hotel Berlin i Dom Angielski. Przy placu wybudowano również siedzibę prezydium policji, współcześnie zaadaptowane na hotel. Pierwotnie planowano połączyć plac również z północnym przedmieściem poprzez przedłużenie ul. Logenstrasse (nazwa od mieszczącej się przy niej loży wolnomularskiej).
W latach 90. XIX wieku klasycystyczną zabudowę zastąpiły mieszczańskie, eklektyczne kamienice wzorowane na rzymskim baroku i manieryzmie. Istniejące wcześniej budynki podwyższono i ozdobiono nowymi sztukateriami i kolorowym tynkiem, jedynie nowe budynki ratusza i poczty wybudowano z czerwonej cegły. Sam ratusz uległ jednak przebudowie, został podwyższony i powiększony, do elewacji dodano wykusze, a obramienia okien i drzwi ozdobiono sztukaterią, zamieniono także niewielką wieżyczkę w wysoką, średniowieczną w stylu. Naprzeciw ratusza ustawiono w 1905 pomnik cesarza Wilhelma I dłuta Wilhelma Haverkampa. Domknięcie zabudowy placu dokonało się w 1912 roku, wraz z ukończeniem ogromnej kamienicy u wylotu ul. Kowalskiej. 22 listopada 1895 przez plac przebiegły trasy pierwszych w mieście linii tramwajowych.
W okresie poprzedzającym I wojnę światową okolice placu stanowiły jedno z dwóch centrów elbląskiej elity społecznej (obok rejonu dzisiejszych ulic 3 Maja, Dworcowej i Ratuszowej): 38 proc. mieszkańców okolic placu reprezentowało warstwę wyższą, a 26 proc. stanowiła burżuazja. Przy placu mieściła się jedna z trzech miejskich winiarni, natomiast przy rogu z ul. Giermków mieścił się urząd celny, do gmachu którego w 1915 roku przeniesiono bibliotekę miejską. 23 października tego samego roku na placu ustawiono dwa zdobyczne belgijskie działa kalibru 15 cm na lawetach.
W 1908 w południowo-zachodniej części placu powstał pomnik założyciela miasta, Hermanna von Balka dłuta H. Magnussena. Z pomnika do współczesności zachował się jedynie cokół w formie studni oraz otaczające go fontanny.
W latach 1928–1930 ratusz uległ dalszej rozbudowie w kierunku wschodnim, kiedy dobudowano do niego gmach prezydium policji (obecny hotel "Arbiter").
W 1945 podczas walk o miasto zniszczeniu uległ ratusz oraz cała zachodnia pierzeja, jej miejsce zajmuje obecnie zieleniec. 
Po II wojnie światowej na placu i w jego okolicach, w ramach I Biennale Form Przestrzennych, ustawiono rzeźby autorstwa Henryka Stażewskiego, Mieczysława Wiśniewskiego i Antoniego Milkowsky'ego. Na 750-lecie miasta posadzono także przy placu kolejny dąb oraz ustawiono głaz pamiątkowy.

</doc>
<doc id="4151331" url="https://pl.wikipedia.org/wiki?curid=4151331" title="Turunba">
Turunba

Turunba (arab. ترنبة) – miejscowość w Syrii, w muhafazie Idlib. W 2004 roku liczyła 3623 mieszkańców.

</doc>
<doc id="4151333" url="https://pl.wikipedia.org/wiki?curid=4151333" title="Ildefons Bańkowski">
Ildefons Bańkowski

Ildefons Bańkowski (ur. w 1926 w Lwówku, zm. w 1982 w Bydgoszczy) – polski artysta fotograf, uhonorowany tytułem Artiste FIAP (AFIAP). Członek Związku Polskich Artystów Fotografików.
Życiorys.
Ildefons Bańkowski mieszkał i pracował w Bydgoszczy. Fotografował od 1949 roku, kiedy to pracując w Biurze Projektów w Bydgoszczy sporządził dokumentację fotograficzną z budowy i rozbudowy bydgoskiego Osiedla Błonie. W 1969 roku wykonał 80 fotografii dokumentujących inwestycje budowlane, na zlecenie Biblioteki Miejskiej w Bydgoszczy. W latach 70. był w Bydgoszczy jednym z prekursorów i orędowników fotografii barwnej. W 1965 roku został przyjęty w poczet członków Związku Polskich Artystów Fotografików. Jest dwukrotnym laureatem nagrody Ministerstwa Kultury i Sztuki; w 1966 oraz w 1977 roku – za realizację „Tematów muzycznych w fotografii”.
Ildefons Bańkowski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Jego fotografie były prezentowane m.in. w Berlinie, Brukseli, Edynburgu, Lozannie, Paryżu. Pokłosiem udziału w Międzynarodowych Salonach Fotograficznych (pod patronatem FIAP) było przyznanie mu tytułu honorowego Artiste FIAP (AFIAP) nadanego przez Międzynarodową Federację Sztuki Fotograficznej FIAP, z siedzibą w Luksemburgu.
Spuścizna po twórczości Ildefonsa Bańkowskiego to około 20. tysięcy czarno-białych negatywów, znajdujących się w zbiorach Wojewódzkiej i Miejskiej Biblioteki Publicznej w Bydgoszczy oraz w zbiorach Galerii Miejskiej Biura Wystaw Artystycznych w Bydgoszczy.
Projekty.
Źródło.

</doc>
<doc id="4151334" url="https://pl.wikipedia.org/wiki?curid=4151334" title="Juanma">
Juanma

Juanma, właśc. Juan Manuel Delgado Lloria (ur. 17 listopada 1990 w Walencji) – hiszpański piłkarz występujący na pozycji napastnika.
Kariera piłkarska.
Od 2009 roku występował w Jove Español, Dénia, Deportivo Alavés, Asteras Tripolis, Kallonis, Hearts of Midlothian, UCAM Murcia i V-Varen Nagasaki.

</doc>
<doc id="4151336" url="https://pl.wikipedia.org/wiki?curid=4151336" title="Frome (rzeka w Dorset)">
Frome (rzeka w Dorset)

Frome (ang. "River Frome") – rzeka w południowo-zachodniej Anglii, w hrabstwie Dorset. Długość rzeki wynosi 56 km.
Źródło rzeki znajduje się w pobliżu wsi Evershot. Rzeka płynie w kierunku wschodnim, przepływa przez miasto Dorchester, a w końcowym biegu przez Wareham. Uchodzi do zatoki kanału La Manche, Poole Harbour.

</doc>
<doc id="4151337" url="https://pl.wikipedia.org/wiki?curid=4151337" title="1992-2000">
1992-2000



</doc>
<doc id="4151339" url="https://pl.wikipedia.org/wiki?curid=4151339" title="Joanna Szczepankiewicz-Battek">
Joanna Szczepankiewicz-Battek

Joanna Szczepankiewicz-Battek – polska geograf, doktor habilitowana nauk o Ziemi, nauczyciel akademicki, specjalistka w zakresie geografii historycznej, geografii kultur, geografii politycznej, geografii religii, krajoznawstwa, metodologii nauk geograficznych i turystyki.
Życiorys.
W 1995 na podstawie rozprawy pt. "Geografia protestantyzmu i jego kultury na Śląsku" uzyskała na Wydziale Nauk Przyrodniczych Uniwersytetu Wrocławskiego stopień doktora nauk o ziemi w dyscyplinie geografia, specjalność:geografia kultur i religii. W 2013 w oparciu o dorobek naukowy oraz pracę pt. "Łużyce - przestrzeń dysocjacji kultur narodowych i religijnych" Rada Wydziału Nauk o Ziemi i Kształtowania Środowiska tego samego uniwersytetu nadała jej stopień doktora habilitowanego nauk o Ziemi w dyscyplinie geografia w specjalności geografia historyczna.
Była zatrudniona na Wydziale Matematyczno-Przyrodniczym w Instytucie Geografii i Studiów Regionalnych Akademii Pomorskiej w Słupsku. Została profesorem nadzwyczajnym Wyższej Szkoły Bankowej we Wrocławiu.

</doc>
<doc id="4151342" url="https://pl.wikipedia.org/wiki?curid=4151342" title="Miguel Pallardó">
Miguel Pallardó

Miguel Pallardó (ur. 5 września 1986 w Alaquàs) – hiszpański piłkarz występujący na pozycji pomocnika.
Kariera piłkarska.
Od 2004 roku występował w Valencii CF, Getafe CF, Levante UD, UD Almería, Hearts of Midlothian i V-Varen Nagasaki.

</doc>
<doc id="4151344" url="https://pl.wikipedia.org/wiki?curid=4151344" title="Irianomysz">
Irianomysz

Irianomysz ("Coccymys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Nowej Gwinei.
Morfologia.
Długość ciała (bez ogona) 80–114 mm, długość ogona 122–171 mm, długość ucha 13–21 mm, długość tylnej stopy 23–28 mm; masa ciała 22–45,4 g.
Systematyka.
Etymologia.
"Coccymys": "kokkos" „nasienie”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4151345" url="https://pl.wikipedia.org/wiki?curid=4151345" title="Turzyca brunatna">
Turzyca brunatna

Turzyca brunatna ("Carex brunnescens" (Pers.) Poir.) – gatunek rośliny z rodziny ciborowatych. Występuje w Europie, Azji oraz Ameryce Północnej. W Polsce jest gatunkiem rzadkim; rośnie tylko na Pomorzu i Pojezierzu Mazurskim.
Biologia i ekologia.
Bylina, hemikryptofit. Rośnie na torfowiskach. Kwitnie od maja do czerwca. Liczba chromosomów 2n = 56.
Zagrożenia i ochrona.
Roślina umieszczona w Czerwonej księdze gatunków zagrożonych w kategorii LC (najmniejszej troski).
Znajduje się także na polskiej czerwonej liście w kategorii DD (stopień zagrożenia nie może być określony).

</doc>
<doc id="4151346" url="https://pl.wikipedia.org/wiki?curid=4151346" title="Carex brunnescens">
Carex brunnescens



</doc>
<doc id="4151348" url="https://pl.wikipedia.org/wiki?curid=4151348" title="Axe (Somerset)">
Axe (Somerset)



</doc>
<doc id="4151349" url="https://pl.wikipedia.org/wiki?curid=4151349" title="Amazon Go">
Amazon Go

Amazon Go – sieć sklepów spożywczych prowadzonych przez amerykańskie przedsiębiorstwo handlowe amazon.com. Pierwszy sklep otwarto (tylko dla pracowników Amazona) 5 grudnia 2016 r. w Seattle, w budynku siedziby firmy. W marcu 2020 roku istniało już 27 sklepów znajdujących się w Seattle, Chicago, San Francisco i Nowym Jorku.
Punkty sprzedaży są częściowo zautomatyzowane, gdzie kupujący mogą nabywać produkty bez pomocy kasjera i bez korzystania z kas samoobsługowych.
W doniesieniu prasowym z otwarcia pierwszego sklepu, opublikowanym w dzienniku „The Wall Street Journal”, napisano, że jest on pierwszym z co najmniej trzech planowanych przez Amazon, gdzie każdy z nich ma mieć inny format. W październiku 2016 roku dziennikarze „Business Insider” napisali na łamach tej e-gazety, że widzieli oni wewnętrzne dokumenty Amazona, w których opisywano otwarcie, w ciągu dziecięciu następnych lat, 2000 sklepów. Rzecznicy Amazona zdementowali te informacje, utrzymując, że nadal się uczą.
Internetowy serwis (o nowinkach technologicznych) „The Verge” napisał, że otwarcie pierwszego sklepu ogólnodostępnego miało nastąpić na początku stycznia 2017 roku. Pierwszy lokal ma jedynie 1800 stóp kwadratowych (167 m²), czyli miał powierzchnię przeciętnego sklepu ogólnospożywczego z podstawowymi artykułami. Następne sklepy testowe mają być większe. Sklep w wersji beta działa poprawnie jedynie, gdy znajduje się w nim mniej niż 20 klientów. Każda większa liczba odwiedzających lokal powoduje, że śledząca kupujących technologia Amazona ulega awarii, ponieważ nie nadąża ona za tak liczną klientelą. W czerwcu 2019 Amazon otworzył kolejny taki sklep w Nowym Jorku – to już siedemnasta lokalizacja, wliczając sklepy m.in. w Seattle, Chicago i San Francisco.
Koncepcja.
Według promocyjnego filmu udostępnionego w serwisie YouTube pomysł na sklep tego typu wykorzystuje kilka technologii, m.in. rozpoznawania obrazów, algorytmów deep learning i przetwarzania danych z kilku detektorów, co ma zautomatyzować kroki, tj. zakup, postój przy kasie oraz zapłata, które związane są z transakcją handlową. Koncept takiego sklepu jest odbierany jako rewolucyjny model biznesowej innowacji, który polega na powszechnie wykorzystywanych smartfonach i technologii geo-ogrodzenia. Ma to na celu usprawnienie konsumenckiego doświadczenia, tak jak łańcuch dostaw i zarządzanie zapasami. Jednak rzeczywiste wejście na rynek prototypowego sklepu Amazon Go w Seattle zostało przesunięte w czasie, czego powodem były problemy ze zdolnością czujników mających śledzić wiele osób lub obiektów znajdujących się w lokalu.

</doc>
<doc id="4151350" url="https://pl.wikipedia.org/wiki?curid=4151350" title="Axe (Devon)">
Axe (Devon)



</doc>
<doc id="4151353" url="https://pl.wikipedia.org/wiki?curid=4151353" title="Partia Wyzwolenia Ludowego">
Partia Wyzwolenia Ludowego

Partia Wyzwolenia Ludowego (tet. "Partidu Libertasaun Popular") – założona w 2015 roku timorska partia polityczna. Od 2017 roku, liderem ugrupowania jest były prezydent kraju – Taur Matan Ruak.

</doc>
<doc id="4151358" url="https://pl.wikipedia.org/wiki?curid=4151358" title="Andrzej Iwanecki">
Andrzej Iwanecki

Andrzej Iwanecki (ur. 3 listopada 1960 w Siemianowicach Śląskich) – polski duchowny rzymskokatolicki, biskup pomocniczy gliwicki od 2018.
Życiorys.
Urodził się 3 listopada 1960 w Siemianowicach Śląskich. W latach 1975–1979 kształcił się w miejscowym Liceum Ogólnokształcącym im. Jana Śniadeckiego. W latach 1979–1986 odbył studia w Wyższym Śląskim Seminarium Duchownym w Krakowie (od drugiego roku studiów w Katowicach), w trakcie których przez rok pracował w kopalni „Siemianowice”. 24 lutego 1985 otrzymał święcenia diakonatu przez posługę biskupa Józefa Kurpasa. Na prezbitera wyświęcił go 27 marca 1986 w katedrze Chrystusa Króla w Katowicach miejscowy biskup diecezjalny Damian Zimoń. Został inkardynowany do diecezji katowickiej.
Pracował jako wikariusz w parafiach: Nawiedzenia Najświętszej Maryi Panny w Orzeszu (1986–1989), Przenajświętszej Trójcy w Bielsku-Białej (1989–1990) i Najświętszego Serca Pana Jezusa i Matki Bożej Fatimskiej w Strzybnicy (1990–1995). W 1992 został włączony do prezbiterium diecezji gliwickiej. W 1995 objął wikariat w parafii św. Franciszka w Zabrzu, a w 1998 probostwo w tej parafii. W diecezji został członkiem kolegium konsultorów i rady kapłańskiej, moderatorem rejonowym Ruchu Światło-Życie i dziekanem dekanatu zabrzańskiego. W 2008 został obdarzony godnością prałata.
18 listopada 2017 papież Franciszek mianował go biskupem pomocniczym diecezji gliwickiej ze stolicą tytularną Arcavica. Święcenia biskupie przyjął 7 stycznia 2018 w katedrze Świętych Apostołów Piotra i Pawła w Gliwicach. Konsekrował go biskup diecezjalny gliwicki Jan Kopiec w asyście arcybiskupa Salvatore Pennacchia, nuncjusza apostolskiego w Polsce, i arcybiskupa metropolity katowickiego Wiktora Skworca. Jako zawołanie biskupie wybrał słowa "Jezus jest Panem". Został ustanowiony wikariuszem generalnym diecezji.

</doc>
<doc id="4151363" url="https://pl.wikipedia.org/wiki?curid=4151363" title="Ruczyca">
Ruczyca

Ruczyca (; , dawniej (1866) również "Ruszczyca") – wieś na Białorusi, w rejonie wilejskim obwodu mińskiego, około 17 km na zachód od Wilejki, gdzie rzeczka Hanutka () wpada do Naroczy.
Siedziba parafii prawosławnej pw. Zaśnięcia Matki Bożej.
Historia.
W tym miejscu w przeszłości były dobra i folwark Hanuta oraz miasteczko Hanuta. Pierwsza wzmianka o Hanucie pochodzi z 1501 roku. W 1592 roku kniaź Aleksander Proński sprzedał Hanutę Wacławowi Bohowitowi Szumbarskiemu. W XVI i XVII wieku była to własność książąt Holszańskich, później Paców, Sadowskich, Wilczków, Sanguszków, Sławieńskich, Zenowiczów, wreszcie rodziny Kociełłów herbu Pelikan. W 1723 roku dziedzicem Hanuty, Bienicy, Mołodeczna i Horodziłowa był Kazimierz Kociełł (1690–?), starosta markowski, po którym Hanutę i Mołodeczno odziedziczyła jego córka Rozalia (1715–1769) zamężna za Kazimierzem Ogińskim, starostą babinowickim i przewalskim (1713 – po 1769). Było to małżeństwo bezdzietne, w 1738 roku zapisali oni swój majątek bratu Kazimierza, Tadeuszowi Ogińskiemu. Po jego śmierci Hanutę i Mołodeczno odziedziczył jego młodszy syn, Franciszek Ksawery Ogiński (1742–1814), ostatni kuchmistrz wielki litewski. On również nie miał dzieci, w związku z czym majątek w 1814 roku odziedziczył syn jego brata, Andrzeja – Michał Kleofas Ogiński. Po eksdywizji majątku (podziale zadłużonych dóbr wśród wierzycieli), Hanuta przypadła siostrze Michała, Józefie Zofii Ogińskiej (1762–1846) starościnie mścisławskiej, która około 1836 roku sprzedała ją Lambertowi Rzewuskiemu (1780–?), po którym dziedziczył jego syn Jan. Dobra te wtedy liczyły 2500 dziesięcin ziemi ornej i 3000 dziesięcin lasu. Na przełomie XIX i XX wieku kupił Hanutę Tadeusz Wołłowicz. Ostatnim właścicielem majątku, stopniałego o połowę, do około 3000 ha, był jego syn Jerzy (1899–1939).
W wyniku reformy administracyjnej w latach 1565–1566 dobra te weszły w skład województwa wileńskiego Rzeczypospolitej. Po II rozbiorze Polski w 1793 roku miejscowość znalazła się na terenie powiatu wilejskiego (ujezdu) guberni mińskiej, a od 1843 roku – guberni wileńskiej. Po I wojnie światowej Hanuta i Ruczyca wróciły do Polski, po ustabilizowaniu się granicy polsko-radzieckiej w 1921 roku i ustabilizowaniu się podziałów administracyjnych na tych terenach znalazła się w gminie Wojstom w powiecie święciańskim województwa wileńskiego, 1 stycznia 1926 roku gminę wyłączono z powiatu święciańskiego i przyłączono do powiatu wilejskiego w tymże województwie; od 1945 roku – w ZSRR, od 1991 roku – na terenie Republiki Białorusi.
Hanuta występuje w 3. i 15. tomie Słownika geograficznego Królestwa Polskiego (z 1882 i 1900 roku) jako miasteczko i dobra. Ruczyca pojawia się jako wieś należąca do majątku Hanuta w 9. tomie tegoż Słownika (z 1888 roku) jako wieś (235 mieszkańców) należąca do majątku Hanuta. W 1931 roku w folwarku Hanuta mieszkało 69 osób, a w majątku – 11. W II połowie XX wieku toponim Hanuta znikł.
W 2009 roku we wsi Ruczyca mieszkało 37 osób.
Zabytki.
Świątynie.
Nieistniejący kościół katolicki.
W 1763 roku Tadeusz Ogiński wzniósł w Hanucie drewniany kościół katolicki pod wezwaniem Niepokalanego Poczęcia NMP i św. Anny, który uzyskał status filii parafii wojstomskiej. W 1834 roku został zamknięty przez władze carskie, według jednych źródeł został w tym roku zniszczony, według innych został kilka lub kilkanaście lat później przekształcony w cerkiew, gdy tutejsza cerkiew runęła ze starości.
Nieistniejąca cerkiew unicka.
Tadeusz Ogiński zbudował tu również "cerkiewkę unicką", którą w 1839 roku przekształcono w prawosławną, ale kilka lat później runęła ze starości.
Cerkiew pw. Zaśnięcia Matki Bożej.
W latach 60. XIX wieku ze składek miejscowej ludności zaczęto budować w centrum wsi i oddano w 1868 roku murowaną (z cegły) cerkiew pw. Zaśnięcia Matki Bożej istniejącą do dziś. Jest to świątynia wybudowana w stylu bizantyjsko-rosyjskim. Składa się z czterech części: masywnej trzykondygnacyjnej dzwonnicy (dwa oktagony na kwadracie) przykrytej dachem namiotowym, refektarza na planie kwadratu, sali modlitewnej, również kwadratowej i pięciokątnej apsydy z boczną zakrystią. 
Cerkiew otoczona jest starym kamiennym murem.
Kaplica na cmentarzu.
Na miejscowym cmentarzu wzniesiono w 1809 roku kaplicę, rozbudowaną w 1890 roku. Obecna kapliczka na cmentarzu pochodzi z lat 70. XX wieku. Stara kaplica cmentarna przestała istnieć po 2000 roku.
Kapliczki.
Naprzeciw cerkwi, po drugiej stronie głównej drogi przechodzącej przez wieś, w pobliżu byłego wjazdu do byłego pałacu, oraz na polu, niedaleko cmentarza, około 400 m na północny zachód od cerkwi stoją dwie prawie takie same rokokowe kapliczki. Obecnie w ruinie. Figura Matki Boskiej, która stała w jednej z kapliczek, obecnie znajduje się w muzeum starobiałoruskiej kultury Narodowej Akademii Nauk.
Młyn.
Do 2009 roku stał we wsi zabytkowy młyn. Obecnie pozostały jedynie fundamenty.
Wykopaliska archeologiczne.
W 1985 roku 2,5 km na północny zachód od wsi odkryto 30 mogił przykrytych poziomymi lub pionowymi tablicami z „krzyżopodobnymi znakami”.
Nieistniejący pałac Hanuta.
Tadeusz Ogiński wystawił tu pałac w połowie XVIII wieku, prawdopodobnie w 1765 roku, zwany Hanuta (również Aniuta). Pałac przetrwał do 1939 roku. Autorstwo projektu przypisuje się m.in. Tomaszowi Żebrowskiemu, Włochowi Abrahamowi Genù, względnie Polakowi Russelowi o nieznanym imieniu.
Był to budynek w stylu późnobarokowym, o jedenastoosiowej elewacji, niemal identycznej od strony podjazdu i ogrodu. Jego fasada była zaakcentowana trzyosiowym centralnym ryzalitem, rozczłonkowanym pionowo sześcioma jońskimi pilastrami. Dwa z nich flankowały główną oś z wejściem, pozostałe dwie pary były po bokach ryzalitu. Część centralna domu była dwukondygnacyjna, a skrzydła – parterowe. Nad ryzalitem był trójkątny fronton. Skrajne osie budynku były zaakcentowane boniowanymi pilastrami. Całość była przykryta czterospadowym, gontowym dachem mansardowym. Przed głównym wejściem był obszerny taras, będący jednocześnie podjazdem.
Wnętrze miało symetryczny układ dwutraktowy, amfiladowy w części środkowej, złożonej z jedynie 6 przestronnych pomieszczeń. Westybul zajmował całą szerokość ryzalitu, w jego rogu łamane schody prowadziły na pierwsze piętro. Na wprost z westybulu było wejście do wielkiej, o wysokości dwóch kondygnacji sali balowej. 
Na osi pałacu stała brama wjazdowa o ciekawej architekturze: tworzyły ją dwa podwójne słupy z furtkami dekorowane pilastrami, płycinami i gzymsami. 
Po prawej stronie podjazdu stała podłużna stajnia koni wyjazdowych, z mieszkaniami służby, a bliżej pałacu budynek mieszczący kuchnie i spiżarnie. Po lewej stronie paradnego dziedzińca, bliżej sadzawki na Hanutce stał dwukondygnacyjny, kwadratowy lamus przykryty namiotowym dachem gontowym z bardzo dużym okapem.
Park w Hanucie zajmował około 30 ha. Rozciągał się od kolistego gazonu w części ogrodowej i schodził tarasami do rzeczki, okalającej park i pałac od trzech stron. Najstarsza część była regularna, ale największą część parku stanowił praktycznie las modrzewiowy o powierzchni około 15 ha.
W pobliżu Hanuty w czasie I wojny światowej przechodził front, Wołłowicze musieli opuścić majątek. Zakwaterował się tu wtedy sztab niemiecki, który wycofując się w 1918 roku zabrał ze sobą wszystkie znajdujące się tu cenne meble i dzieła sztuki. Od 1921 roku dom stał pusty, niedostatecznie zabezpieczony popadał w ruinę. Przetrzebiono również park. Po 1939 roku został spalony, a cegła została rozebrana przez okoliczną ludność na budowy lub naprawy własnych domów.
Majątek Hanuta został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4151366" url="https://pl.wikipedia.org/wiki?curid=4151366" title="Wróblin (żuraw pływający)">
Wróblin (żuraw pływający)

Wróblin – żuraw pływający wykorzystywany do prac na Odrze.
Żuraw pływający zbudowany został w Fürstenbergu w 1939. Po II wojnie światowej został wydobyty z Odry w pobliżu stopnia wodnego Wróblin (po którym odziedziczył nazwę) i stał się własnością Rejonu Dróg Wodnych we Wrocławiu. W wyniku przekształceń i zmian żuraw wszedł w skład majątku Przedsiębiorstwa Budownictwa Hydrotechnicznego „Odra-2”, gdzie pracował do 2001. Był używany do wydobywania zatopionych jednostek, przy pracach remontowych istniejących oraz budowie nowych stopni wodnych i mostów. Pracował też jako pogłębiarka.
W 1998 został objęty ochroną prawną jako zabytek techniki. W 2002 został kupiony przez Fundację Otwartego Muzeum Techniki. Odbudowano maszynownię i urządzenia dźwigowe. Pomieszczenia załogowe przekształcono w salę wykładową, gdzie odbywają się wystawy, prelekcje a także wykłady dla studentów Politechniki Wrocławskiej.
W 2003 żuraw był na tyle sprawny, że oddano go do dyspozycji Miejskiego Sztabu Antykryzysowego do użycia w sytuacjach kryzysowych.
Opis techniczny.
Jednostka stalowa o konstrukcji nitowanej (niektóre elementy spawane). Bez własnego napędu, przewidziana do holowania lub pchania. Początkowo wyposażona była w ster, ale w latach 60. XX wieku, gdy do jej przemieszczania używano przeważnie pchaczy, ster zdemontowano.
Źródłem zasilania jest agregat prądotwórczy ze wzbudnicą, napędzany silnikiem Diesla firmy Deutz o mocy 24 kW, dający prąd stały o napięciu 110 V. W obrotnicy żurawia znajdują się dwa silniki elektryczne Siemens-Schuckert. Jeden, o mocy 6,8 kW obraca ramię żurawia, drugi, o mocy 9,8 kW, napędza bęben wciągarki.
Żuraw może podnosić ładunki o ciężarze do 8 T (współcześnie, wcześniej udźwig był większy). Wysięgnik ma długość 11 m i może się obracać w zakresie 360°. Maksymalna prędkość podnoszenia wynosi 9 m/min.

</doc>
<doc id="4151368" url="https://pl.wikipedia.org/wiki?curid=4151368" title="Max Emerson">
Max Emerson

Max Emerson (ur. 7 września 1988 r. w Vero Beach w stanie Floryda) – amerykański aktor filmowy i telewizyjny, model, reżyser, scenarzysta i producent.
Życiorys.
Absolwent Uniwersytetu Miami. Posiada tytuł licencjata sztuk pięknych. Jest modelem i osobowością internetową.
Jako aktor debiutował rolą Kena w filmie akcji "The Bait" (2009). W 2010 roku pojawił się w komedii "Violet Tendencies" u boku Maksa Rhysera, Marcusa Patricka i Samuela Whittena. Gościnnie wystąpił w serialach "Glee" (2014), "Coffee House Chronicles " (2015), "The Real O’Neals" (2016) i "Hit the Floor" (2016). W 2011 napisał, wyprodukował i wyreżyserował filmy krótkometrażowe "Earwig" oraz "DigSpit". W 2017 debiutował jako reżyser/scenarzysta pełnometrażowego dramatu "Hooked".
W 2016 roku ujawnił, że jest związany z Andresem Camilo, członkiem United States Army.

</doc>
<doc id="4151380" url="https://pl.wikipedia.org/wiki?curid=4151380" title="Mawashi geri">
Mawashi geri

Mawashi-geri (jap. 回し蹴り) można przetłumaczyć jako „cios z półobrotu”, chociaż poprawną nazwą jest kopnięcie okrężne. Jest to kopnięcie używane w japońskich sztukach walki.
Technika.
Mawashi-geri może być wykonany z różnych pozycji i istnieje kilka metod jego poprawnego wykonania. Technika używana jest głównie w Karate, Jujutsu, Kenpo itp. Częścią jej wykonania, która zawsze jest stała, jest to, że kopnięcie jest wykonywane do wewnątrz i pod kątem, co najmniej równolegle do płaszczyzny maty, do 45 stopni w górę. Jest to uderzenie boczne powierzchnią stopy. W idealnej sytuacji stopa znajdująca się na ziemi podczas kopnięcia wskazuje bezpośrednio od przeciwnika, ale od 90 do 45 stopni odchyłu może być również akceptowalne.
Warianty.
Jeśli mawashi-geri zostanie wyprowadzony przez nogę wykroczną, rozpoczyna ona ruch z ziemi, przesuwając się na pozycję z ugiętym kolanem wskazującym na obszar gdzie ma sięgnąć uderzenie. Bez zatrzymywania, noga obraca się do wewnątrz pod dowolnym kątem, w którym zostanie wyprowadzone kopnięcie, a na końcu, noga zostaje wyrzucona aby uderzyć przeciwnika, po czym natychmiast wraca na matę.
Jeśli kopnięcie jest wyprowadzane z nogi zakrocznej, możliwy jest inny wariant. Noga zakroczna podnosi się ze zgiętym kolanem skierowanym w bok, a całe ciało obraca się, w momencie gdy kolano obraca się do przodu. Obrót ciała i boczny ruch nogi zwiększają pęd nogi, który porusza się w taki sam sposób jak w wypadku kopnięcia wyprowadzanego przez nogę wykroczną.
Ostatnia możliwa zmiana dotyczy samej stopy. Można albo uderzyć podbiciem stopy (z kostką i palcami zadartymi), albo poduszką stopy (kostki i palce odgięte). Ewentualnie można całkowicie zrezygnować z używania stopy i zamiast tego uderzyć golenią.
Cele.
Typowymi celami tego kopnięcia są głowa (szczególnie podczas zawodów) oraz kolana i wolne żebra. Kyokushinkai karatecy zazwyczaj używają niskich ataków mawashigeri, aby uderzać w uda przeciwników, podczas gdy w innych stylach walki ten cel uderzenia jest mniej powszechny.
W sztukach walki istnieje wiele różnych metod wyprowadzania okrężnych kopnięć. Jedna z metod uwzględnia podniesienie kolana, a następnie szybkie obrócenie biodra i wyprowadzenie kopnięcia poduszką stopy.
W miarę upływu lat niektóre szkoły sztuk walki trenują kopnięcia okrężne golenią, co zawsze było preferowaną metodą w Muay Thai.
Innym popularnym miejscem kontaktowym jest wierzch stopy. Kopnięcia z ich wykorzystaniem są, ze względów bezpieczeństwa, zwykle praktykowane podczas sparingów w szkołach sztuk walki.
Obecnie coraz więcej karateków stosuje „zamarkowane kopnięcia”, które występują, gdy trenujący podniesie swoją atakującą nogę wyżej niż zamierzony cel, następnie wykonując kopnięcie z góry. Bardzo skuteczny atak na udo.

</doc>
<doc id="4151384" url="https://pl.wikipedia.org/wiki?curid=4151384" title="Walter Friedrich Otto">
Walter Friedrich Otto

Walter Friedrich Otto (ur. 22 czerwca 1874 w Hechingen, zm. 23 września 1958) – niemiecki filolog klasyczny. Był profesorem uniwersytetów w Wiedniu, Bazylei, Frankfurcie i Królewcu.
Życiorys.
Urodził się w Hechingen. Jego ojciec, Hermann Ernst Otto, był miejscowym farmaceutą. Wkrótce rodzina przeprowadziła się do Stuttgartu. Tam od 1882 chodził do Eberhard-Ludwigs-Gymnasium. W 1892 został przyjęty do ewangelickiej szkoły w Tybindze. W roku następnym rozpoczął studia filologii klasycznej. Jego nauczycielami byli Otto Crusius, Wilhelm Schmid i Ludwig Schwabe. W 1894 kontynuował studia w Bonn. Znalazł się wtedy pod silnym wpływem dwóch uczonych, Hermanna Usenera i Friedricha Büchelera. Stopień doktora otrzymał w 1897 za dysertację napisaną pod kierunkiem Büchelera, poświęconą pochodzeniu rzymskich nazw własnych. W tym samym roku zdał egzamin państwowy. Potem pracował jako nauczyciel gimnazjalny w Bonn, ale ten zawód wykonywał tylko przez sześć miesięcy. Następnie w 1898 zatrudnił się jako asystent w "Thesaurus Linguae Latinae" w Monachium. Od 1905 do 1911 pracował jako wydawca dzieła "Onomasticon Latinum". W 1905 ukończył pracę habilitacyjną, napisaną pod kierunkiem swojego dawnego nauczyciela z Tübingen, Otto Crusiusa, oraz otrzymał stanowisko privatdozenta na Uniwersytecie Ludwika i Maksymiliana w Monachium. Od 1907 prowadził ćwiczenia ze stylistyki łacińskiej. W 1910 został mianowany na stanowisko profesora nadzwyczajnego. Jako autor "Thesaurusa", zaznajomił się z Ernstem Diehlem i Alfredem Klotzem. W 1911 gościł z wykładami w Wiedniu, gdzie zaprzyjaźnił się z Hansem von Arnim. W 1913 został profesorem zwyczajnym literatury łacińskiej w Bazylei. W 1914 przeniósł się do Frankfurtu, gdzie prowadził ten sam przedmiot. Właśnie we Frankfurcie napisał swoje najważniejsze dzieła. Był tam też przywódcą grupy wybitnych uczonych specjalizujących się w badaniu starożytności. Do jego kręgu należeli klasyk Karl Reinhardt, etnolog Leo Frobenius, sinolog Richard Wilhelm, filozof Kurt Riezler, germanista Max Kommerell (który w 1936 został jego zięciem), historyk Franz Altheim, religioznawca Carl Koch, inny religioznawca Károly Kerényi, iranista Hermann Lommel i etnolog Adolf Ellegard Jensen. Uczestniczył też w konferencjach poświęconych mitologii, które odbywały się w holenderskim mieście Doorn w siedzibie byłego cesarza Niemiec Wilhelma II. Od 1932 do 1938 koordynował prace nad serią "Frankfurter Studien zur Religion und Kultur der Antike". Jego sytuację życiową zmieniło dojście do władzy Adolfa Hitlera. Naziści nakazali mu w 1934 objęcie katedry w Królewcu. Miejsce wakowało po odejściu klasyka Paula Maasa, który ustąpił ze względu na żydowskie pochodzenie. W Królewcu zaznajomił się z młodszym od siebie Willym Theilerem, filozofem Hansem Heysem, historykiem sztuki Wilhelmem Worringerem, muzykiem Hansem Engelem, archeologiem Guidem von Kaschnitz-Weinberg i indologiem Helmutem von Glasenapp. Zapisał się też do Königsberger Gelehrte Gesellschaft i Kant-Gesellschaft. Był represjonowany przez nazistów, którzy nie pozwolili mu przyznać Nagrody Kanta w 1943. W 1944 ewakuował się z Królewca przed zdobyciem go przez Armię Czerwoną, jednak w mieście pozostawił swój księgozbiór i liczne rękopisy. Ostatni rok wojny spędził w bawarskim Elmau. Po wojnie pracował jako wykładowca literatury greckiej w Monachium (1945) i Getyndze (1946), jak też w Tybindze. W 1955 przeszedł na emeryturę. 
Prace.
Zajmował się przede wszystkim historią religii. Pozycją, która przyniosła mu uznanie, była monografia "Die Götter Griechenlands. Das Bild des Göttlichen im Spiegel des griechischen Geistes",opublikowana w 1929. Do jego najważniejszych książek należy też "Dionizos. Mit i kult" ("Dionysos. Mythos und Kultus"), wydana w 1933. Wydał też między innymi "Der Dichter und die alten Götter" (1942), "Das Vorbild der Griechen" (1949), "Gesetz, Urbild und Mythos" (1951), "Die Musen und der göttliche Ursprung des Singens und Sagens" (1954), "Die Gestalt und das Sein. Gesammelte Abhandlungen über den Mythos und seine Bedeutung für die Menschheit" (1955). Był też wydawcą klasycznych dzieł naukowych. Był doradcą przy wydawaniu prac Maxa Schelera i Friedricha Nietzschego. Przeciwstawiał się zwłaszcza upolitycznianiu dorobku Nietzschego przez hitlerowców, w czym pomagali mu Karl Schlechta i Martin Heidegger.

</doc>
<doc id="4151386" url="https://pl.wikipedia.org/wiki?curid=4151386" title="Ella Purnell">
Ella Purnell

Ella Purnell (ur. 17 września 1996 w Londynie) – angielska aktorka, która wystąpiła m.in. w filmach: "Osobliwy dom pani Peregrine", "Czarownica" i "Armia umarłych".
Życiorys.
Uczyła się aktorstwa w szkole teatralnej Sylvii Young. W 2008 roku zdobyła rolę w musicalu "Oliver!", którą grała przez rok w Theatre Royal przy Drury Lane.

</doc>
<doc id="4151388" url="https://pl.wikipedia.org/wiki?curid=4151388" title="Czyreń muszlowy">
Czyreń muszlowy

Czyreń muszlowy ("Phellinopsis conchata" (Pers.) Y.C. Dai) – gatunek grzybów z rodziny szczeciniakowatych ("Hymenochaetaceae").
Systematyka i nazewnictwo.
Pozycja w klasyfikacji według Index Fungorum: "Phellinopsis, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1796 r. Christiaan Hendrik Persoon nadając mu nazwę "Boletus conchatus". Potem zaliczany był do różnych rodzajów. Obecną, uznaną przez Index Fungorum nazwę nadał mu Y.C. Dai w 2010 r.
Synonimów ma ponad 50. Niektóre z nich:
Nazwę polską nadał Stanisław Domański w 1967 r. (wówczas gatunek ten zaliczany był do rodzaju "Phellinus" (czyreń). Wcześniej przez polskich mykologów gatunek ten opisywany był jako huba muszlowa (M. Orłoś 1952) lub czyr muszlowaty (Teodorowicz 1936). Po przeniesieniu do utworzonego w 2010 r. rodzaju "Phellinopsis" wszystkie nazwy polskie są niespójne z nazwą naukową.
Morfologia.
Wieloletnia, rozpostarta i silnie przyrośnięta do podłoża huba. Sąsiednie owocniki często zlewają się z sobą, pokrywając duże powierzchnie. Gdy rośnie na powierzchniach pionowych zwykle tworzy owocniki rozpostarto-odgięte. Odgięte części owocnika mają wówczas do 5 cm szerokości. Cały owocnik osiąga grubość do 0,5 cm. Górna powierzchnia nierówna, u młodych okazów filcowata, szorstka, u starszych gładka, o grubej skórce i barwie od ciemnobrązowej do brązowoczarnej, koncentrycznie strefowana i bruzdowana. Brzeg jest płonny, o szerokości do 1 mm, ostry, gładki. Miąższ trwały, korkowaty. Hymenofor rurkowaty o powierzchni guzowatej, pofałdowanej i barwie od jasnobrązowej do rdzawej. Rurki mają długość 1–3 mm i tworzą kilka niewyraźnych warstw. Pory okrągłe lub kanciaste, o średnicy 0,1–0,25 mm, w liczbie 3–6 na mm. W hymenium znajdują się proste, szydłowate, grubościenne, brązowe szczecinki zakończone bezbarwnym wierzchołkiem. Mają długość 15–50 μm i średnicę 5–8 μm. 
System strzępkowy dimityczny. Strzępki generatywne z prostymi przegrodami. W kontekście strzępki generatywne hialinowe (pozbawione barwnika), cienkościenne, często rozgałęzione, o średnicy 1,5–2,5 μm, strzępki szkieletowe grubościenne, z cienkim tylko prześwitem, nierozgałęzione, rdzawobrązowe, o średnicy 2,2–3,8 μm. W rurkach strzępki generatywne hialinowe, czasami rozgałęzione, o średnicy 1,5–2,5 μm z prostymi przegrodami. Dominują żółtobrązowe nierozgałęzione i splątane strzępki szkieletowe o średnicy 2–3,5 μm. Podstawki maczugowate, z czterema sterygmami i prostą sprzążką bazalną. Bazydiole kształtem podobne do podstawek, ale mniejsze. Zarodniki szerokoelipsoidalne, początkowo hialinowe, z wiekiem bladożółtawe, dość grubościenne, gładkie, o rozmiarach (4,9) 5–6 (6,2) × (3,9) 4,1–5 (5,1) μm.
Występowanie i siedlisko.
Występuje w Ameryce Północnej, Europie, Azji i Australii. W Europie jest szeroko rozprzestrzeniony. W piśmiennictwie naukowym na terenie Polski do 2003 r. podano dość liczne stanowiska. Jest rozpowszechniony, ale niezbyt częsty.
Występuje w lasach liściastych i mieszanych, w ogrodach, szczególnie na terenach podmokłych. W Polsce najczęściej rozwija się na wierzbie, ale także na grabie, bzie czarnym, lilaku, wiązie, w innych krajach występuje także na klonie wielkolistnym, olszy szarej, brzozie papierowej, topoli kalifornijskiej.
Znaczenie.
Saprotrof i pasożyt rozwijający się na martwym drewnie, ale także na żywych drzewach, które infekuje poprzez rany. Powoduje białą zgniliznę drewna, głównie twardzieli. Ochrona polega na zabezpieczaniu ran fungicydami. 
W Hongkongu jest grzybem jadalnym.
Gatunki podobne.
Zazwyczaj jest łatwy do odróżnienia od innych czyreni. Czasami, gdy tworzy oddzielne, kopytkowate owocniki może być pomylony z czyreniem ogniowym ("Phellinus igniarius"), który również rośnie na wierzbie. Mikroskopowo odróżnia się od niego dużymi i często zdeformowanymi szczecinkami.

</doc>
<doc id="4151390" url="https://pl.wikipedia.org/wiki?curid=4151390" title="Dom otwartych drzwi">
Dom otwartych drzwi

Dom otwartych drzwi – ósmy solowy album poznańskiego rapera donGURALesko. Wydawnictwo ukazało się 24 listopada 2017 nakładem wytwórni muzycznej Szpadyzor Records w dystrybucji My Music. Nagrania wyprodukowali The Returners, White House, Mały72 oraz Tailor Cut.
Album uzyskał status złotej płyty.
Lista utworów.
Opracowano na podstawie materiału źródłowego.
Twórcy.
W nawiasach podano numery utworów.
Nagrania zrealizowane zostały w MM Studio w Poznaniu.

</doc>
<doc id="4151392" url="https://pl.wikipedia.org/wiki?curid=4151392" title="Phellinopsis conchata">
Phellinopsis conchata



</doc>
<doc id="4151393" url="https://pl.wikipedia.org/wiki?curid=4151393" title="Phellinus conchatus">
Phellinus conchatus



</doc>
<doc id="4151394" url="https://pl.wikipedia.org/wiki?curid=4151394" title="Bronisław Krzyżanowski (1906–1983)">
Bronisław Krzyżanowski (1906–1983)

Bronisław Krzyżanowski, ps. Bałtruk (ur. 7 lipca 1906 w Wilnie, zm. 20 grudnia 1983 we Wrocławiu) – dowódca oddziału „Baza-Miód”. Starszy syn Bronisława i Marii z Wojtkiewiczów.
Życiorys.
Absolwent Gimnazjum Humanistycznego im. Króla Zygmunta Augusta w Wilnie i Wydziałów Budownictwa Wodnego Politechniki Lwowskiej i Warszawskiej.
W czasie wojny, w jego domu w Ponaryszkach, mieszkała rodzina Eliasza Barana – żona Guta, Zeev (Włodek), Eli.
Aresztowany w Wilnie w 10 lipca 1946 roku. Wyrokiem z 4 kwietnia 1947 roku skazany na dziesięć lat łagrów w polarnej strefie ZSRR. Do roku 1948 był w łagrze Siewpieczłag. Od 11 listopada 1948 do 25 listopada 1954 w Łagrze Minłag. W 1954 roku przewieziony do Poćmy, skąd 25 kwietnia 1955 roku pod eskortą odstawiony do granicy polskiej.
Po przyjeździe do Polski przekazano mu odznaczenia przyznane w czasie wojny Krzyż Walecznych i Order Krzyża Virtuti Militari.
Odznaczony, wraz z żoną Heleną z Cywińskich Krzyżanowską, izraelskim medalem „Sprawiedliwy wśród Narodów Świata”. Swoje wspomnienia z czasów wojny, przesłuchań i sądu wojennego opisał w książce "Wileński matecznik".
Po przyjeździe do Polski miał problemy ze znalezieniem pracy. Tłumaczył artykuły naukowe, książki. Ze swoim przyjacielem Włodzimierzem Zonnem przetłumaczył „Życie we wszechświecie” Michaela Williama Ovendena oraz książkę „Pseudonauka i pseudouczeni” Martina Gardnera.
Swoje wspomnienia z czasów II wojny światowej opisał w książce „Wileński matecznik”. Książka została wydana w 1979 roku przez Instytut Literacki w Paryżu. Wydanie pośmiertne z 1986 roku zostało przygotowane na podstawie nagranych wspomnień autora. Zawiera dodatek opisujący przebieg śledztwa, przesłuchań i sądu.

</doc>
<doc id="4151395" url="https://pl.wikipedia.org/wiki?curid=4151395" title="Flambeau (hrabstwo Rusk)">
Flambeau (hrabstwo Rusk)

Flambeau – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151401" url="https://pl.wikipedia.org/wiki?curid=4151401" title="Grant (hrabstwo Rusk)">
Grant (hrabstwo Rusk)

Grant – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151403" url="https://pl.wikipedia.org/wiki?curid=4151403" title="Teoria emisji">
Teoria emisji



</doc>
<doc id="4151409" url="https://pl.wikipedia.org/wiki?curid=4151409" title="Hawkins (Wisconsin)">
Hawkins (Wisconsin)

Hawkins – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151410" url="https://pl.wikipedia.org/wiki?curid=4151410" title="Magnum Ignotum preludium">
Magnum Ignotum preludium



</doc>
<doc id="4151413" url="https://pl.wikipedia.org/wiki?curid=4151413" title="Hubbard (hrabstwo Rusk)">
Hubbard (hrabstwo Rusk)

Hubbard – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151421" url="https://pl.wikipedia.org/wiki?curid=4151421" title="Ladysmith (Wisconsin)">
Ladysmith (Wisconsin)

Ladysmith – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151432" url="https://pl.wikipedia.org/wiki?curid=4151432" title="Rusk (hrabstwo Rusk)">
Rusk (hrabstwo Rusk)

Rusk – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151434" url="https://pl.wikipedia.org/wiki?curid=4151434" title="Strickland (Wisconsin)">
Strickland (Wisconsin)

Strickland – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151452" url="https://pl.wikipedia.org/wiki?curid=4151452" title="1 Batalion Ratownictwa Inżynieryjnego">
1 Batalion Ratownictwa Inżynieryjnego

1 Batalion Ratownictwa Inżynieryjnego (1 bratinż) (JW 2852) – jednostka inżynieryjna stacjonująca w Krośnie Odrzańskim, podległa dowódcy Śląskiego Okręgu Wojskowego.
Historia.
1 batalionu ratownictwa inżynieryjnego został sformowany w 1997 roku, stacjonował w kompleksie koszarowym przy ul. Piastów w Krośnie Odrzańskim, był przeznaczony do realizacji zadań i prac inżynieryjnych w ramach akcji ratowniczych oraz likwidacji skutków zniszczeń obiektów inżynieryjnych i urządzeń infrastruktury terenowej. Rejonem odpowiedzialności batalionu było województwo lubuskie oraz północno-zachodnia część województwa wielkopolskiego.
Patrol rozminowania batalionu realizował zadania związane z oczyszczaniem terenu z przedmiotów wybuchowych i niebezpiecznych na terenie powiatów: strzelecko – drezdencckiego. międzyrzeckiego, sulęcińskiego. słubickiego. krośnieńskiego oraz Świebodzińskiego.
Batalion uczestniczył w akcjach przeciwpowodziowych w Niemczech w 2002 r. oraz w akcji ratowania koni w Słońsku w 2002 i w 2003 r. W 2006 batalion pomagał w usuwaniu skutków spalonego domu mieszkalnego na terenie gminy Lubrza.
Wojskowa Straż Pożarna batalionu, wyposażona w najnowszy sprzęt, brała udział w akcjach ratowniczych we współdziałaniu z Państwową Strażą Pożarną.
Po rozformowaniu batalionu w 2007 r. żołnierze batalionu zasilili inne jednostki wojskowe, większość z nich trafiła jednak do 5 kresowego batalionu saperów w Krośnie Odrzańskim.
W 2011 roku podczas obchodów Święta Wojska Polskiego odsłonięto tablicę pamiątkową poświęconą 1 Batalionowi Ratownictwa Inżynieryjnego w koszarach 5 Kresowego Batalionu Saperów w Krośnie Odrzańskim.
Tradycje.
Decyzją nr 187/MON Ministra Obrony Narodowej z dnia 2 lipca 2003 r. wprowadzono odznakę pamiątkową, oznakę rozpoznawczą i proporczyka na beret 1 Batalionu Ratownictwa Inżynieryjnego w Krośnie Odrzańskim.

</doc>
<doc id="4151456" url="https://pl.wikipedia.org/wiki?curid=4151456" title="Walentina Kibardina">
Walentina Kibardina

Walentina Tichonowna Kibardina (ros. Валентина Тихоновна Кибардина́; ur. 17 (30 maja) 1907, zm. 4 października 1988 w Leningradzie) – radziecka aktorka filmowa. Ludowy Artysta RFSRR.
Pochowana na Cmentarzu Serafimowskim w Petersburgu.

</doc>
<doc id="4151461" url="https://pl.wikipedia.org/wiki?curid=4151461" title="Phellinopsis">
Phellinopsis

Phellinopsis Y.C. Dai – rodzaj grzybów z rodziny szczeciniakowatych ("Hymenochaetaceae").
Systematyka i nazewnictwo.
"Phellinopsis, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".

</doc>
<doc id="4151464" url="https://pl.wikipedia.org/wiki?curid=4151464" title="Mir (imię)">
Mir (imię)

Mir – imię męskie pochodzenia słowiańskiego. Powstało jako zdrobnienie imion np: Mirosław, Jaromir, Sławomir, Radomir, Stanimir itd.
Żeński odpowiednik: Mira.

</doc>
<doc id="4151469" url="https://pl.wikipedia.org/wiki?curid=4151469" title="Puchar Ameryki Północnej w narciarstwie alpejskim mężczyzn 2017/2018">
Puchar Ameryki Północnej w narciarstwie alpejskim mężczyzn 2017/2018

Puchar Ameryki Północnej w narciarstwie alpejskim mężczyzn w sezonie 2017/2018 to kolejna edycja tego cyklu. Pierwsze zawody odbyły się 18 listopada 2017 roku w amerykańskim ośrodku narciarskim Copper Mountain Resort, a ostatnie rozegrane zostały 18 marca 2018 roku w kanadyjskim Kimberley.
W poprzednim sezonie klasyfikację generalną Pucharu Ameryki Północnej wygrał Kanadyjczyk Phil Brown, triumfując ponadto w klasyfikacji giganta. W klasyfikacji zjazdu triumfował rodak Browna Tyler Werry. Zwycięzcą klasyfikacji supergiganta został kolejny Kanadyjczyk Brodie Seger. W superkombinacji triumfatorem został Amerykanin Kipling Weisel. Natomiast w klasyfikacji slalomu triumfował Niemiec David Ketterer.
W tym sezonie w klasyfikacji generalnej zwyciężył River Radamus z USA. W klasyfikacjach zjazdu i supergiganta wygrał Kanadyjczyk James Crawford. W slalomie najlepszy był Mark Engel, w gigancie Brian McLaughlin, a w superkombinacji Sam Morse (wszyscy z USA).

</doc>
<doc id="4151471" url="https://pl.wikipedia.org/wiki?curid=4151471" title="Rajd Francji 2010">
Rajd Francji 2010



</doc>
<doc id="4151472" url="https://pl.wikipedia.org/wiki?curid=4151472" title="Rajd Francji 2012">
Rajd Francji 2012



</doc>
<doc id="4151475" url="https://pl.wikipedia.org/wiki?curid=4151475" title="Rajd Francji 2017">
Rajd Francji 2017



</doc>
<doc id="4151476" url="https://pl.wikipedia.org/wiki?curid=4151476" title="Zamek w Elblągu">
Zamek w Elblągu



</doc>
<doc id="4151478" url="https://pl.wikipedia.org/wiki?curid=4151478" title="Puchar Dalekowschodni w narciarstwie alpejskim 2017/2018">
Puchar Dalekowschodni w narciarstwie alpejskim 2017/2018

Sezon 2017/2018 Pucharu Dalekowschodniego w narciarstwie alpejskim rozpoczął się 6 grudnia 2017 w chińskim Wanlong Ski Resort. Ostatnie zawody z tego cyklu zostały rozegrane 23 marca 2018 roku w japońskim Ōtaki. Zorganizowano po 31 zawodów dla kobiet i dla mężczyzn (3 starty odwołano).
Puchar Dalekowschodni w narciarstwie alpejskim kobiet.
Wśród kobiet Pucharu Dalekowschodniego z sezonu 2016/2017 broniła Japonka Asa Ando. Tym razem zwyciężyła jej rodaczka Sakurako Mukōgawa.
W poszczególnych klasyfikacjach triumfowały: 
Puchar Dalekowschodni w narciarstwie alpejskim mężczyzn.
Wśród mężczyzn Pucharu Dalekowschodniego z sezonu 2016/2017 bronił Rosjanin Pawieł Trichiczew. Tym razem zwyciężył Japończyk Hideyuki Narita.
W poszczególnych klasyfikacjach triumfowali:

</doc>
<doc id="4151479" url="https://pl.wikipedia.org/wiki?curid=4151479" title="11 Batalion Saperów (III RP)">
11 Batalion Saperów (III RP)

11 Batalion Saperów (11 bsap) – pododdział wojsk inżynieryjnych Sił Zbrojnych RP.
Historia.
Batalion sformowany został wiosną 1945, jako 16 batalion saperów w łódzkiej dzielnicy Stoki i w miejscowości Żaków k/Łodzi, jako jednostka organizacyjna 11 Dywizji Piechoty. Oddział nie wziął udziału w działaniach wojennych. Po zakończeniu II wojny światowej, w dniach 23-24 października 1945 roku batalion przemaszerował do Żar. W 1992 roku 16 batalion został przeformowany w „11 Batalion Saperów" na podstawie decyzji Nr 101/MON z dnia 30 listopada 1992 r. W październiku 1993 jednostka dyslokowana została do Świętoszowa. 11 Batalion Saperów, funkcjonujący w oparciu o pokojowy etat Nr 29/158/0, został rozformowany w dniu 31 grudnia 2001.
Symbole batalionu.
25 września 1960 gen. bryg. Wacław Czyżewski wręczył dowódcy batalionu, mjr. Zygmuntowi Zawadzkiemu sztandar.
11 listopada 1995 gen. dyw. Janusz Ornatowski wręczył dowódcy batalionu, mjr. Leszkowi Dąbrowiczowi nowy sztandar ufundowany przez społeczeństwo Łęknicy.
Decyzją Ministra Obrony Narodowej z 1992 roku została wprowadzona do użytku odznaka pamiątkowa 11. Batalionu Saperów z Żar. 
Odznaka pamiątkowa: Odznakę stanowi krzyż maltański o krawędziach w kolorze złotym i ramionach pokrytych czarną, emalią, z czerwonym pasem wzdłuż brzegów. Na górnym ramieniu mieści się numer jednostki „11”. W centrum odznaki nałożona okrągła tarcza stalowa, na której wyryta jest miniatura odznaki 11 Dywizji Kawalerii Pancernej oraz napis „BATALION SAPERÓW”. Z tarczy wystają, między ramionami krzyża atrybuty saperskie: łopata, siekiera, kilof i kotwica. Odznaka o wymiarach 43 x 43 mm.

</doc>
<doc id="4151482" url="https://pl.wikipedia.org/wiki?curid=4151482" title="Mirosław Minkina (profesor)">
Mirosław Minkina (profesor)

Mirosław Minkina – polski wykładowca akademicki, profesor nauk społecznych, specjalizujący się w problematyce służb specjalnych i bezpieczeństwa międzynarodowego, ze szczególnym uwzględnieniem polityki zagranicznej i bezpieczeństwa Federacji Rosyjskiej. Od 2020 r. pełni funkcję Rektora Uniwersytetu Przyrodniczo-Humanistycznego w Siedlcach.
Życiorys.
W 1989 r. ukończył studia pedagogiczne. W 1993 r. uzyskał dyplom Studiów Podyplomowych Służby Zagranicznej w Polskim Instytucie Spraw Międzynarodowych. Jest absolwentem Institut Superieur de Formation Continue D’Etterbeek w Brukseli. Pełnił służbę wojskową na różnych stanowiskach dowódczych i sztabowych. W latach 1995-1999 wykonywał obowiązki pierwszego sekretarza w Ambasadzie RP w Brukseli a następnie w Stałym Przedstawicielstwie RP przy NATO i Unii Zachodnioeuropejskiej (UZE), reprezentował Przedstawicielstwo w Komitecie Przeglądu Obronnego (Defence Review Committee), Polityczno-Wojskowym Komitecie Sterującym (Political-Military Steering Committe), Roboczej Grupie Wykonawczej (Executive Working Group) oraz Grupie Koordynacji Polityki (Policy Coordination Group). W 2002 roku uzyskał stopień naukowy doktora na podstawie dorobku naukowego i rozprawy pt. "Problemy bezpieczeństwa w świetle nowej koncepcji strategicznej NATO"” na Wydziale Strategiczno - Obronnym Akademii Obrony Narodowej. W 2013 roku otrzymał w oparciu o dorobek naukowy oraz rozprawę habilitacyjną nt. „Wywiad w państwie współczesnym” stopień doktora habilitowanego w dziedzinie nauk społecznych w dyscyplinie nauki o bezpieczeństwie na Wydziału Bezpieczeństwa Narodowego Akademii Obrony Narodowej. W 2020 r. otrzymał tytuł profesora nauk społecznych. W latach 2012-2016 pełnił funkcję Dyrektora Instytutu Nauk Społecznych i Bezpieczeństwa Uniwersytetu Przyrodniczo-Humanistycznego w Siedlcach. W latach 2013-2019 kierował Zakładem Bezpieczeństwa Międzynarodowego i Studiów Strategicznych w tym Instytucie. W latach 2016-2020 pełnił funkcję prorektora ds. nauki Uniwersytetu Przyrodniczo-Humanistycznego w Siedlcach. Od 2020 r. kieruje Zespołem Badań Strategicznych Wymiarów Bezpieczeństwa Międzynarodowego. Studium teoretyczno-empiryczne w Instytucie Nauk o Bezpieczeństwie UPH. Został wybrany na rektora tegoż Uniwersytetu na kadencję 2020-2024. Odznaczony Srebrnym i Złotym Krzyżem Zasługi; Medalem Komisji Edukacji Narodowej; Brązowym, Srebrnym i Złotym Medalem „Za Zasługi dla Obronności Kraju” oraz Medalem „Za Zasługi dla Siedleckiej Uczelni”.
W pracy naukowej koncentruje się na problematyce bezpieczeństwa międzynarodowego, roli Federacji Rosyjskiej, NATO i Unii Europejskiej w systemie międzynarodowym. Stworzył podstawy teoretyczno-metodologiczne badań nad służbami specjalnymi, ze szczególnym uwzględnieniem współczesnego wywiadu i kontrwywiadu.
Jest autorem 9 monografii, 80 artykułów naukowych, w czasopismach krajowych i zagranicznych, współautorem prac analityczno-badawczych.
Wypromował 6 doktorów. Jest autorem recenzji w postępowaniach o nadanie stopnia doktora i doktora habilitowanego oraz w postępowaniach o nadanie tytułu profesora.
Jest członkiem European Association for Security i Polskiego Towarzystwa Nauk o Bezpieczeństwie.

</doc>
<doc id="4151483" url="https://pl.wikipedia.org/wiki?curid=4151483" title="Szpital św. Ducha w Elblągu">
Szpital św. Ducha w Elblągu



</doc>
<doc id="4151488" url="https://pl.wikipedia.org/wiki?curid=4151488" title="Anton Mitrjuszkin">
Anton Mitrjuszkin

Anton Władimirowicz Mitrjuszkin (ros. Антон Владимирович Митрюшкин, ur. 8 lutego 1996 w Krasnojarsku) – rosyjski piłkarz występujący na pozycji bramkarza. Obecnie zawodnik szwajcarskiego zespołu FC Sion.

</doc>
<doc id="4151493" url="https://pl.wikipedia.org/wiki?curid=4151493" title="Bronisław Krzyżanowski">
Bronisław Krzyżanowski



</doc>
<doc id="4151497" url="https://pl.wikipedia.org/wiki?curid=4151497" title="UBIQ 34">
UBIQ 34

Kompleks biurowo – usługowy UBIQ 34 – usytuowany jest pomiędzy ulicami Grunwaldzką, Wojskową i Ułańską w Poznaniu, na terenie dawnych koszar, mieszczących w okresie międzywojennym m.in. 15 Pułk Ułanów Poznańskich. Cały obszar wpisany jest do Rejestru zabytków pod nr. A 294, decyzją z dnia 6 marca 1987 jako „Zespół koszarowy przy ul. Grunwaldzkiej 34a”.
Historia.
Zabytkowy budynek przy ul.Grunwaldzkiej 34 powstał w 1885 jako kantyna oficerska dla kadry stacjonującego tu 2. Pułku Huzarów w surowym wojskowym stylu, tzw. Rohbaustill. Do połowy lat 60. XX wieku z powodzeniem służył różnym celom wojskowym. W 1965 otwarto w nim przedszkole, które funkcjonowało tu do 2012. W 2013 firma CDF Architekci uzyskała pozwolenie na budowę kompleksu biurowego UBIQ 34, który oddano do użytku w kwietniu 2015.
Architektura.
Kompleks składa się z trzech budynków (A, B, C)
W bezpośrednim sąsiedztwie obszaru znajdują się wolnostojące budynki dawnej jednostki koszarowej oraz współczesne obiekty mieszkaniowe wielorodzinne należące do Osiedla Ułańskiego.
Integralną część kompleksu stanowi starodrzew, składający się z kasztanowców oraz pojedynczych okazów innych gatunków drzew.
Nagrody.
Kompleks otrzymał nagrody: Eurobuild CEE – za biurowiec roku 2015 i za rewitalizację roku 2015; Nagrodę Roku 2015 Stowarzyszenia Architektów Polskich za obiekt zrealizowany na obszarze objętym ochroną konserwatorską; nagrodę im. Jana Baptysty Quadro za najlepszą realizację architektoniczną 2015 oraz wyróżnienie Brick Award 2013.

</doc>
<doc id="4151500" url="https://pl.wikipedia.org/wiki?curid=4151500" title="Stanisław Antoni Halka-Ledóchowski">
Stanisław Antoni Halka-Ledóchowski

Stanisław Antoni Halka-Ledóchowski (ur. 1874 w Piwcach, zm. 1940) – polski przedsiębiorca i działacz gospodarczy, hrabia.
Życiorys.
Ukończył Szkołę Morską w Chersoniu a później studiował w Anglii. Po powrocie do kraju starał się rozwijać na ziemiach polskich gospodarkę związaną z żeglugą i transportem między Europą Zachodnią a Morzem Czarnym. Opracowywał plany linii kolejowej łączącej Gdańsk przez Warszawę i Lwów z portami nad Morzem Czarnym, a także szlaków wodnych Wisła-Bug-Dniepr i Wisła-San-Dniestr. 
Przed 1914 założył Towarzystwo Składów Morskich z oddziałami w Warszawie, Mikołajewie
i w Gałaczu. W późniejszych latach Towarzystwo otworzyło oddziały w Antwerpii i Brukseli, przez co zmieniono nazwę na „Belgijska Kompania Handlu Morskiego i Transportu BELMAREB”. W Mikołajewie założył warsztaty remontu statków, planując przekształcić je w stocznię. W 1927 przedsiębiorstwo zostało jednak zlikwidowane z powodu recesji, która spowodowała nieopłacalność eksportu drewna do Belgii. Ledóchowski ograniczył swą działalność do zlokalizowanej w Warszawie „Polskiej Fabryki Siatki Jednolitej Hrabiego Stanisława Ledóchowskiego SA”, produkującej tzw. siatkę Ledóchowskiego, używaną w budownictwie. Wytwórnia ta działała od 1910 do okresu po II wojnie światowej. W 1950 została znacjonalizowana, gdy na mocy zarządzenia prezesa Centralnego Urzędu Drobnej Wytwórczości z 11 października 1950 roku ustanowiono przymusowy zarząd państwa nad przedsiębiorstwem.
Stanisław Antoni Halka-Ledóchowski należał do Ligi Morskiej i Kolonialnej.
Muzeum Morskie.
Stanisław Antoni Halka-Ledóchowski założył pierwsze w Polsce Muzeum Morskie, które mieściło się w Warszawie przy ulicy Przemysłowej 32. Organizację muzeum zakończono w 1932, Działało ono do wybuchu wojny, prezentując modele statków floty polskiej (dawnej i współczesnej), obrazy marynistyczne, mapy, ryciny, plakaty, zdjęcia i wydawnictwa morskie. Przy muzeum zlokalizowane były warsztaty, w których budowano modele statków. 
Zbiory muzeum po wojnie zostały przekazane (zgodnie z wolą Ledóchowskiego) do Muzeum Morskiego Instytutu Bałtyckiego w Szczecinie. Później zostały przeniesione do Muzeum Narodowego w Szczecinie.

</doc>
<doc id="4151504" url="https://pl.wikipedia.org/wiki?curid=4151504" title="Nagroda Goya dla najlepszej aktorki">
Nagroda Goya dla najlepszej aktorki

Nagroda Goya dla najlepszej aktorki (hiszp. "Premio Goya a la mejor interpretación femenina protagonista") – nagroda filmowa przyznawana od 1987 r. przez Hiszpańską Akademię Sztuki Filmowej.
Dotychczasową rekordzistką w tej kategorii jest Carmen Maura, która sięgnęła po statuetkę trzykrotnie. Po dwie nagrody zdobyły: Verónica Forqué, Cecilia Roth, Penélope Cruz, Maribel Verdú, Lola Dueñas i Emma Suárez.
Zwyciężczynie i nominowane.
1987-1990.
1987: Amparo Rivelles – "Trzeba rozebrać nasz dom"
1988: Verónica Forqué – "Radosne życie"
1989: Carmen Maura – "Kobiety na skraju załamania nerwowego"
1990: Rafaela Aparicio – "Morze i czas"
1991-2000.
1991: Carmen Maura – "Aj, Carmela!"
1992: Silvia Munt – "Skrzydła motyla"
1993: Ariadna Gil – "Belle époque"
1994: Verónica Forqué – "Kika"
1995: Cristina Marcos – "Wszyscy mężczyźni są tacy sami"
1996: Victoria Abril – "Po śmierci o nas zapomną"
1997: Emma Suárez – "Pies ogrodnika"
1998: Cecilia Roth – "Martin"
1999:Penélope Cruz – "Dziewczyna marzeń"
2000: Cecilia Roth – "Wszystko o mojej matce"
2001-2010.
2001: Carmen Maura – "Kamienica w Madrycie"
2002: Pilar López de Ayala – "Joanna Szalona"
2003: Mercedes Sampietro – "To, co nas łączy"
2004: Laia Marull – "Moimi oczami"
2005: Lola Dueñas – "W stronę morza"
2006: Candela Peña - "Księżniczki"
2007: Penélope Cruz – "Volver"
2008: Maribel Verdú - "Siedem stołów bilardowych"
2009: Carme Elías - "Camino"
2010: Lola Dueñas – "Ja, też!"
2011-2020.
2011: Nora Navas - "Czarny chleb"
2012: Elena Anaya - "Skóra, w której żyję"
2013: Maribel Verdú - "Śnieżka"
2014: Marian Álvarez - "Tylko ja"
2015: Bárbara Lennie - "Magical Girl"
2016: Natalia de Molina - "Wikt i opierunek"
2017: Emma Suárez - "Julieta"
2018: Nathalie Poza - "Trudno powiedzieć żegnaj"
Wielokrotnie nominowane laureatki.
Laureatki nagrody, które zdobyły więcej niż jedną nominację:

</doc>
<doc id="4151506" url="https://pl.wikipedia.org/wiki?curid=4151506" title="Future Man">
Future Man

Future Man – amerykański serial komediowy sci-fi, wyprodukowany przez Sony Pictures Television, Point Grey Pictures, Matt Tolmach Productions oraz Turkeyfoot Productions. Jego twórcami są Howard Overman, Kyle Hunter i Ariel Shaffir.
Serial był oryginalnie emitowany od 14 listopada 2017 roku za pośrednictwem platformy internetowej Hulu.
W Polsce serial był emitowany od 18 czerwca 2019 przez AXN Black.
Fabuła.
Josh Futtureman jest woźnym, który uwielbia gry wideo. Pewnego wieczoru udaje mu się przejść ostatni, najtrudniejszy poziom gry, której nikt jeszcze nie przeszedł. Okazuje się, że gra była testem, a jej bohaterowie, Tiger i Wolf, przybywają z przyszłości i proszą Josha o pomoc w walce z biotykami.
Produkcja.
21 sierpnia 2015 roku platforma Hulu zamówiła odcinek pilotowy od Setha Rogena i Evana Goldberga.
W lutym 2016 roku, ogłoszono, że główną rolę zagra Josh Hutcherson oraz Eliza Coupe. W kolejnym miesiącu do obsady dołączyli: Ed Begley Jr. jako Gabe Futturman oraz Glenne Headly jako Diane Futturman. Na początku maja, poinformowano, że Derek Wilson zagra w serialu.
9 września 2016 roku platforma Hulu zamówiła 13-odcinkowy pierwszy sezon komedii.
Na początku kwietnia 2017 ogłoszono, że Britt Lower dołączyła do komedii, wciela się w rolę Jeri Lang.
9 stycznia 2018 platforma Hulu zamówiła drugi sezon.

</doc>
<doc id="4151507" url="https://pl.wikipedia.org/wiki?curid=4151507" title="Alan Price">
Alan Price

Alan Price (ur. 19 kwietnia 1942 w Fatfield) – brytyjski muzyk rockowy, klawiszowiec. Najbardziej znany jako członek zespołu The Animals, w składzie którego występował w latach 1963-1965 oraz podczas reaktywacji w 1976 i 1983. Po rozstaniu z The Animals występował z własnym projektem Alan Price Set, prowadził własny program telewizyjny, był aktorem filmowym oraz tworzył muzykę filmową (w tym do filmu "Szczęśliwy człowiek", za który był nominowany do Złotego Globu).

</doc>
<doc id="4151508" url="https://pl.wikipedia.org/wiki?curid=4151508" title="Aleksandr Salnikow (koszykarz)">
Aleksandr Salnikow (koszykarz)

 
 Aleksandr Piotrowicz Salnikow (ros. Александр Петрович Сальников; ukr. Олександр Петрович Сальников, "Ołeksandr Petrowycz Salnykow"; ur. 3 lipca 1949 w Sewastopolu, zm. 17 listopada 2017 w Kijowie) – ukraiński koszykarz, mistrz świata, dwukrotny mistrz Europy, dwukrotny brązowy medalista olimpijski.
Występował na pozycji skrzydłowego. Z reprezentacją ZSRR oprócz dwóch brązowych medali olimpijskich (Montreal 1976 i Moskwa 1980) wywalczył złoto (1974) i srebro (1978) mistrzostw świata oraz cztery medale mistrzostw Europy, sięgając po srebro w 1975 i 1977 oraz złoto w 1979 i 1981. Był zawodnikiem kilku kijowskich klubów. W sezonie 1991/1992 był trenerem warszawskiej Legii.

</doc>
<doc id="4151509" url="https://pl.wikipedia.org/wiki?curid=4151509" title="11 Batalion Saperów 1992 - 2011">
11 Batalion Saperów 1992 - 2011



</doc>
<doc id="4151516" url="https://pl.wikipedia.org/wiki?curid=4151516" title="Turzyca włosowata">
Turzyca włosowata

Turzyca włosowata ("Carex capillaris" L.) – gatunek rośliny z rodziny ciborowatych. Występuje w Europie, Azji, Ameryce Północnej oraz Maroku. W Polsce jest gatunkiem rzadkim; rośnie tylko w Sudetach i Karpatach.
Biologia i ekologia.
Bylina, hemikryptofit. Rośnie na skałach i murawach wapiennych. Kwitnie w czerwcu. Gatunek charakterystyczny eutroficznych młak niskoturzycowych z rzędu "Caricetalia davallianae". Liczba chromosomów 2n = 54.
Zagrożenia i ochrona.
Roślina umieszczona na polskiej czerwonej liście w kategorii VU (narażony).

</doc>
<doc id="4151517" url="https://pl.wikipedia.org/wiki?curid=4151517" title="Carex capillaris">
Carex capillaris



</doc>
<doc id="4151519" url="https://pl.wikipedia.org/wiki?curid=4151519" title="The Orville">
The Orville



</doc>
<doc id="4151520" url="https://pl.wikipedia.org/wiki?curid=4151520" title="Trzęsienie ziemi w Kermanszahu (2017)">
Trzęsienie ziemi w Kermanszahu (2017)

Trzęsienie ziemi w Kermanszahu – trzęsienie ziemi o magnitudzie 7,3 w skali Richtera, które nastąpiło 12 listopada 2017 na granicy irańsko-irackiej, w samym Iranie w prowincji Kermanszah. Jego epicentrum znajdowało się około 30 kilometrów na południe od miasta Halabdża, irackiego Kurdystanu.
Trzęsienie ziemi.
Trzęsienie ziemi miało miejsce w pobliżu granicy iracko-irackiej, około 220 kilometrów (140 mil) na północny wschód od Bagdadu. Najbardziej dotkniętym obszarem była prowincja Kermanszah, gdzie najbardziej ucierpiały miasta Halabdża, Irak i Sarpol-e Zahab. W trzęsieniu ziemi zginęło 630 osób, a ponad 10 tys. zostało rannych.

</doc>
<doc id="4151522" url="https://pl.wikipedia.org/wiki?curid=4151522" title="Rezerwat przyrody Veľká skala">
Rezerwat przyrody Veľká skala

Rezerwat przyrody Veľká skala (słow. "Národná prírodná rezervácia Veľká skala") – rezerwat przyrody w grupie górskiej Ptacznika w zachodniej Słowacji. Powierzchnia 59,2 ha.
Położenie.
Rezerwat znajduje się w zachodniej części pasma Wysokiego Ptacznika. Obejmuje bardzo strome, w wielu miejscach skaliste, wschodnie stoki trzeciorzędnego szczytu Veľká skala (820 m n.p.m.), wznoszącego się w ramieniu odchodzącym w kierunku północnym od szczytu Buchlov (1040 m n.p.m.). Stoki te opadają ku wąskiej, głębokiej Bystričianskiej dolinie. Położony jest w granicach katastralnych wsi Bystričany w powiecie Prievidza w kraju trenczyńskim.
Rezerwat leży w granicach Obszaru Chronionego Krajobrazu Ponitrie.
Historia.
Rezerwat został powołany rozporządzeniem Ministerstwa Kultury Słowackiej Republiki Socjalistycznej nr 47/1984-32 z dnia 30 kwietnia 1984 r. (z terminem obowiązywania od 1 maja 1984 r.). W rezerwacie obowiązuje 5. (najwyższy) stopień ochrony.
Charakterystyka.
Rezerwat obejmuje fragment stromego zbocza Bystričianskiej doliny od jej dna (ok. 500-560 m n.p.m.) aż po szczyt Veľkej skaly (820 m n.p.m.), zbudowany ze skał andezytowych. W rzeźbie, charakterystycznej dla gór pochodzenia wulkanicznego, reprezentowane są skalne ściany, turnie w formie wież o płaskich wierzchołkach, strome jary, gołoborza, piargi i stożki nasypowe. Prawdopodobnie takie ukształtowanie terenu, niekorzystne dla gospodarki leśnej, pozwoliło zachować ten fragment gór Ptacznik w pierwotnym stanie. W najniższych położeniach na wietrzejącym andezytowym podłożu rosną lasy dębowo-grabowe z dębem bezszypułkowym, grabem i wiązem górskim, przechodzące w wyższych położeniach w pierwotne buczyny. Na stosunkowo niewielkiej przestrzeni można tu znaleźć zarówno bukowe lasy rumowiskowe z udziałem lipy drobnolistnej i brzozy brodawkowatej jak i żyzne buczyny.
Z punktu widzenia fitogeografii szczególnie cenne są reliktowe stanowiska sosny pospolitej na wysokich półkach skalnych i samotnych turniach. Jest to prawdopodobnie jedno z najbardziej na południe wysuniętych naturalnych stanowisk sosny na Słowacji, jak i jedno z niewielu takich naturalnych stanowisk na obszarze pasa słowackich gór o pochodzeniu wulkanicznym.
W lasach w granicach rezerwatu znajdziemy drzewa na wszystkich etapach rozwoju, od siewek po osobniki u kresu fizycznego rozwoju. Rośnie tu m.in. buk o obwodzie 430 cm w pierśnicy, lipa o obwodzie 425 cm oraz wiąz górski (brzost) o obwodzie 440 cm. Znajdziemy tu liczne gatunki grzybów a także bezkręgowców, których występowanie związane jest z pierwotnymi lasami obfitującymi w rozkładające się drewno.
Turystyka.
Teren rezerwatu nie jest dopuszczony do zwiedzania turystycznego. Jego dolnym skrajem, drogą biegnącą dnem Bystričianskiej doliny, wiodą niebieskie znaki szlaku turystycznego ze wsi Bystričany przez Jaseňovą Skałę na Ptacznik.

</doc>
<doc id="4151527" url="https://pl.wikipedia.org/wiki?curid=4151527" title="Ciliolarina">
Ciliolarina

Ciliolarina Svrček – rodzaj grzybów z rodziny "Hamatocanthoscyphaceae".
Systematyka i nazewnictwo.
"Hamatocanthoscyphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".

</doc>
<doc id="4151528" url="https://pl.wikipedia.org/wiki?curid=4151528" title="Amnéville Zoo">
Amnéville Zoo

Amnéville Zoo (fr. "Parc zoologique d’Amnéville") – ogród zoologiczny położony w Amnéville, w departamencie Mozela.

</doc>
<doc id="4151530" url="https://pl.wikipedia.org/wiki?curid=4151530" title="Adam Suzin">
Adam Suzin

Adam Suzin, pseud. "Adam S." (ur. 1800 w Zaleszanach, zm. 11 grudnia 1879 w Warszawie) – członek Towarzystwa Filaretów, zesłaniec syberyjski. Jego postać pojawia się w Akcie I Scenie I Części III "Dziadów" Adama Mickiewicza. Takie samo imię i nazwisko posiada jeden z bohaterów powieści "Lalka" Bolesława Prusa, rosyjski kupiec i wspólnik Stanisława Wokulskiego.
Życiorys.
Młodość.
Przyszedł na świat w 1800 w Zaleszanach na Kulinowszczyźnie w spauperyzowanej rodzinie szlacheckiej Dominika – właściciela Zaleszan, kapitana artylerii w Regimencie Pieszym 2. Buławy Wielkiej Litewskiej, adiutanta Stanisława Augusta Poniatowskiego w Grodnie, sędziego grodzkiego powiatu kobryńskiego, oraz Eulalii z Rosenbaumów. Miał pięcioro rodzeństwa, cztery siostry i brata Michała.
Pierwsze nauki pobierał na pensji Szymona Zaleskiego, następnie w 1815 wstąpił do gimnazjum w Świsłoczy, nawiązując w nim znajomość m.in. z Janem Jankowskim. Cztery lata później zaczął studia na Wydziale Fizyczno–Matematycznym Uniwersytetu Wileńskiego, gdzie w 1820 dołączył do Towarzystwa Filaretów; 26 czerwca tego roku został członkiem matematyczno–fizycznego „Grona Zielonego”, wkrótce zaś podjął obowiązki sekretarza tegoż kółka. Omawiając rozprawę „Polak do współrodaków z okazji przywróconego Królestwa Polskiego” Piotra Bogorskiego na jednym ze spotkań filaretów, z dużą dozą pesymizmu odniósł się do tematu niezależności Królestwa Polskiego. Oprócz „Grona Zielonego”, brał również udział w zebraniach „Filadelfistów Błękitnych”, radykalniejszego odłamu stowarzyszenia, do którego w styczniu 1821 zaangażował Jankowskiego. W latach 1821–1822 był guwernerem dzieci Michała Kleofasa Ogińskiego w Mohilnie. W 1823 został magistrem filozofii Uniwersytetu Wileńskiego. W drugim tomie „Dziennika Wileńskiego” z 1823 pojawił się jego artykuł pt. „Hipoteza Newtona o świetle i ciężkości”.
Zsyłka na Syberię.
We wrześniu 1823 władze carskie zleciły przeprowadzenie przeszukania w jego mieszkaniu, po czym Suzin został zatrzymany i przewieziony do dawnego klasztoru Bazylianów. W dniach 19 i 20 września był przesłuchiwany, nie przyznając się do zarzucanych mu czynów. Swoje zeznania podtrzymał 17 i 18 listopada (3 listopada Jankowski podał personalia filaretów). 24 stycznia 1824 ugiął się i potwierdził, że należał do Towarzystwa Filaretów, mimo to konsekwentnie odmawiał ujawnienia nazwisk członków stowarzyszenia oraz jego struktury i sposobu działania. Komisja śledcza postawiła mu najcięższe zarzuty, podobnie jak Tomaszowi Zanowi i Janowi Czeczotowi, wrogiej postawy wobec państwa oraz uniemożliwiła opuszczenie aresztu za poręczeniem. 19 sierpnia zapadł wyrok, potwierdzony przez Aleksandra I (28 sierpnia), na mocy którego Suzin oraz dwaj wspomniani skazani otrzymali karę sześciu miesięcy pobytu w twierdzy w głębi Rosji, później zaś nakaz zamieszkania na Syberii. W październiku oskarżonych odwiedził Adam Mickiewicz, który został uwolniony w marcu tego roku. Prawdopodobnie w czasie tej wizyty poeta dał wyraz swojemu zachwytowi nad nieprzejednaną postawą Suzina, deklamując improwizację „Do Adama Suzina”.
Wywózka Suzina, Czeczota i Zana kibitką z Wilna do Orenburga trwała od 22 października 1824 do 3 stycznia 1825, po czym odbyli półroczną karę w twierdzy Kizył. Następnie, wraz z Zanem (Czeczot został wysłany do Ufy), osiedlili się w Orsku. Przyjął tam posadę urzędnika niedaleko Orenburga, ponadto uczył dzieci komendanta twierdzy, pułkownika Isajewa. Nawiązał bliskie relacje z Janem Witkiewiczem, zesłanym na Sybir w marcu 1824. W marcu 1829 Suzin i Zan otrzymali polecenie wyjazdu do Orenburga. W trakcie pracy w Komisji Pogranicznej zajmowali się badaniami obyczajów ludności zamieszkującej tereny na południe i wschód od Uralu, przede wszystkim Kirgizów. Z biegiem czasu Suzin zyskał szacunek w ich oczach, co wyraziło się w pełnieniu roli sędziego polubownego i rozsądzania sporów międzyplemiennych. Zajmował się również kolekcjonowanej okazów flory eksplorowanych przez siebie ziem, które wzbogaciły później zbiory, powołanego do życia przez Zana, Muzeum Przyrodniczego w Orenburgu. Suzin uczył też języka francuskiego, jak również wspólnie z Janem Karolem Chodkiewiczem dokonał przekładu „O Niemczech” Germaine de Staël. Nie zdołał ukończyć tłumaczeń dzieł Jacques-Henri Bernardin de Saint-Pierre’a i Honoré de Balzac’a.
27 grudnia 1832 została mu przydzielona XIV ranga urzędnicza, chociaż wcześniej sprzyjający Polakom hrabia Paweł Suchtelen, generał gubernator Oranburga, czynił starania o nadanie Suzinowi X rangi ze względu na zdobyty przez zesłańca tytuł naukowy. Mikołaj I nie przyjął prośby, ponieważ zawierała ona błędy formalne. W październiku 1833 Suzin trafił do aresztu za rzekomą współpracę w tzw. spisku orenburskim, lecz w wyniku niedopatrzenia się przez komisję śledczą (kierował nią następca Suchtelna Wasilij Perowskij – również przyjaciel polskich zesłańców) winy oskarżonych, wszyscy zostali wypuszczeni na wolność. W 1834 Suzin otrzymał X rangę urzędniczą, o której przyznanie zabiegał Perowskij. Aby podreperować zdrowie, odbył podróż po stepach kazachskich, podczas której kilka razy był goszczony przez sułtana kazachskiego Baj–Muchameda. W latach 1834–1835 brał udział w szeregu badań w Kraju Orenburskim. Z upoważnienia Komisji Pogranicznej analizował tę krainę pod kątem obecności surowców mineralnych i budowy geologicznej, jak również, spełniając prośbę E. Hoffmana – profesora Uniwersytetu w Dorpacie, wraz z Zanem dokonali w niej obserwacji klimatologicznych i meteorologicznych.
Powrót na ziemie polskie.
Po wyjednaniu urlopu przez Perowskiego w połowie 1835, Suzin skierował swe kroki ku stronom rodzinnym. W 1837 otrzymał pozwolenie stałego zamieszkania w Kobryniu, gdzie zajmował się chorym ojcem. Na początku 1838 zaczął pracę jako guwerner Bolesława, przyrodniego brata J.K. Chodkiewicza, ponadto czuwał nad domowym archiwum rodu. W połowie tego roku został zatrzymany w związku z jego domniemanym udziałem w spisku Szymona Konarskiego. Początkowo przebywał w więzieniu w Kijowie, następnie zaś w Wilnie. W pisemnym zeznaniu przedłożonym 7 września nie przyznał się do zarzuconych mu czynów. Zgodnie z wyrokiem, który został potwierdzony przez Mikołaja I 19 lutego 1839, Suzina przetransportowano do Zaleszan, gdzie znalazł się pod ścisłym dozorem policyjnym. Gdy jego ojciec zmarł, zapewne powierzył dwóm starszym siostrom odziedziczone Zaleszany w dożywotnie użytkowanie.
W 1841 powrócił do Wilna, gdzie nawiązał kontakt z Zanem, a rok później poślubił Karolinę z Odynców. Wkrótce zaczął administrować dobrami ziemskimi feldmarszałka księcia Ludwika Wittgensteina położonymi na Litwie i Białorusi, opiekując się nimi przeszło dwadzieścia lat. Następnie przybył z Karoliną do Warszawy i wprowadzili się do córki. Na łamach dwutygodnika „Kronika Rodzinna” w latach 1870–1871 została wydrukowana jego relacja „Wycieczka w stepy kirgiskie odbyta w 1834 roku”. W ostatnich latach życia zmagał się postępującą utratą wzroku. Zmarł 11 grudnia 1879 w Warszawie. Jego grób znajduje się na Cmentarzu Powązkowskim.
Córką Adama i Karoliny była Michalina (ok. 1847–1913).

</doc>
<doc id="4151531" url="https://pl.wikipedia.org/wiki?curid=4151531" title="Cistella">
Cistella



</doc>
<doc id="4151534" url="https://pl.wikipedia.org/wiki?curid=4151534" title="Wieża Ta' Ċieda">
Wieża Ta' Ċieda



</doc>
<doc id="4151537" url="https://pl.wikipedia.org/wiki?curid=4151537" title="Wieża Ta' Ġawhar">
Wieża Ta' Ġawhar



</doc>
<doc id="4151539" url="https://pl.wikipedia.org/wiki?curid=4151539" title="Sławomir Godek">
Sławomir Godek

Sławomir Godek – polski prawnik, doktor habilitowany nauk prawnych, nauczyciel akademicki
Uniwersytetu Kardynała Stefana Wyszyńskiego w Warszawie, historyk prawa, specjalista w zakresie prawa rzymskiego.
Życiorys.
W 2002 na podstawie napisanej pod kierunkiem Jana Zabłockiego rozprawy pt. "Prawo rzymskie w III Statucie Litewskim (1588)" otrzymał na Wydziale Prawa i Administracji Uniwersytetu Warszawskiego stopień naukowy doktora nauk prawnych w zakresie prawa, specjalność: prawo rzymskie. Tam też w 2014 na podstawie dorobku naukowego oraz rozprawy pt. "III Statut litewski w dobie porozbiorowej" uzyskał stopień doktora habilitowanego nauk prawnych w zakresie prawa, specjalność: historia prawa.
Został adiunktem na Wydziale Prawa i Administracji Uniwersytetu Kardynała Stefana Wyszyńskiego w Warszawie, gdzie objął stanowisko kierownika Katedry Historii Ustroju i Prawa w Polsce. Był wykładowcą Europejskiej Wyższej Szkoły Prawa i Administracji w Warszawie.

</doc>
<doc id="4151548" url="https://pl.wikipedia.org/wiki?curid=4151548" title="Kościół św. Publiusza we Florianie">
Kościół św. Publiusza we Florianie

Kościół parafialny świętego Publiusza (, ), znany też jako Kościół parafialny we Florianie (, ) – rzymskokatolicki kościół parafialny we Florianie, na Malcie, pod wezwaniem świętego Publiusza. Budowany był w kilku etapach pomiędzy XVIII a XX wiekiem.
Historia.
Kamień węgielny pod kościół św. Publiusza położony został 2 sierpnia 1733 przez biskupa Paula de Bussana, w obecności Wielkiego Mistrza Antonio Manoela de Vilheny. Zakrystia została skończona siedem lat później i od tego czasu niewielki wtedy kościół zaczął być używany przez mieszkańców Floriany, ówcześnie nowo budowanego przedmieścia Valletty. Budowa została ukończona 17 stycznia 1768, kiedy do kościoła przeniesiono relikwie świętego Publiusza. Oryginalny projekt kościoła przypisywany jest Francesco Marandonowi. Kościół pierwotnie był częścią parafii św. Pawła w Valletcie.
W 1771 rozpoczęto przebudowę fasady kościoła, kopuła została zbudowana w 1780. W 1776 został drugim kościołem parafialnym parafii, a 20 marca 1792 został konsekrowany przez biskupa Vincenzo Labiniego. Kościołem parafialnym został ustanowiony w marcu 1844, dekretem wydanym przez papieża Grzegorza XVI.
Nawy i oratorium zostały zbudowane w latach 1856–1861, nowa fasada, której budowniczym był Nicola Zammit, w latach 1884–1890, zaś dwie nowe dzwonnice w 1889 i 1892. Wnętrze kościoła zdobiono na przełomie XIX i XX wieku.
Część fasady kościoła i jego kopuła zostały zniszczone podczas II wojny światowej, kiedy 3–4 marca oraz 28 kwietnia 1942 kościół trafiony został przez bomby. Zginęło wtedy 16 osób. Wtedy to, na czas remontu zniszczonej świątyni, pobliski kościół Sarria został tymczasowym kościołem parafialnym. Otwarcie wyremontowanego kościoła św. Publiusza nastąpiło 10 grudnia 1944. Jego dalsza rekonstrukcja prowadzona była przez architekta Gustava Vincentiego i została ukończona w późnych latach 50. XX wieku. W następnych dekadach wnętrze kościoła było upiększane, co zakończono we wczesnych latach 90. XX wieku.
Kościół zaliczony jest do zabytków narodowych I klasy, jest również umieszczony na liście "National Inventory of the Cultural Property of the Maltese Islands".
Architektura.
Fasada kościoła św. Publiusza zawiera neoklasycystyczny portyk, zwieńczony trókątnym frontonem, który ma dzwonnicę po każdej ze stron. Na szczycie fasady stoi statua Chrystusa Króla. Kościół zbudowany jest na planie krzyża z kopułą i bogato dekorowanym wnętrzem.
Nastawa ołtarzowa, przedstawiająca męczeństwo Publiusza, datowana jest na 1773; wykonana została przez Antoine’a de Favraya i jego ucznia, Filippo Vincenzo Pace. Sufit udekorowany jest obrazami przedstawiającymi zatonięcie statku św. Pawła i jego pobyt na Malcie. W kościele znajduje się wiele innych malowideł, w tym prace Giuseppe Calì, Emvina Cremony i wielu innych artystów.
Tytularna statua św. Publiusza, autorstwa rzeźbiarza Vincenzo Dimecha, została ukończona w 1811.

</doc>
<doc id="4151552" url="https://pl.wikipedia.org/wiki?curid=4151552" title="Cistella (grzyby)">
Cistella (grzyby)

Cistella Quél. – rodzaj grzybów z rzędu tocznikowców ("Helotiales").
Systematyka i nazewnictwo.
Pozycja w klasyfikacji według Index Fungorum: "Incertae sedis, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonim: "Discocistella" Svrček:

</doc>
<doc id="4151553" url="https://pl.wikipedia.org/wiki?curid=4151553" title="Maria Chrząszczowa">
Maria Chrząszczowa

Maria Chrząszczowa (ur. 18 czerwca 1913 w Warszawie, zm. 29 stycznia 1979 w Warszawie) – polska artystka fotograf. Członkini Okręgu Warszawskiego Związku Polskich Artystów Fotografików.
Życiorys.
Maria Chrząszczowa była córką Marii (z d. Gebethner) i Józefa Pfeiffera, dzieciństwo spędziła w Warszawie. Po ukończeniu szkoły Kowalczykówny i Jaworkówny – ze świadectwem dojrzałości, została uczennicą Miejskiej Szkoły Sztuk Zdobniczych w Warszawie, w tym czasie rozpoczęła działalność fotograficzną. W 1934 roku zamieszkała w Rudzach pod Krakowem. Zawarła związek małżeński z Michałem Chrząszczem. W sierpniu 1939 roku wróciła do Warszawy, gdzie podjęła pracę w firmie „Foto-Greger”, największym przedwojennym polskim sklepie fotograficznym Kazimierza Gregera. 
Szczególnie miejsce w twórczości Marii Chrząszczowej zajmowała fotografia architektury, w zdecydowanej większości miasta Warszawy. W 1945 roku sporządziła dokumentację fotograficzną zniszczeń powojennej Warszawy, czego pokłosiem była wystawa fotografii „Warszawa oskarża”, w 1945 roku. Od końca 1945 roku pracowała nad dokumentacją fotograficzną obozu koncentracyjnego w Oświęcimiu, dokumentacją fotograficzną Wrocławia, Jeleniej Góry, Kłodzka. W kolejnych latach pracowała jako fotoreporterka w Polskiej Agencji Prasowej w Warszawie, w firmie „Foto-Service” Kazimiery Funkiewiczowej oraz (jako retuszerka) w Przedsiębiorstwie Wystaw i Targów w Warszawie. Współpracowała (m.in.) z czasopismami: „Architektura”, „Kobieta”, „Stolica”. 
W 1952 roku Maria Chrząszczowa została przyjęta w poczet członków Warszawskiego Okręgu Związku Polskich Artystów Fotografików. W latach 1953–1974 była wykładowcą oraz prowadziła pracownię fotograficzną w katedrze Architektury Polskiej Politechniki Warszawskiej. 
Kolekcja fotografii Marii Chrząszczowej znajduje się (m.in.) w zbiorach Muzeum Warszawy oraz w zbiorach Fundacji Archeologii Fotografii. 
Wybrane wystawy.
Źródło.
Publikacje (albumy).
Źródło.

</doc>
<doc id="4151555" url="https://pl.wikipedia.org/wiki?curid=4151555" title="Trzy zasady urzędnika">
Trzy zasady urzędnika

Trzy zasady urzędnika (niem. "Beamten-Dreisatz") – zespół trzech frazesów, mających odzwierciedlać sformułowania nadużywane w biurokracji, spopularyzowany w 1960 r. przez Karla Augusta Bettermanna, niemieckiego prawnika, sędziego i naukowca. Obejmuje następujące zwroty:
Frazesy te wyrażają opór wobec zmiany, pojawiający się naturalnie, gdy w wątpliwość zostanie podana słuszność wzorców postępowania, dotychczas silnie zakorzenionych w danej organizacji. Przedmiotowe zwroty nie niosą za sobą żadnej argumentacji merytorycznej czy logicznej, jednak dzięki swojej zwięzłości i stanowczości potrafią ostatecznie rozstrzygnąć dyskusję na korzyść osoby ich używającej nawet pomimo tego, że osoba ta nie posiada żadnego uzasadnienia merytorycznego za swoim stanowiskiem. Tym samym trzy zasady urzędnika mieszczą się w kategorii "thought-terminating clichés", zdefiniowanej przez w jego pierwszej książce "".
Prowadzenie dyskusji z wykorzystaniem trzech zasad urzędnika jest przykładem redukcji dysonansu poznawczego.

</doc>
<doc id="4151561" url="https://pl.wikipedia.org/wiki?curid=4151561" title="Claviceps">
Claviceps

Claviceps Tul. (buławinka) – rodzaj grzybów z klasy "Sordariomycetes".
Systematyka i nazewnictwo.
Pozycja w klasyfikacji według Index Fungorum: "Clavicipitaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi".
Synonimy nazwy naukowej: "Balansiella Henn.",
"Kentrosporium" Wallr.,
"Mothesia" Oddo &amp; Tonolo,
"Spermoedia" Fr.

</doc>
<doc id="4151562" url="https://pl.wikipedia.org/wiki?curid=4151562" title="Lista rajdów rajdowych mistrzostw świata">
Lista rajdów rajdowych mistrzostw świata

Lista rajdów Rajdowych Mistrzostw Świata obejmuje wszystkie imprezy rajdowe, które były częścią harmonogramu Rajdowych Mistrzostw Świata FIA (WRC). Nie obejmuje rajdów, które były tylko częścią Pucharu FIA dla kierowców, poprzednika Rajdowych Mistrzostw Świata, takich jak Rajd Arktyczny, Rajd Szkocji i Rajd Southern Cross. W latach 1994-1996 WRC miało system rotacji rajdów. Rajd Szwecji nie miał pełnego statusu rajdu WRC w sezonie 1994, Rajd Finlandii w 1995 roku, Rajd Monte Carlo i Rajd Wielkiej Brytanii w 1996 roku. Zamiast tego rajdy te były częścią 2-litrowych mistrzostw "Formuły 2".
Rajdowe Mistrzostwa Świata miały nowy system "Round Rotation" w 2009 i 2010 roku, aby zachęcić kandydatów do rajdów, aby te rajdy miały szansę być eliminacją WRC.
Rajdy obecne i przeszłe.
Stan na koniec 2019 roku.
Źródło.
Stron o rajdach WRC
Stron o rajdach WRC

</doc>
<doc id="4151565" url="https://pl.wikipedia.org/wiki?curid=4151565" title="Zbludza (dopływ Kamienicy)">
Zbludza (dopływ Kamienicy)



</doc>
<doc id="4151573" url="https://pl.wikipedia.org/wiki?curid=4151573" title="Tomasz Osuch">
Tomasz Osuch

Tomasz Przemysław Osuch – polski elektronik, doktor habilitowany nauk technicznych. Adiunkt na Wydziale Elektroniki i Technik Informacyjnych Politechniki Warszawskiej oraz Instytucie Łączności.
W 2004 ukończył studia magisterskie na Wydziale Elektroniki i Technik Informacyjnych Politechniki Warszawskiej. Doktorem został w 2010 na podstawie pracy pt. "Symulacje, projektowanie i wykonanie apodyzowanej maski fazowej przy użyciu technologii szkieł HEBS", przygotowanej pod kierunkiem Zbigniewa Jaroszewicza w Instytucie Łączności. Habilitował się w 2017 na Wydziale Elektroniki i Technik Informacyjnych PW, pisząc pracę pt. "Wybrane metody modyfikacji właściwości spektralnych światłowodowych siatek Bragga nanoszonych metodą maski fazowej i ich zastosowania".
Swoje prace publikował w czasopismach, takich jak „Optics Communications", „Applied optics", „Bulletin of the Polish Academy of Sciences Technical Sciences" czy „Photonics Letters of Poland".

</doc>
<doc id="4151578" url="https://pl.wikipedia.org/wiki?curid=4151578" title="Nitrianske Pravno">
Nitrianske Pravno

Nitrianske Pravno (do 1946 r. Nemecké Pravno, niem. "Deutschproben", węg. "Németpróna") – wieś (obec) w powiecie Prievidza w kraju trenczyńskim na Słowacji. Powierzchnia: 31,2 km². Liczba ludności: 3236 (31.12.2016).
Położenie.
Leży w północnej części Kotliny Górnonitrzańskiej, nad rzeką Nitrą oraz wpadającą do niej tuż poniżej miasta Tužiną, 12 km na północ od powiatowej Prievidzy. Centrum zabudowy leży na wysokości 348 m n.p.m.
Historia.
Najstarszymi śladami ludzkiej bytności na tym terenie są szkieletowe pochówki z okresu neolitu oraz znaleziony w pobliżu eneolityczny miedziany siekieromłot. Stwierdzono tu również istnienie osiedla i cmentarzyska kultury łużyckiej z przełomu naszej ery.
Nitrianske Pravno powstało w I połowie XIV w. jako osada górnicza przynależna do majątków zamku w Bojnicach. Po raz pierwszy wspominane było w roku 1393. Znaczną część pierwszych osadników stanowili przybysze z krain niemieckich. Wydobywano tu rudy metali, w tym także niewielkie ilości złota – "zlatá baňa" (słow. kopalnia złota) wspominana była tu jeszcze w 1614 r. Dzięki korzystnemu położeniu przy uczęszczanym szlaku handlowym z doliny Nitry do Turca szybko się rozwijało. Odbywały się tu cotygodniowe targi i doroczne jarmarki. Dokument króla Zygmunta Luksemburskiego z 1430 r. wspomina dzisiejsze Nitrianske Pravno jako miasteczko, które wkrótce dorównało rangą zarówno Bojnicom jak i Prievidzy. W 1489 r., decyzją króla Macieja Korwina, stało się ono wraz z całym „państwem” bojnickim własnością jego syna, Jana Korwina.
Pod koniec XVI i w ciągu XVII w. miasteczko było wielokrotnie niszczone zarówno przez Turków jak i wojska powstańcze w czasie kolejnych powstań antyhabsburskich: Gabora Bethlena (1605) oraz kuruców Emeryka Thökölyego (1678). Tym niemniej w drugiej połowie XVII w. znacznie rozwinęła się produkcja rzemieślnicza. Z czasem cechy rzemieślnicze: krawiecki, kożuszników, masarzy i in. umocniły się na tyle, że w 1779 r. mieszczanie zdołali wykupić się z poddaństwa. Wielki pożar z 22 lipca 1827 r. zniszczył dużą część zabudowy miasteczka, w znacznej części jeszcze drewnianej, i zupełnie odmienił jego wygląd. Na jego dalszym rozwoju zaważyła reforma administracyjna z 1886 r., która nadała mu status wsi.
W 1883 r., po likwidacji systemu cechowego, sukiennicy zawiązali pierwszą spółdzielnię produkcyjną. Oprócz niej działało tu kilka mniejszych warsztatów, cegielnia i tartak. W 1909 r. doprowadzono tu linię kolejową z Prievidzy. W środowiskach miejscowego proletariatu zaczął się organizować ruch robotniczy, a już w 1921 r. powstała tu komórka organizacyjna nowo założonej Komunistycznej Partii Czechosłowacji. W następnych, kryzysowych latach organizowała ona w okolicy strajki i marsze głodowe.
W okresie słowackiego powstania narodowego w okolicy działało kilka grup partyzanckich, które zorganizowały tu szereg akcji bojowych. Spod okupacji niemieckiej wieś wyzwoliły oddziały radzieckie 2 Frontu Ukraińskiego w dniu 5 kwietnia 1945 r.
Obecnie Nitrianske Prawno jest dużą wsią o zabudowie centrum nawiązującej do dawnej tradycji miejskiej. Stanowi lokalny węzeł komunikacyjny (p. niżej).
Komunikacja.
Miejscowość położona jest przy starym szlaku handlowo-pocztowym, zwanym Via magna, biegnącym z Dolnej Nitry do Kotliny Turczańskiej. Obecnie od drogi krajowej nr 64, biegnącej z południa, z Prievidzy, przez Fačkovské sedlo do Żyliny, odgałęzia się droga nr 519 biegnąca przez Vrícke sedlo do miejscowości Príbovce w Kotlinie Turczańskiej. Tu także znajduje się końcowa stacja linii kolejowej nr 144 Prievidza – Nitrianske Pravno – przewozy pasażerskie zostały na niej zawieszone w 2012 r.

</doc>
<doc id="4151580" url="https://pl.wikipedia.org/wiki?curid=4151580" title="Turzyca przydymiona">
Turzyca przydymiona

Turzyca przydymiona ("Carex fuliginosa " Schkuhr) – gatunek rośliny z rodziny ciborowatych. Występuje w Europie, Azji oraz Ameryce Północnej. W Polsce jest gatunkiem rzadkim; rośnie tylko w Tatrach.
Biologia i ekologia.
Bylina, hemikryptofit. Rośnie na skałach i upłazach. Kwitnie w czerwcu. Gatunek charakterystyczny nawapiennych muraw wysokogórskich z zespołu "Festuco versicoloris-Agrostietum".
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia).

</doc>
<doc id="4151581" url="https://pl.wikipedia.org/wiki?curid=4151581" title="Carex fuliginosa">
Carex fuliginosa



</doc>
<doc id="4151582" url="https://pl.wikipedia.org/wiki?curid=4151582" title="Luís Aguiar">
Luís Aguiar



</doc>
<doc id="4151584" url="https://pl.wikipedia.org/wiki?curid=4151584" title="Kotomierzanka">
Kotomierzanka



</doc>
<doc id="4151586" url="https://pl.wikipedia.org/wiki?curid=4151586" title="Wierchówka">
Wierchówka

Wierchówka (ukr. Верховка) – wieś położona na Ukrainie, w obwodzie wołyńskim, w rejonie łuckim, liczy 162 mieszkańców.

</doc>
<doc id="4151588" url="https://pl.wikipedia.org/wiki?curid=4151588" title="Test (rzeka)">
Test (rzeka)

Test (ang. "River Test") – rzeka w południowej Anglii, w hrabstwie Hampshire. Długość rzeki wynosi 62 km, a powierzchnia dorzecza – 1260 km².
Źródło rzeki znajduje się w pobliżu wsi Ashe. Rzeka płynie w kierunku południowym, przepływa przez miasto Romsey i uchodzi do estuarium Southampton Water, nieopodal Totton, na zachód od miasta Southampton.
Rzeka stanowi siedlisko troci wędrownej oraz łososia szlachetnego i jest miejscem uprawy wędkarstwa muchowego.

</doc>
<doc id="4151590" url="https://pl.wikipedia.org/wiki?curid=4151590" title="Raquel Morell">
Raquel Morell

Raquel Morell (ur. 4 lutego 1959) – meksykańska aktorka grająca w telenowelach.
Żona aktora Fernando Nesme.

</doc>
<doc id="4151596" url="https://pl.wikipedia.org/wiki?curid=4151596" title="Vincenzo Labini">
Vincenzo Labini

Vincenzo Labini (ur. 28 kwietnia 1735 w Bitonto, zm. 30 kwietnia 1807 na Malcie) – arcybiskup pochodzenia włoskiego, który służył jako biskup Malty od roku 1780 do 1807.
Życiorys.
Vincenzo Labini urodził się w Bitonto, we Włoszech 28 kwietnia 1735 roku. W roku 1758 został wyświęcony na księdza Suwerennego Rycerskiego Zakonu Szpitalników św. Jana z Jerozolimy, znanego lepiej jako Zakon Rycerzy Joannitów. W roku 1780, po rezygnacji biskupa Giovanniego Pellerano, papież Pius VI mianował Labiniego na biskupa Malty. Sakrę biskupią otrzymał 25 czerwca 1780 roku z rąk kardynała Bernardino Girauda. 3 marca 1797 roku Kościół Katedralny Malty został podniesiony do godności arcybiskupiej. Od tego czasu biskupi Malty zostali tytularnymi arcybiskupami Rodos i biskupami Malty; Labini był pierwszym noszącym ten tytuł. Vincenzo Labini był bliskim przyjacielem św. Alfonsa Liguoriego, biskupa Sant’Agata de’ Goti i założyciela zakonu Redemptorystów.
Biskup Labini wprowadził na Malcie kilka zmian: przeniósł procesję św. Grzegorza z 12 marca na środę po Wielkanocy, zarządził codzienne błogosławieństwo Najświętszym Sakramentem we wszystkich kościołach parafialnych oraz nakazał, aby w każdy czwartek, godzinę po zachodzie słońca, biły dzwony kościelne, na pamiątkę ustanowienia Eucharystii. W czasie swojej posługi poświęcił wiele kościołów na Malcie. Labini przewodził diecezji pod rządami Joannitów, Francuzów i Brytyjczyków.
Arcybiskup Vincenzo Labini zmarł 30 kwietnia 1807 roku i został pochowany w katedrze w Mdinie.

</doc>
<doc id="4151603" url="https://pl.wikipedia.org/wiki?curid=4151603" title="Tadeusz Butler">
Tadeusz Butler

Tadeusz Butler (ur. 9 września 1925 w Kolnie, zm. 17 listopada 2017 w Gdyni) – polski architekt, działacz podziemia niepodległościowego w czasie II wojny światowej.
Życiorys.
Pochodził z rodziny nauczycielskiej o tradycjach patriotycznych; jego pradziadek Marian został po 1863 zesłany na Syberię, zaś jego wuj Marian poległ w wojnie polsko-bolszewickiej podczas obrony Łomży. Ojciec, Tadeusza – Rajmund był do 1932 pracownikiem starostwa w Kolnie. W 1932 rodzina osiadła w Łomży i do wybuchu II wojny światowej, Tadeusz Butler był uczniem tamtejszej Szkoły Powszechnej nr 3. Od 1935 należał do Drużyny Harcerskiej im. gen. Henryka Dąbrowskiego. Po wybuchu II wojny światowej trafił do rodzinnego Kolna gdzie przebywał zarówno w trakcie okupacji sowieckiej jak i niemieckiej, od 1942 pracując jako robotnik fizyczny. Był członkiem Związku Walki Zbrojnej, a następnie Armii Krajowej. W trakcie akcji „Burza” służył w oddziale partyzanckim kpt. Stanisława Olszaka ps. „Szarecki”. Po wojnie studiował architekturę na Politechnice Gdańskiej i pracował na stanowiskach od kreślarza do projektanta w Biurach Projektowych Budownictwa Morskiego i Przemysłu Maszynowego. Był między innymi autorem projektu mogiły poległych pod Lemanem na cmentarzu w Kolnie oraz pomnika AK. W momencie poprzedzającym śmierć był ostatnim żołnierzem AK pochodzącym z Kolna.
Pochowany na cmentarzu w Prabutach.

</doc>
<doc id="4151611" url="https://pl.wikipedia.org/wiki?curid=4151611" title="Republikański Teatr Białoruskiej Dramaturgii w Mińsku">
Republikański Teatr Białoruskiej Dramaturgii w Mińsku

Republikański Teatr Białoruskiej Dramaturgii w Mińsku (RTBD) – białoruski teatr dramatyczny założony w 2000 roku w Mińsku, w latach 1993–2000 działający jako "Wolna Scena" przy Narodowym Teatrze Akademickim im. Janki Kupały.
Historia.
W 1993 roku utworzona została pracownia współczesnej białoruskiej dramaturgii przy Małej Scenie Narodowego Teatru Akademickiego im. Janki Kupały w Mińsku, nosząca nazwę "Wolna Scena". W następnych latach otrzymała swoją obecną siedzibę przy ulicy Piotra Kropotkina, a w 2000 roku, gdy w ramach politycznych represji zwolniony został pierwszy dyrektor zespołu, reżyser Waleri Mażiński, "Wolna Scena" została przekształcona w Republikański Teatr Białoruskiej Dramaturgii.
Teatr prezentował swoje spektakle między innymi na Fringe Festival w Edynburgu (1995, 1996), Belgrade International Theatre Festival - BITEF (2011), Międzynarodowym Festiwalu Teatralnym Konfrontacje w Lublinie (2009) oraz na Festival Off d'Avignon (2017).
Od marca 2007 roku, w teatrze funkcjonuje Centrum Białoruskiego Dramatu i Reżyserii, organizujące rezydencje artystyczne, kursy mistrzowskie oraz seminaria mające na celu zapewnienie pomocy początkującym artystom teatru.

</doc>
<doc id="4151613" url="https://pl.wikipedia.org/wiki?curid=4151613" title="Światowy Dzień Ubogich">
Światowy Dzień Ubogich

Światowy Dzień Ubogich – w Kościele katolickim obchodzony jest w XXXIII Niedzielę Zwykłą, wypada pomiędzy 13 a 19 listopada. Został ustanowiony w listopadzie 2016 roku przez papieża Franciszka w Liście Apostolskim "Misericordia et Misera", napisanym na zakończenie Nadzwyczajnego Jubileuszowego Roku Miłosierdzia.
Historia i wymiar.
Po raz pierwszy obchodzono ten Dzień 19 listopada 2017 roku, pod hasłem „Nie miłujmy słowem, ale czynem”. W swoim przesłaniu na ten dzień Papież Franciszek podkreślał m.in., że "Ojcze nasz" to modlitwa ubogich. Organizowano w tym dniu uroczyste msze święte i liczne akcje pomocy (np. bezpłatne posiłki lub pomoc medyczną) dla osób bezdomnych itp., zarówno w Watykanie, jak i w innych krajach. W Indiach np. arcybiskup Bombaju, kardynał Oswald Gracias, uruchomił projekt Actively Called to Serve (ACTS), który polegał na przekazaniu do każdej parafii torebek papierowych, aby parafianie mogli ofiarować żywność (produkty zbożowe, cukier itp) oraz przybory toaletowe dla ubogich. Zauważył, że "Nasz Pan dał nam uderzający przykład prostoty i ubóstwa w Jego własnym życiu. Nauczał swoich uczniów, aby cenili ubóstwo".
W niektórych miastach dzień ten był poprzedzony Tygodniem Ubogich, podczas którego prowadzono modlitwy w intencji osób potrzebujących i organizowano różne inicjatywy. W Krakowie ubodzy mogli np. skorzystać z usług kosmetyczki i fryzjera lub wziąć udział w warsztatach kulinarnych, teatralnych albo muzycznych. W Poznaniu zorganizowano m.in. pokazy filmowe oraz spotkania w ośrodkach dla osób ubogich lub bezdomnych, a w „Autobusie pomocy” potrzebujący mogli otrzymać ciepły posiłek, pomoc materialną, skorzystać z pomocy pielęgniarki itp. (autobus ma kursować przez całą zimę). Arcybiskup Vancouver, J. Michael Miller, zainicjował 4-dniową e-mailową kampanię modlitewną w intencji potrzebujących i zachęcał do rozmów z bezdomnymi, ofiarowania odzieży, pomocy w jadłodajniach i organizacjach charytatywnych, odwiedzania chorych i więźniów w zakładach karnych, pocieszania pogrążonych w żałobie, oraz jałmużny.

</doc>
<doc id="4151616" url="https://pl.wikipedia.org/wiki?curid=4151616" title="ATP World Tour Finals 2017">
ATP World Tour Finals 2017



</doc>
<doc id="4151621" url="https://pl.wikipedia.org/wiki?curid=4151621" title="Tianhe (moduł stacji kosmicznej)">
Tianhe (moduł stacji kosmicznej)

Tianhe – (chiń. 天和, "Niebiańska harmonia") podstawowy moduł chińskiej stacji kosmicznej, pierwszy z trzech planowanych (docelowo stacja chińska ma przypominać wielkością radziecki/rosyjski Mir). Działanie modułu będzie monitorowane z Pekińskiego centrum nakazowo-kontrolnego gospodarki kosmicznej Chin.
Funkcje i systemy.
Podstawowy moduł zapewnia podtrzymywanie życia i zakwaterowanie dla trzech członków załogi, posiada systemy sterowania i nawigacji. Moduł zapewnia również zasilanie stacji, w tym systemów podtrzymywania życia. Składa się z trzech części: mieszkalnej, modułu serwisowego (niehermetyzowanego) i węzła cumowniczego.
Na pokładzie znajdują się kwatery, kuchnia i toaleta, system przeciwpożarowy, systemy przetwarzania atmosfery i sterowanie, a także aparatura naukowa i systemy łączności, aby skontaktować się z naziemną kontrolą w Pekinie. Moduł wyposażony jest też w mały manipulator, podobny do ramienia Lyappa stacji Mir, służący do przenoszenia modułów między różnymi portami cumowniczymi.
Energia elektryczna pochodzi z dwóch sterowanych paneli słonecznych i gromadzona jest w akumulatorach w celu zasilania stacji, kiedy stacja znajdzie się w cieniu Ziemi. Statki zaopatrzeniowe będą także dostarczać paliwo dla układów napędowych stacji, aby zapewnić kontrolę wysokości i przeciwdziałać obniżaniu się stacji wskutek tarcia o szczątkową atmosferę.
Eksploatacja.
Moduł Tianhe został wyniesiony 29 kwietnia 2021 roku o godzinie 03:23:15 UTC rakietą Chang Zheng 5B z Centrum Startowego Satelitów Wenchang. Pierwszym bezzałogowym lotem do stacji był towarowy Tianzhou 2, który zadokował do stacji 29 maja 2021. Pierwszy załogowy lot Shenzhou 12 z trzyosobową załogą planowany jest w czerwcu 2021.

</doc>
<doc id="4151622" url="https://pl.wikipedia.org/wiki?curid=4151622" title="Płonąca pochodnia">
Płonąca pochodnia

Płonąca pochodnia (hiszp. "La antorcha encendida") – meksykańska telenowela wyprodukowana przez koncern mediowy Televisa w 1996 r. W rolach głównych Leticia Calderón i Humberto Zurita.
Wersja polska.
W Polsce serial emitowany był w telewizji Polsat w 1997 r.

</doc>
<doc id="4151624" url="https://pl.wikipedia.org/wiki?curid=4151624" title="Gemma Chan">
Gemma Chan

Gemma Chan (ur. 29 listopada 1982 w Londynie) – angielska aktorka, która wystąpiła m.in. w filmach: "Eternals", "Kapitan Marvel", "Bajecznie bogaci Azjaci" i serialu "Humans".

</doc>
<doc id="4151629" url="https://pl.wikipedia.org/wiki?curid=4151629" title="Północnolondyński Meczet Centralny">
Północnolondyński Meczet Centralny

Północnolondyński Meczet Centralny (ang. "North London Central Mosque", "Finsbury Park Mosque") – meczet zlokalizowany w Londynie, w dzielnicy Finsbury (London Borough of Islington).
Obiekt został zbudowany z funduszy saudyjskiego króla Fahda za sumę 1,3 miliona funtów. Inicjatorem jego wzniesienia był natomiast książę Walii – Karol, sympatyk islamu. Budowę ukończono w 1994. Obiekt umiejscowiono w dzielnicy będącej sercem społeczności bengalskiej. Praktycznie od początku istnienia rady powierniczej meczetu została ona zdominowana przez brutalnych ekstremistów islamskich. Kazania w obiekcie zezwolono wygłaszać m.in. radykalnemu imamowi – Abu Hamzie. Według gazety "La Repubblica" 29 czerwca 2001 właśnie tutaj zaproponował on plan, który zakładał "ataki przy użyciu samolotów" w celu zabicia prezydenta Georga Busha na szczycie G8. W październiku 1998 członkowie rady powierniczej apelowali do Brytyjskiego Sądu Najwyższego o wydanie zakazu wygłaszania przez niego kazań (do 2003 sąd ten nie reagował na te prośby). Zwracano też uwagę na pozostające nocą w budynku grupy mężczyzn. Byli wśród nich tacy terroryści jak: Richard Reid (tzw. "Shoe Bomber"), Nizar Trabelsi (piłkarz-zamachowiec z Paryża, z 2001), Zacarias Moussaoui (współplanował zamachy z 11 września 2001), Ahmed Ressam ("Millennium Bomber" aresztowany podczas próby zamachu na lotnisko w Los Angeles 31 grudnia 1999), Abu Anas al-Libi (jeden z najbardziej poszukiwanych terrorystów świata), czy Abu Doha (specjalista od zamachów bombowych). W 2003 policja zorganizowała przeszukanie meczetu (150 częściowo uzbrojonych funkcjonariuszy) w związku z podejrzeniem przygotowań do ataku z użyciem rycyny. Dopiero w kwietniu 2003 zakazano głoszenia kazań w meczecie Abu Hamzie, ale nadal zwoływał on piątkowe wiece na zewnątrz, ochraniane przez brytyjską policję. W swoich mowach przedstawiał on Izrael jako państwo przestępcze, a zachodnich polityków określał mianem skorumpowanych homoseksualistów. Nowy powiernikiem meczetu został w tym czasie Muhammad Sawalha, który według amerykańskich dokumentów sądowych był na początku lat 90. XX wieku istotnym bojownikiem zarządzającym terrorystycznymi operacjami Hamasu na Zachodnim Brzegu Jordanu. Według algierskiego dziennikarza Redy Hussaine w meczecie przygotowywano młodych muzułmanów do udziału w obozach szkoleniowych terrorystów.

</doc>
<doc id="4151639" url="https://pl.wikipedia.org/wiki?curid=4151639" title="Federico Valverde">
Federico Valverde

Federico Santiago „Fede” Valverde Dipetta (ur. 22 lipca 1998 w Montevideo) – urugwajski piłkarz z obywatelstwem hiszpańskim występujący na pozycji pomocnika w hiszpańskim klubie Real Madryt oraz w reprezentacji Urugwaju.
Kariera klubowa.
Valverde pochodzi z dzielnicy Unión stołecznego miasta Montevideo. Jest najmłodszym z czterech braci, wychowywał się w ubogiej rodzinie; jego ojciec Julio pracował jako ochroniarz w kasynie, zaś matka Doris handlowała ubraniami na targu. Treningi piłkarskie rozpoczął już w wieku dwóch lat w lokalnej drużynie "baby fútbol" o nazwie Estudiantes de Unión. Od najmłodszych lat przylgnął do niego przydomek „Pajarito” („Ptaszek”), nadany mu przez trenera z Estudiantes. Po kilku latach przeniósł się do zespołu Exploradores de Artigas, a następnie do Siete Estrellas. Tam jego wielki talent został zauważony przez Néstora Gonçalvesa Jr. – skauta akademii juniorskiej krajowego giganta CA Peñarol, do której zawodnik dołączył w wieku dwunastu lat (w międzyczasie spędził jeszcze kilka miesięcy w osiedlowej ekipie Carabelas). W Peñarolu od najmłodszych lat był czołowym piłkarzem w swojej kategorii wiekowej w kraju; regularnie zdobywał po kilkadziesiąt goli w sezonie w rozgrywkach juniorskich, niezmiennie był również podporą młodzieżowych reprezentacji Urugwaju.
Ogromny potencjał Valverde i udane występy w kadrach młodzieżowych zaowocowały zainteresowaniem i ofertami z europejskich klubów, takich jak Arsenal, Chelsea, FC Barcelona czy Real Madryt. W styczniu 2015 spędził tydzień w Londynie, trenując pod okiem Arsène’a Wengera z pierwszą drużyną Arsenalu. W kwietniu zaczął okazyjnie być włączany do treningów pierwszego zespołu Peñarolu przez szkoleniowca Pablo Bengoecheę. W maju 2015 podpisał profesjonalny, trzyletni kontrakt z Peñarolem, a kilka dni później został graczem Realu Madryt. Hiszpański klub zapłacił za jego transfer pięć milionów euro, lecz ze względów proceduralnych przenosiny do Realu doszły do skutku dopiero rok później (gdy piłkarz osiągnął pełnoletniość). Bezpośrednio po tym został przeniesiony do seniorskiej drużyny Peñarolu – trener Bengoechea powiedział wówczas o nim:
W urugwajskiej Primera División zadebiutował 16 sierpnia 2015 w wygranym 3:0 spotkaniu z Cerro. Miesiąc później znalazł się na sporządzonej przez "The Guardian" liście pięćdziesięciu największych talentów światowego futbolu, zaś w styczniu 2016 został wybrany w plebiscycie dziennikarzy najlepszym młodym zawodnikiem w Urugwaju. W sezonie 2015/2016 wywalczył z Peñarolem mistrzostwo Urugwaju (wystąpił w dwunastu meczach, w ośmiu w pierwszym składzie), u boku graczy takich jak Diego Forlán, Nahitan Nández czy Marcelo Zalayeta. Mimo zaledwie siedemnastu lat notował udane występy; José Perdomo – jego były trener z akademii Peñarolu – porównał jego kreatywność i wizję gry do umiejętności legendarnego Carlosa Aguilery, zaś kolega z drużyny Luis Aguiar dostrzegł podobieństwa stylu gry Valverde z prezentowanym przez Andreę Pirlo i uznał go za najlepszego w Urugwaju specjalistę od długich podań od czasu zakończenia kariery przez Álvaro Recobę.
W czerwcu 2016 Valverde dołączył do rezerw Realu Madryt – trzecioligowej drużyny Real Madryt Castilla. W ekipie prowadzonej przez Santiago Solariego spędził rok w roli podstawowego zawodnika, równolegle występując także w zespole Realu do lat dziewiętnastu, gdzie jako kluczowy gracz w taktyce trenera Gutiego dotarł do półfinału Ligi Młodzieżowej UEFA. W czerwcu 2017 został wypożyczony do Deportivo La Coruña, w którego barwach 10 września 2017 w przegranej 2:4 konfrontacji z Realem Sociedad zadebiutował w Primera División.
W pierwszej ekipie Realu Madryt zadebiutował 23 października 2018 roku w meczu Lidze Mistrzów przeciwko Viktorii Pilzno.
Kariera reprezentacyjna.
Występy w barwach narodowych Valverde rozpoczął już jako czternastolatek. W listopadzie 2013 został powołany przez Alejandro Garaya do reprezentacji Urugwaju U-15 na Mistrzostwa Ameryki Południowej U-15. Na boliwijskich boiskach rozegrał dwa z czterech możliwych spotkań (obydwa w wyjściowym składzie) i strzelił gola w pojedynku z Wenezuelą (4:2). Urugwajczycy zakończyli natomiast swój udział w turnieju już na fazie grupowej.
W marcu 2015 Valverde znalazł się w ogłoszonym przez Santiago Ostolazę składzie reprezentacji Urugwaju U-17 na Mistrzostwa Ameryki Południowej U-17. Tam miał niepodważalne miejsce w wyjściowym składzie i wystąpił w ośmiu z dziewięciu możliwych spotkań (we wszystkich w pierwszym składzie) i strzelił siedem goli – z Boliwią (4:1), dwa z Argentyną (2:1), z Chile (4:1), dwa z Brazylią (2:3) i z Paragwajem (1:2). Dzięki temu zajął drugie miejsce w klasyfikacji najlepszych strzelców rozgrywek (ustępując o jedno trafienie Leandrinho), lecz jego świetny indywidualny występ nie poszedł w parze z sukcesem Urugwajczyków; uplasowali się oni na piątym miejscu i nie awansowali na Mistrzostwa Świata U-17 w Chile.
W maju 2017 Valverde został powołany przez Fabiána Coito do reprezentacji Urugwaju U-20 na Mistrzostwa Świata U-20 w Korei Płd. Środkowy pomocnik okazał się jedną z największych gwiazd młodzieżowego mundialu; rozegrał wszystkie siedem spotkań od pierwszej minuty, współtworząc środek pola z Rodrigo Bentancurem. Strzelił gola w ćwierćfinale z Portugalią (2:2, 5:4 k), zaś Urugwajczycy odpadli z rozgrywek w półfinale, ulegając w serii rzutów karnych Wenezueli (1:1, 3:4 k) i zajęli ostatecznie czwarte miejsce. On sam imponował podczas turnieju świetną techniką, elegancją w grze, ponadprzeciętną kreatywnością, dalekimi podaniami, będąc organizatorem gry swojej drużyny. Został uhonorowany przez FIFA Srebrną Piłką dla drugiego najlepszego zawodnika młodzieżowych mistrzostw świata (Złotą Piłkę otrzymał wówczas Dominic Solanke).
W seniorskiej reprezentacji Urugwaju Valverde zadebiutował za kadencji selekcjonera Óscara Tabáreza, 5 września 2017 w wygranym 2:1 meczu z Paragwajem w ramach eliminacji do Mistrzostw Świata w Rosji. W tym samym spotkaniu strzelił także swoją pierwszą bramkę w dorosłej kadrze.

</doc>
<doc id="4151658" url="https://pl.wikipedia.org/wiki?curid=4151658" title="Bursztynka (ptak)">
Bursztynka (ptak)

Bursztynka ("Protonotaria citrea") – gatunek małego ptaka z rodziny lasówek (Parulidae). Wędrowny – gniazduje we wschodniej połowie Ameryki Północnej, zimuje w południowo-wschodnim Meksyku, Ameryce Środkowej i w północnej części Ameryki Południowej. Nie jest zagrożony wyginięciem.
Taksonomia.
Po raz pierwszy gatunek opisał Pieter Boddaert w 1783 w "Table des planches enluminéez d'histoire naturelle de M. D'Aubenton". Nowemu gatunkowi nadał nazwę "Motacilla citrea". Holotyp pochodził z Luizjany. Obecnie (2020) Międzynarodowy Komitet Ornitologiczny umieszcza bursztynkę w monotypowym rodzaju "Protonotaria"; nie wyróżnia podgatunków. Nowy rodzaj opisał Spencer Fullerton Baird w 1853. Nazwa rodzajowa pochodzi od łacińskiego "protonotarius", oznaczającego protonotariusza – w odniesieniu do protonotariuszy apostolskich i noszonych przez nich złotych szat. Epitet gatunkowy "citrea" wywodzi się od łacińskiego "citrea" – „cytrynowy”.
Morfologia.
Długość ciała wynosi około 14 cm, masa ciała 13,6–20,0 g. Głowa, szyja i spód ciała bursztynki mają jaskrawożółtą barwę. Na grzbiecie kolor ten przechodzi w oliwkowozielony, dalej w niższej części grzbietu i na ogonie w szary. Skrzydła są z wierzchu szaroniebieskie z czarnymi końcówkami piór, spód skrzydła natomiast biało-żółty. Brzuch żółty, dalej w tył kolor ten jaśnieje aż po biały. Samice są bardziej matowe od samców, na żółtych obszarach ciała mają oliwkowy nalot. Samce mają czarny dziób, zaś samice jedynie górną szczękę – ich żuchwa jest różowawa lub brązowa. Nogi i stopy ciemnoszare u ptaków płci obojga, tęczówki ciemne.
Zasięg.
Bursztynki gniazdują w południowo-wschodniej Kanadzie (skrajnie południowo-wschodnia prowincja Ontario) i wschodnich Stanach Zjednoczonych, od Wielkich Jezior na południe (z pominięciem Appalachów) po centralny Teksas oraz północną i centralną Florydę. Zimowiska rozciągają się od południowo-wschodniego Meksyku na południe przez Amerykę Centralną, rzadko Karaiby (Portoryko, Bermudy, Wyspy Dziewicze, Małe Antyle), zaś w Ameryce Południowej po Ekwador i Gujanę. Według danych z końca lat 90. XX wieku, nieco większe zagęszczenie tych ptaków występuje na obszarach zalewowych Missisipi od Luizjany po Tennessee.
Ekologia i zachowanie.
Bursztynki zamieszkują okolice wód różnego rodzaju – strumieni, bagien, jezior, podmokłych lasów, a niekiedy i okolic przydomowych basenów czy stawów. Gniazdują w podmokłych lasach z odpowiednimi drzewami zawierającymi dziuple – jako jedyna spośród wszystkich lasówek wschodnich stanów Zjednoczonych gniazduje wyłącznie w dziuplach. Zimują wzdłuż wybrzeża, w lasach namorzynowych z przedstawicielami "Avicennia". 
Są głównie owadożerne, jedzą głównie gąsienice motyli dziennych i ciem, muchówki, chrząszcze i pajęczaki. Okazjonalnie zjadają nasiona i owoce, szczególnie w okresie zimowania. Ze względu na brak lęku przed człowiekiem i akceptację budek lęgowych bursztynka jest popularnym ptakiem w badaniach, ponadto może być dobrym gatunkiem wskaźnikowym, wskazującym na jakość danego podmokłego lasu.
Lęgi.
Okres lęgowy trwa od kwietnia do czerwca; w południowej części zasięgu regularnie zdarza się dwukrotne wyprowadzanie lęgu w sezonie. Samce celem przypodobania się samicom umieszczają mech w dziuplach przeznaczonych potencjalnie na gniazdo. Samica po dokonaniu wyboru dobudowuje resztę gniazda – budulec stanowią, prócz mchów, wątrobowce – na warstwę zewnętrzną gniazda; korzonki, puch roślinny i kora – na warstwę wewnętrzną oraz korzonki, trawy, cibory i liście – na wyściółkę. Niekiedy zakładają gniazda w starych dziuplach przedstawicieli dzięciołowatych, często dzięciołów kosmatych ("Picoides pubescens"). Samica składa 3–7 jaj, przeważnie 5. Inkubacja trwa 12–14 dni, samica wysiaduje je sama. Pisklęta klują się w odstępach około 12-godzinnych. Młode są w pełni opierzone około 10 dni od wyklucia, przez kolejne 5 tygodni pozostają pod opieką rodziców.
Status.
IUCN uznaje bursztynkę za gatunek najmniejszej troski (LC, "Least Concern") nieprzerwanie od 1988 (stan w 2020). Organizacja Partners in Flight szacuje liczebność populacji lęgowej na 1,6 miliona osobników. BirdLife International uznaje trend populacji za spadkowy, jako że wykazano spadek liczebności populacji w latach 1967–2007 (określony jako "niewielki lub statystycznie nieistotny"). Na populację bursztynek negatywnie wpływa niszczenie środowiska ich życia poprzez osuszanie lasów. Na lęgach bursztynek pasożytują starzyki brunatnogłowe ("Molothrus ater").

</doc>
<doc id="4151659" url="https://pl.wikipedia.org/wiki?curid=4151659" title="Pogotowie przyjedzie">
Pogotowie przyjedzie

Pogotowie przyjedzie – polski film obyczajowy z 1981 roku w reż. Zbigniewa Rebzdy na podstawie opowiadania Jacka Snopkiewicza. 
Film był kręcony w Łodzi.
Opis fabuły.
Historia lekarki pogotowia ratunkowego – Krystyny Rudzkiej, która podczas jednego z wyjazdów popełnia zawodowy błąd. Mylnie bierze ciężko rannego w wypadku drogowym mężczyznę za zmarłego. Kiedy okazuje się, że poszkodowany jednak żyje, na pomoc jest już za późno – ranny umiera w drodze do szpitala. Dla Krystyny zaczynają się zawodowe problemy – zostaje zawieszona w obowiązkach lekarza i przesunięta na stanowisko dyspozytorki. Przeciwko niej zostaje wszczęte prokuratorskie śledztwo i postępowanie dyscyplinarne ze strony izby lekarskiej. Jej zawodowe kłopoty zamierza też wykorzystać istniejąca w jej otoczeniu sitwa – grupa lekarek, planująca usunięcie Krystyny z pracy. Szantaż ze strony cynicznej wdowy zmarłego w wypadku jest dodatkową przyczyną coraz większego pogrążania się Krystyny w psychicznym impasie. Pomimo to wciąż nie przestaje być lekarzem z powołania – podczas jednego z dyżurów wbrew swoim przełożonym wyjeżdża do chorego jedyną dostępną karetką. 
Obsada aktorska.
i inni. 
Zobacz też.
"33 zgłoś się" – film radziecki z 1973 roku

</doc>
<doc id="4151663" url="https://pl.wikipedia.org/wiki?curid=4151663" title="Jerzy Dajewski">
Jerzy Dajewski

Jerzy Dajewski (ur. 16 kwietnia 1922 we Lwowie, zm. 6 listopada 2017 w Zakopanem) – polski architekt.
Życiorys.
Był członkiem Oddziału Kraków Stowarzyszenia Architektów Polskich. Jako architekt związany był z Zakopanem, gdzie był autorem szeregu obiektów o charakterze socmodernistycznym (architektura fisowska) w tym między innymi projektu zrealizowanej w latach 1961–1962 restauracji „Wierchy” z wnętrzami autorstwa Teresy Lisowskiej-Gawłowskiej oraz wybudowanego w 1970 budynku „Orbisu” przy ul. Krupówki w Zakopanem, a także zrealizowanego w latach 1963–1965 domu wczasowego „Panorama” i budynku Polskiego Instytutu Hydrometeorologicznego na Równi Krupowej w Zakopanem z 1966. Jerzy Dajewski był także współautorem hotelu „Helios” w Zakopanem, który zaprojektował wraz z Jerzym Dobrzańskim oraz osiedla Kasprusie, które zaprojektował z Zenonem Remi, Stanisławem Tylką oraz urbanistyką Zofią Szpakowską. Był mężem Wiesławy Dzięciołowskiej-Dajewskiej, również architekta. Zmarł 6 listopada 2017 i został pochowany na cmentarzu przy ul. Nowotarskiej w Zakopanem.

</doc>
<doc id="4151679" url="https://pl.wikipedia.org/wiki?curid=4151679" title="Clypeosphaeria">
Clypeosphaeria

Clypeosphaeria Fuckel – rodzaj grzybów z rodziny "Clypeosphaeriaceae".
Systematyka i nazewnictwo.
Pozycja w klasyfikacji według Index Fungorum: "Clypeosphaeriaceae, Amphisphaeriales, Xylariomycetidae, Sordariomycetes, Pezizomycotina, Ascomycota, Fungi".
Synonimy: "Anthostoma" subgen. "Entosordaria" (Sacc.) Cooke, "Anthostomella" subgen. "Entosordaria" Sacc., "Coccochorina" Hara, "Entosordaria" (Sacc.) Höhn., "Stereosphaeria" Kirschst.

</doc>
<doc id="4151688" url="https://pl.wikipedia.org/wiki?curid=4151688" title="Erazm Kretkowski">
Erazm Kretkowski



</doc>
<doc id="4151695" url="https://pl.wikipedia.org/wiki?curid=4151695" title="Puchar Dalekowschodni w narciarstwie alpejskim kobiet 2017/2018">
Puchar Dalekowschodni w narciarstwie alpejskim kobiet 2017/2018

Puchar Dalekowschodni w narciarstwie alpejskim kobiet w sezonie 2017/2018 to kolejna edycja tego cyklu. Pierwsze zawody odbyły się 6 grudnia 2017 roku w chińskim Wanlong Ski Resort, a ostatnie rozegrane zostały 23 marca 2018 roku w japońskim Ōtaki.
W poprzednim sezonie klasyfikację generalną Pucharu Dalekowschodniego wygrała Japonka Asa Ando, triumfując ponadto w klasyfikacji giganta. W klasyfikacji slalomu triumfowała jej rodaczka Emiko Kiyosawa. Zwyciężczynią klasyfikacji supergiganta i superkombinacji została kolejna Japonka Sakurako Mukōgawa.
W tym sezonie w klasyfikacji generalnej oraz klasyfikacjach slalomu, giganta i superkombinacji najlepsza była Sakurako Mukōgawa. W klasyfikacji supergiganta zwyciężyła inna Japonka, Makiko Arai.

</doc>
<doc id="4151701" url="https://pl.wikipedia.org/wiki?curid=4151701" title="Mieczysław Pruski">
Mieczysław Pruski

Mieczysław Pruski (ur. 31 października 1947 w Brzeźnie Szlacheckim, zm. 11 czerwca 2017) – polski samorządowiec, od 1973 naczelnik, a następnie w l. 1994-2013 sekretarz gminy Konarzyny, radny powiatu chojnickiego w l. 1998-2017.
Życiorys.
Z wykształcenia inżynier rolnik. W 1973 został naczelnikiem, a następnie przez niemal 20 lat był sekretarzem gminy Konarzyny. Poza pracą samorządową udzielał się również społecznie i charytatywnie, był prezesem Oddziału Gminnego Związku Ochotniczych Straży Pożarnych. 
W 1998 wybrany do Rady Powiatu Chojnickiego. Od II kadencji nieprzerwanie przewodniczący Komisji Rewizyjnej Rady Powiatu.
21 czerwca 2017 Rada Powiatu Chojnickiego podjęła jednogłośnie uchwałę o nadaniu mu pośmiertnie tytułu i medalu "Zasłużony dla powiatu chojnickiego”.

</doc>
<doc id="4151705" url="https://pl.wikipedia.org/wiki?curid=4151705" title="Fitopatogeny">
Fitopatogeny



</doc>
<doc id="4151712" url="https://pl.wikipedia.org/wiki?curid=4151712" title="Antoni Barański">
Antoni Barański

Antoni Barański (ur. 1 stycznia 1850 w Lisku, zm. 26 stycznia 1915 we Lwowie) – polski doktor medycyny, lekarz i profesor weterynarii.
Życiorys.
Urodził się 1 stycznia 1850 w Lisku. Pochodził z rodziny Barańskich, zamieszkującej w tym mieście.
Studiował medycynę w Krakowie i w Wiedniu, gdzie w 1874 uzyskał stopień doktora doktora wszech nauk lekarskich. Od 1876 odbywał studia weterynarii w Instytucie Weterynaryjnym w Wiedniu, gdzie w 1879 otrzymał tytuł lekarza weterynarii. Od 1877 do 1878 był lekarzem armii imperium osmańskiego. Od 1879 przez dwa lata pracował jako lekarz dla ludności oraz weterynarz okręgowy w bośniackiej Tuzli. Na przełomie 1880/1881 krótkotrwale był docentem i wykładowcą nauk weterynaryjnych w Collegium Medicum Uniwersytetu Jagiellońskiego. W tym roku był współzałożycielem C.K. Szkoły Weterynaryjnej we Lwowie, w której był jednym trzech profesorów-twórców uczelni (prócz prof. Piotra Seifmana i Henryka Kady'iego) i objął tam stanowisko kierownika Instytutu Produkcji Zwierzęcej i Fizjologii (1881-1884), następnie prowadził Zakład Hodowli Zwierząt (1884-1905), był wykładowcą hodowli zwierząt (produkcji zwierzęcej), fizjologii, farmakologii i nauki o oględzinach bydła i mięsa, akuszerii, weterynarii sądowej, a ponadto szefował tamtejszej bibliotece (1881–1889). Pracował jako profesor zwyczajny. W 1886 był współzałożycielem czasopisma „Przegląd Weterynarski”, którego został pierwszym redaktorem. Członek i działacz Galicyjskiego Towarzystwa Gospodarskiego, członek jego Komitetu (10 lipca 1883–13 czerwca 1893). W 1906 odszedł na emeryturę.
W zakresie swojej pracy naukowej badał np. rasy bydła krajowego, dziedziczenie umaszczenia u bydła, dziedziczenie wad u koni, opisywał historię weterynarii, lecznictwa zwierząt, hodowli zwierząt domowych, ustawodawstwo weterynaryjne. Był autorem ok. 60 prac naukowych, także w języku niemieckim. Podczas pobytu w Tuzli publikował prace np. o księgosuszu. Był autorem kilku podręczników dla studentów weterynarii i rolnictwa. Zajmował się opracowaniem i wytwarzaniem szczepionki przeciw ospie, celem której wspólnie z Pawłem Kretowiczem założył zakład krowiankowy we Lwowie.
Zmarł 26 stycznia 1915 we Lwowie.

</doc>
<doc id="4151713" url="https://pl.wikipedia.org/wiki?curid=4151713" title="Hołdów">
Hołdów

Hołdów (; ; hist. również "Ołdów") – agromiasteczko na Białorusi, w rejonie lidzkim obwodu grodzieńskiego, około 25 km na południowy zachód od Lidy.
Siedziba parafii prawosławnej pw. Narodzenia Matki Bożej.
Historia.
W 1581 roku kasztelan Tryzna herbu Gozdawa kupił dobra Hołdów od książąt Wiśniowieckich. W 1622 roku ich właścicielem był Jan Niewiarowski, starosta bukowiecki, a w 1718 roku – Franciszek Więckowicz, podwojewodzic trocki. W 1762 roku Hołdów wszedł w posagu do majątku Antoniego Skarbek-Ważyńskiego, skarbnego Wielkiego Księstwa Litewskiego. Ponieważ nie miał dzieci, po jego śmierci majątek przeszedł na jego młodszego brata, Feliksa, a po nim – syna Feliksa, Antoniego (1788–?), marszałka powiatu lidzkiego. Kolejnym właścicielem majątku był syn Antoniego, Bolesław (1827–?). Mimo że miał czworo dzieci, to syn (również Bolesław) zmarł w młodym wieku, a żadna z trzech córek nie wyszła za mąż i nie miała dzieci. Wszystkie zmarły przed I wojną światową. Wyrokiem sądowym II Rzeczypospolitej Hołdów przypadł któremuś z dalszych przedstawicieli rodziny Ważyńskich.
Po III rozbiorze Polski w 1795 roku Hołdów, wcześniej należący do powiatu lidzkiego województwa wileńskiego Rzeczypospolitej, znalazł się na terenie ujezdu lidzkiego guberni wileńskiej Imperium Rosyjskiego. Po ustabilizowaniu się granicy polsko-radzieckiej w 1921 roku Hołdów wrócił do Polski, znalazł się w gminie Lebioda w powiecie lidzkim województwa nowogródzkiego. 29 maja 1929 roku gmina weszła w skład nowo utworzonego powiatu szczuczyńskiego w tymże województwie. Od 1945 roku – w ZSRR, od 1991 roku – na terenie Republiki Białorusi.
W 1967 roku wzniesiono w centrum wsi pomnik żołnierzy, którzy zginęli w czasie II wojny światowej.
Do 2013 roku Hołdów był siedzibą sielsowietu.
Demografia.
W 1866 roku we wsi było 247 mieszkańców. Na początku XX wieku dobra Hołdów liczyły 668 dziesięcin. We wsi mieszkało 276 osób.
W 1921 wieś liczyła 203 mieszkańców, zamieszkałych w 41 budynkach, w tym 42 Polaków, 25 Białorusinów i 136 osób innej narodowości. 196 mieszkańców było wyznania prawosławnego, 6 mojżeszowego i 1 rzymskokatolickiego. Folwark Hołdów liczył zaś 33 mieszkańców, zamieszkałych w 9 budynkach, w tym 20 Białorusinów, 10 Polaków i 3 Żydów. 20 mieszkańców było wyznania prawosławnego, 8 rzymskokatolickiego i 5 mojżeszowego.
W 2009 roku w agromiasteczku mieszkało 328 osób.
Cerkiew.
Aleksander Tryzna w 1633 roku ufundował tu, w północnej części wsi, przy już wcześniej istniejącej cerkwi unickiej klasztor tegoż obrządku, "który po kilku najazdach, kłótniach i długich mitręgach, w roku 1747 ostatecznie zabrany na bazylianów". W cerkwi był obraz Matki Boskiej w stylu bizantyjskim. Drewniany budynek cerkwi pod wezwaniem Świętego Narodzenia MB, który zachował się do dziś, pochodzi z 1795 roku i został ufundowany przez Feliksa Ważyńskiego. Był restaurowany w XIX wieku. Obecnie jest to świątynia prawosławna.
Obok cerkwi stoi dzwonnica. Kompleks jest historyczno-kulturalnym zabytkiem Białorusi o numerze w rejestrze 413Г000352.
Dwór.
Do 2011 roku stał we wsi stary, modrzewiowy dwór Ważyńskich. Został wzniesiony najprawdopodobniej w drugiej połowie XVIII wieku przez Antoniego Ważyńskiego. Był to dom o parterowej, jedenastoosiowej elewacji, zbudowany na planie prostokąta, kryty wysokim, łamanym, czterospadowym dachem, początkowo słomianym. Na brzegach elewacji występowały dwuosiowe ryzality, a w środku – portyk z czterema wysuniętymi kolumnami podtrzymującymi daszek o rzadko spotykanym, półkoliście zarysowanym kształcie. Po 1900 roku nad środkową częścią domu dobudowano facjatkę. Mimo że modrzewiowy, dom był otynkowany.
Majątek Hołdów został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4151715" url="https://pl.wikipedia.org/wiki?curid=4151715" title="Heinrich Anton de Bary">
Heinrich Anton de Bary



</doc>
<doc id="4151716" url="https://pl.wikipedia.org/wiki?curid=4151716" title="Luigi Maggi">
Luigi Maggi

Luigi Maggi (ur. 1867, zm. 1946) – włoski aktor i reżyser epoki kina niemego.
Pracę w przemyśle filmowym zaczął w 1906 r., kiedy to Arturo Ambrosio zatrudnił go w swojej wytwórni jako aktora i kierownika castingu. Jednak szybko zajął się reżyserią i został jednym z najważniejszych reżyserów Ambrosio Film. Specjalizował się w filmach historycznych.
Nakręcone przez niego w 1908 r. "Ostatnie dni Pompei" były jednym z pierwszych włoskich filmów, który przebił się na rynek amerykański.
Jego film "Nozze d'oro" (w którym sam również zagrał) otrzymał w 1911 r. nagrodę na Wystawie Światowej w Turynie. Jego osiągnięciem był też film "Satana", przedstawiający objawianie się Szatana w różnych czasach i okolicznościach historycznych. Film ten zaginął, ale jego skomplikowana struktura narracyjna mogła mieć wpływ na "Nietolerancję" Davida Warka Griffitha, zarówno w zakresie pomysłu jak i struktury.
Jego karierę przerwała w 1914 r. I wojna światowa, w której walczył. Po powrocie nie pracował już w Ambrosio film. Pracował w Film d’Arte Italiana oraz Milano Film. Przemysł filmowy porzucił na początku lat 20. XX wieku.

</doc>
<doc id="4151717" url="https://pl.wikipedia.org/wiki?curid=4151717" title="Dorwać Gringo">
Dorwać Gringo



</doc>
<doc id="4151724" url="https://pl.wikipedia.org/wiki?curid=4151724" title="Strzelec wyborowy (film)">
Strzelec wyborowy (film)



</doc>
<doc id="4151726" url="https://pl.wikipedia.org/wiki?curid=4151726" title="Strzelec wyborowy (ujednoznacznienie)">
Strzelec wyborowy (ujednoznacznienie)



</doc>
<doc id="4151728" url="https://pl.wikipedia.org/wiki?curid=4151728" title="Rajd Australii 2017">
Rajd Australii 2017

 
Rajd Australii 2017 (26. Kennards Hire Rally) – Rajd Australii rozgrywany w Australii od 17 do 19 listopada 2017 roku. Był trzynastą rundą Rajdowych Mistrzostw Świata w roku 2017. Rajd był rozgrywany na nawierzchni szutrowej. Jego bazą było miasto Coffs Harbour w stanie Nowa Południowa Walia na wybrzeżu Oceanu Spokojnego.
Rajd wygrał Thierry Neuville, zdobywając zarazem tytuł wicemistrza WRC na sezon 2017, Neuville wygrywając 9 odcinek specjalny, wygrał swój 130 oes w rajdach WRC. Drugie miejsce zajął Ott Tanak, który w całym sezonie zajął trzecie miejsce. Podium rajdu skompletował nowozelandzki kierowca Hayden Paddon.

</doc>
<doc id="4151730" url="https://pl.wikipedia.org/wiki?curid=4151730" title="Stubbs (Wisconsin)">
Stubbs (Wisconsin)

Stubbs – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151731" url="https://pl.wikipedia.org/wiki?curid=4151731" title="Thornapple (Wisconsin)">
Thornapple (Wisconsin)

Thornapple – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151733" url="https://pl.wikipedia.org/wiki?curid=4151733" title="Otalżyno">
Otalżyno



</doc>
<doc id="4151736" url="https://pl.wikipedia.org/wiki?curid=4151736" title="True (Wisconsin)">
True (Wisconsin)

True – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151739" url="https://pl.wikipedia.org/wiki?curid=4151739" title="Washington (hrabstwo Rusk)">
Washington (hrabstwo Rusk)

Washington – miasto w Stanach Zjednoczonych, w stanie Wisconsin, w hrabstwie Rusk.

</doc>
<doc id="4151742" url="https://pl.wikipedia.org/wiki?curid=4151742" title="Puchar Dalekowschodni w narciarstwie alpejskim mężczyzn 2017/2018">
Puchar Dalekowschodni w narciarstwie alpejskim mężczyzn 2017/2018

Puchar Dalekowschodni w narciarstwie alpejskim mężczyzn w sezonie 2017/2018 to kolejna edycja tego cyklu. Pierwsze zawody odbędą się 6 grudnia 2017 roku w chińskim Wanlong Ski Resort, a ostatnie rozegrane zostaną 23 marca 2018 roku w japońskim Ōtaki.
W poprzednim sezonie klasyfikację generalną Pucharu Dalekowschodniego wygrał Rosjanin Pawieł Trichiczew, triumfując ponadto w klasyfikacji giganta. W klasyfikacji slalomu triumfował Japończyk Ryunosuke Ohkoshi. W supergigancie i superkombinacji triumfował rodak Ohkoshi Yumenosuke Kakizaki.
W tym sezonie w klasyfikacji generalnej oraz klasyfikacji slalomu najlepszy był Japończyk Hideyuki Narita. W klasyfikacji giganta zwyciężył Rosjanin Władisław Nowikow, w klasyfikacji supergiganta wygrał Szwed Johan Hagberg, a w superkombinacji triumfowali ex aequo Szwed Tobias Hedström, Słowak Matej Falat i Ryunosuke Ohkoshi.

</doc>
<doc id="4151744" url="https://pl.wikipedia.org/wiki?curid=4151744" title="Ankrati">
Ankrati

Ankrati () – wieś w Syrii, w muhafazie Idlib. W spisie z 2004 roku liczyła 982 mieszkańców.
Historia.
W czasie wojny domowej w Syrii miejscowość znajdowała się pod kontrolą terrorystów. Syria odzyskała kontrolę nad tę okolicą 2 lutego 2020.

</doc>
<doc id="4151746" url="https://pl.wikipedia.org/wiki?curid=4151746" title="Luf">
Luf

Luf (arab. لوف) – miejscowość w Syrii, w muhafazie Idlib. W 2004 roku liczyła 1539 mieszkańców.

</doc>
<doc id="4151747" url="https://pl.wikipedia.org/wiki?curid=4151747" title="37 Samodzielny Batalion Piechoty Zmotoryzowanej (Ukraina)">
37 Samodzielny Batalion Piechoty Zmotoryzowanej (Ukraina)

37 Samodzielny Batalion Piechoty Zmotoryzowanej „Zaporoże” – batalion Wojsk Lądowych Ukrainy, podporządkowany 93 Charkowskiej Samodzielnej Brygadzie Zmechanizowanej. Jako batalion obrony terytorialnej brał udział w konflikcie na wschodniej Ukrainie. Batalion stacjonuje w miejscowości Szyroke w obwodzie dniepropetrowskim.
Działania bojowe.
Po ukończeniu szkolenia, batalion został wysłany do strefy walk, do Sełydowego. 10 i 14 listopada ostrzelano z moździerzy punkt kontrolny Zaporoża w pobliżu donieckiego lotniska, w wyniku czego dwóch żołnierzy zginęło. Od 2 grudnia żołnierze pełnili służbę na punktach oporu w pobliżu miejscowości Awdijiwka, Pisky, drogi Donieck-Gorłówka oraz donieckiego lotniska. Zajmowali się tam m.in. usuwaniem wrogich min oraz zaminowywaniem własnych pozycji. 28 grudnia batalion w ramach rotacji powrócił do obwodu zaporoskiego. 15 stycznia Zaporoże powróciło do strefy walk. 24 stycznia pododdział batalionu został ostrzelany z Gradów pod Mariupolem. Jeden z żołnierzy był ranny, a uszkodzeniu uległ jeden z pojazdów. W lutym batalion zajmował się budową umocnień w Szyrokynem.

</doc>
<doc id="4151749" url="https://pl.wikipedia.org/wiki?curid=4151749" title="Szajch Idris">
Szajch Idris

Szajch Idris (arab. شيخ ادريس) – miejscowość w Syrii, w muhafazie Idlib. W 2004 roku liczyła 3881 mieszkańców.

</doc>
<doc id="4151757" url="https://pl.wikipedia.org/wiki?curid=4151757" title="Eden (rzeka w Kumbrii)">
Eden (rzeka w Kumbrii)

Eden (ang. "River Eden") – rzeka w północno-zachodniej Anglii, w hrabstwie Kumbria. Długość rzeki wynosi 145 km.
Źródła rzeki znajdują się w Mallerstang. Rzeka płynie w kierunku północno-zachodnim, w dolinie między wyżynną krainą Lake District na zachodzie a pasmem Gór Pennińskich na wschodzie. Przepływa przez miasta Kirkby Stephen, Appleby-in-Westmorland oraz Carlisle. Uchodzi do zatoki Solway Firth, nieopodal Bowness-on-Solway.
Rzeka nie jest żeglowna. Niemal na całej jej długości towarzyszy jej linia kolejowa Settle to Carlisle Line.

</doc>
<doc id="4151760" url="https://pl.wikipedia.org/wiki?curid=4151760" title="Dellona">
Dellona

Dellona – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151764" url="https://pl.wikipedia.org/wiki?curid=4151764" title="Hans Barion">
Hans Barion

Hans Barion (ur. 16 grudnia 1899 w Düsseldorfie, zm. 15 maja 1973 w Bonn) – niemiecki ksiądz katolicki, profesor prawa kościelnego, rektor Państwowej Akademii w Braniewie.
Życiorys.
Hans Barion zdał egzamin dojrzałości w 1917 roku w gimnazjum miejskim w Düsseldorfie. Od 1917 do końca I wojny światowej był żołnierzem. Od semestru zimowego 1919/1920 rozpoczął studia w zakresie filozofii, historii i teologii na Uniwersytecie w Bonn, specjalizując się w prawie kościelnym.
14 sierpnia 1924 w katedrze w Kolonii przyjął święcenia kapłańskie, po których został nauczycielem w Honnef, duszpasterzem w Menden i rektorem w Elberfeld.
Od grudnia 1928 studiował prawo kanoniczne na Papieskim Uniwersytecie Gregoriańskim w Rzymie i mieszkał w Campo Santo Teutonico w Watykanie. Pracę z zakresu teologii obronił w 1929 w Bonn u Alberta Michaela Koenigera, a w 1930 otrzymał w Rzymie stopień doktora prawa kanonicznego. Następnie, w listopadzie 1930 roku w Bonn, na podstawie rozszerzonej wersji rozprawy doktorskiej pt. "Das fränkisch-deutsche Synodalrecht des Frühmittelalters" uzyskał habilitację. Dzięki pośrednictwu profesora teologii w Braniewie Karla Eschweilera otrzymał od semestru zimowego 1931/1932 stanowisko docenta w Państwowej Akademii w Braniewie (Prusy Wschodnie). W 1933 roku został mianowany profesorem prawa kanonicznego.
Barion w okresie dyktatury nazistowskiej.
Pod wpływem namowy profesorów Carla Schmitta i Karla Eschweilera wstąpił w 1933 do NSDAP. W tym samym roku opublikował pracę "Kirche oder Partei?", popierającą narodowy socjalizm. Latem 1934 został suspendowany wraz z prof. Karlem Eschweilerem, w 1935 złożył (też z Eschweilerem) deklarację lojalności ("Loyalitätserklärung") i został przywrócony na stanowisko profesora.
W 1937 Barion ubiegał się o stanowisko profesora prawa kościelnego na Uniwersytecie Ludwika i Maksymiliana w Monachium, jednak sprzeciwił się temu rząd Bawarii i kardynał Michael von Faulhaber. Gdy z dniem 1 lipca 1938 otrzymał nominację, Michael von Faulhaber złożył notę protestacyjną do Stolicy Apostolskiej, czego wynikiem były wielomiesięczne tarcia wokół osoby Bariona, które w konsekwencji doprowadziły do zamknięcia przez bawarskie ministerstwo kultury w lutym 1939 wydziału teologii katolickiej (stan ten się utrzymał do 1945).
W semestrze letnim 1939 kardynał Kolonii Karl Joseph Schulte powołał Hansa Bariona na wykładowcę teologii katolickiej na Uniwersytecie w Bonn, gdzie pozostał do końca wojny profesorem prawa kanonicznego i przez kilka lat dziekanem. Jego udział w "Ausschuß für Religionsrecht" w Akademii Prawa Niemieckiego ("Akademie für Deutsches Recht") w latach 1939–1940 potwierdza jego poparcie rządu narodowosocjalistycznego.
Barion po II wojnie światowej.
Po upadku Trzeciej Rzeszy w 1945 Barion został usunięty z uniwersytetu. Wprawdzie podjął starania o odzyskanie stanowiska, jednak bez skutku. Odtąd Barion pracował jako nieetatowy wykładowca i publicysta w Bonn (publikował, podpisując się pseudonimem, w czasopiśmie „Priester und Arbeiter”; był również autorem wielu haseł z zakresu teologii i prawa kościelnego w encyklopedii Brockhaus). Utrzymał ścisłe kontakty z pisarzem Gustavem Steinbömerem oraz licznymi intelektualistami z obszaru jego działalności naukowej, w tym z Carlem Schmittem.
Hans Barion zajmował w kwestiach teologicznych zawsze stanowisko bardzo konserwatywne, lecz jednocześnie był za jasnym i przejrzystym rozdziałem państwa i Kościoła, za co był już wcześniej krytykowany w czasach narodowego socjalizmu. Krytykował reformy soboru watykańskiego II, w szczególności jego skutki dla teologii, liturgii i życia duchowego.

</doc>
<doc id="4151765" url="https://pl.wikipedia.org/wiki?curid=4151765" title="39 Samodzielny Batalion Piechoty Zmotoryzowanej (Ukraina)">
39 Samodzielny Batalion Piechoty Zmotoryzowanej (Ukraina)

39 Samodzielny Batalion Piechoty Zmotoryzowanej „Dnipro-2” – batalion Wojsk Lądowych Ukrainy, podporządkowany 93 Charkowskiej Samodzielnej Brygadzie Zmechanizowanej. Jako batalion obrony terytorialnej brał udział w konflikcie na wschodniej Ukrainie. Batalion stacjonuje w Czerkaśkem w obwodzie dniepropetrowskim.
Działania bojowe.
Dwie kompanie (strzelecka i ochrony) batalionu zostały rozlokowane 1 sierpnia 2014 r. w miejscowości Mnohopiłłja, pomiędzy Iłowajśkiem a Kutejnykowem, gdzie utworzono punkty kontrolne. 24 sierpnia dwa plutony Dnipro-2 zostały otoczone przez separatystów, którzy ostrzeliwali je z artylerii i moździerzy. Punkty kontrolne, na których stacjonowały plutony, zostały prawie doszczętnie zniszczone. Załoga jednego z nich została wzięta do niewoli. Do sił ukraińskich udało się przedostać tylko czterem żołnierzom. Na drugim punkcie (pod Mospynem) zginęło trzech żołnierzy batalionu. 25 sierpnia żołnierze Dnipro-2 zorganizowali zasadzkę, w którą wpaść miał pododdział rosyjskiej 8 Brygady Strzelców Zmotoryzowanych. Do niewoli wzięto rannego żołnierza rosyjskiego. 29 sierpnia rozpoczęto rozmowy z separatystami, których celem było utworzenie zielonego korytarza, którym okrążeni Ukraińcy mogliby wydostać się z kotła. Generał Rusłan Chomczak miał jednak wydać rozkaz, aby negocjacji zaprzestać i spróbować wydostać się siłą. Starcia krótkodystansowe przerodziły się wkrótce w dalekodystansowe działania czołgów i artylerii, w którym udział brały siły batalionu Gwardii Narodowej Donbas, 40 Batalionu Obrony Terytorialnej Krywbas oraz 39 Batalionu Obrony Terytorialnej. Na początku walk siły ukraińskie zgrupowały się w wiosce Czerwonosiłśke, gdzie dostały się pod ostrzał wrogiej artylerii. Dowódcy ukraińscy rozpoczęli ponowne negocjacje z przeciwnikiem. Na mocy porozumienia pozwolono na wycofanie sił ukraińskich za pośrednictwem Międzynarodowego Czerwonego Krzyża, po ich wcześniejszym rozbrojeniu i uwolnieniu z niewoli jeńców separatystów. W czasie walk zginęło ośmiu żołnierzy batalionu, a kolejny zmarł we wrześniu podczas leczenia.
Po tragedii pod Iłowajśkiem prokuratura wojskowa wszczęła śledztwo wobec wszystkich pododdziałów, które brały udział w bitwie, aby ustalić winnych klęski. Dowódcę Dnipro-2 tymczasowo odsunięto od dowodzenia. W połowie października media poinformowały, że żołnierze batalionu nie uznają nowo mianowanego dowódcy.
W drugiej połowie września Doniecka Republika Ludowa uwolniła pozostałych żołnierzy batalionu, którzy dostali się do niewoli pod Iłowajśkiem. Twierdzili oni, że nie byli bici, ale byli deprecjonowani.
Po odpoczynku w ramach rotacji i dozbrojeniu, w listopadzie batalion wzmocnił ugrupowanie Sił Zbrojnych Ukrainy pod Ługańskiem. Żołnierzy rozlokowano na punktach kontrolnych wkoło Siewierodoniecka. 9 listopada, podczas wykonywania zadania bojowego, zginął żołnierz batalionu.
10 grudnia na jednym z punktów kontrolnych Dnipro-2 zjawili się rzekomi pracownicy ługańskich zakładów energetycznych, którzy poprosili żołnierzy o pomoc w naprawie pobliskich linii energetycznych. Żołnierze, nie sprawdziwszy uprzednio ich dokumentów, udali się we wskazanym kierunku. Po drodze ich pojazd trafił na zasadzkę separatystów i został ostrzelany w pobliżu wsi Kriakiwka. Dwóch żołnierzy zginęło, a jeden odniósł rany. Dzień później od ran zmarł jeszcze jeden żołnierz.
8 lutego 2015 r., podczas wykonywania zadania bojowego pod Swatowem, zginął jeszcze jeden żołnierz.

</doc>
<doc id="4151767" url="https://pl.wikipedia.org/wiki?curid=4151767" title="Pieczareczka amerykańska">
Pieczareczka amerykańska

Pieczareczka amerykańska, "Leucoagaricus americanus" (Peck) Vellinga – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: " Leucoagaricus, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w roku 1872 Charles Horton Peck nadając mu nazwę "Agaricus americanus". Obecną, uznaną przez Index Fungorum nazwę nadał mu w roku 2000 Else C. Wellinga.
Synonimów nazwy naukowej ma kilkanaście. Niektóre z nich:
Nazwę polską podaje atlas grzybów.
Morfologia.
Średnica 3–12 cm, u młodych okazów kulisty, później półkulistołukowaty, na koniec płaski, często z garbem na środku. Powierzchnia początkowo gładka, potem coraz bardziej złuszczająca się. Początkowo ma barwę od białawej do brązowej, potem różowobrązową. Łuski czerwonobrązowe.
Gęste, wolne, u młodych okazów białe, potem różowawe, w końcu czerwonobrązowe.
Wysokość 4,5–12 cm, grubość 1–4 cm, kształt walcowaty, w dolnej części wyraźnie nabrzmiały. Powierzchnia naga lub drobno jedwabista, początkowo biaława, potem coraz bardziej czerwonawa, w końcu czerwonobrązowa. Po uszkodzeniu zmienia barwę na żółtą, potem czerwonawą. Posiada wysoki, podobny do kołnierza, zwisający pierścień, początkowo biały, potem plamisto czerwonawy. U podstawy trzonu biała grzybnia z cienkimi sznurami grzybniowymi.
Gruby, biały, po przekrojeniu powoli barwiący się na żółto, po wysuszeniu czerwony. Bez wyraźnego zapachu i smaku.
Wysyp zarodników biały, zarodniki elipsoidalne, o rozmiarach 9–11 × 6–7 μm, gładkie z małą ilością porów, amyloidalne. cheilocystydy maczugowate lub wrzecionowate o rozmiarach 50-85 × 7,5–23 μm. Pleurocystyd brak. Strzępki w KOH barwią się na brązowo. Komórki w skórce kapelusza o średnicy 3–25 μm, hialinowe do brązowych, strzępki końcowe cylindryczne lub zwężające się.
Występowanie.
Najwięcej stanowisk podano w Ameryce Północnej. Jest tutaj szeroko rozprzestrzeniony, ale częściej spotykany na wschód od Gór Skalistych. Notowany jest także w niektórych krajach Europy i w Nowej Zelandii. W Polsce gatunek ten był nieznany, brak go w wykazie wszystkich grzybów wielkoowocnikowych W. Wojewody z 2003 r. Po raz pierwszy jego występowanie w Polsce podaje Gierczyk w 2011 r.
Saprotrof rosnący pojedynczo, w rozproszeniu lub stadnie na zrębkach, w pobliżu wysypisk odpadów, na siedliskach ruderalnych i na pniakach. Sporadycznie pojawia się w lesie, gdzie rośnie na pniakach lub wokół martwych drzew. Owocniki wytwarza od lata do jesieni.

</doc>
<doc id="4151770" url="https://pl.wikipedia.org/wiki?curid=4151770" title="Delton (Wisconsin)">
Delton (Wisconsin)

Delton – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151774" url="https://pl.wikipedia.org/wiki?curid=4151774" title="Timoroszczur">
Timoroszczur

Timoroszczur ("Coryphomys") – wymarły po 1500 roku rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmował gatunki występujące na Timorze.
Systematyka.
Etymologia.
"Coryphomys": "koruphē" „korona na głowie”, od κορυς "korus", κορυθος "koruthos" „kask, hełm”; μυς "mus", μυος "muos" „mysz”.
Podział systematyczny.
Do rodzaju należały następujące gatunki:

</doc>
<doc id="4151775" url="https://pl.wikipedia.org/wiki?curid=4151775" title="Freedom (hrabstwo Sauk)">
Freedom (hrabstwo Sauk)

Freedom – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151776" url="https://pl.wikipedia.org/wiki?curid=4151776" title="Coryphomys">
Coryphomys



</doc>
<doc id="4151779" url="https://pl.wikipedia.org/wiki?curid=4151779" title="Greenfield (hrabstwo Sauk)">
Greenfield (hrabstwo Sauk)

Greenfield – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151782" url="https://pl.wikipedia.org/wiki?curid=4151782" title="Honey Creek (Wisconsin)">
Honey Creek (Wisconsin)

Honey Creek – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151783" url="https://pl.wikipedia.org/wiki?curid=4151783" title="Sztos (określenie)">
Sztos (określenie)

Sztos – określenie w języku polskim, występujące w socjolekcie młodzieżowym, gdzie oznacza „coś fajnego, niesamowitego, fantastycznego”. Słowo to funkcjonuje również w kilku innych znaczeniach: używane jest m.in. jako slangowe określenie stosunku płciowego lub szkolnej oceny celującej.
Zapożyczono je z języka niemieckiego. Pierwotne niemieckojęzyczne znaczenie to „pchnięcie, uderzenie”. Słowo pochodzi z początków XX wieku, obecne było w żargonie graczy i przestępców.
Określenie to zostało odnotowane w "Słowniku języka polskiego" Witolda Doroszewskiego wydawanym w latach 1955–1969, ale w 2. połowie XX wieku nie było w powszechnym obiegu. W latach 90. przypomniane zostało w tytule polskiego filmu o cinkciarzach (komedia sensacyjna "Sztos", reż. Olaf Lubaszenko, 1997). Wtedy oznaczało szybkie działanie lub coś zaskakującego. Łączyło się również ze środowiskiem złodziei samochodów. 
Wydany w 2002 roku "Praktyczny słownik języka polskiego" odnotowuje słowo „sztos” jako jeden z potocznych synonimów aktu płciowego. W 2013 roku dziennik „Rzeczpospolita” zwrócił uwagę, że wraz z powstaniem filmu "Sztos 2" (2012), słowo nabrało nowych znaczeń, jednak jedno z nich zostało zachowane: stosunek seksualny z prostytutką.
Według redakcji PWN rosnąca popularność tego słowa widoczna była na przełomie 2014 i 2015 roku. Wydany w 2016 roku "Słowniczek współczesnej gwary uczniowskiej" odnotowuje słowo jako synonim do pojęcia oceny celującej uzyskanej w szkole.
Odbiór.
W 2016 roku „sztos” zwyciężył w konkursie na Młodzieżowe Słowo Roku zorganizowanym przez PWN, uzyskując 180 głosów wśród 3000 głosujących.
Redakcja PWN (2016) zwróciła uwagę na elastyczność tego wyrazu:
W kulturze.
Oprócz filmów Olafa Lubaszenki wyraz „sztos” znalazł również inne odniesienia w kulturze. W 2015 roku zespół hip-hopowy Dwa Sławy wydał album pod tytułem "Ludzie sztosy".

</doc>
<doc id="4151785" url="https://pl.wikipedia.org/wiki?curid=4151785" title="Kazimierz Ochęduszko">
Kazimierz Ochęduszko

Kazimierz Albin Ochęduszko (ur. 1 marca 1904 w Lisku, zm. 7 lutego 1991) – polski inżynier mechanik, nauczyciel, specjalista od kół zębatych.
Życiorys.
Kazimierz Albin Ochęduszko urodził się 1 marca 1904 w Lisku. Pochodził z rodziny Ochęduszków, zamieszkującej w tym mieście. Był synem Marcelego i Gizeli z domu Ostruszko, nauczycieli tamtejszej szkoły powszechnej. Miał braci Stanisława (1899–1969, profesora termodynamik) i Mariana Antoniego (ur. 1901).
W 1922 zdał egzamin dojrzałości w Państwowym Gimnazjum Męskim im. Królowej Zofii w Sanoku (w jego klasie byli m.in. Józef Bogaczewicz, Maria Myćka-Kril, Edward Szwed, Julian Zawadowski). Uzyskał tytuł magistra i inżyniera mechanika. Po studiach był asystentem na Politechnice Lwowskiej. Po przeniesieniu do Warszawy pracował w tamtejszej fabryce obrabiarek, następnie w Państwowych Zakładów Inżynieryjnych, pełnił stanowiska kierownika różnych działów w zakładach przemysłowych. Równolegle pracował jako wykładowca w Wyższej Szkole Technicznej Budowy Maszyn i Elektrotechniki im. Wawelberga w Warszawie.
Podczas II wojny światowej w trakcie okupacji niemieckiej został aresztowany i był więziony na Pawiaku. Po odzyskaniu wolności schronił się u rodziny w Domaradzu, gdzie prowadził tajne nauczanie. Był jednym z inicjatorów powołania w 1944 miejscowego Prywatnego Gimnazjum Koedukacyjnego Zarządu Gminnego, działającego w tzw. „kamienicy Stacha”, gdzie na kursach uczył matematyki i fizyki, odszedł ze szkoły przed rokiem szkolnym 1945/1946
Po wojnie był profesorem Wieczorem Szkoły Inżynierskiej w Warszawie. Obok pracy zawodowej tworzył prace naukowe w dziedzinie techniki, był autorem ok. 70 publikacji. Wśród jego książek najobszerniejszą jest wydana w latach 1949–1955 trzytomowa praca dotycząca kół zębatych. Pisał także książki popularnonaukowe i artykuły naukowe i fachowe.
Był związany z Piastowem, gdzie zamieszkiwał w okresie PRL. Zmarł 7 lutego 1991. Jego żoną była Janina z domu Pietraszewska (zm. 1985), z którą miał troje dzieci, w tym córkę Teresę (ur. 1931, po mężu Matecka).

</doc>
<doc id="4151791" url="https://pl.wikipedia.org/wiki?curid=4151791" title="Ironton (Wisconsin)">
Ironton (Wisconsin)

Ironton – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151796" url="https://pl.wikipedia.org/wiki?curid=4151796" title="40 Samodzielny Batalion Piechoty Zmotoryzowanej (Ukraina)">
40 Samodzielny Batalion Piechoty Zmotoryzowanej (Ukraina)

40 Samodzielny Batalion Piechoty Zmotoryzowanej „Krywbas” – batalion Wojsk Lądowych Ukrainy, podporządkowany 17 Krzyworoskiej Samodzielnej Brygadzie Pancernej. Jako batalion obrony terytorialnej brał udział w konflikcie na wschodniej Ukrainie. Batalion stacjonuje w Krzywym Rogu w obwodzie dniepropetrowskim.
Działania bojowe.
Batalion brał udział w działaniach bojowych już w czerwcu 2014 r. 3. lipca batalion odparł atak na jeden ze swoich punktów kontrolnych, podczas którego zabito sześciu separatystów oraz przechwycono znaczną ilość uzbrojenia i dwa wrogie pojazdy. 23. lipca, w pobliżu jednego z punktów kontrolnych batalionu, przy jednym z BRDM-2 eksplodował fugas. Kierowca zdołał wywieźć go ze strefy rażenia wroga, ale sam później zmarł od ran.
4. sierpnia, na jednym z punktów kontrolnych batalionu, na który ewakuowano cywili z objętego walkami Doniecka, żołnierze Krywbasu zastrzelili kierowcę samochodu osobowego. Ich zdaniem chciał on przeprowadzić atak samobójczy i zniszczyć punkt oraz ranić cywili. Inna wersja mówi, że kierowca został zabity przez pomyłkę i sam pomagał w wywożeniu cywili z Doniecka.
7. sierpnia miał miejsce atak na punkt umocniony separatystów, w którym udział wzięły 40 Batalion Obrony Terytorialnej, 74 Samodzielny Batalion Rozpoznawczy, 3 Samodzielny Pułk Specjalnego Przeznaczenia (specnaz), 51 Samodzielna Brygada Zmechanizowana oraz bojówki Prawego Sektora. Zniszczono umocnienia punktu oraz przybyłe pojazdy z posiłkami separatystów. Stacjonujące tam wrogie siły rozbito. W trakcie walk zginęło dwóch żołnierzy Krywbasu, a sześciu odniosło rany.
Na początku sierpnia, zgodnie z planem generała Rusłana Chomczaka, ruszyła ukraińska ofensywa pod Iłowajśkiem, w której batalion brał udział.
W lutym 2015 r. batalion został okrążony, tym razem pod Debalcewem. Części batalionu udało się wydostać z okrążenia razem z uzbrojeniem. Pozostali żołnierze stacjonowali na pozycjach okalających debalcewski węzeł kolejowy i nie otrzymali rozkazu opuszczania ich. Wkrótce zostali oni zmuszeni do poddania się separatystom, którzy wzięli ich do niewoli.

</doc>
<doc id="4151797" url="https://pl.wikipedia.org/wiki?curid=4151797" title="Niszczyciele typu Sokoł">
Niszczyciele typu Sokoł

Niszczyciele typu Sokoł – rosyjskie niszczyciele z przełomu XIX i XX wieku, pierwsze jednostki tej klasy w Marynarce Wojennej Imperium Rosyjskiego. W latach 1894–1904 w brytyjskiej stoczni Yarrow oraz krajowych stoczniach Crichton, Zakładach Iżorskich i Zakładach Newskich zbudowano 27 okrętów tego typu. Jednostki weszły w skład Floty Bałtyckiej, Floty Czarnomorskiej i Eskadry Oceanu Spokojnego w latach 1895-1904 i wzięły udział w wojnie rosyjsko-japońskiej oraz I wojnie światowej. Dwie jednostki były po wojnie z lat 1904-1905 użytkowane przez Marynarkę Wojenną Japonii, zaś pięć trafiło po I wojnie światowej do Fińskiej Marynarki Wojennej.
Projekt i budowa.
Niszczyciele typu "Sokoł" były pierwszymi budowanymi masowo rosyjskimi niszczycielami, które zostały wykonane przez rodzimy przemysł okrętowy na wzór zbudowanego w Wielkiej Brytanii prototypu – „Sokoła”. Jednostki z racji niewielkiej wyporności bardziej odpowiadały klasie torpedowców. 
Spośród 26 seryjnych okrętów tego typu dwa zbudowane zostały w stoczni Crichton w Turku, siedem powstało w Zakładach Iżorskich w Kołpino, cztery zbudowała stocznia Crichton w Petersburgu, a trzynaście wykonano w Zakładach Newskich w Petersburgu. Budowę okrętów rozpoczęto w latach 1894-1903, zostały zwodowane w latach 1895–1903, a do służby w Marynarce Wojennej przyjęto je w latach 1895–1904 (12 niszczycieli, które były przeznaczone do wysłania na Daleki Wschód, zostały złożone, wodowane i ukończone w Port Artur). W marcu 1902 roku, podczas budowy większości okrętów zmieniono ich nazwy.
Dane taktyczno–techniczne.
Okręty były niewielkimi, czterokominowymi niszczycielami z taranowym dziobem. Długość całkowita wykonanego ze stali niklowej kadłuba wynosiła 57,91 metra, szerokość 5,64 metra i zanurzenie 2,29 metra. Wyporność normalna wynosiła 220 ton, zaś pełna 240 ton. Okręty napędzane były przez dwie maszyny parowe potrójnego rozprężania o mocy 3800 KM, do których parę dostarczało cztery lub osiem kotłów Yarrow. Dwuśrubowy układ napędowy pozwalał osiągnąć jednostkom seryjnym prędkość 26,5-27,5 węzła, podczas gdy prędkość maksymalna prototypowego „Sokoła” wynosiła 29 węzłów. Okręty mogły zabrać zapas węgla o masie 58-80 ton, co zapewniało zasięg wynoszący od 450 do 660 Mm przy prędkości 13 węzłów.
Okręty wyposażone były w dwie pojedyncze wyrzutnie torped kalibru 381 mm, umieszczone na rufie, z zapasem sześciu torped. Uzbrojenie artyleryjskie stanowiły: pojedyncze działo jedenastofuntowe kal. 75 mm L/48 Canet, umieszczone na platformie nad pomostem bojowym oraz trzy pojedyncze działka Hotchkiss M1885 L/40 kal. 47 mm na śródokręciu (dwa za przednim kominem i jedno między dwoma kominami rufowymi).
Załoga pojedynczego okrętu liczyła od 51 do 58 oficerów, podoficerów i marynarzy.
Służba.
W momencie wybuchu wojny rosyjsko-japońskiej na Dalekim Wschodzie bazowało 12 niszczycieli typu "Sokoł", wchodzących w skład 2. Flotylli Niszczycieli I Eskadry Oceanu Spokojnego. Podczas działań wojennych utracono osiem jednostek: „Stierieguszczij” został zatopiony 10 marca 1904 roku nieopodal Port Artur przez japońskie niszczyciele; jego los podzielił 13 kwietnia 1904 roku „Strasznyj”; 12 sierpnia 1904 roku „Rieszytielnyj” podczas procedury internowania w chińskim porcie Chefoo został niespodziewanie zaatakowany przez niszczyciele „Asashio” i „Kasumi”, których załogi zdobyły abordażem rosyjską jednostkę, którą następnie wcielono w skład Cesarskiej Marynarki Wojennej pod nazwą „Akatsuki” (暁), po remoncie w 1906 roku zmienioną na „Yamabiko” (山彦). 13 listopada 1904 roku „Strojnyj” wszedł na postawioną nieopodal Port Artur przez japońskie okręty minę i zatonął, zaś 16 listopada 1904 roku „Rastoropnyj” został samozatopiony na redzie Chefoo, aby uniknąć losu niszczyciela „Rieszytielnyj”. Trzy niszczyciele („Storożewoj”, „Raziaszczij” i „Silnyj”) zostały samozatopione przed kapitulacją Port Artur w nocy z 1 na 2 stycznia 1905 roku, przy czym „Silnyj” został później przez Japończyków podniesiony i w 1906 roku wcielony w skład Cesarskiej Marynarki Wojennej pod nazwą „Fumizuki” (文月), zaś czterem udało się przedrzeć do portów neutralnych i zostały internowane („Sierdityj”, „Smiełyj”, „Skoryj” i „Statnyj”).
W latach 1909-1912 na ocalałych okrętach dokonano modernizacji uzbrojenia: zdemontowano obie wyrzutnie torped kal. 381 mm i wszystkie działka kal. 47 mm, instalując w zamian dwie pojedyncze wyrzutnie torped kal. 450 mm oraz drugą armatę kal. 75 mm (usytuowaną w pobliżu rufy) i dwa pojedyncze karabiny maszynowe kal. 7,62 mm. Prócz tego okręty przystosowano do przenoszenia 10 min. W momencie wybuchu I wojny światowej kilka okrętów przystosowano do pełnienia funkcji okrętów łącznikowych, zaś część przebudowano na trałowce. W wyniku rewolucji październikowej okręty Floty Bałtyckiej zostały przejęte przez bolszewików, a w 1918 roku trzy zostały skierowane na Morze Kaspijskie; pięć jednostek pozostawionych przez bolszewików w Helsinkach („Rjanyj”, „Prozorliwyj”, „Posłusznyj”, „Riezwyj” i „Podwiżnyj”) zostało 13 kwietnia 1918 roku zdobytych przez Finów i weszło w skład Marynarki Wojennej Finlandii pod nazwami S1 – S5. Z czterech niszczycieli służących we Flocie Czarnomorskiej dwa („Smietliwyj” i „Striemitielnyj”) zostały samozatopione 18 czerwca 1918 roku w Noworosyjsku, by uniknąć przejęcia przez Niemców, zaś dwa po epizodycznej służbie we flocie Białych trafiły w 1920 roku do Floty Czerwonej („Strogij”, od 1922 roku nazwany „Marti” i „Swiriepyj”, nazwany w 1922 roku „Lejtnant Szmidt”).

</doc>
<doc id="4151811" url="https://pl.wikipedia.org/wiki?curid=4151811" title="Prairie du Sac (Wisconsin)">
Prairie du Sac (Wisconsin)

Prairie du Sac – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151820" url="https://pl.wikipedia.org/wiki?curid=4151820" title="Zakłady Maszynowe &quot;Hamech&quot;">
Zakłady Maszynowe &quot;Hamech&quot;



</doc>
<doc id="4151822" url="https://pl.wikipedia.org/wiki?curid=4151822" title="Spring Green (Wisconsin)">
Spring Green (Wisconsin)

Spring Green – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151823" url="https://pl.wikipedia.org/wiki?curid=4151823" title="41 Samodzielny Batalion Piechoty Zmotoryzowanej (Ukraina)">
41 Samodzielny Batalion Piechoty Zmotoryzowanej (Ukraina)

41 Samodzielny Batalion Piechoty Zmotoryzowanej „Czernihów-2” – batalion Wojsk Lądowych Ukrainy, podporządkowany 169 Centrum Szkoleniowemu Sił Zbrojnych Ukrainy. Jako batalion obrony terytorialnej brał udział w konflikcie na wschodniej Ukrainie. Batalion stacjonuje w obwodzie czernihowskim.
Działania bojowe.
9 czerwca 2014 r. batalion trafił do strefy walk.
28 sierpnia ostrzelano z moździerzy punkt kontrolny batalionu pod Gorłówką.
Na początku września jeden z żołnierzy zginął pod Debalcewem. 12. września kolejny poległ pod Stanicą Ługańską.
1 października Czernihów-2 wycofano ze strefy walk do obwodu czernihowskiego.
W listopadzie 2014 r. batalion przechodził szkolenie w 169. Centrum Szkoleniowym Sił Zbrojnych Ukrainy w Deśnie.

</doc>
<doc id="4151828" url="https://pl.wikipedia.org/wiki?curid=4151828" title="Troy (hrabstwo Sauk)">
Troy (hrabstwo Sauk)

Troy – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151831" url="https://pl.wikipedia.org/wiki?curid=4151831" title="Nagroda Goya dla najlepszego aktora drugoplanowego">
Nagroda Goya dla najlepszego aktora drugoplanowego

Nagroda Goya dla najlepszego aktora drugoplanowego (hiszp. "Premio Goya a la mejor interpretación masculina de reparto") – nagroda filmowa przyznawana od 1987 r. przez Hiszpańską Akademię Sztuki Filmowej.
Dotychczasowym rekordzistą w tej kategorii z dwiema statuetkami jest Emilio Gutiérrez Caba.
Zwycięzcy i nominowani.
1987-1990.
1987: Miguel Rellán – "Moja niania"
1988: Juan Echanove – "Boskie słowa"
1989: José Sazatornil – "Oczekiwanie w niebie"
1990: Adolfo Marsillach – "Markiz Esquilache"
1991-2000.
1991: Gabino Diego – "Aj, Carmela!"
1992: Juan Diego – "Oniemiały król"
1993: Fernando Fernán Gómez – "Belle époque"
1994: Fernando Valverde – "Cienie bitwy"
1995: Javier Bardem – "Policzone dni"
1996: Luis Ciges – "Jako w niebie, tak i na ziemi"
1997: Luis Cuenca – "Dobre życie"
1998: José Sancho – "Drżące ciało"
1999: Tony Leblanc – ""
2000: Juan Diego – "Paryż-Timbuktu"
2001-2010.
2001: Emilio Gutiérrez Caba – "Kamienica w Madrycie"
2002: Emilio Gutiérrez Caba – "Otwarte niebo"
2003: Luis Tosar – "Poniedziałki w słońcu"
2004: Eduard Fernández – "W mieście"
2005: Celso Bugallo – "W stronę morza"
2006: Carmelo Gómez – "Metoda"
2007: Antonio de la Torre - "GranatowyPrawieCzarny"
2008: José Manuel Cervino - "13 róż"
2009: Jordi Dauder - "Camino"
2010: Raúl Arévalo - "Grubasy"
2011-2020.
2011: Karra Elejalde - "Nawet deszcz"
2012: Lluís Homar - "Eva"
2013: Julián Villagrán - "Operacja Expo"
2014: Roberto Álamo - "Wielka hiszpańska rodzina"
2015: Karra Elejalde - "Jak zostać Baskiem"
2016: Javier Cámara - "Truman"
2017: Manolo Solo - "Za późno na gniew"
2018: David Verdaguer - "Lato 1993"

</doc>
<doc id="4151832" url="https://pl.wikipedia.org/wiki?curid=4151832" title="Boys Be">
Boys Be

Boys Be – drugi minialbum południowokoreańskiej grupy Seventeen, wydany 10 września 2015 roku przez Pledis Entertainment i dystrybuowany przez LOEN Entertainment. Płytę promował singel „Mansae” (kor. 만세).
Minialbum ukazał się w dwóch edycjach: „Hide” i „Seek”. Sprzedał się w nakładzie egzemplarzy w Korei Południowej (stan na październik 2017 r.).

</doc>
<doc id="4151836" url="https://pl.wikipedia.org/wiki?curid=4151836" title="Modrany">
Modrany

Modrany (węg. "Madar") – wieś i gmina (obec) w powiecie Komárno, w kraju nitrzańskim na Słowacji. Znana z tradycji winiarskich.
Badania archeologiczne dowodzą, że już w czasach wczesnosłowiańskich istniała tu osada. Pierwszy raz miejscowość wzmiankowana była w roku 1205, choć już w 1198 roku król Emeryk przysłał tu swoich sokolników, z czym związana jest pierwotna, węgierska nazwa wsi ("madar" – ptak). Mieszkańcy zajmowali się rolnictwem, winogrodnictwem oraz leśnictwem. W 1763 roku wieś poważnie zniszczyło trzęsienie ziemi, zaś w roku 1886 i 1904 trawiły ją pożary. W ramach ustaleń traktatu w Trianon z 1920 roku została przyznana Czechosłowacji. W latach 1938–1945 ponownie należała do Węgier.
W 2011 roku populacja wynosiła 1462 osoby, około 82,4% mieszkańców stanowili Węgrzy, 8,3% Słowacy, 7,7% Romowie.
W Modranach znajduje się kościół reformowany z 2. połowy XVIII wieku.

</doc>
<doc id="4151838" url="https://pl.wikipedia.org/wiki?curid=4151838" title="Zakłady Przemysłu Gipsowego &quot;Dolina Nidy&quot;">
Zakłady Przemysłu Gipsowego &quot;Dolina Nidy&quot;



</doc>
<doc id="4151839" url="https://pl.wikipedia.org/wiki?curid=4151839" title="Washington (hrabstwo Sauk)">
Washington (hrabstwo Sauk)

Washington – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4151843" url="https://pl.wikipedia.org/wiki?curid=4151843" title="42 Samodzielny Batalion Piechoty Zmotoryzowanej (Ukraina)">
42 Samodzielny Batalion Piechoty Zmotoryzowanej (Ukraina)

42 Samodzielny Batalion Piechoty Zmotoryzowanej „Ruch Oporu” – batalion Wojsk Lądowych Ukrainy, podporządkowany 57 Samodzielnej Brygadzie Zmechanizowanej. Jako batalion obrony terytorialnej brał udział w konflikcie na wschodniej Ukrainie. Batalion stacjonuje w obwodzie kirowohradzkim.
Działania bojowe.
Pierwszym zadaniem batalionu była ochrona lotniska w Kramatorsku w sierpniu 2014 r. Pięćdziesięciu żołnierzy batalionu wysłano też do Sawur-Mohyły, a inną grupę do Mariupola.
27 sierpnia batalion wysłano w towarzystwie dwóch BMP do Iłowajśka. Dzień później pododdział batalionu wpadł w zasadzkę i co najmniej pięciu żołnierzy zginęło, czterech zaginęło, a wielu było rannych (jeden spośród nich trafił do niewoli). Tego samego dnia inny żołnierz dostał się do niewoli w pobliżu Brianki. 29 sierpnia pod Iłowajśkiem zginął snajper batalionu.
Na dzień 11 listopada 2014 r. Ruch Oporu stacjonował pod Debalcewem. W dniach 23–24 listopada dwóch żołnierzy zginęło w ostrzałach artyleryjskich. Pod koniec grudnia w obwodzie kirowohradzkim zmarł od ran inny żołnierz.
W styczniu 2015 r. batalion podzielono na dwie części. Jedna stacjonowała pod Debalcewem, a druga pod Wuhłehirśkiem. W drugiej połowie miesiąca Ruch Oporu odsunięto z pierwszej linii działań i żołnierze odpoczywali w Konstantynówce pod Gorłówką (gdzie stanowili rezerwę dla jednostek frontowych), a stu pozwolono nawet na urlop w swoich domach. 22 stycznia zginęło dwóch żołnierzy – jeden w Konstantynówce, a drugi pod Debalcewem. 26 stycznia snajper ostrzelał transporter opancerzony Ruchu Oporu, zabijając zastępcę dowódcy batalionu, mjr. W.I. Stepanoka i innego żołnierza. Dwa dni później pod Gorłówką kolejni dwaj żołnierze zginęli w walce, a trzech zostało rannych.

</doc>
<doc id="4151844" url="https://pl.wikipedia.org/wiki?curid=4151844" title="Procznyj">
Procznyj

„Procznyj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4151846" url="https://pl.wikipedia.org/wiki?curid=4151846" title="Ryjomysiak">
Ryjomysiak

Ryjomysiak ("Crunomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące na Filipinach.
Morfologia.
Długość ciała (bez ogona) 98–133 mm, długość ogona 68–95 mm, długość ucha 10–16 mm, długość tylnej stopy 23–29 mm; masa ciała 35–71 g.
Systematyka.
Etymologia.
"Crunomys": "krounos" „źródło”, od κρουνοι "krounoi" „potok” lub „strumień”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4151847" url="https://pl.wikipedia.org/wiki?curid=4151847" title="LVTP-7">
LVTP-7



</doc>
<doc id="4151848" url="https://pl.wikipedia.org/wiki?curid=4151848" title="Crunomys">
Crunomys



</doc>
<doc id="4151850" url="https://pl.wikipedia.org/wiki?curid=4151850" title="Adolf Rosenberg">
Adolf Rosenberg



</doc>
<doc id="4151851" url="https://pl.wikipedia.org/wiki?curid=4151851" title="43 Samodzielny Batalion Piechoty Zmotoryzowanej (Ukraina)">
43 Samodzielny Batalion Piechoty Zmotoryzowanej (Ukraina)

43 Samodzielny Batalion Piechoty Zmotoryzowanej „Patriota” – batalion Wojsk Lądowych Ukrainy, podporządkowany 53 Samodzielnej Brygadzie Zmechanizowanej. Jako batalion obrony terytorialnej brał udział w konflikcie na wschodniej Ukrainie. Batalion stacjonuje w Siewierodoniecku w obwodzie ługańskim.
Działania bojowe.
Batalion trafił do strefy walk 4 października 2014 r. i stacjonował tam bez przerw i rotacji 14 miesięcy. W tym okresie zabezpieczał ważne punkty, m.in. 25 punktów kontrolnych od Switłodarśka po drogę Artemiwśk-Donieck. Wykonywał również zadania bojowe pod Perwomajśkiem, następnie w pobliżu Gorłówki, a później pod Awdijiwką i Nowohorodśkem w obwodzie donieckim. W tym ostatnim miejscu batalion odniósł największe straty wśród zabitych i rannych, jednak nigdy nie poddał pozycji ani nie wycofał się.

</doc>
<doc id="4151854" url="https://pl.wikipedia.org/wiki?curid=4151854" title="Dyme">
Dyme

Dyme – starożytne miasto w Grecji. Znajdowało się na terenie dzisiejszej miejscowości Kato Achaia. 
Miejsce pochodzenia starożytnego olimpijczyka i biegacza Ojbotasa.

</doc>
<doc id="4151855" url="https://pl.wikipedia.org/wiki?curid=4151855" title="Nie zapomnisz mnie">
Nie zapomnisz mnie



</doc>
<doc id="4151863" url="https://pl.wikipedia.org/wiki?curid=4151863" title="Private Branch Exchange">
Private Branch Exchange



</doc>
<doc id="4151865" url="https://pl.wikipedia.org/wiki?curid=4151865" title="Ludność Sopotu">
Ludność Sopotu



</doc>
<doc id="4151868" url="https://pl.wikipedia.org/wiki?curid=4151868" title="Kryptokoparka">
Kryptokoparka



</doc>
<doc id="4151874" url="https://pl.wikipedia.org/wiki?curid=4151874" title="Jastrieb">
Jastrieb

Technika:

</doc>
<doc id="4151881" url="https://pl.wikipedia.org/wiki?curid=4151881" title="Gene Kotlarek">
Gene Kotlarek

Eugene Robert „Gene” Kotlarek (ur. 31 marca 1940 w Duluth w stanie Minnesota, zm. 9 listopada 2017 w Colorado Springs w stanie Kolorado) – amerykański skoczek narciarski, a następnie trener tej dyscypliny sportu.
Dwukrotny olimpijczyk (1960, 1964), uczestnik mistrzostw świata seniorów (1966). Medalista mistrzostw Ameryki Północnej, trzykrotny mistrz Stanów Zjednoczonych. W latach 1964–1973 rekordzista kraju w długości skoku narciarskiego mężczyzn. Od 1968 do 1970 pierwszy trener reprezentacji Stanów Zjednoczonych w skokach narciarskich.
Życiorys.
W wieku 5 lat zaczął jeździć na nartach. Osiągał liczne sukcesy w rywalizacji juniorskiej na arenie krajowej, między innymi zdobywając tytuł mistrza USA w różnych kategoriach wiekowych.
W 1958 znalazł się w składzie amerykańskiej reprezentacji na mistrzostwa świata, jednak ostatecznie nie wystąpił w tych zawodach.
W marcu 1959 na największym obiekcie w kompleksie Papoose Peak Jumps zajął drugą pozycję w zawodach przedolimpijskich (lepszy od niego był tylko Fin Kalevi Kärkinen), stając jednocześnie na podium mistrzostw Ameryki Północnej (zawody przedolimpijskie miały jednocześnie rangę mistrzostw kontynentu).
W lutym 1960 w Squaw Valley wystąpił w zimowych igrzyskach olimpijskich, gdzie, po upadku w drugiej serii, zajął 42. miejsce (po pierwszej części rywalizacji plasował się na 27. pozycji). W imprezie tej rangi ponownie wziął udział 4 lata później w Innsbrucku, gdzie na skutek osłabienia kontuzjami i chorobą nie był w stanie walczyć o czołowe miejsca – na skoczni normalnej zajął 14. miejsce (po pierwszym skoku plasował się na 7. pozycji, jednak w drugiej serii oddał słabszą próbę, a w trzeciej, która ostatecznie nie wliczała się do jego końcowego rezultatu, otrzymał niskie noty za styl), a na obiekcie dużym był 24.
Osiągał dobre wyniki w lotach narciarskich – w 1960 w Planicy zajął 5. pozycję w Tygodniu Lotów Narciarskich, a cztery lata później w zawodach tej rangi w Oberstdorfie, podczas ostatniego dnia rywalizacji (16 lutego 1964) oddał skok na odległość 138 metrów, ustanawiając rekord Stanów Zjednoczonych w długości skoku narciarskiego mężczyzn, który został pobity dopiero 9 lat później.
Startował w szeregu prestiżowych zawodów międzynarodowych. Dwukrotnie zajmował miejsca w czołowej „dziesiątce” podczas konkursów Festiwalu Narciarskiego w Holmenkollen – w 1959 był 10., a w 1963 zajął 4. pozycję, tracąc do Kjella Sjöberga, który był trzeci 0,05 punktu. Brał też udział w Igrzyskach Narciarskich w Lahti (20. w 1960) i Turnieju Czterech Skoczni (12. w klasyfikacji generalnej 12. edycji; zajął też 5. miejsce w konkursie noworocznym w Garmisch-Partenkirchen w ramach tej samej edycji).
W 1966 wystartował w mistrzostwach świata, zajmując w Oslo 36. miejsce na skoczni normalnej i 60. na obiekcie dużym.
Należał do czołowych skoczków amerykańskich. Trzykrotnie zdobywał mistrzostwo Stanów Zjednoczonych seniorów (1963, 1966 i 1967), dziesięć razy ustanawiał rekordy skoczni (między innymi Holmenkollbakken – 81,5 metra w 1963). Wielokrotnie stawał na podium zawodów międzynarodowych rozgrywanych w USA (między innymi w Ishpeming, Iron Mountain, czy Westby).
Kotlarek podczas skoków przyjmował bardzo niską pozycję najazdową, a następnie wybijał się w charakterystyczny dla siebie sposób. Zdaniem jego rywali prezentował „elegancki” i skuteczny styl lotu.
W 1967 podczas treningu na skoczni Snowflake w Westby za sprawą nieudanego lądowania doznał bardzo poważnego złamania kostki, w wyniku którego był bliski stanu kalectwa. Na skutek doznanego urazu zakończył karierę skoczka narciarskiego. Wkrótce później został trenerem tej dyscypliny i w latach 1968–1970 prowadził reprezentację Stanów Zjednoczonych, po czym podjął pracę zawodową jako księgowy.
Był absolwentem Uniwersytetu Minnesoty.
W 1982 włączono go do Krajowej Galerii Sław Narciarstwa (ang. "National Ski Hall of Fame"), a w 2007 do Galerii Sław Amerykańskich Skoków Narciarskich (ang. "The American Ski Jumping Hall of Fame").
Jego ojcem był George Kotlarek, który również uprawiał skoki narciarskie.

</doc>
<doc id="4151882" url="https://pl.wikipedia.org/wiki?curid=4151882" title="Eugene Kotlarek">
Eugene Kotlarek



</doc>
<doc id="4151883" url="https://pl.wikipedia.org/wiki?curid=4151883" title="Zaćma (film)">
Zaćma (film)

Zaćma – polski dramat biograficzny z 2016 roku w reżyserii Ryszarda Bugajskiego. Film przedstawia historię spotkania kardynała Stefana Wyszyńskiego z Julią Brystiger.
Okres zdjęciowy rozpoczął się 3 maja 2015, sceny kręcono w Warszawie na ulicy Rakowieckiej, Tworkach oraz w Górze Kalwaria.
Po raz pierwszy film wyświetlono na Międzynarodowym Festiwalu Filmowym w Toronto 9 września 2016 roku. Uroczysta premiera w Polsce odbyła się 21 listopada.
Fabuła.
Akcja filmu rozgrywa się w drugiej połowie lat 50. XX wieku w Warszawie i Zakładzie dla niewidomych w Laskach. Julia Brystiger nie jest już funkcjonariuszką aparatu bezpieczeństwa PRL, pracuje jako redaktorka w wydawnictwie i teraz sama jest rozpracowywana przez Służby Bezpieczeństwa. Szukając porady duchowej próbuje spotkać się z prymasem Stefanem Wyszyńskim. Zanim dojdzie do konfrontacji z "Prymasem Tysiąclecia", Julia będzie musiała przekonać do swoich racji przeżywającą kryzys wiary zakonnicę oraz księdza oślepionego przez bezpiekę w trakcie przesłuchania.

</doc>
<doc id="4151884" url="https://pl.wikipedia.org/wiki?curid=4151884" title="Principe de Asturias">
Principe de Asturias



</doc>
<doc id="4151888" url="https://pl.wikipedia.org/wiki?curid=4151888" title="Puchar Białorusi w piłce nożnej (2016/2017)">
Puchar Białorusi w piłce nożnej (2016/2017)

Puchar Białorusi jest rozgrywany systemem turniejowym. Drużyny z niższych lig rozpoczynają walkę od 1/32 finału, a od 1/16 finału do gry przystępują drużyny Wyszejszaj lihi.
W sezonie 2016/17 trofeum zdobył klub .
Rozgrywki.
Pierwsza runda.
10–12 czerwca 2016
1/16 finału.
6–9 i 28 lipca; 1, 6 i 14 września 2016
1/8 finału.
21 września 2016
Ćwierćfinały.
12–15 marca oraz 18–19 marca 2017

</doc>
<doc id="4151889" url="https://pl.wikipedia.org/wiki?curid=4151889" title="FC Südtirol">
FC Südtirol

FC Südtirol, również FC Alto Adige, FC Südtirol-Alto Adige, FC Südtirol Bolzano-Bozen – włoski klub piłkarski, mający swoją siedzibę w mieście Bolzano, na północy kraju.
Historia.
Chronologia nazw:
Klub piłkarski SV Milland został założony w dzielnicy Milan w Bressanone w 1974 roku. Zespół najpierw występował w turniejach amatorskich. 17 września 1977 klub dołączył do F.I.G.C. W sezonie 1977/78 zespół startował w Terza Categoria bolzanese. W 1983 zwyciężył w grupie M i awansował do Seconda Categoria Trentino-Alto Adige, a w 1986 po wygraniu grupy D zdobył promocję do Prima Categoria Trentino-Alto Adige. W sezonie 1990/91 zajął pierwsze miejsce w grupie C i po barażach awansował do Eccellenza Trentino-Alto Adige. W 1994 klub przeniósł swoją siedzibę do Vahrn. W sezonie 1994/95 zespół zajął 16. miejsce w Eccellenza Trentino-Alto Adige i został oddelegowany do Promozione. Latem 1995 zmienił nazwę na FC Südtirol-Alto Adige. W sezonie 1995/96 zwyciężył w grupie B Promozione Trentino-Alto Adige i wrócił do Eccellenza. W następnym sezonie wygrał rozgrywki w lidze i zdobył promocję do Campionato Nazionale Dilettanti. W 1999 liga zmieniła nazwę na Serie D i w sezonie z nową nazwą ligi klub zajął pierwsze miejsce w grupie C i awansował do Serie C2. W 2000 klub zmienił nazwę na FC Südtirol i przeniósł swoją siedzibę do Bolzano. W 2008 po kolejnej reformie liga zmieniła nazwę na Lega Pro Seconda Divisione. W sezonie 2009/10 zajął pierwsze miejsce w grupie A i zakwalifikował się do Lega Pro Prima Divisione. W 2014 liga zmieniła nazwę na Lega Pro, a w 2017 na Serie C.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywa swoje mecze domowe na Stadio Druso w Bolzano, który może pomieścić 3500 widzów.

</doc>
<doc id="4151890" url="https://pl.wikipedia.org/wiki?curid=4151890" title="Janusz Wierusz-Kowalski">
Janusz Wierusz-Kowalski



</doc>
<doc id="4151892" url="https://pl.wikipedia.org/wiki?curid=4151892" title="Patent sylwestrowy">
Patent sylwestrowy

Patent sylwestrowy – dokument wprowadzony przez Franciszka Józefa I 31 grudnia 1851 roku. Zastąpił on konstytucję Austrii z 1849 roku. Przywrócił władzę absolutną w ręce cesarza, a także ograniczał swobody obywatelskie, wolność słowa, stowarzyszeń i zgromadzeń. Potwierdzał uwłaszczenie chłopów. 

</doc>
<doc id="4151893" url="https://pl.wikipedia.org/wiki?curid=4151893" title="Buwajti">
Buwajti

Buwajti (arab. بويطي) – wieś w Syrii, w muhafazie Idlib. W 2004 roku liczyła 784 mieszkańców.

</doc>
<doc id="4151895" url="https://pl.wikipedia.org/wiki?curid=4151895" title="Rainbow (południowokoreański zespół muzyczny)">
Rainbow (południowokoreański zespół muzyczny)

Rainbow () – południowokoreański girlsband założony w 2009 roku przez DSP Media. W jej skład wchodziło siedem członkiń: Woori, Seungah, Jaekyung, Noeul, Yoonhye, Jisook oraz Hyunyoung. Grupa oficjalnie zadebiutowała 12 listopada 2009 roku wydając minialbum "Gossip Girl". 27 października 2016 roku wytwórnia potwierdziła rozwiązanie grupy po tym, jak wszystkie członkinie postanowiły nie odnawiać swoich kontraktów.
Historia.
2009–2011: Debiut z "Gossip Girl", "So Girls" i debiut w Japonii.
Na przełomie października i listopada 2009 roku DSP Media publikowało codzienne teasery w postaci zdjęć Rainbow, a 6 listopada ukazał się teledysk do „Gossip Girl”. 12 listopada ukazał się minialbum "Gossip Girl". 12 sierpnia 2010 roku Rainbow wydały cyfrowy singel „A”. Drugi singel, zatytułowany „Mach”, ukazał się 20 października.
7 kwietnia 2011 roku Rainbow wydały drugi minialbum "So Girls" (kor. So 女), główny singel z płyty to „To Me” (kor. To Me (내게로..)). 14 września zadebiutowały w Japonii wydając japońską wersję singla, który uplasował się na 3 miejscu listy Oricon Weekly Singles Chart. 7 grudnia ukazał się drugi japoński singel – japońska wersja , który uplasował się na 9. pozycji listy Oricon Weekly Singles Chart.
2012–2013: Rainbow Pixie, "Over The Rainbow" i "Rainbow Syndrome".
3 stycznia 2012 roku DSP Media ogłosiło, że zostanie utworzona podgrupa z trzech członkiń. Tego samego dnia na stronie agencji ukazał się zwiastun, w którym ujawniono „Rainbow Pixie” jako jej nazwę. Dzień później na zdjęciu ujawniono skład grupy: Seungah, Jisook i Hyunyoung. Grupa wydała swój debiutancki utwór „Hoi Hoi” 12 stycznia 2012 roku i po raz pierwszy zaprezentowała się w programie "Show! Music Core".
Rainbow wydało japoński singiel 14 marca ukazał się japoński singel zatytułowany , a pierwszy japoński album studyjny "Over The Rainbow" został wydany 28 marca.
Pierwszą część swojego pierwszego koreańskiego albumu studyjnego, pt. "Rainbow Syndrome", zespół wydał 13 lutego 2013 roku. 4 czerwca ukazała się część druga.
2014–2016: Rainbow Blaxx, "Innocent", "Prism".
W styczniu 2014 roku powstała drug apodgrupa, Rainbow Blaxx, w której skład weszły Jaekyung, Woori, Seungah i Hyunyoung. Ich specjalny album, "RB Blaxx", został wydany 20 stycznia. Teledysk do utworu tytułowego „Cha Cha” wyreżyserował DigiPedi i był czwartym teledyskiem K-popowym pod względem oglądalności na YouTube w styczniu 2014 roku. Teledysk oraz choreografia do piosenki wzbudziły kontrowersje związane z byciem „zbyt seksualnym”.
Trzeci minialbum pt. "Innocent", z utworem tytułowym „Black Swan”, został wydany 23 lutego 2015 roku. Ich czwarty minialbum "Prism" wraz z teledyskiem do głównego singla „Whoo” zostały wydane 15 lutego 2016 roku.
27 października 2016 roku potwierdzono, że zespół Rainbow zostanie rozwiązany 12 listopada ze względu na zakończenie umów członkiń.
2019: Powrót na dziesiątą rocznicę.
W październiku 2019 roku, ujawniono, że 14 listopada ukaże się specjalny singel zatytułowany „Over the Rainbow”, z okazji dziesiątej rocznicy powstania grupy.

</doc>
<doc id="4151896" url="https://pl.wikipedia.org/wiki?curid=4151896" title="Kafr Battich">
Kafr Battich

Kafr Battich () – miejscowość w Syrii, w muhafazie Idlib. W spisie powszechnym z 2004 roku liczyła 3166 mieszkańców.
Historia.
W czasie wojny domowej w Syrii miejscowość znajdowała się od 2012 pod kontrolą Dżabhat an-Nusra. Terroryści poprowadzili tędy swije linie zaopatrzeniowe, dlatego w lipcu 2019 miejscowość została ostrzelana przez działające z upoważnienia władz Syrii lotnictwo rosyjskie. Syria odzyskała kontrolę nad okolicą 2 lutego 2020.

</doc>
<doc id="4151897" url="https://pl.wikipedia.org/wiki?curid=4151897" title="Tadeusz Moszczeński">
Tadeusz Moszczeński

Tadeusz Józef Moszczeński h. Nałęcz (ur. 10 stycznia 1891 w Lisku, zm. 1944 na Węgrzech) – podpułkownik aptekarz Wojska Polskiego.
Życiorys.
Tadeusz Józef Moszczeński urodził się 10 stycznia 1891 w Lisku. Pochodził z rodziny Moszczeńskich h. Nałęcz, zamieszkującej w Lisku. Był synem Ferdynanda Moszczeńskiego herbu Nałęcz (1844–1921, aptekarz i burmistrz Liska) oraz Marii z domu Muszyńskiej (1860–1938, inicjatorka powstania i pierwsza prezes koła TSL w Lesku od 1898 do 1907). Miał braci Mariana (1883–1962, do 1918 oficjał medykamentowy w rezerwie C. K. Obrony Krajowej, odznaczony Złotym Krzyżem Zasługi Cywilnej z koroną, przejął po ojcu aptekę w Lesku), Leona (1889–1940, kmdr lekarz Wojska Polskiego, ofiara zbrodni katyńskiej), Stanisława (ur. 1895), Stefana (ur. 1900). Wraz z rodziną zamieszkiwał w domu przy ulicy Pułaskiego w Lesku.
Kształcił się w C. K. Gimnazjum w Sanoku, gdzie w 1905 ukończył IV klasę. W okresie nauki wraz z bratem Leonem zamieszkiwał u Aitala Witoszyńskiego przy ulicy Kolejowej. W 1908 ukończył VI klasę w C. K. Gimnazjum w Bochni.
Uzyskał tytuł magistra farmacji. Po wybuchu I wojny światowej został mianowany wojskowym akcesistą medykamentowym w rezerwie 1 listopada 1914 przy dywizyjnym zakładzie sanitarnym piechoty nr 24 i pozostawał w tej randze do 1918. Był przydzielony do szpitala garnizonowego nr 3, gdzie na początku 1918 był wojskowym asystentem aptekarskim w rezerwie.
Po zakończeniu wojny, jako były oficer armii austriackiej został przyjęty do Wojska Polskiego i zatwierdzony w stopniu porucznika aptekarza. Został awansowany na stopień kapitana w korpusie oficerów zawodowych sanitarnych dział aptekarze ze starszeństwem z dniem 1 czerwca 1919. W 1923, 1924 jako oficer nadetatowy 10 Batalionu Sanitarnego służył w Szefostwie Sanitarnym Dowództwa Okręgu Korpusu Nr X w Przemyślu. Został awansowany na stopień majora aptekarza w korpusie oficerów sanitarnych ze starszeństwem z dniem 1 stycznia 1927. W 1928 był oficerem w 10 Okręgowym Szefostwie Sanitarnym. W 1932 był zarządcą Głównej Składnicy Sanitarnej Nr 2 w Przemyślu. Później został awansowany na stopień podpułkownika aptekarza. Sprawował stanowisko szefa Służby Zaopatrzenia Sanitarnego Wojska Polskiego w Warszawie (naczelny aptekarz WP). Był członkiem oddziału Polskiego Białego Krzyża w Przemyślu.
Podczas II wojny światowej był internowany na Węgrzech i w 1944 został zamordowany przez nilaszowców. Tadeusz, Leon i Adam (ur. 1919, syn Mariana, student farmacji), także zamordowany w Katyniu) Moszczeńscy zostali upamiętnieni (z inicjatywy Zofii Zubrzyckiej oraz Janiny Witoszyńskiej z domu Moszczeńskiej) symboliczną inskrypcją, wykonaną na tabliczce przez Edwarda Barana i umieszczoną na grobowcu rodziców na cmentarzu w Lesku.

</doc>
<doc id="4151898" url="https://pl.wikipedia.org/wiki?curid=4151898" title="Budżfas">
Budżfas

Budżfas (arab. بجفاص) – wieś w Syrii, w muhafazie Idlib. W 2004 roku liczyła 513 mieszkańców.

</doc>
<doc id="4151902" url="https://pl.wikipedia.org/wiki?curid=4151902" title="Krzysztof Burczak">
Krzysztof Burczak

Krzysztof Andrzej Burczak (ur. 16 marca 1959 w Mordach) – polski duchowny katolicki, kanonista i filolog klasyczny, profesor doktor habilitowany nauk prawnych, prodziekan Wydziału Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II w latach 2016–2020.
Życiorys.
Po uzyskaniu świadectwa maturalnego w I Liceum Ogólnokształcącym im. B. Prusa w Siedlcach w 1978 r. wstąpił do Wyższego Seminarium Duchownego w Siedlcach. Święcenia kapłańskie otrzymał w 1984 roku. Po święceniach pracował jako wikariusz w parafiach: Chrystusa Miłosiernego w Białej Podlaskiej, Sosnowicy, Rossoszu i św. Stanisława w Siedlcach. W 1997 ukończył na KUL studia w zakresie filologii klasycznej, a w 2002 studia na kierunku prawo kanoniczne na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II. W 2001 na podstawie napisanej pod kierunkiem Henryka Wójtowicza rozprawy pt. "Figury retoryczne i tropy w Psalmach na podstawie Expositio Psalmorum Kasjodora" otrzymał na Wydziale Nauk Humanistycznych KUL stopień naukowy doktora nauk humanistycznych, dyscyplina: literaturoznawstwo, specjalność: filologia klasyczna. W 2004 na podstawie napisanej pod kierunkiem Antoniego Dębińskiego rozprawy pt. "Prawo azylu w ustawodawstwie synodów galijskich V–VII wieku" na Wydziale Prawa, Prawa Kanonicznego i Administracji KUL uzyskał stopień naukowy doktora nauk prawnych w zakresie prawa kanonicznego, specjalność: historia prawa. Tam też w 2011 na podstawie dorobku naukowego oraz rozprawy pt. "Sacrilegium w „Dekrecie” Gracjana" uzyskał stopień doktora habilitowanego nauk prawnych w zakresie prawa kanonicznego, specjalność: historia prawa. Został profesorem nadzwyczajnym na Wydziale Prawa, Prawa Kanonicznego i Administracji KUL. Wybrano go prodziekanem tego wydziału w kadencji 2016–2020. Od 1 października 2019 r. jest kierownikiem Katedry Historii, Norm Ogólnych, Prawa Sakramentów i Instytutów Życia Konsekrowanego. Prezydent Rzeczypospolitej Polskiej Andrzej Duda postanowieniem z dnia 17 czerwca 2021 nadał mu tytuł naukowy profesora.

</doc>
<doc id="4151905" url="https://pl.wikipedia.org/wiki?curid=4151905" title="Tall Karratin">
Tall Karratin

Tall Karratin (arab. تل كراتين) – miejscowość w Syrii, w muhafazie Idlib. W 2004 roku liczyła 1502 mieszkańców.

</doc>
<doc id="4151906" url="https://pl.wikipedia.org/wiki?curid=4151906" title="Entrenchment (fortyfikacja)">
Entrenchment (fortyfikacja)

W fortyfikacji określenie entrenchment (, ) może odnosić się do każdej drugorzędnej linii obrony wewnątrz większej fortyfikacji (znanej lepiej jako śródszaniec) lub do centrum obronnego zaprojektowanego do zapewnienia ochrony dla piechoty, posiadającego układ podobny do murów miejskich, lecz w mniejszej skali. To ostatnie najczęściej składa się z kurtyn i bastionów lub redanów i czasem było chronione przez suchą fosę.
W XVIII wieku Zakon Maltański zbudował kilka brzegowych oraz wewnątrzlądowych "entrenchments" jako część fortyfikacji Malty. Następne linie obrony zostały zbudowane na Malcie przez powstańców podczas blokady z lat 1798–1800 w celu zapobiegania francuskim kontratakom.

</doc>
<doc id="4151909" url="https://pl.wikipedia.org/wiki?curid=4151909" title="Goleniowska Mila Niepodległości">
Goleniowska Mila Niepodległości

Goleniowska Mila Niepodległości – jedna z najstarszych imprez biegowych w Polsce upamiętniające Narodowe Święto Niepodległości, rozgrywana w Goleniowie od 1989 roku. W 2018 roku impreza odbyła się po raz 30. 
Historia.
Jedenastego listopada 1989 roku w wolnej Polsce po raz pierwszy w Goleniowie została zorganizowana impreza biegowa pod nazwą Goleniowska Mila Niepodległości. Celem głównym tych biegów było uczczenie rocznicy Odzyskania Niepodległości przez Polskę, poprzez organizację imprezy biegowej dla dzieci, młodzieży i dorosłych. Od tamtej daty wszystkie kolejne rocznice Odzyskania Niepodległości przez Polskę w Goleniowie obchodzone są na biegowo. Wraz z warszawskimi biegami Goleniów organizuje je nieprzerwanie od 31 lat. Są to najstarsze biegi w Polsce upamiętniające dzień Narodowego Święta Niepodległości.
Mila z małej, lokalnej, amatorskiej, spontanicznie organizowanej imprezy przekształciła się w pełni profesjonalną imprezę biegową, w której co roku bierze udział kilka tysięcy osób.
W 2020 roku w związku z pandemią COVID-19 impreza została odwołana.
Biegi i dystanse.
W skład Goleniowskiej Mili wchodzą: bieg na dystansie 300 m (dla przedszkolaków), bieg na dystansie 1 mili (dla uczniów szkół podstawowych i ponadgimnazjalnych), bieg na dystansie 1 mili w kategorii "Open" o Puchar Burmistrza Gminy Goleniów oraz bieg na 10 km.

</doc>
<doc id="4151916" url="https://pl.wikipedia.org/wiki?curid=4151916" title="Marcin Dubieniecki">
Marcin Dubieniecki

Marcin Oktawian Dubieniecki (ur. 26 grudnia 1980 w Kwidzynie) – polski przedsiębiorca i adwokat.
Życiorys.
Jest synem byłego funkcjonariusza SB i członka PZPR, obecnego szefa sądu partyjnego pomorskiego SLD oraz adwokata, Marka Dubienieckiego, a także wnukiem Henryka Dobrowolskiego, przewodniczącego komisji rewizyjnej Komitetu Centralnego PZPR w latach 80.
Jako nastolatek, gdy jego ojciec był asystentem posłanki Małgorzaty Winiarczyk-Kossakowskiej, często jeździł z nim do Sejmu i poznawał czołowych polityków lewicy. W wieku 15 lat brał czynny udział w kampanii prezydenckiej Aleksandra Kwaśniewskiego. W liceum zawodowo grał w bilard (trenował w klubie prowadzonym przez jego matkę), co później pozwoliło mu samodzielnie utrzymywać się w Londynie. W 2002 startował z list SLD w wyborach samorządowych do Rady Miasta Kwidzyna, nie zebrał jednak wymaganej liczby głosów. Działał w Stowarzyszeniu „Ordynacka”.
Przez rok studiował prawo na prywatnej uczelni w Warszawie, po czym przeniósł się na Uniwersytet Gdański. W 2005 pełnił funkcję kierownika filii Powiślańskiego Banku Spółdzielczego w Gdańsku. W 2006 ukończył studia na Wydziale Prawa i Administracji Uniwersytetu Gdańskiego. Zaraz po tym odbył aplikację adwokacką w kancelarii swojego ojca. Już na początku aktywności zawodowej obsługiwał duże koncerny, na przykład Philips Polska.
Według „Newsweeka” w 2012 prowadził w Polsce szesnaście, a na Cyprze od dwóch do czterech spółek zajmujących się budową apartamentowców, energetyką, paliwami, doradztwem finansowym, ubezpieczeniami i handlem samochodami używanymi.
Życie prywatne.
W latach 2003–2005 był w związku z Aleksandrą Kozdroń, córką Jerzego Kozdronia. W 2007 wziął ślub z Martą Kaczyńską. Od września 2012 byli w separacji, rozwiedli się w 2016. Mają córki Ewę (ur. 2003) i Martynę (ur. 2007). Ma syna Marcelego (ur. 2017) z Katarzyną Modrzewską, byłą żoną Artura Boruca.
Deklaruje się jako ateista; był pełnomocnikiem kobiety, której prof. Bogdan Chazan, powołując się na klauzulę sumienia, odmówił dokonania aborcji nieodwracalnie uszkodzonego płodu.
Kontrowersje.
Przed 2015.
Dubieniecki w mediach.
Po katastrofie smoleńskiej zadeklarował kandydowanie z list Prawa i Sprawiedliwości w wyborach samorządowych do Sejmiku Województwa Pomorskiego. Gdy został pełnomocnikiem swojej żony w śledztwie smoleńskim, publicznie krytykował działania Prokuratury Wojskowej w Warszawie, zapowiadając, że chce złożyć zawiadomienie o możliwości popełnienia przestępstwa zamachu na prezydenta Lecha Kaczyńskiego.
Po kampanii prezydenckiej Jarosława Kaczyńskiego w 2010, w którą zaangażował się wraz z rodziną, prasa bulwarowa zaczęła spekulować na temat jego aspiracji politycznych i donosić o jego zachowaniu wobec dziennikarzy (np. rzekomym poturbowaniu fotoreportera opisanym przez „Super Express”) czy kontrowersyjnych wypowiedziach, np. liście do szefowej gdyńsko-słupskiego okręgu PiS, Jolanty Szczypińskiej, w którym sugerował, aby podała się do dymisji. Miesiąc po tym, jak list wyciekł do prasy, dziennik „Rzeczpospolita” podał, że Dubieniecki nie będzie kandydował w wyborach samorządowych. W lutym 2011 Dubieniecki zaprzeczył też jakoby miał startować w wyborach parlamentarnych, mimo że rozważał to w wielu wywiadach, których udzielił.
W kwietniu 2012 Okręgowa Rada Adwokacka udzieliła mu nagany za „wypowiedzenie słów uważanych powszechnie za obelżywe” wobec dziennikarza „Dziennika Bałtyckiego”. On sam zaś uważa, że jest ofiarą stalkingu ze strony paparazzi, o czym w 2013 złożył zawiadomienie do prokuratury.
Ułaskawienie Adama S..
W maju 2009 założył spółkę z Adamem S., skazanym za wyłudzenia z Państwowego Funduszu Rehabilitacji Osób Niepełnosprawnych. W czerwcu 2009, na wniosek, którego Dubieniecki był autorem, Adam S. został ułaskawiony w przyspieszonym trybie przez ówczesnego prezydenta, Lecha Kaczyńskiego, mimo negatywnej opinii Prokuratury Generalnej. Ze względu na powiązania rodzinne Dubienieckiego z Kaczyńskim, ten akt ułaskawienia stał się jednym z najbardziej kontrowersyjnych w III RP. Później, Dubieniecki sprzedał ułaskawionemu spółkę DDGS Chemical Investments, którą prowadził z Robertem Drabą.
W 2011 Andrzej Duda, będący w 2009 ministrem prezydenckim odpowiedzialnym m.in. za sprawy ułaskawieniowe, na temat sprawy Adama S. wygłosił oświadczenie w Sejmie oraz zeznał w prokuraturze. Wtedy też tygodnik „Wprost” podał, że kancelaria Marka Dubienieckiego, ojca Marcina, za kadencji Lecha Kaczyńskiego złożyła w sumie 18 wniosków o ułaskawienie, a za jeden z nich, o czym napisał „Super Express”, kancelaria miała zainkasować 26 tys. zł. Takie zachowanie Zbigniew Ćwiąkalski, były minister sprawiedliwości, ocenił jako nieetyczne i dwuznaczne.
Pozostałe.
Według „Gazety Wyborczej” w czerwcu 2009 Dubieniecki miał w imieniu spółki Egzekutor Europejski namawiać jednego z wielkopolskich komorników, by ten przelał 5 mln zł wyprowadzonych z wrocławskiego SKOK-u, z czego 750 tys. zł miało trafić na konto kancelarii jego ojca. W sprawie tej jednak, jak twierdzi, występował wyłącznie jako adwokat, a następnie w charakterze świadka. Za oczerniające go artykuły przeciwko dziennikarzowi „Gazety Wyborczej” złożył pozew.
W 2011 otworzył kancelarię prawną Dubieniecki M. Legal Advisors z Jackiem M., oskarżonym w „aferze egipskiej” związanej z zakupem działki pod ambasadę Egiptu w Polsce. W tym samym roku „Gazeta Wyborcza” ujawniła, że dyrektorem generalnym spółki MD Invest Group, zarejestrowanej przez Dubienieckiego, został Tomasz M. ps. „Matucha”, skazany za kierowanie grupą przestępczą przemycającą spirytus i papierosy do Polski. Spółka MD Invest Group zajmowała się sprzedażą samochodów.
Od 2015.
Zarzut kierowania grupą przestępczą.
23 sierpnia 2015 został zatrzymany (wraz z partnerką Katarzyną M., kuzynem Wiktorem D., Grzegorzem D. i Beatą M.-W.) przez Centralne Biuro Antykorupcyjne. Usłyszał zarzuty kierowania zorganizowaną grupą przestępczą (wspólnie z Wiktorem D.), wyłudzenia ponad 13 mln zł z PFRON (po uzupełnieniu zarzutów kwota ta wzrosła do 14,5 mln zł) i prania brudnych pieniędzy o wartości 8 mln 400 tys. zł. W listopadzie 2015 zarzuty postawiono Markowi D., jego kolejnemu kuzynowi, a w lipcu 2016 Dorocie G.-T., Ewie D. i Marzenie D.
Mechanizm przestępstwa, jak podaje prokuratura, polegał na pozorowaniu zatrudnienia 248 osób o znacznym stopniu niepełnosprawności z powodu dysfunkcji wzroku i wyłudzaniu dofinansowania do ich wynagrodzenia. Odzyskiwanie środków z dofinansowania miało polegać z kolei na sprzedaży niepełnosprawnym akcji seszelskiej spółki, na których poczet potrącano im z wynagrodzenia 1,3 tys. zł miesięcznie. Osoby niepełnosprawne, zdaniem oskarżyciela, były informowane, że ich jedynym obowiązkiem jest zgłoszenie gotowości do pracy i wykonywanie dużej liczby połączeń telefonicznych, bez względu na rodzaj połączenia, a ich faktyczne wynagrodzenie, około 400–500 zł miesięcznie, jest adekwatne do wykonanej przez nich pracy. Jak utrzymuje prokuratura, wykorzystywane w procederze spółki nie spełniały wymogów do uzyskania dofinansowania, a z wyłudzonych środków członkowie grupy przestępczej mieli zaspokajać swoje własne, konsumpcyjne i inwestycyjne potrzeby.
Dubieniecki spędził w areszcie czternaście miesięcy; wyszedł na wolność w październiku 2016, po wpłaceniu trzech milionów złotych poręczenia majątkowego (w sierpniu 2015, po przychylnej decyzji krakowskiego sądu, wpłacił wprawdzie 600 tys. zł kaucji, jednak po zażaleniu prokuratury sąd cofnął swoją decyzję). Zastosowano wobec niego także zakaz opuszczania kraju połączony z zaborem paszportu, dozór policyjny oraz zabezpieczono blisko 13 mln zł na jego majątku. Dubieniecki zapewnia, że jest niewinny, a z prośbą o interwencję jego adwokat zwrócił się między innymi do Jarosława Kaczyńskiego czy Helsińskiej Fundacji Praw Człowieka. Grozi mu do 15 lat więzienia.
29 grudnia 2017 do Sądu Okręgowego w Krakowie wpłynął w tej sprawie akt oskarżenia; zostało nim objętych 9 osób, w tym Dubieniecki.
„Taśmy” Dubienieckiego.
4 stycznia 2018 portal Gazeta.pl opublikował pochodzące z lipca 2017 nagranie rozmowy Marcina Dubienieckiego z Markiem Sosnowskim, prokuratorem prowadzącym jego sprawę dotyczącą wyłudzeń z PFRON. Na nagraniu Sosnowski przyznaje, że choć jego zdaniem ustały przesłanki do zabraniania Dubienieckiemu wyjazdu z Polski, to "nie wychyli się", bo "nie chce zepsuć sobie kariery", "spowodować to, że przestałby być naczelnikiem". Dubieniecki oświadczył, że rozmów z Sosnowskim nagrał więcej i że będzie je upubliczniał, natomiast prokuratura skomentowała, że rejestracja takich rozmów jest nielegalna i może rodzić odpowiedzialność karną. Ponadto, ze względu na treść nagrania, prokuratura odsunęła Sosnowskiego od występowania przed sądem w tej sprawie oraz wszczęła wobec niego postępowanie wyjaśniające, po czym pozbawiła go stanowiska naczelnika. 5 stycznia 2018 Wirtualna Polska opublikowała kolejny fragment taśm.
Pozostałe.
We wrześniu 2015, w związku z zarzutami, jakie mu postawiono, decyzją Okręgowej Rady Adwokackiej w Gdańsku został zawieszony w czynnościach zawodowych.
W sierpniu 2017, po burzy medialnej wywołanej informacją, że został współwłaścicielem Arki Gdynia, Marcin Dubieniecki odsprzedał, reprezentując cypryjską spółkę Gerosan Company Limited, Dominikowi Midakowi 14,25 procent akcji klubu, kupionych wcześniej od Ryszarda Krauzego.
18 grudnia 2019 Sąd Rejonowy w Szczecinie, po zatrzymaniu Dubienieckiego dwa dni wcześniej przez funkcjonariuszy CBA, podjął decyzję o dwumiesięcznym tymczasowym aresztowaniu go w związku z zarzutem płatnej protekcji w sprawie SKOK Wołomin.

</doc>
<doc id="4151917" url="https://pl.wikipedia.org/wiki?curid=4151917" title="Parafia Matki Bożej Pompejańskiej w Warszawie">
Parafia Matki Bożej Pompejańskiej w Warszawie

Parafia Matki Bożej Pompejańskiej – rzymskokatolicki ośrodek duszpasterski znajdujący się w dekanacie tarchomińskim, w diecezji warszawsko-praskiej. Erygowany w dniu 27 listopada 2016 roku przez arcybiskupa Henryka Hosera. Siedziba ośrodka znajduje się w Warszawie, w dzielnicy Białołęka, na osiedlu Żerań.

</doc>
<doc id="4151918" url="https://pl.wikipedia.org/wiki?curid=4151918" title="JamesList">
JamesList



</doc>
<doc id="4151919" url="https://pl.wikipedia.org/wiki?curid=4151919" title="Bytom Film Festival">
Bytom Film Festival

Festiwal Popularyzatorów Filmowych „Bytom Film Festival” (też. Festiwal Filmowy w Bytomiu) – doroczny festiwal filmowy odbywający się od 2014 roku na terenie Bytomia. Jest jednym z niewielu wydarzeń na świecie docenieniających profesjonalistów oraz amatorów, zajmujących się promocją oraz krytyką kina.
W ramach festiwalu odbywają się dwie kategorie konkursowe: popularyzatorski oraz filmowy. Obecnie do konkursu filmowego kwalifikowane są krótkie metraże w kat. fabuła, dokument oraz animacja/eksperyment.
Festiwalowi towarzyszą także liczne przeglądy i pokazy pozakonkursowe – retrospektywy uznanych twórców ("W hołdzie Mistrzowi"), krótkie formy debiutantów, bloki tematyczne "(Silesia Panorama)," pokazy filmów w technologii VR i wiele innych. Na festiwal składają się również warsztaty, wystawy, prelekcje i wykłady połączone ze spotkaniami widzów z filmowcami oraz krytykami.
Obiekty w których do tej pory odbywał się festiwal: Bytomskie Centrum Kultury, Opera Śląska, Teatr Tańca i Ruchu Rozbark, Cinema City Bytom, Muzeum Górnośląskie, hala dworca PKP w Bytomiu, Miejska Biblioteka Publiczna w Bytomiu, gmach Sądu Rejonowego w Bytomiu.
Wśród twórców i/lub producentów filmowych, którzy gościli na festiwalu, byli m.in. Anna Kazejak, Lech Majewski, Lee Mackintosh Jones, Katja Schupp, Hartmut Seifert, Mieczysław Chudzik, Filip Drzewiecki, Jacek Nagłowski, Mieczysław Szemalikowski, Leszek Staroń, Andrzej Klamt, Hugh Welchman, Małgorzata Domin oraz Alicja Schatton-Lubos.
Wśród filmoznawców i/lub krytyków (popularyzatorów) znaleźli się m.in. dr Michał Oleszczyk, Artur Majer, Miłosz Stelmach, prof. Andrzej Gwóźdź, Sebastian Jagielski, Jakub Pudełko, Justyna Hanna Budzik oraz Patryk Tomiczek.
Przedsięwzięciu partnerowali m.in. Instytucja Filmowa „Silesia-Film”, Państwowa Wyższa Szkoła Filmowa, Telewizyjna i Teatralna im. Leona Schillera, Wydział Radia i Telewizji im. Krzysztofa Kieślowskiego Uniwersytetu Śląskiego w Katowicach, Fundacja Legalna Kultura, Cyfrowe Repozytorium Filmowe, Fundacja Filmowa Kazimierza Kutza, Festiwal Krytyków Sztuki Filmowej Kamera Akcja oraz Polskie Stowarzyszenie Montażystów.
Wydarzenie odnaleźć można na mapie wybranych festiwali PISF (Polskiego Instytutu Sztuki Filmowej), na stronie internetowej KIPA (Krajowej Izby Producentów Audiowizualnych) oraz SPF (Stowarzyszenia Filmowców Polskich).
Nagrody Festiwalu Filmowego w Bytomiu – Bytomskie Lwy.
Nagrodą przyznawaną podczas festiwalu jest statuetka Bytomskiego Lwa wzorowana na Lwie śpiącym (niem. "Schlafender Löwe") – rzeźbie zdobiącej Rynek w Bytomiu od 1873 do ok. 1952/1953, a następnie od 2008 roku. Pomnik został zaprojektowany przez Theodora Erdmanna Kalide’a i przedstawia leżącego lwa z głową wspartą na przednich kończynach.
Bytomskie Lwy przyznawane są w 6 sekcjach konkursowych: Najlepsza Recenzja, Najlepsza Wideorecenzja, Najlepszy Blog, Najlepszy Film Animowany / Eksperymentalny, Najlepszy Film Dokumentalny oraz Najlepszy Film Fabularny (stan na 2018).
Podczas IV edycji FPF Bytom Film Festival po raz pierwszy przyznano honorową nagrodę Bytomskiego Lwa za całokształt twórczości.
Historia.
Pierwsza edycja festiwalu odbyła się w 2014 roku pod nazwą Bytom Film Festiwal – Ogólnopolski Festiwal Filmowy. Została ona zamknięta przedpremierowym pokazem filmu “Onirica – Psie Pole” Lecha Majewskiego oraz uwieńczona spotkaniem z reżyserem i odtwórcą głównej roli – Michałem Tatarkiem. Rok później w związku z kwestiami reorganizacyjnymi, festiwal się nie odbył. Od 2016 roku powrócił zmieniając swoją formułę po to, by stać się jedynym w Polsce Festiwalem Popularyzatorów Filmowych z jasno sprecyzowaną ideą nagradzania oraz promowania osób przyczyniających się do popularyzowania sztuki filmowej. FPF Bytom Film Festival stanowi obecnie jeden z najbardziej rozpoznawalnych festiwali filmowych odbywających się na terenie województwa śląskiego. Według Joanny Malickiej (filmoznawczyni oraz producentki filmowej) – "Bytom Film Festival jest właśnie przykładem imprezy, która małymi kroczkami wypełnia przestrzeń po zlikwidowanych katowickich przeglądach.". 20 października 2018 r. podczas XXII gali rozdania nagród Prezydenta Bytomia w dziedzinie kultury (Muza")", organizatorzy Festiwalu otrzymali statuetkę w kat. "upowszechnianie kultury" (od 1997 r. do 2017 r. przyznano łącznie 96 wyróżnień). Według Kapituły "Bytom Film Festival łączy podziw dla wielkiego kina na światowym poziomie z miłością do twórców lokalnych i młodych – tych, którzy nie mieli jeszcze okazji pokazać się szerokiej publiczności (...) Realizatorzy przy okazji festiwalu promują wszystkie miejskie instytucje kultury, przestrzeń związaną z kinem, a także wykorzystują oryginalne lokalizacje przeznaczając je do projekcji filmów np.: Sąd rejonowy lub Dworzec PKP".
Edycja 2014.
Pierwsza edycja odbyła się 19–21 września 2014. Podczas festiwalu zostało pokazanych 25 filmów. Filmem otwarcia był "Autobus odjeżdża 6:20" w reż. Jana Rybkowskiego, a filmem zamknięcia "Onirica" (2014) w reż. Lecha Majewskiego (pokaz prapremierowy), po którym miało miejsce spotkanie z reżyserem oraz odtwórcą głównej roli – Michałem Tatarkiem.
W trakcie trwania festiwalu zaprezentowany został m.in. polsko-niemiecki film dokumentalny "Podzielona Klasa" (de. Die geteilte Klasse, 2011). Po projekcji odbyło się spotkanie z reżyserem – Andrzejem Klamtem. 
Swoje filmy podczas Festiwalu zaprezentowali również Mieczysław Szemalikowski oraz Leszek Staroń. 
Edycja 2016.
Druga edycja odbyła się w dniach 7–11 września. Podczas festiwalu wyświetlono 45 filmów. Filmem otwarcia był "Mnich z morza" (Monk of the Sea, 2015) w reż. Rafała Skalskiego, który został pokazany tuż po światowej premierze na Międzynarodowym Festiwalu Filmowym w Locarno (Po nim miało miejsce spotkanie z montażystą oraz koproducentem – Filipem Drzewieckim), a filmem zamknięcia "Podwójne życie Weroniki" (fr. The Double Life of Veronique, 1991) w reż. Krzysztofa Kieślowskiego, którego projekcja odbyła się w ramach sekcji "W hołdzie mistrzowi", upamiętniającej obchody 20 rocznicy śmierci reżysera.
W trakcie trwania festiwalu odbyła się retrospektywa Jakuba Czekaja, w ramach której zaprezentowano filmy: "Ciemnego pokoju nie trzeba się bać" (2009), "Twist &amp; Blood" (2010), "Rwetes" (2014) oraz "Baby Bump" (2015).
W ramach retrospektywy poświęconej Krzysztofowi Kieślowskiemu zaprezentowano uznane obrazy twórcy: "Przypadek" (1981), "Krótki film o zabijaniu" (1987) oraz "Podwójne życie Weroniki" (1991).
Podczas festiwalu, w ramach sekcji "Silesia Panorama", zaprezentowany został m.in. polsko-niemiecki film dokumentalny "Barbórka" (2005) w reż. Katji Schupp i Hartmuta Seiferta oraz "Matka" (2014) w reż. Lee Mackintosha Jonesa (po projekcjach odbyły się spotkania z twórcami). Podczas 3. BFF wyświetlono również filmy wyprodukowane przez Studio Munka.
Ponadto, miały miejsce warsztaty filmowe dotyczące krytyki filmowej, prowadzone przez dr Justynę Hannę Budzik oraz Jakuba Pudełko.
Edycja 2017.
Trzecia edycja odbyła się w dniach 7–9 września. W trakcie trwania festiwalu, zaprezentowano 38 filmów. Filmem otwarcia byli "Beksińscy. Album wideofoniczny" (The Beksinskis. A Sound and Picture Album, 2017) w reż. Marcina Borchardta, poprzedzony prelekcją Michała Rdzanka a filmami zamknięcia "Najpiękniejsze fajerwerki ever" (2017) w reż. Aleksandry Terpińskiej (film otrzymał w Cannes wyróżnienie Grand Prix Canal+) oraz "Koniec widzenia" w reż. Grzegorza Mołda (obraz znalazł się wśród 9 filmów z całego świata, które w 2017 roku walczyły o Złotą Palmę).
Podczas festiwalu odbyły się pokazy filmów w technologii "Virtual Reality" – "Czasoprzestrzenie VR" koordynowane przez Jacka Nagłowskiego. Projekcja miała miejsce w reprezentacyjnej sali Grzegorza Gerwazego Gorczyckiego, znajdującej się w Muzeum Górnośląskim w Bytomiu.
W ramach sekcji "Silesia Panorama" zaprezentowano m.in. film "Benek" (2007) w reż. Roberta Glińskiego. Pokaz odbył się na terenie Teatru Tańca i Ruchu ROZBARK.
W ramach sekcji "W hołdzie Mistrzowi", upamiętniającej 2 rocznicę śmierci Andrzeja Wajdy, miała miejsce projekcja filmu "Ziemia obiecana" (1974), która odbyła się w gmachu Sądu Rejonowego w Bytomiu, w ramach tej sekcji, dr Sebastian Jagielski z Uniwersytetu Jagiellońskiego przeprowadził wykład "Andrzej Wajda – portret nieoczywisty".
Dzięki współpracy z Fundacją Legalna Kultura, odbyły się warsztaty dotyczące prawa autorskiego oraz legalności kultury w internecie. Ich prowadzącym był Marcin Kotyła – edukator, animator kultury oraz socjolog, stale współpracujący z Fundacją.
Edycja 2018.
Czwarta edycja odbyła się w dniach 6–8 września. Podczas festiwalu zaprezentowano 28 filmów. Filmem otwarcia była "Perła w koronie" (1971) w reż. Kazimierza Kutza, poprzedzona prelekcją prof. Andrzeja Gwoździa (kierownika Zakładu Filmoznawstwa i Wiedzy o Mediach Uniwersytetu Śląskiego), a filmem zamknięcia obsypany nagrodami na Krakowskim Festiwalu Filmowym – "Over the Limit" (2017) w reż. Marty Prus.
Od 2018 roku wprowadzono nową sekcję "Popularyzatorzy", w ramach której zaprezentowano dwa filmy: "Po prostu życie" (Life Itself, 2014) Steve’a Jamesa (druga oficjalna projekcja filmu na terenie Polski) oraz "Pół życia w ciemnościach" (2003) Jana Sosińskiego – wstęp do obu seansów wygłosił dr Michał Oleszczyk.
W ramach sekcji "#retrospektywa90" zaprezentowano 3 filmy Kazimierza Kutza: "Perła w koronie" (1971), "Nikt nie woła" (1960) oraz spektakl pochodzący ze "Złotej Setki Teatru Telewizji" – "Opowieści Hollywoodu" (1987).
Pokazem specjalnym 4. edycji Festiwalu był nominowany do Oscara, pełnometrażowy film animowany "Twój Vincent" (Loving Vincent, 2017) w reż. Doroty Kobieli i Hugh Welchmana. Po projekcji odbyło się spotkanie z reżyserem oraz współpracującą nad filmem malarką – Martą Czarnecką.
Podczas Festiwalu, redaktor naczelny pisma Ekrany – Miłosz Stelmach, przeprowadził wykład "Nowe media w krytyce filmowej", natomiast Michał Oleszczyk – "Języka kina dokumentalnego". Warsztaty odbyły się na terenie Teatru Tańca i Ruchu ROZBARK.
Ponadto, dzięki współpracy z Filmoteką Narodową – Instytutem Audiowizualnym, odbyła się projekcja zrekonstruowanej cyfrowo, przedwojennej ekranizacji opery Stanisława Moniuszki - "Halka" (1930) w reż. Konstantego Meglickiego. Filmowi towarzyszyła improwizacja muzyczna w wykonaniu Łukasza Maszyńskiego – (ps. art. Kixnare). Projekcja miała miejsce w sali Didura Opery Śląskiej w Bytomiu.

</doc>
<doc id="4151927" url="https://pl.wikipedia.org/wiki?curid=4151927" title="S-12 Szkwał">
S-12 Szkwał



</doc>
<doc id="4151931" url="https://pl.wikipedia.org/wiki?curid=4151931" title="Taltuna">
Taltuna

Taltuna (arab. تلتونة) – wieś w Syrii, w muhafazie Idlib. W 2004 roku liczyła 638 mieszkańców.

</doc>
<doc id="4151933" url="https://pl.wikipedia.org/wiki?curid=4151933" title="Martin (Syria)">
Martin (Syria)

Martin (arab. مرتين) – miejscowość w Syrii, w muhafazie Idlib. W 2004 roku liczyła 1356 mieszkańców.

</doc>
<doc id="4151937" url="https://pl.wikipedia.org/wiki?curid=4151937" title="DB AG">
DB AG



</doc>
<doc id="4151946" url="https://pl.wikipedia.org/wiki?curid=4151946" title="Barbara Opozda">
Barbara Opozda

Barbara Urszula Opozda – polska matematyk, profesor nauk matematycznych. Specjalizuje się w geometrii różniczkowej. Profesor zwyczajny Katedry Geometrii Instytutu Matematyki Wydziału Matematyki i Informatyki Uniwersytetu Jagiellońskiego.
Życiorys.
Matematykę ukończyła na Uniwersytecie Jagiellońskim i na tej uczelni rozpoczęła pracę naukową zdobywając kolejne awanse akademickie. Stopień doktorski uzyskała w 1981 broniąc pracy przygotowanej pod kierunkiem Andrzeja Zajtza. Habilitowała się na macierzystej uczelni w 1989 na podstawie oceny dorobku naukowego i publikacji pt. "Some contributions to the differential geometry of submanifolds". Tytuł naukowy profesora nauk matematycznych został jej nadany w 1999. Wypromowała trzech doktorów.
Swoje prace publikowała w takich czasopismach jak m.in. „Geometriae Dedicata”, „Linear Algebra and Its Applications”, „Proceedings of the American Mathematical Society”, „Annals of Global Analysis and Geometry”, „Results in Mathematics", „Monatshefte für Mathematik" oraz „Journal of the Mathematical Society of Japan".
Należy do Polskiego Towarzystwa Matematycznego (PTM).

</doc>
<doc id="4151947" url="https://pl.wikipedia.org/wiki?curid=4151947" title="Michał Rzepiela">
Michał Rzepiela

Michał Rzepiela (ur. 1965) – polski filolog językoznawca, mediewista, od 2016 zastępca dyrektora Instytutu Języka Polskiego Polskiej Akademii Nauk w Krakowie ds. naukowych, kierownik Pracowni Łaciny Średniowiecznej. i zarazem redaktor "Słownika łaciny średniowiecznej w Polsce" ("Lexicon mediae et infimae Latinitatis Polonorum") od 2005. W 1989 ukończył filologię klasyczną na Uniwersytecie Jagiellońskim. Doktoryzował się w Instytucie Języka Polskiego PAN w 2000 na podstawie rozprawy "Derywacja sufiksalna w łacinie średniowiecznej – rzeczownik". Stopień doktora habilitowanego, nadany przez Radę Naukową IJP PAN za monografię "Jan z Dąbrówki, komentarz do „Kroniki polskiej” mistrza Wincentego, zwanego Kadłubkiem", posiada od 2012. Od tego czasu zajmuje w IJP stanowisko profesora nadzwyczajnego. W 2008 brał udział w III Kongresie Mediewistów Polskich. Opublikował między innymi studia "„Słownik łaciny średniowiecznej w Polsce” – problemy metodologiczne w pracy nad słownikiem historycznym" (2010), "La phraséologie juridique dans les textes médiévaux" (2011), "La langue des dépositions dans les comptes rendus judiciaires médiévaux. Étude d'après les sources polonaises" (2013) i "Rola frazeologii w narracji Kroniki Jana Długosza" (2016). Jest też tłumaczem. Przełożył między innymi traktat "Dziesięć kwestii o stanie lekarskim" ("Decem quaestiones de medicorum statu") i "Epitafium Henryka głogowskiego".

</doc>
<doc id="4151949" url="https://pl.wikipedia.org/wiki?curid=4151949" title="Kościół św. Katarzyny w Tyczynie">
Kościół św. Katarzyny w Tyczynie

Kościół świętej Katarzyny – rzymskokatolicki kościół parafialny należący do dekanatu Tyczyn diecezji rzeszowskiej.
Świątynia murowana, który po wielu przebudowach przetrwała do dnia dzisiejszego, została wybudowana przez Jana Pileckiego właściciela Tyczyna, wojewodę krakowskiego, w 1466 roku. W 1608 roku świątynia została obrabowana przez Stanisława Stadnickiego „diabła łańcuckiego”. W dniu 1 września 1629 roku kościół został spalony razem z miastem. Został odbudowany przez właściciela Tyczyna Mikołaja Rafała Kostkę, który dobudował również od strony południowej kaplicę świętego Stanisława Kostki. Niestety w 1657 roku Tyczyn został spalony przez księcia siedmiogrodzkiego Jerzego Rakoczego. Właściciel miasta Jan Klemens Branicki, wielki hetman koronny, przebudował gruntownie świątynię i budynki kościelne i dobudował również kaplicę Świętej Trójcy przed 1727 roku. Projektantem przebudowy był zapewne Jan Henryk Klemm. Biskup Antoni Wacław Betański (proboszcz parafii w Tyczynie) uroczyście konsekrował świątynię w dniu 26 maja 1782 roku pod wezwaniem Trójcy Świętej, Matki Bożej Wniebowziętej i św. Katarzyny. Świątynia była remontowana w 1850 roku i w latach 1890–1911. Został wówczas obniżony dach zakrystii, zostały wprawione dwa okna w prezbiterium i sześć okien w nawach bocznych, natomiast przy ścianach frontowych naw zostały zamontowane ciosowe ołtarze: św. Józefa (dzięki staraniom hrabiego L. Wodzickiego) i Matki Bożej (dzięki staraniom księdza proboszcza W. Cymbuła), a polichromia została wykonana przez profesora Juliana Krupskiego ze Lwowa w latach 1910-1911. W latach 1978-1979 polichromia została odnowiona przez Józefa Stecińskiego z Jarosławia. Elektryfikacja i radiofonizacja świątyni została przeprowadzona w 1952 roku. Budowla jest zabytkiem architektury pierwszej grupy jako zespół kościelny (obejmujący kościół, dwie dzwonnice, ogrodzenie, plebania i wikarówka). w świątyni znajduje się osiem obrazów S. Mirysa. Jest to świątynia wzniesiona w stylu późnobarokowym, mury prezbiterium powstały w stylu gotyckim, trzynawowa, bazylikowa. Wolnostojące kwadratowe wieże, połączone z fasadą wklęsłymi ścianami parawanowymi, wznoszą się na wysokość około 18 metrów. Fasada kościoła posiada dwie kondygnacje i trzy osie oraz jest podzielona trójkątnym przyczółkiem. Elewacja świątyni, dwie wieże zostały wyremontowane w latach 1994–1995. Ponowne gruntowne prace renowacyjne i konserwatorskie elewacji zewnętrznej i całego wnętrza razem z ołtarzami zostały wykonane w latach 2003–2013.

</doc>
<doc id="4151951" url="https://pl.wikipedia.org/wiki?curid=4151951" title="Mélovin">
Mélovin

Mélovin, właśc. Kostiantyn Mykołajowycz Boczarow (; ur. 11 kwietnia 1997 w Odessie) – ukraiński piosenkarz, kompozytor i autor tekstów piosenek.
Zwycięzca szóstej edycji telewizyjnego programu "X-Faktor" (2015). Reprezentant Ukrainy w 63. Konkursie Piosenki Eurowizji (2018).
Jego pseudonim jest połączeniem słowa Halloween z nazwiskiem znanego projektanta mody, Alexandra McQueena.
Młodość.
Jest synem księgowej Walentyny Wołodymyrownej i kierowcy Mykołaja Wołodymyrowicza Boczarowów.
W 2003 zaczął naukę w odeskiej szkole podstawowej nr 27, w której uczęszczał do chóru oraz angażował się w przedstawienia szkolne. W 2015 zaczął studia w Kijowskim Instytucie Muzycznym im. Reinholda Gliera.
Kariera muzyczna.
W latach 2009–2012 należał do Narodowego Teatru „Samocwity” Marii Stelmach. W tym czasie zaczął brać udział w lokalnych konkursach aktorskich, których niejednokrotnie był laureatem.
Latem 2015 wziął udział w przesłuchaniach do szóstej edycji programu STB "X-Faktor". Trafił do drużyny „Chłopców”, której trenerem był Igor Kondratiuk, i dostał się do odcinków na żywo. 26 grudnia wygrał w finale, zdobywszy największą liczbę głosów telewidzów. Podczas finału zaśpiewał m.in. piosenkę Jamali „Zaplutalas” w duecie z artystką.
W 2016 wydał debiutancki singiel „Nie odinokaja”. W lutym 2017 z piosenką „Wonder” wziął udział w ukraińskich eliminacjach eurowizyjnych. 18 lutego wystąpił w trzecim półfinale selekcji i awansował do finału, który odbył się 25 lutego. Zajął w nim trzecie miejsce. W maju zaprezentował singiel „Unbroken”. 26 maja wyruszył w pierwszą ogólnokrajową trasę koncertową. 28 sierpnia wydał singiel „Hooligan”, który napisał we współpracy z Ashley Hicklin, wokalistką brytyjskiego zespołu Bright Sparks. 10 listopada wydał debiutancką EP-kę, zatytułowaną "Face to Face".
15 stycznia 2018 wydał utwór „Under the Ladder”, z którym zakwalifikował się do półfinałów ukraińskich eliminacji eurowizyjnych. 17 lutego wystąpił w drugim koncercie półfinałowym i z pierwszego miejsca awansował do finału, który rozegrany został 24 lutego. W finale otrzymał łącznie 11 punktów (6 od widzów + 5 od jury) i wygrał, zostając reprezentantem Ukrainy w 63. Konkursu Piosenki Eurowizji w Lizbonie. 10 maja wystąpił jako ostatni, osiemnasty w kolejności w drugim półfinale konkursu i z szóstego miejsca zakwalifikował się do finału, który odbył się 12 maja. Wystąpił w nim jako pierwszy w kolejności i zajął 17. miejsce po zdobyciu 130 punktów, w tym 119 punktów od telewidzów (7. miejsce) i 11 pkt od jurorów (26. miejsce). W maju 2020 wystąpił w projekcie "Eurovision Home Concerts", w którym wykonał „Under the Ladder” i cover kompozycji „Rise Like a Phoenix” austriackiej drag queen Conchity Wurst.

</doc>
<doc id="4151963" url="https://pl.wikipedia.org/wiki?curid=4151963" title="Diokles z Koryntu">
Diokles z Koryntu

Diokles (gr. Διοκλῆς) – starożytny grecki biegacz pochodzący z Koryntu, olimpijczyk.
Odniósł zwycięstwo w biegu na stadion na igrzyskach olimpijskich w 728 roku p.n.e. Według relacji zamieszczonej przez Arystotelesa w "Polityce" Diokles był przyjacielem i kochankiem wywodzącego się z panującego rodu Bakchiadów Filolaosa. Uciekając przed kazirodczą miłością własnej matki Diokles wyemigrował wspólnie z kochankiem do Teb, gdzie Filolaos zasłynął jako prawodawca. Po śmierci pochowano ich obok siebie – Diokles zażyczył sobie jednak, by z jego grobu nie było widać rodzinnego Koryntu.

</doc>
<doc id="4151968" url="https://pl.wikipedia.org/wiki?curid=4151968" title="Derwent (rzeka w Yorkshire)">
Derwent (rzeka w Yorkshire)

Derwent (ang. "River Derwent") – rzeka w północno-wschodniej Anglii, w hrabstwie North Yorkshire, w dolnym biegu wytyczająca granicę z hrabstwem East Riding of Yorkshire. Długość rzeki wynosi 116 km, a powierzchnia dorzecza – 2057 km².
Źródła rzeki znajdują się na wzgórzu Fylingdales Moor, na terenie parku narodowego North York Moors, na wysokości 260 m n.p.m., około 10 km od wybrzeża Morza Północnego. Rzeka płynie w kierunku południowo-zachodnim, przepływa przez miasto Malton. Uchodzi do rzeki Ouse na wysokości 10 m n.p.m., nieopodal Barmby on the Marsh.

</doc>
<doc id="4151969" url="https://pl.wikipedia.org/wiki?curid=4151969" title="Motocyklowe Mistrzostwa Świata 2018">
Motocyklowe Mistrzostwa Świata 2018

Motocyklowe Mistrzostwa Świata 2018 – 70. sezon w historii MMŚ. W poprzednim sezonie najlepszym zawodnikiem klasy MotoGP był Hiszpan Marc Márquez. Mistrzem Moto2 został Włoch, Franco Morbidelli, natomiast zwycięzcą kategorii Moto3 został również Hiszpan Joan Mir. 
Pierwotnie zaplanowany na 19 wyścigów, sezon został zmniejszony o jedno Grand Prix w związku z odwołaniem 26 sierpnia wyścigu w Silverstone z powodu niebezpiecznych warunków na torze ze stojącą wodą, po głosowaniu zawodników.
Po szesnastej rundzie Marc Márquez zdobył tytuł mistrza MotoGP. Po 19 wyścigu zostaje z dziewięcioma zwycięstwami w klasyfikacji generalnej. Andrea Dovizioso skończył drugi z czterema zwycięstwami. Valentino Rossi był trzeci, pozostał bez zwycięstwa. Pozostałymi zwycięzcami byli: Jorge Lorenzo - 3 oraz Cal Crutchlow i Maverick Viñales po 1. Yamaha doznała najgorszej passy w historii, nie wygrywając 25 wyścigów, które rozpoczęły się od Grand Prix Niemiec w 2017 roku, dopóki Viñales nie wygrał Grand Prix Australii w 2018 roku. KTM zdobyło pierwsze podium(3miejsce) w MotoGP podczas GP Walencji.
Po zajęciu trzeciego miejsca w Sepang włoski zawodnik Francesco Bagnaia został mistrzem świata Moto2 w 2018 roku. Miguel Oliveira zajął drugie miejsce w mistrzostwach tracąc tylko 9 punktów, a jego kolega z drużyny, Brad Binder, zajął trzecie miejsce.
Nagrody dla zwycięzców zostały przyznane podczas FIM Gala Ceremony, która odbyła się w Walencji.
Kalendarz.
1. GP Wielkiej Brytanii - z powodu stojącej wody na torze w niedzielę wyścigi nie odbyły się.
2. GP Malezji - ze względu na zapowiadane opady deszczu wyścigi odbyły się 2 godziny wcześniej.
Testy.
Sezon 2018 rozpoczął się już dwa dni po zakończeniu sezonu 2017, gdyż wówczas odbyły się pierwsze testy przed nowymi zmaganiami, które miały miejsce w Walencji. Następne testy miały miejsce po trochę ponad dwumiesięcznej przerwie i rozpoczęły zasadniczą część przygotowań do sezonu.
Listy startowe.
 
Zmiana zawodników.
• Sam Lowes został zwolniony z umowy z Aprilia Racing Team Gresini na rok przed jej wygaśnięciem i powrócił do Moto2.
• Thomas Lüthi przeszedł do MotoGP, debiutując z EG 0,0 Marc VDS po 11 sezonach w klasie pośredniej. 
• Mistrz Moto2 2017 Franco Morbidelli przeszedł do wyższej klasy - MotoGP, debiutując z EG 0,0 Marc VDS.
• Esteve Rabat powrócił do Reale Avintia Racing, po opuszczeniu EG 0,0 Marc VDS. Xavier Siméon został jego partnerem, który przeniósł się do pierwszej klasy. Rabat rywalizował wcześniej z Avintia Racing pod nazwą By Queroseno Racing (BQR) między sezonami 125cc w 2005 a 2011 r. w Moto2.
• Takaaki Nakagami przeniósł się do MotoGP z Teamem LCR Honda.
• Scott Redding opuścił Pramac Racing pod koniec sezonu 2017, aby dołączyć do Aprilia Racing Team Gresini. Jego miejsce zajął Jack Miller.
• Loris Baz opuścił MotoGP i wrócił do Superbike World Championship.
• Héctor Barberá wrócił do klasy pośredniej - Moto2, po opuszczeniu Reale Avintia Racing. Barberá ukończył osiem sezonów w klasie królewskiej.
• Jonas Folger, który był na wstępnej liście zgłoszeń, wycofał się z sezonu 2018, aby skupić się na wyleczeniu z choroby. Hafizh Syahrin przeszedł do MotoGP, by zająć jego miejsce w zespole Monster Yamaha Tech 3. Jest pierwszym Malezyjskim zawodnikiem, który startuje w kategorii MotoGP.
Zmiana zespołu.
• LCR Honda został rozszerzony o drugi motocykl pierwszy raz od 2015 roku.
• Aspar Racing Team ściga się pod nazwą Ángel Nieto Team od 2018r. na cześć zmarłego Ángela Nieto.
Punktacja.
Punkty przyznawane są piętnastu zawodnikom, którzy jako pierwsi przekroczyli linię mety.
Klasyfikacja motocykli.
W tej klasyfikacji pod uwagę brane są punkty najlepszego zawodnika jeżdżącego na danym motocyklu w wyścigu.
Listy startowe.
Zmiany zawodników.
• Sam Lowes wrócił do Moto2 po sezonie z Aprilia Racing Team Gresini w MotoGP. Lowes wcześniej ścigał się w Moto2 od 2014 do 2016 roku. Dołączył do Swiss Innovative Investors, zastępując Thomasa Lüthiego, który przeniósł się do MotoGP z Estrella Galicia.
• Mistrz Moto3 2017 Joan Mir przeniósł się do Moto2 z Estrella Galicia, w miejsce obecnego mistrza Moto2 Franco Morbidelli, który przeniósł się do MotoGP z Tomasem Lüthim.
• Romano Fenati przeszedł do Moto2 wraz ze swoim zespołem z Moto3 Marinelli Rivacold Snipers na sezon 2018.
• Xavi Vierge zmienił drużynę z Tech 3 na Dynavolt Intact GP, zastępując Sandro Cortese, który opuścił Moto2 dla Supersport World Championship. 
• Bo Bendsneyder przeniósł się do Moto2, do zespołu Tech 3.
• Luca Marini i Stefano Manzi zamienili drużyny na sezon 2018, a Marini dołączył do zespołu przyrodniego brata Valentino Rossiego, Sky Racing Team VR46, a Manzi do Forward Racing na sezon 2018.
• Héctor Barberá wrócił do klasy pośredniej, dołączył do Pons HP40 razem z Lorenzo Baldassarrim, który zmienił drużynę z Forward na Pons. Barbera rywalizował wcześniej z Pons Racing w roku 2009 w kategorii 250cc.
• Joe Roberts dołączył do RW Racing GP po tym, jak zespół AGR zrezygnował pod koniec sezonu 2017. Dołączył do niego Steven Odendaal, który powrócił do serii po ostatnim pełnym sezonie w Moto2 w 2013 roku.
• Federico Fuligni zadebiutował w Moto2 z Tasca Racing Scuderia Moto2, zastępując Xaviera Siméona, który awansował do MotoGP z Avintią Racing.
• Danny Kent wykorzystał swój powrót do Moto2 w 2018 roku po opuszczeniu Kiefer Racing na początku sezonu 2017, dołączając do Speed Up Racing w miejsce Simone Corsiego, który zmienił zespół na Tasca Racing Scuderia Moto2.
• Tetsuta Nagashima zmienił zespół na Idemitsu Honda Team Asia. W miejsce Takaakiego Nakagamiego, który przeniósł się do MotoGP do Team LCR Honda w 2018 roku.
• Axel Pons przeniósł się do MotoGP jako kierowca testowy.
• Fabio Quartararo dołączył do Speed Up Racing, zastępując Augusto Fernándeza.
• Jules Danilo awansował do Moto2 z SAG Racing Team jako członek drużyny do Isaaca Viñalesa.
• Zwycięzca z 2017r. z Mistrzostw Europy CEV Moto2 Eric Granado wrócił do Moto2, dołączając do Forward Racing. Granado wcześniej występował w Moto2 w sezonie 2012.
•Zulfahmi Khairuddin przeniósł się z World Supersport do Moto2, dołączając ponownie do SIC Racing Team, dla którego wcześniej jeździł w Moto3 w 2015 roku. Zastąpił on wcześniej ogłoszonego Hafizha Syahrian, który przeniósł się do MotoGP z Tech 3, w zastępstwie Jonasa Folgera.
Zmiany w połowie sezonu.
• Dominique Aegerter opuścił zarówno Grand Prix Jerez, jak i Grand Prix Francji w związku wypadkiem, w której złamał miednicę. Zastąpił go Niemiec Lukas Tulovic, który zadebiutował w Mistrzostwach Świata.
• Remy Gardner opuścił Grand Prix Jerez, Le Mans i Mugello z powodu kontuzji, łamiąc sobie nogi i kostkę. Został zastąpiony przez Hiszpana Héctora Garzó.
• Zulfahmi Khairuddin opuścił SIC Racing Team po Grand Prix Jerez z powodu złych wyników. Został zastąpiony przez Nikiego Tuuliego od Grand Prix Francji, który opuścił Supersport World Championship i dołączył do SIC Racing Team na resztę sezonu.
• Héctor Barberá opuścił Pons HP40 po tym, jak jego umowa została rozwiązana za obopólną zgodą z powodu jazdy pod wpływem alkoholu. Został zastąpiony przez Augusto Fernández w Grand Prix Catalunya.
Zmiany w zespole.
• NTS zadebiutował w pełnym sezonie w Moto2, wcześniej rywalizował jako konstruktor wieloznaczny między sezonami 2014 i 2017. Wyposażeni w motocykle RW Racing GP, który zamienił producenta z Kalex na NTS. RW Racing GP rozszerzył również swoją działalność i wystawił dwa motocykle na sezon 2018.
• Forward Racing Team i Dynavolt Intact GP zmienili producentów. Forward powrócił do Sutera, z którym ostatnio rywalizowali w 2012 roku, a Intact GP powrócił do Kalexa po jednym sezonie z Suterem.
• Tasca Racing Scuderia Moto2 została rozszerzona na dwa motocykle w 2018 roku.
• Zarówno CGBM Evolution, jak i Kiefer Racing zamieniły producentów z Kalexa i Sutera na KTM.
• Marinelli Rivacold Snipers powiększył się do Moto2, wystawiając motocykl Kalexa.
• Zespół AGR złożył swoją działalność zarówno w Moto2, jak i Moto3 po GP Aragonii 2017 z powodu problemów finansowych połączonych ze słabymi wynikami w całym sezonie 2017.
• Petronas i Sepang International Circuit stworzyli partnerstwo, które umożliwiło zespołowi SIC Racing powrót do Moto2, po wcześniejszych startach w mistrzostwach w 2014 roku jako "Caterham Moto Racing Team".
• Kiefer Racing zmniejszył się do jednego motocykla w 2018 roku z powodu problemów finansowych. Sandro Cortese, który został pierwotnie zakontraktowany na drugim motocyklu zespołu, został później zwolniony.
Punktacja.
Punkty przyznawane są piętnastu zawodnikom, którzy jako pierwsi przekroczyli linię mety.
Klasyfikacja motocykli.
W tej klasyfikacji pod uwagę brane są punkty najlepszego zawodnika jeżdżącego na danym motocyklu w wyścigu.
Listy startowe.
Zmiany kierowców.
• Enea Bastianini przeniósł się do Leopard Racing, wypełniając miejsce Joana Mira, który przeniósł się na Moto2, a Alonso López zastąpił Bastianiniego w Estrella Galicia 0,0.
• Zawodnik Sky VR46 Andrea Migno występuje w teamie Ángela Nieto Team, zastępując Lorenzo Dalla Porta.
• Dennis Foggia zadebiutował w Moto3 z zespołem Sky Racing Team VR46, który wcześniej startował jako zastępczy zawodnik w sezonie 2017.
• Jaume Masiá zadebiutował w Moto3 z Bester Capital Dubai po wcześniejszym występie jako zawodnik zastępczy dla zespołu w sezonie 2017.
• Marco Bezzecchi przeniósł się z CIP do MC Saxoprint, zastępując Patrika Pulkkinena.
• Niccolò Antonelli przeniósł się z Red Bull KTM Ajo do SIC58 Squadra Corse.
• Po pełnym sezonowym debiucie z SIC58 Squadra Corse, Tony Arbolino przeniósł się do Marinelli Rivacold Snipers.
• Darryn Binder jeździ na Red Bull KTM Ajo, zastępując Bo Bendsneydera, który ściga się w Moto2 z Tech 3.
• Lorenzo Dalla Porta ściga się wraz z Eneą Bastianinim w teamie Leopard Racing,zastępując Livio Loia, który przeniósł się do Reale Avintia Academy.
• Makar Yurchenko zadebiutował w Moto3 z CIP, zastępując Manuela Paglianiego.
• Zarówno Romano Fenati, jak i Jules Danilo awansowali do Moto2, dołączając odpowiednio do Marinelli Rivacold Snipers i SAG Racing Team.
• John McPhee dołączył do zespołu CIP.
• María Herrera opuściła Moto3 na Mistrzostwa Świata Supersport 300.
• Juanfran Guevara nie kontynuuje wyścigu w zespole RBA BOE Racing Team po tym, jak ogłosił, że wycofał się z wyścigów zawodowych z powodów osobistych. Został zastąpiony przez mistrza Red Bull Rookies Cup 2017, Kazuki Masaki.
Zmiany w zespole.
• Mahindra i Peugeot wycofali się z mistrzostw po sezonie 2017. Ángel Nieto Team, Redox PrüstelGP i CIP - Green Power przeszli na KTM w wyniku ich wycofania.
• Zespół AGR złożył swoją działalność zarówno w Moto2, jak i Moto3 po GP Aragonii 2017 z powodu problemów finansowych połączonych ze słabymi wynikami w całym sezonie 2017.
• Zespół Moto3 British Talent Team został zawieszony na kilka następnych lat, począwszy od 2018 r.
• Marinelli Snipers zmniejszyli liczbę do jednego motocykla w zamian za jedno miejsce w Moto2.
• Avintia Racing wróciła do Moto3 po pięciu sezonach. Połączyli siły z Team Stylobike, tworząc Reale Avintia Stylobike, z KTMem, na którym ściga się Livio Loi.
• Red Bull KTM Ajo również zmniejszył się do jednego motocykla.
Punktacja.
Punkty przyznawane są piętnastu zawodnikom, którzy jako pierwsi przekroczyli linię mety.
Klasyfikacja motocykli.
W tej klasyfikacji pod uwagę brane są punkty najlepszego zawodnika jeżdżącego na danym motocyklu w wyścigu.

</doc>
<doc id="4151970" url="https://pl.wikipedia.org/wiki?curid=4151970" title="Tomasz Skowroński">
Tomasz Skowroński

Tomasz Skowroński (zm. 15 sierpnia 2012) – polski psycholog języka i sinolog.
Studiował psycholingwistykę oraz sinologię na Uniwersytecie Warszawskim. W latach 1987-1988 odbył staż na Beijing Foreign Studies University, następnie w 1989/1990 i 1992 roku przebywał na stypendiach badawczych na Beijing Normal University. Od 1988 do 1997 roku zatrudniony był na stanowisku asystenta w Polskiej Akademii Nauk. W latach 1993-1998 jako doradca do spraw chińskich współpracował z zarządem Kredyt Banku i Narodowymi Funduszami Inwestycyjnymi. Redaktor naukowy polskiego wydania "Krótkiej historii filozofii chińskiej" Feng Youlana.
W okresie od 1999 do 2004 roku pełnił urząd konsula Rzeczypospolitej Polskiej i kierownika Wydziału Konsularnego Ambasady RP w Pekinie, do 2001 roku z jednoczesną akredytacją jako konsul w Mongolii. Po powrocie do kraju pracował jako wykładowca Szkoły Wyższej Psychologii Społecznej w Warszawie i Szkoły Wyższej Prawa i Administracji w Gdyni, a także kierował międzyuczelnianym projektem Boym Universities Consortium, zajmującym się promocją polskiego szkolnictwa wyższego w Chinach. Współzałożyciel Sekcji Psychologii Międzykulturowej Polskiego Towarzystwa Psychologicznego.
W latach 80. XX w. współpracownik Marka Kotańskiego, kierował jednym z pierwszych ośrodków Monar. Członek stowarzyszenia Edukacja dla Pokoju, w ramach którego opracował i realizował program budowy szkoły zawodowej dla dzieci tybetańskich nomadów w prowincji Syczuan. Od 1978 roku należał do Klubu Wysokogórskiego, posiadał stopień taternika samodzielnego. Był członkiem National Geographic Society.

</doc>
<doc id="4151973" url="https://pl.wikipedia.org/wiki?curid=4151973" title="Coccomyces">
Coccomyces

Coccomyces De Not – rodzaj grzybów z rodziny łuszczeńcowatych ("Rhytismataceae").
Systematyka i nazewnictwo.
Pozycja w klasyfikacji według Index Fungorum: "Rhytismataceae, Rhytismatales, Leotiomycetidae, Leotiomycetes, Pezizomycotina, Ascomycota, Fungi".
Synonimy: "Coccomycell" Höhn., "Malenconia" Bat. &amp; H. Maia.

</doc>
<doc id="4151980" url="https://pl.wikipedia.org/wiki?curid=4151980" title="Mordarka (dopływ Sowliny)">
Mordarka (dopływ Sowliny)



</doc>
<doc id="4152007" url="https://pl.wikipedia.org/wiki?curid=4152007" title="Puchar Świata juniorów w łyżwiarstwie szybkim 2017/2018">
Puchar Świata juniorów w łyżwiarstwie szybkim 2017/2018

Puchar Świata Juniorów w łyżwiarstwie szybkim 2017/2018 był dziesiątą edycją tej imprezy. Cykl rozpoczął się w niemieckim Inzell 25 listopada 2017 roku, a zakończył się 4 marca 2018 roku w amerykańskim Salt Lake City.
Puchar Świata został rozegrany w 3 miastach, w 3 krajach, na 2 kontynentach.

</doc>
<doc id="4152022" url="https://pl.wikipedia.org/wiki?curid=4152022" title="Fotoklub Wileński">
Fotoklub Wileński

Fotoklub Wileński – stowarzyszenie fotograficzne utworzone w 1928 roku w Wilnie, na bazie Wileńskiego Towarzystwa Miłośników Fotografii z inicjatywy Jana Bułhaka.
Historia.
Fotoklub Wileński powstał na bazie Wileńskiego Towarzystwa Miłośników Fotografii, działającego od 1927 roku, w Wilnie. Inicjatorem i współzałożycielem Wileńskiego Towarzystwa Miłośników Fotografii był Jan Bułhak – wieloletni kierownik Zakładu Fotografii Artystycznej, funkcjonującego od 1919 roku, przy Wydziale Sztuk Pięknych Uniwersytetu Stefana Batorego w Wilnie.
Działalność.
Celem działalności Fotoklubu Wileńskiego było skupienie w jednej organizacji, w jednym miejscu – wileńskich i okolicznych, ościennych fotografów, działających (do chwili utworzenia Wileńskiego Towarzystwa Miłośników Fotografii i Fotoklubu Wileńskiego) w rozproszeniu. Podstawowym założeniem działalności Fotoklubu Wileńskiego było propagowanie ambitnej i zaawansowanej działalności wystawienniczej, wśród wileńskich fotografów; ze szczególnym podkreśleniem międzynarodowej działalności wystawienniczej. Powstanie Fotoklubu Wileńskiego miało duży wpływ na ożywienie intelektualne i artystyczne Wilna. Członkowie Fotoklubu chętnie uczestniczyli w Międzynarodowych Salonach Fotograficznych, częstokroć z powodzeniem, co było wykazywane w statystykach amerykańskiego rocznika fotograficznego.
Spotkania członków Fotoklubu Wileńskiego odbywały się raz w miesiącu. Każdy członek był zobowiązany do przedstawienia jednej fotografii swojego autorstwa do oceny pozostałym członkom Fotoklubu oraz przedstawienia osobiście przetłumaczonego artykułu z dowolnie wybranej, zagranicznej prasy fotograficznej. Pokłosiem działalności Fotoklubu Wileńskiego było wydanie w 1931 roku Almanachu Fotografii Wileńskiej. 
W 1929 roku (również z inicjatywy Jana Bułhaka) na bazie Fotoklubu Wileńskiego utworzono Fotoklub Polski.

</doc>
<doc id="4152026" url="https://pl.wikipedia.org/wiki?curid=4152026" title="Puchar Świata w skokach narciarskich 2017/2018 – Ruka">
Puchar Świata w skokach narciarskich 2017/2018 – Ruka

Drugie zawody w ramach Pucharu Świata w skokach narciarskich 2017/2018 zostały rozegrane w fińskiej Ruce w dniach 25-26 listopada na skoczni Rukatunturi.
Kwalifikacje do konkursu indywidualnego po raz drugi w sezonie wygrał Austriak Stefan Kraft tuż przed Johannem André Forfangiem i Richardem Freitagiem. W rywalizacji wzięło udział siedemdziesięciu pięciu zawodników (pomijając Zeno Di Lenardo, który nie mógł startować w kwalifikacjach do zawodów Pucharu Świata), w tym dwóch reprezentantów Turcji, lecz żaden z nich nie wywalczył awansu do głównego konkursu. Wszystkie skoki oddano z dziewiątej belki.
Konkurs drużynowy wygrała ponownie reprezentacja Norwegii startująca w składzie niezmienionym w porównaniu do poprzednich zawodów. Za nią na podium znaleźli się reprezentanci Niemiec oraz Japonii. Pomimo dyskwalifikacji Piotra Żyły w pierwszej serii za nieprzepisowy kombinezon, reprezentacja Polski wywalczyła szóstą pozycję. W zawodach udział wzięło dwanaście ekip, analogicznie jak w poprzednim konkursie drużynowym.
Konkurs indywidualny wygrał po raz drugi w swojej karierze Jernej Damjan. Za nim na podium stanęli Johann André Forfang oraz Andreas Wellinger. Junshirō Kobayashi, zwycięzca pierwszych w sezonie zawodów w Wiśle, tym razem zajął miejsce dziesiąte, co pozwoliło mu utrzymać pozycję lidera klasyfikacji generalnej.
Jury.
Dyrektorem konkursów podczas zawodów Pucharu Świata w Ruce był Jani Hyvärinen oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Ivo Greger, a jego asystentem – Michael Lais. Kontrolą sprzętu zajmował się Sepp Gratzer.

</doc>
<doc id="4152027" url="https://pl.wikipedia.org/wiki?curid=4152027" title="Okoličná na Ostrove">
Okoličná na Ostrove

Okoličná na Ostrove (węg. "Ekel") – wieś i gmina (obec) w powiecie Komárno, w kraju nitrzańskim na Słowacji. Leży we wschodniej części tzw. Wyspy Żytniej, około 18 km na północny zachód od Komárna.
Historia.
Najstarsze wzmianki o miejscowości pochodzą z 1220 i 1229 roku (pod nazwą "Ekly"). Później była wzmiankowana pod nazwami "Ekl" (1261), "Ekled" (1425), "Ekel", "Ekell" (1495), obecna jej nazwa pochodzi z 1948 roku. Wieś wielokrotnie zmieniała właścicieli. Często nawiedzały ją klęski żywiołowe m.in. silne trzęsienie ziemi w 1763 roku, powodzie, pożary, epidemia cholery (1849–1850). Nigdy nie dostała się pod panowanie osmańskie, gdyż Turcy unikali bagnistych terenów Wyspy Żytniej. Po 1918 roku weszła w skład Czechosłowacji. W latach 1938–1945 ponownie należała do Węgier.
Demografia.
W 2011 roku populacja wynosiła 1521 osób, około 82% mieszkańców stanowili Węgrzy, 11% Słowacy, 0,5% Czesi, narodowość 6,3% mieszkańców nie została ustalona.

</doc>
<doc id="4152029" url="https://pl.wikipedia.org/wiki?curid=4152029" title="Leon Jelonek">
Leon Jelonek

Leon Jelonek (ur. 16 marca 1916 r. w Częstochowie, zm. 20 grudnia 1994 r. w Częstochowie) – dyrygent, pedagog, publicysta.
Życiorys.
Ukończył Państwowe Seminarium Nauczycielskie Męskie w Częstochowie (1936). W latach 1936–1937 odbył V Dywizyjny Kurs Podchorążych Rezerwy, uzyskując stopień st. strzelca. Następnie podjął pracę jako nauczyciel szkół powszechnych w powiecie częstochowskim, a później w Częstochowie. W 1945 roku zaangażował się do powstającej w Częstochowie orkiestry symfonicznej jako altowiolista.
W latach 1949–1954 Leon Jelonek odbył wyższe studia muzyczne na Wydziale Kompozycji, Teorii i Dyrygentury w Państwowej Wyższej Szkole Muzycznej w Katowicach (obecnie Akademia Muzyczna im. K. Szymanowskiego), uzyskując dyplom artysty-muzyka w zakresie dyrygentury, w klasie prof. Artura Malawskiego. Podczas studiów zatrudnił się do zespołu orkiestry Filharmonii Śląskiej jako muzyk. Po uzyskaniu dyplomu uczelni powrócił do częstochowskiej orkiestry symfonicznej (obecnie Filharmonia Częstochowska im. B. Hubermana), obejmując stanowisko II dyrygenta, na którym pozostał przez następne 17 lat, do 1971 r.
W 1971 roku rozpoczął pracę jako nauczyciel akademicki w nowo powołanej Wyższej Szkole Nauczycielskiej w Częstochowie (obecnie Akademia im. Jana Długosza). W latach 1974–1977 pełnił funkcję prodziekana Wydziału Humanistyczno-Pedagogicznego.
Był inicjatorem i wykonawcą koncertów umuzykalniających dla dzieci i młodzieży oraz autorem publikacji z zakresu kultury muzycznej.
Działał w stowarzyszeniach muzycznych i literackich. Wzmianki o nim znajdują się w polskich i zagranicznych wydawnictwach encyklopedycznych z dziedziny muzyki
Za swoją działalność otrzymał wiele nagród i odznaczeń.
Pochowany 23 grudnia 1994 r. na Cmentarzu Rakowskim w Częstochowie.
Z okazji 100 rocznicy urodzin Leona Jelonka w listopadzie 2016 roku w Filharmonii Częstochowskiej odbył się uroczysty koncert poświęcony jego pamięci. Również Muzeum Częstochowskie w ramach Gabinetu Wybitnych Częstochowian przedstawiło w okresie III-VI 2017 r. okolicznościową ekspozycję ilustrującą życie i dorobek muzyczny Leona Jelonka.
Działalność dyrygencka.
Jako dyrygent Leon Jelonek zadebiutował 11 czerwca 1949 r. w monograficznym koncercie symfonicznym Miejskiej Orkiestry Symfonicznej w Częstochowie, obejmującym utwory L.v. Beethovena. W tym okresie dyrygował też inscenizacjami muzycznymi amatorskiego zespołu w fabryce "Warta" oraz współpracował z miejscowym Państwowym Teatrem (obecnie Teatr im. Adama Mickiewicza w Częstochowie) jako kierownik muzyczny (1951 r.)
Spośród wielu dyrygentów Filharmonii Częstochowskiej Leon Jelonek pełnił tę funkcję najdłużej. Przez 17 lat działalności poprowadził przeszło tysiąc koncertów symfonicznych, koncertów muzyki popularnej oraz koncertów umuzykalniających dla dzieci i młodzieży. Solistami koncertów byli wybitni artyści polskiej i zagranicznej sceny muzycznej: Władysław Kędra, Lidia Grychtołówna, Andrzej Hiolski, Bogdan Paprocki, Wiesław Ochman, Adam Harasiewicz, Irina Sijałowa, Kaja Danczowska, Witold Herman, Janusz Olejniczak, Fu Cong i inni. 6 listopada 1965 r. poprowadził historyczny koncert, inaugurujący działalność orkiestry w nowej siedzibie. Za jego kadencji jako kierownika artystycznego orkiestry, w roku 1966 odbył się w Częstochowie I Ogólnopolski Festiwal Stowarzyszenia Polskiej Młodzieży Muzycznej "Pro Musica", kontynuowany potem w Filharmonii przez ponad 20 lat. Dyrygował gościnnymi występami częstochowskiej orkiestry w kraju i zagranicą. W marcu 1994 roku, z okazji jubileuszu 50-lecia pracy artystycznej dyrygował uroczystym koncertem częstochowskich filharmoników, z Januszem Olejniczakiem jako solistą.
Działalność pedagogiczna.
Działalność pedagogiczna Leona Jelonka ukierunkowana była na umuzykalnienie młodego pokolenia i podnoszenie jego kultury muzycznej. W latach 1956–1972 Leon Jelonek był nauczycielem w Państwowej Szkole Muzycznej I i II stopnia w Częstochowie (obecnie Zespół Szkół Muzycznych im. Marcina Żebrowskiego). Prowadził klasę dyrygowania, założył pierwszą w dziejach Szkoły uczniowska orkiestrę symfoniczną. W tym okresie Leon Jelonek był też wykładowcą metodyki wychowania muzycznego w Studium Nauczycielskim w Częstochowie (1958–1967) oraz teorii i estetyki muzyki w Studium Humanistycznym w Częstochowie (1958–1964). Nauczał przedmiotów muzycznych i prowadził chór w Państwowym Liceum Pedagogicznym (1947-1948), Liceum im. R. Traugutta (1947–1951 (obecnie II Liceum Ogólnokształcące im. Romualda Traugutta w Częstochowie) oraz w Państwowym Liceum Pedagogicznym Wychowawczyń Przedszkoli (1956–1957).
Jako nauczyciel akademicki Wyższej Szkoły Pedagogicznej w Częstochowie Leon Jelonek był organizatorem oraz wieloletnim (1971–1979) kierownikiem Zakładu Wychowania Muzycznego na Wydziale Humanistyczno-Pedagogicznym. Po przeprowadzeniu przewodu naukowego został powołany na stanowisko docenta (1997). Utworzył uczelniany chór akademicki, z którym często występował jako jego dyrygent. Wykładał też w Wyższej Szkole Pedagogicznej w Kielcach. Był promotorem licznych prac magisterskich.
Działalność publicystyczna.
Wybrane publikacje:

</doc>
<doc id="4152041" url="https://pl.wikipedia.org/wiki?curid=4152041" title="Prva liga Srbije w piłce nożnej (2017/2018)">
Prva liga Srbije w piłce nożnej (2017/2018)

Sezon 2017/18 Prva liga Srbije – 12. edycja rozgrywek serbskiej Prvej ligi w piłce nożnej.
Rozgrywki toczyły się w jednej grupie i występowało w nich 16 drużyn. Po zakończeniu sezonu mistrz oraz wicemistrz awansowali bezpośrednio do Super ligi, a cztery ostatnie drużyny spadły do Srpskiej ligi.
Prva liga Srbije.
Drużyny.
W Prva liga Srbije w sezonie 2017/18 występowało 16 drużyn.
 * Przed sezonem FK Bratstvo 1946 Prigrevica (mistrz Srpskiej ligi Vojvodina) oraz FK Omladinac Novi Banovci (wicemistrz) z powodów finansowych zrezygnowały z gry w Prvej lidze w sezonie 2017/18 (oba kluby będą nadal występowały w Srpskiej lidze Vojvodina), dzięki czemu FK TSC Bačka Topola awansował do Prvej Ligi z 3. miejsca w tabeli.

</doc>
<doc id="4152043" url="https://pl.wikipedia.org/wiki?curid=4152043" title="Lillehammer Triple 2017">
Lillehammer Triple 2017

Lillehammer Triple 2017 – pierwsza edycja Lillehammer Triple, która odbyła się w dniach 1–3 grudnia 2017 na skoczniach Lysgårdsbakken w Norwegii.
Zostały rozegrane trzy konkursy indywidualne, w tym dwa konkursy na skoczni normalnej i finał na skoczni dużej. W ramach klasyfikacji łącznej tego cyklu, zawodniczki będą zdobywać punkty według tego samego systemu punktacji, jaki jest wykorzystywany od ponad 20 lat w Pucharze Świata.
Przeprowadzane konkursy odbywały się na tej samej zasadzie co zwykłe konkursy w Pucharze Świata, lecz w ostatnim konkursie na dużym obiekcie prawo startu miała tylko czołowa trzydziestka klasyfikacji generalnej.
Podium turnieju zostało nagrodzone nagrodą pieniężną w wysokości 10.000 €.
Kwalifikacje do pierwszego konkursu w sezonie wygrała reprezentantka gospodarzy Maren Lundby. Za nią uplasowały się dwie reprezentantki Japonii, a mianowicie triumfatorka Pucharu Świata z zeszłego sezonu Sara Takanashi oraz Yūki Itō. W kwalifikacjach wystartowały również dwie reprezentantki Polski (Kinga Rajda, Kamila Karpiel) lecz obie nie wywalczyły kwalifikacji do konkursu głównego. Dwie zawodniczki zostały zdyskwalifikowane, konkretniej były to Czeszka Zdena Pešatová za nieprzepisową długość nart, oraz Amerykanka Tara Geraghty-Moats za nieprzepisowy kombinezon.
Pierwszy konkurs indywidualny wygrała zwyciężczyni kwalifikacji Norweżka Maren Lundby. Jej oba skoki na 96 metr były najdalszymi w zawodach. Za nią na podium uplasowała się Katharina Althaus, która mimo prowadzenia po pierwszej serii nie uzyskała wymaganej odległości aby zwyciężyć. Podium uzupełniła Carina Vogt tracąc do swej rodaczki dziesięć punktów. Czwarte miejsce przypadło Sarze Takanashi, dla której jest to piąte w tym roku kalendarzowym miejsce poza podium. W konkursie były dwa dyskwalifikacje i obie dotyczyły reprezentantek Francji, a mianowicie Lucile Morat i Romane Dieu.
Kwalifikacje do drugiego konkursu ponownie padły łupem Maren Lundby, która nad drugą Yūki Itō uzyskała ponad dziewięć punktów przewagi. Trzecia w kwalifikacjach była Sara Takanashi ze stratą równą czterech punktów do swojej rodaczki. Po raz drugi do konkursu głównego nie udało się awansować reprezentantkom Polski. Kinga Rajda zajęła bliską awansu 44 lokatę, a Kamila Karpiel ostatnią, co spowodował nieustany skok. W podobnym przypadku znalazła się Elena Runggaldier, która również miała problem z utrzymaniem równowagi przy lądowaniu.
Drugi konkurs indywidualny wygrała Niemka Katharina Althaus, która w poprzednim konkursie zajęła drugie miejsce. Za nią na podium uplasowała się Maren Lundby, a na trzecim stopniu podium stanęła Yūki Itō. Triumfatorka Pucharu Świata z poprzedniego sezonu Sara Takanashi ponownie zajęła czwarte miejsce. Konkurs odbył się bez dyskwalifikacji. Pierwszą serię przeprowadzono z dwunastej belki (z wyjątkiem paru skoczkiń), a drugą serię z belki niżej. Po tym konkursie na czele klasyfikacji generalnej są dwie skoczkinie, konkretniej zwyciężczynie dwóch dotychczasowych konkursów: Maren Lundby i Katharina Althaus.
W trzecim konkursie ponownie wygrała Katharina Althaus jako jedyna osiągając notę powyżej trzystu punktów. Drugie miejsce zajęła Maren Lundby, która tym samym straciła pozycję liderki w Pucharze Świata a w cyklu Lillehammer Triple z pierwszego spadła na miejsce drugie. Podium uzupełniła Sara Takanashi, która w poprzednich dwóch konkursach plasowała się na miejscu czwartym. W pierwszej serii za nieprzepisowy kombinezon dyskwalifikowana została Julia Clair. Mimo startu w serii drugiej i tak zajęła miejsce ostatnie.
Cały turniej ostatecznie wygrała Niemka Katharina Althaus z przewagą dziewiętnastu punktów nad drugą Lundby. Podium turnieju zamknęła Sara Takanashi. Obie reprezentantki Polski ostatecznie nie zostały sklasyfikowane.
Jury.
Dyrektorem konkursów podczas turnieju Lillehammer Triple był Kristian Brenden, oraz z ramienia Międzynarodowej Federacji Narciarskiej, dyrektorka zawodów Pucharu Świata, Chika Yoshida. Jej asystentem podobnie jak w innych zawodach był Miran Tepeš. Sędzią technicznym była Agnieszka Baczkowska.

</doc>
<doc id="4152058" url="https://pl.wikipedia.org/wiki?curid=4152058" title="Sierściomysz">
Sierściomysz

Sierściomysz ("Dasymys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 112–205 mm, długość ogona 93–186 mm, długość ucha 17–24 mm, długość tylnej stopy 22–45 mm; masa ciała 45–218 g.
Systematyka.
Etymologia.
"Dasymys": "dasus" „włochaty”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4152059" url="https://pl.wikipedia.org/wiki?curid=4152059" title="Dasymys">
Dasymys



</doc>
<doc id="4152061" url="https://pl.wikipedia.org/wiki?curid=4152061" title="Congrès International d'Architecture Moderne">
Congrès International d'Architecture Moderne



</doc>
<doc id="4152064" url="https://pl.wikipedia.org/wiki?curid=4152064" title="Jastreb">
Jastreb

Jastreb () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 404 mieszkańców.

</doc>
<doc id="4152065" url="https://pl.wikipedia.org/wiki?curid=4152065" title="Jastreb (1911)">
Jastreb (1911)



</doc>
<doc id="4152069" url="https://pl.wikipedia.org/wiki?curid=4152069" title="Reedsburg (Wisconsin)">
Reedsburg (Wisconsin)

Reedsburg – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4152071" url="https://pl.wikipedia.org/wiki?curid=4152071" title="Città di Campobasso">
Città di Campobasso

Città di Campobasso – włoski klub piłkarski, mający swoją siedzibę w mieście Campobasso, w środku kraju.
Historia.
Chronologia nazw:
Klub piłkarski US Campobasso został założony w Campobasso w 1919 roku. Zespół najpierw występował w turniejach lokalnych. Dopiero w sezonie 1929/30 startował w Terza Divisione Campana i awansował do Seconda Divisione Campana. Sezon 1932/33 klub opuścił, ale już w następnym 1933/34 zwyciężył w lidze i zdobył promocję do Prima Divisione. W sezonie 1934/35 zajął 12.miejsce w grupie G Prima Divisione, ale potem zaprzestał działalności i znikł ze sceny piłkarskiej.
Dopiero w 1948 klub został odrodzony jako US Campobasso. W sezonie 1948/49 startował w Promozione (Lega Interregionale Sud), gdzie zajął 8.miejsce w grupie N. W 1952 po kolejnej reorganizacji liga zmieniła nazwę na Serie IV, a w 1959 na Serie D. W 1970 roku spadł do Promozione, ale w 1970 wrócił do Serie D. W sezonie 1974/75 zwyciężył w grupie H i zdobył promocję do Serie C. W 1977 klub zmienił nazwę na SS Campobasso. W 1978 liga została przemianowana na Serie C1. W sezonie 1981/82 zajął drugie miejsce w grupie B Serie C1 i zakwalifikował się do Serie B. W 1987 został zdegradowany do Serie C1, a w 1989 do Serie C2. W 1990 klub po spadku do Campionato Interregionale ogłosił upadłość i został rozwiązany.
Latem 1990 powstał nowy klub piłkarski FC Campobasso, który wykupił miejsce ligowe od A.S. Fiamma Folgore i w sezonie 1990/91 startował w Prima Categoria Molisana. W 1991 awansował do Promozione, w 1992 do Eccellenza, a w 1993 do Campionato Nazionale Dilettanti. Po zakończeniu sezonu 1995/96 klub ogłosił bankructwo i został rozwiązany.
Latem 1996 klub reaktywowano jako AC Campobasso. W sezonie 1996/97 startował w Eccellenza Molise i zdobył promocję do Campionato Nazionale Dilettanti. W 1999 liga zmieniła nazwę na Serie D. W sezonie 1999/2000 zwyciężył w grupie H Serie D i awansował do Serie C2. W 2002 spadł do Serie D, po czym ogłosił upadłość finansową.
W 2003 klub "Polisportiva Polesiana" występujący w Eccellenza przyjął nazwę Polisportiva Nuovo Campobasso Calcio. W 2005 zwyciężył w Eccellenza Molise i awansował do Serie D, po czym zmienił nazwę na Polisportiva Nuovo Campobasso Calcio S.r.l. W 2009 liga w związku z reorganizacją zmieniła nazwę na Seconda Divisione Lega Pro. W 2013 klub znów ogłosił bankructwo i został rozwiązany przez FIGC.
W 2013 stowarzyszenie fanów "Noi siamo il Campobasso" organizowało klub Unione Sportiva Campobasso 1919 Associazione Sportiva Dilettantistica. W sezonie 2013/14 zwyciężył w Eccellenza Molise i awansował do Serie D. 26 czerwca 2014 klub zmienił nazwę na SSD Città di Campobasso.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywa swoje mecze domowe na Stadio Nuovo Romagnoli w Campobasso, który może pomieścić 25000 widzów. Wcześniej występował na Stadio Vecchio Romagnoli.

</doc>
<doc id="4152073" url="https://pl.wikipedia.org/wiki?curid=4152073" title="S.S.D. Città di Campobasso">
S.S.D. Città di Campobasso



</doc>
<doc id="4152075" url="https://pl.wikipedia.org/wiki?curid=4152075" title="Reedsburg (hrabstwo Sauk)">
Reedsburg (hrabstwo Sauk)

Reedsburg – miejscowość w Stanach Zjednoczonych, w stanie Wisconsin, w hrabstwie Sauk.

</doc>
<doc id="4152078" url="https://pl.wikipedia.org/wiki?curid=4152078" title="Robert Millar">
Robert Millar



</doc>
<doc id="4152081" url="https://pl.wikipedia.org/wiki?curid=4152081" title="Baraboo (Wisconsin)">
Baraboo (Wisconsin)

Baraboo – miasto w Stanach Zjednoczonych, w stanie Wisconsin, siedziba administracyjna hrabstwa Sauk.

</doc>
<doc id="4152085" url="https://pl.wikipedia.org/wiki?curid=4152085" title="Długoszczurek">
Długoszczurek

Długoszczurek ("Dephomys") – rodzaj ssaka z podrodziny mysz (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 112–142 mm, długość ogona 182–203 mm, długość ucha 16–20 mm, długość tylnej stopy 25–28 mm; masa ciała 47–68 g.
Systematyka.
Etymologia.
"Dephomys": "dephō" „głaskać, masturbować się”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4152086" url="https://pl.wikipedia.org/wiki?curid=4152086" title="Dephomys">
Dephomys



</doc>
<doc id="4152089" url="https://pl.wikipedia.org/wiki?curid=4152089" title="Museum of Nebraska Art">
Museum of Nebraska Art

Museum of Nebraska Art ("Muzeum Sztuki Nebraski") – muzeum sztuki w Kearney w stanie Nebraska założone w 1976 roku. Od 1986 roku mieści się w budynku byłej poczty zaprojektowanym przez Jamesa Knoxa Taylora i wzniesionym w 1911 roku. Znajdują się w nim znaczące zbiory regionalnej sztuki amerykańskiej. Kolekcja muzealna liczy ponad 6 tysięcy eksponatów.
17 września 1981 budynek muzeum został wpisany na listę National Register of Historic Places pod nr #81000368.
Budynek muzeum.
Historia.
Budynek urzędu poczty w Kearney został ukończony w 1911 roku. Wyblakły kamień węgielny w północno-zachodnim narożniku budynku nosi datę 1909 oraz nazwisko swego projektanta i nadzorcy budowlanego, Jamesa Knoxa Taylora wraz z nazwiskiem Franklina MacVeagha, sekretarza skarbu Stanów Zjednoczonych. Obiekt został zbudowany przez Northwestern Construction Company z Wahpeton. Architektura budynku została nieco naruszona przez zmiany, jednak jego symetryczna fasada, wychodząca na centralną aleję pozostaje zasadniczo taka sama, jak w 1911 roku. Budynek Poczty Stanów Zjednoczonych stanowi ważny przykład stylu neoklasycznego, popularnego w całej Ameryce w pierwszych trzech dekadach XX wieku. Styl ten nabrał wyraźnego znaczenia dzięki różnym wystawom, które były organizowane w całym kraju w tym okresie zgodnie z modelem ustanowionym przez World's Columbian Exposition w Chicago w 1893 roku. Budynek Kearneya, choć starannie opracowany, jest pod względem rozmiarów nieco skromniejszy od głównych zabytków reprezentujących ten styl. Lokalnie jest jednak ważnym punktem orientacyjnym i znaczącym projektem Jamesa Knoxa Taylora.
Wygląd zewnętrzny.
Architekt zastosował grecki porządek architektoniczny. Budynek został wzniesiony z kamiennych bloków, posadowionych na kamiennym fundamencie. Do wejść w zachodniej i południowej ścianie budynku prowadzą granitowe schody. Główne zewnętrzne elementy architektoniczne budynku to kolumny toskańskie oraz wspierające je belkowanie ozdobione gzymsem, a także wieńcząca całość balustrada skrywająca płaski dach. Ściany budynku są płaskie i pozbawione dekoracji. Okna i drzwi parteru są zwieńczone nadprożami. Z uwagi na potrzebę powiększenia zaplecza technicznego muzeum, na jego tyłach w połowie lat 50. wzniesiono nowy obiekt. Zbudowany z innych materiałów (cegły i pustaki), nie został on jednak dopasowany pod względem stylu do pierwotnego budynku.
Wnętrze.
Główne elementy wyposażenia wnętrza to marmurowe ściany holu, marmurowe schody z dębowymi balustradami prowadzące na piętro oraz marmurowe obramowania okien. Parter ma wysokość około 6 m. Posadzka w holu wykonana została z lastriko i marmuru. W budynku wprowadzono szereg zmian: drzwi obrotowe zostały zastąpione nowoczesnymi drzwiami wejściowymi z metalu i szkła, a przy zachodnim wejściu zainstalowano westybul. Pierwotne, wbudowane stoły w holu zostały usunięte wraz ze znajdującym się nad nimi oświetleniem. Oryginalne zegary wahadłowe zastąpiły zegary elektryczne.
Muzeum.
Muzeum Sztuki Nebraski (MONA) w Kearney zostało założone w 1976 roku, a w 1979 roku na mocy ustawy stało się oficjalnym zbiorem sztuk wizualnych stanu Nebraska. Wsparcie państwowe przyszło później, kiedy National Endowment for the Arts dostarczyło fundusze na poszerzenie muzealnej kolekcji o dzieła artystów współczesnych. Zainicjowana lokalnie akcja znalezienia miejsca dla przechowania kolekcji doprowadziła w 1986 roku do zakupu i renowacji budynku, który od 1911 roku służył jako urząd pocztowy w Kearney. Muzeum Sztuki Nebraski zostało otwarte w październiku 1986 roku. W 1993 roku, po pomyślnym spełnieniu warunków otrzymania grantu w wysokości 1 mln USD od Peter Kiewit Foundation, budynek Muzeum został odnowiony i rozbudowany. Muzeum realizuje szereg programów społecznościowych, mających na celu podniesienie jakości życia mieszkańców stanu, takich jak: edukacja artystyczna, obejmująca wykłady artystyczne i naukowe, występy muzyczne i teatralne oraz praktyczne warsztaty artystyczne dla młodzieży i dorosłych. W 2004 roku MONA otrzymała grant NEA Challenge America w wysokości 10 000 USD na wsparcie programu ARTreach, w ramach którego prace z kolekcji muzeum są prezentowane na terenie całego stanu, ze szczególnym uwzględnieniem mieszkańców obszarów wiejskich. W 2011 roku fundusz Preservation Assistance Grant wsparł opracowanie długoterminowego planu zarządzania zbiorami muzeum.
Zbiory.
Kolekcja muzealna liczy ponad 6 tysięcy dzieł sztuki i zawiera prace artystów z Nebraski oraz prace odzwierciedlające kulturę i środowisko tego stanu. Artystami reprezentowanymi w kolekcji są: malarz regionalny Thomas Hart Benton, ilustrator przyrody John James Audubon oraz współczesna artystka tworząca w tkaninach, Sheila Hicks.
W dziale rysunków znajdują się szkice Titiana Ramsaya Peale’a, który w 1820 towarzyszył majorowi Stephenowi Harrimanowi Longowi w oficjalnej, rządowej wyprawie do źródła rzeki Platte. Zadaniem Peale’a było dokumentowanie fauny, którą członkowie wyprawy napotkali podczas swej misji. Jego wysiłki zaowocowały ponad setką szkiców, w tym kilkoma pejzażami i scenami z życia rdzennych Amerykanów. Chociaż grupa nigdy nie odkryła źródła rzeki, prace Peale’a, takie jak jego szkic ołówkiem "Pejzaż ze spoczywającym jeleniem" (1820), przyczyniły się do sporządzenia plastycznego opisu terytorium, które w 1867 roku stało się stanem Nebraska.
Inne ważne pozycje w muzealnych zbiorach to: 130 zdjęć urodzonego w Nebrasce Wrighta Morrisa, trzykrotnego laureata stypendiów Guggenheima w dziedzinie fotografii, prace malarza, uczestnika ruchu Harlem Renaissance, Aarona Douglasa, który w 1922 roku ukończył University of Nebraska-Lincoln, cała zawartość pracowni Granta Reynarda w momencie jego śmierci (około 3000 pozycji) oraz materiał archiwalny odnoszący się do życia i kariery tych artystów, którzy wnieśli swój wkład do historii i kultury Nebraski.

</doc>
<doc id="4152090" url="https://pl.wikipedia.org/wiki?curid=4152090" title="Baraboo (hrabstwo Sauk)">
Baraboo (hrabstwo Sauk)

Baraboo – miasto w Stanach Zjednoczonych, w stanie Wisconsin, w hrabstwie Sauk.

</doc>
<doc id="4152112" url="https://pl.wikipedia.org/wiki?curid=4152112" title="Abisynek">
Abisynek

Abisynek ("Desmomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Etiopii.
Morfologia.
Długość ciała (bez ogona) 117–144 mm, długość ogona 122–145 mm, długość ucha 17–18 mm, długość tylnej stopy 27–29 mm; masa ciała 45–77 g.
Systematyka.
Etymologia.
"Desmomys": "desmos" „więzy, wiązka”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4152116" url="https://pl.wikipedia.org/wiki?curid=4152116" title="Desmomys">
Desmomys



</doc>
<doc id="4152117" url="https://pl.wikipedia.org/wiki?curid=4152117" title="Józef Maria Ludwik Sułkowski">
Józef Maria Ludwik Sułkowski

Józef Maria Ludwik Sułkowski herbu Sulima (ur. 2 lutego 1848 w Wiedniu, zm. 17 stycznia 1920 w Wiedniu) – VII książę bielski (VII Herzog von Bielitz, Grafen von Lissa, Sduny und Kobilyn) z magnackiego rodu Sułkowskich, pierworodny syn Ludwika Jana Nepomucena Sułkowskiego i Anny Elżbiety Franciszki von Dietrich (1823–1853). Rodzicami Anny był baron Josef von Dietrich (1780–1855) i Anna Clara Albina z domu von Béra zu Biharfalva und Mezö Levagya (1792–1862). Józef Maria to najbardziej ekscentryczna postać w historii bielskiej linii książęcego rodu Sułkowskich. 
Dzieciństwo, edukacja i służba wojskowa.
Jego dzieciństwo nie należało do łatwych, co zaowocowało życiem pełnym ekscentrycznych zachowań. Już w pierwszych miesiącach po jego narodzeniu miały miejsce tragiczne chwile w historii rodziny. W marcu zamordowano w Słupnej babkę Luizę Sułkowską z domu Larisch, w październiku na barykadach zrewoltowanego Wiednia zginął stryj Maksymilian Sułkowski, a nieco później za wystąpienie po stronie rebeliantów został aresztowany ojciec, który po ucieczce udał się na przymusową emigrację. Gdy Józef Maria miał pięć lat zmarła mu matka, dwa lata później odszedł dziadek Dietrich, który zapewne nie szczędził jedynemu wnukowi wychowania w przepychu. Wówczas rozpuszczony młodzieniec został oddany na wychowanie do jezuitów, a następnie na naukę do wiedeńskiego Theresianum, gdzie przebywał zaledwie rok (1854–1855). Gdy w 1862 zmarła babka Dietrichowa pierwszy raz spotkał się z ojcem, macochą i licznym przyrodnim rodzeństwem. Na przełomie 1866 i 1867 przebywał z nimi w Paryżu, w otoczeniu polskiej arystokracji. Już wówczas nie zyskał dobrej opinii. Dziewiętnastoletni książę rozpoczął służbę wojskową w 1867 jako kadet w 1. Regimencie Ułanów księcia Grünne ze sztabem w Lugos, jednak po niecałych dwóch latach – w czerwcu 1868 – został z niej zwolniony w związku z zawarciem małżeństwa.
Życie prywatne.
Dnia 14 czerwca 1868 w kościele w Rosawitz koło Bodenbach (Děčín-Rozbělesy w Czechach) Sułkowski poślubił starszą o dziewięć lat Wiktorię Genowefę Lehmann (1838–1901) – guwernantkę przyrodniej siostry Taidy – córkę katolików, urodzonego w Wiedniu Roberta Ignaza Lehmanna oraz Genowefy Mercier z francuskiego Nangis. Jej dziadkiem był Saul Lehmann wyznania mojżeszowego i Regina Oppenheim. Około 1869 Wiktoria urodziła córeczkę Walerię, która zmarła 20 grudnia 1873 w Wiedniu. Sześć lat później doszło do rozwodu małżonków. Kolejną wybranką Józefa Marii była Ida Jäger (1847–1916), córka stomatologa z Linzu, sopranistka Carl-Theater w Wiedniu, Opery Nadwornej w Wirtembergii, opery w Pradze, gwiazda scen w Berlinie i Stuttgarcie. Ślub zawarli 29 lipca 1881 w Zürichu, po narodzinach (5 lipca) ich jedynej córki Idy Róży (1881–1934). Małżeństwo nie było zgodne i po kilku latach doszło do separacji związku. Pierwszą znaną kochanką księcia była pochodząca z Pesztu Luiza Vecseghy (ok. 1854–1891). Poznał ją podczas pobytu w zakładzie psychiatrycznym w Döbling (od 1883), skąd pomogła mu uciec w 1889. Wielka miłość została przerwana śmiercią ukochanej po wypadku nad Jeziorem Zuryskim w Szwajcarii. Później, według niepotwierdzonych źródeł, Sułkowski miał mieć jeszcze jedną kochankę, niejaką Annę Huber (1859–1922), która była służącą na zamku Feistritz. Z tego związku miało przyjść na świat dwóch jej synów, Peter (1894) i Franz (1898). Mimo planów książę nie naturalizował chłopców ze względów proceduralnych, którzy otrzymali nazwisko Mönichweger, po późniejszym mężu Anny.
Majątek magnacki i jego kres.
Po śmierci dziadka Dietricha książę stał się jedynym dziedzicem baronowskiego spadku. Do czasu osiągnięcia pełnoletniości (1870) zarządzali nim administratorzy ojca. W schedzie przypadł siedmioletniemu dziedzicowi m.in. zamek w Feistritz am Wechsel (Dolna Austria), pałac w Matzleinsdorf (Wiedeń), romantyczna ruina zamku Thomasberg (Dolna Austria), pałac Neuhaus w Tržiču (Słowenia), pałac w Mürzzuschlag, pałac w Pâncota oraz liczne dobra w tych miejscowościach, zagraniczne depozyty bankowe i ogromna kolekcja sztuki. Pośród dziedziczonych dóbr znalazła się również jaskinia Hermannshöhle (koło Kirchberg am Wechsel). Po śmierci ojca (1879) młody książę został VII powiernikiem bielskiego fideikomisu i automatycznie wszedł w posiadanie bielskiego zamku z licznymi dobrami w powiecie bielskim, jednak tutaj nigdy nie bywał. Niestety Józef Maria stracił cały dorobek dziadka Dietricha oraz uszczuplił bielski majątek podniesiony wcześniej z ruiny przez ojca. Wydaje się, że jednym z powodów był wystawny styl życia czego emblematycznym przykładem mogły być cytowane przez ówczesną prasę książęce zamiłowania do kosztownych podróży z liczną służbą, własną trupą teatralną, muzyczną i małym zwierzyńcem. W tym celu miał wynajmować całe składy kolejowe oraz hotele na wyłączność. Jednak zasadniczym powodem były niefortunne wybory małżeńskie. Katastrofą okazał się zwłaszcza związek z Idą, która po zamknięciu męża w Döbling szybko położyła bezkarną rękę na książęcym majątku. Wtedy też doszło do pierwszych wysprzedaży kolekcji z zamku w Feistritz am Wechsel i pałacu w Matzleinsdorf, w czym Idzie pomagał Johann Nepomuk Graf Wilczek. Po 1899 księżna doprowadziła do ponownego ubezwłasnowolnienia męża trwoniąc nadal majątek. Liczne procesy z wierzycielami doprowadziły w 1909 do rozprzedania dóbr po dziadku Dietrichu. Ostał się jedynie zamek Feistritz am Wechsel, który po śmierci księcia odziedziczyła córka. Ida Róża szybko zbankrutowała i zamek wraz z wyposażeniem nabył bankier Maximilian Mautner, który w roku 1923 i 1924 wysprzedał na aukcjach w Dorotheum pozostałości wielkiej kolekcji Dietricha i Sułkowskiego. Książęca córka pozbawiona dochodów pracowała jako sprzątaczka, bywało też, że jako bezrobotna korzystała ze schronienia w przytułkach. Zmarła w ubóstwie około 1934. Mimo dotychczasowego, negatywnego wizerunku Józefa Marii, wykreowanego głównie przez współczesną mu prasę okazuje się, że jego gospodarstwo rolne w Pâncota słynęło z rewelacyjnych wyników w uprawie winorośli i produkcji win, a co najważniejsze otrzymywało nagrody na wystawach rolniczych za hodowlę świń rasy Mangalica. Do zasług księcia należy zaliczyć również budowę bazarów zamkowych (1898) u podnóża bielskiego zamku, co znacząco zmieniło pejzaż miasta i zwiększyło dochody z czynszów do kasy fideikomisu.
Teatr książęcy w Matzleinsdorf.
Pośród dóbr odziedziczonych przez Józefa Marię po dziadku Dietrichu znalazły się trzy teatry, największy z niezależnym budynkiem w Matzleinsdorf, następnie na zamku Feistritz am Wechsel, którego wystrój zaprojektował Joseph Kornhäusel oraz w willi w Helenental (Baden pod Wiedniem). Dzięki temu młody Sułkowski mógł wpisać się w rodzinną tradycję związku z teatrem zapoczątkowanym w Rydzynie, kontynuowanym w Warszawie i dalej w Bielsku, gdzie tradycję teatru dworskiego przeniósł Franciszek Sułkowski. W 1862 ojciec księcia podjął decyzję o skomercjalizowaniu obiektu w Matzleinsdorf. Kierownictwo powierzono austriackiemu znawcy teatru, Niklasowi Valentinowi (1806–1883), który stworzył tu uczelnię teatralną w charakterze teatru prób dla początkujących aktorów, na którego deskach debiutowało wiele znanych austriackich gwiazd: Rudolf del Zopp, Josef Koller, Heinrich Jantsch, Victor Léon, Max Reinhardt, Stella Hohenfels, Emmerich Robert, Gustav Marian, Josef Lewinsky. Od tego momentu teatr nosił nazwę "Fürstlische Sulkowski'sches Privat-Theater" i działał do 1895 (budynek rozebrano w 1908).
Odosobnienie w Döbling.
W 1883 Sułkowski został aresztowany i umieszczony w ekskluzywnym zakładzie psychiatrycznym w Döbling pod Wiedniem, miejscu odosobnienia umysłowo chorych członków książęcych i królewskich rodów Europy. W zakładzie poddany został badaniom przez słynnych wówczas psychiatrów, Richarda von Krafft-Ebinga oraz Maximiliana Leidesdorfa. Głównym sprawcą takiego losu księcia była jego małżonka Ida, która już wcześniej wszczęła starania o uznanie księcia za szalonego, a w konsekwencji o ubezwłasnowolnienie. Dzięki zaangażowaniu wpływowych osób doprowadziła do sądowego orzeczenia niepoczytalności Józefa Marii i nałożenia kurateli na bielski majątek. Uzyskała również ogromną pensję z książęcych dóbr i dodatkowo alimenty dla córki. Szybko jednak napotkała sprzeciw przyrodniego brata męża, Alfreda Sułkowskiego. Ten, w porozumieniu z Józefem Marią, widząc duże zagrożenie dla rodzinnej schedy, wniósł pozew o uznanie związku z Idą za nieważny, chcąc w ten sposób doprowadzić do pozbawienia żony i córki księcia prawa do dziedziczenia majątku, tytułu i nazwiska. Niestety, ok. 1889 spór został rozstrzygnięty na korzyść Idy i jej córki. Na wieść o tym Józef Maria uciekł z Döbling do Szwajcarii. Odwołał się od wszystkich wyroków do sądu w Bonn i został ponownie poddany badaniom. Według opinii pruskich specjalistów, profesora Karla Pelmana i doktora Friedricha Gustava Nöthela, książę bezspornie okazał się zdrów na umyśle. W połowie 1890 ostatecznie przywrócono mu wszystkie prawa obywatelskie. W wyniku działań procesowych wykazano, że książę od 1884 nie był poddawany badaniom kontrolnym, a samemu doktorowi Leidesdorfowi zarzucono przyjmowanie pokaźnych korzyści finansowych od Idy za podtrzymywanie orzeczenia o chorobie umysłowej jej małżonka. Księżnej udowodniono także bezprawne czerpanie nieograniczonych korzyści z majątku.
Mauzoleum na cmentarzu w Feistritz am Wechsel.
Po śmierci Luizy Vecseghy książę sprowadził jej ciało do Feistritz am Wechsel i pochował na miejscowym cmentarzu w krypcie ufundowanego przez siebie mauzoleum. Budowla została wzniesiona w stylu neogotyckim przez wiedeńskiego kamieniarza i budowniczego Paula Wasserburgera. We wnętrzu znajduje się ołtarz z drewna dębowego, przed którym po bokach ustawiono dwa bliźniacze katafalki wykonane z brązowego marmuru. Na katafalku po prawej spoczywa wyrzeźbiona w białym marmurze, idealizowana, romantyczna w charakterze postać śpiącej Luizy. Autorem rzeźby był bliżej nieznany włoski rzeźbiarz. Książę zmarł 17 stycznia 1920 roku w Wiedniu, w hotelu „Kaiserin Elisabeth” przy Weihburggasse i został pochowany prowizorycznie na Cmentarzu Centralnym w Wiedniu, a po roku jego ciało przewieziono do Feistritz am Wechsel i pochowano u boku ukochanej.

</doc>
<doc id="4152122" url="https://pl.wikipedia.org/wiki?curid=4152122" title="Mistrzostwa Świata U-20 w Piłce Ręcznej Kobiet 2010">
Mistrzostwa Świata U-20 w Piłce Ręcznej Kobiet 2010

Mistrzostwa Świata U-20 w Piłce Ręcznej Kobiet 2010 – siedemnaste mistrzostwa świata U-20 w piłce ręcznej kobiet, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej żeńskiej reprezentacji narodowej złożonej z zawodniczek do lat dwudziestu. Odbył się w dniach 17–31 sierpnia 2010 roku w Korei Południowej. Tytułu zdobytego w 2008 roku broniła reprezentacja Niemiec.
Informacje ogólne.
O prawa do organizacji tych zawodów rywalizowały Czechy i Korea Południowa, zostały one przyznane Korei podczas Kongresu IHF na początku czerwca 2009 roku, a umowa pomiędzy przedstawicielami koreańskiego i światowego związku została podpisana na początku marca 2010 roku.
Po raz pierwszy w mistrzostwach wzięły udział dwadzieścia cztery reprezentacje wyłonione w kontynentalnych kwalifikacjach. Losowanie grup zostało zaplanowane na 24 maja 2010 roku i w jego wyniku powstały cztery sześciozespołowe grupy. Zawody zostały rozegrane w czterech halach w trzech miastach, a nad ich przebiegiem czuwało szesnaście par arbitrów.
Reprezentacje w pierwszej fazie rywalizowały w ramach czterech sześciozespołowych grup systemem kołowym. Zwycięzca meczu zyskiwał dwa punkty, za remis przysługiwał jeden punkt, porażka nie była punktowana, a trzy czołowe zespoły z każdej grupy awansowały do drugiej fazy grupowej. Przy ustalaniu rankingu w przypadku tej samej liczby punktów lokaty zespołów były ustalane kolejno na podstawie:
Zmianie uległ system rozstrzygania o kolejności na lokatach od trzynastej – zamiast kolejnej fazy grupowej, a następnie meczów o poszczególne miejsca zespoły z analogicznych pozycji rozgrywały spotkania dwurundowym systemem pucharowym. Mecze w tej fazie toczyły się bez ewentualnej dogrywki, w przypadku remisu po regulaminowym czasie gry o końcowym wyniku decydował konkurs rzutów karnych.
W czołowej trzynastce mistrzostw znalazło się wszystkich jedenaście europejskich zespołów. W finale spotkały się Rosja i Norwegia. Lepsze w tym pojedynku okazały się Norweżki, zdobywając tym samym pierwszy tytuł mistrzowski. Reprezentantki Czarnogóry po zwycięstwie nad gospodyniami zdobyły zaś brąz, będący dla tego kraju pierwszym w historii medalem mistrzowskiej imprezy w piłce ręcznej.
Po zakończonym turnieju IHF opublikowała statystyki indywidualne i drużynowe.
Nagrody indywidualne.
Nagrody indywidualne otrzymały:

</doc>
<doc id="4152132" url="https://pl.wikipedia.org/wiki?curid=4152132" title="Čausiansky potok">
Čausiansky potok

Čausiansky potok – potok w zachodniej Słowacji, we wschodniej części powiatu Prievidza, prawostronny dopływ Handlovki. Długość 7,4 km.
Źródła, w postaci licznych drobnych cieków wodnych, na wysokości ok. 730 m n.p.m., na południowych stokach głównego grzbietu gór Żar na odcinku między szczytami Mačací zámok (Misárske; 790 m n.p.m.) a Podhoreň (750 m n.p.m.). Spływa początkowo głęboką, zalesioną doliną w kierunku południowo-zachodnim, przybierając szereg drobnych dopływów. Po opuszczeniu gór wypływa na teren Kotliny Handlovskiej, gdzie jego koryto wykręca systematycznie ku południowi. Przepływa przez wieś Malá Čausa, po czym na zachodnim skraju Veľkej Čausy, na wysokości ok. 305 m n.p.m., uchodzi do Handlovki.

</doc>
<doc id="4152133" url="https://pl.wikipedia.org/wiki?curid=4152133" title="Jan August">
Jan August

Johann August (ur. 29 lipca 1677 w Zerbst, zm. 7 listopada 1742 tamże) – książę Anhaltu-Zerbst z dynastii askańskiej. Jego władztwo było częścią Świętego Cesarstwo Rzymskiego Narodu Niemieckiego. 
Był starszym z dwóch synów księcia Anhaltu-Zerbst Karola Wilhelma i jego żony księżnej Zofii Sachsen-Weißenfels (młodszy brat Jana Augusta – Karol Fryderyk zmarł w wieku piętnastu lat). Na tron wstąpił po śmierci ojca (3 listopada 1718). 
25 maja 1702 w Zerbst poślubił księżniczkę Saksonii-Gothy-Altenburga Fryderykę (1675–1709). 8 października 1715 w Zerbst ożenił się po raz drugi z księżniczką Wirtembergii-Weiltingen - Jadwigą Fryderyką (1691–1752). Z żadnego z tych związków nie miał dzieci. Po śmierci jego następcami jako współrządcy zostali bracia stryjeczni - książęta Jan Ludwik II i Chrystian August (od 1704 panujący w Anhalcie-Dornburgu).

</doc>
<doc id="4152138" url="https://pl.wikipedia.org/wiki?curid=4152138" title="Naxxar Entrenchment">
Naxxar Entrenchment

Naxxar Entrenchment () – przednia linia obronna piechoty "entrenchment" w Naxxar, na Malcie, która została zbudowana w XVIII wieku przez Zakon Maltański. Dzisiaj leży w ruinie, lecz wciąż jest najlepiej zachowaną wewnątrzlądową fortyfikacją tego typu na Malcie.
Historia.
Naxxar Entrenchment jest częścią serii fortyfikacji zbudowanych we wczesnych latach XVIII wieku przez Zakon św. Jana. Program budowlany rozpoczęto w latach 1714–1716 budową baterii nadbrzeżnych, redut oraz nadbrzeżnych "entrenchments". Około 1722 uświadomiono sobie, że nie ma wystarczającej ilości żołnierzy do obsadzenia tych wszystkich fortyfikacji, więc Zakon zdecydował, że w wypadku inwazji mogą oni wycofać się do Great Fault, dużego uskoku przecinającego w poprzek północną Maltę.
Aby było to możliwe, zaczęto budować w pobliżu uskoku serię linii obronnych. Były one podobne do zbudowanych wzdłuż linii brzegowej, z tą główną różnicą, że powstawały w głębi lądu. Naxxar Entrenchment został zbudowany na wysokim terenie Great Fault, kiedy inne zbudowano w Falca Gap, San Pawl tat-Tarġa i innych strategicznych miejscach.
"Entrenchment", składający się z czterech redanów połączonych kurtynami, powstał w 1722. Zbudowany został sposobem "pietra a secco" (na „suchy kamień”, bez zaprawy). Wzdłuż fortyfikacji wykopana została też sucha fosa.
"Entrenchment" został włączony przez Brytyjczyków w strukturę Victoria Lines.
Stan współczesny.
Współcześnie "entrenchment" leży w ruinie, lecz uważa się go za najlepiej zachowaną w głębi lądu tego typu fortyfikację na Malcie. Większość murów kurtynowych zawaliła się w latach 70. XX wieku, lecz redany zachowały się przeważnie nieuszkodzone. Część fortyfikacji jest przecięta przez Triq is-Salina, drogę wiodącą do Magħtab i Saliny.
Naxxar Entrenchment znajduje się na liście "National Inventory of the Cultural Property of the Maltese Islands" pod nr 01427.

</doc>
<doc id="4152146" url="https://pl.wikipedia.org/wiki?curid=4152146" title="MultiBank">
MultiBank



</doc>
<doc id="4152148" url="https://pl.wikipedia.org/wiki?curid=4152148" title="Sant'Agata de' Goti">
Sant'Agata de' Goti



</doc>
<doc id="4152150" url="https://pl.wikipedia.org/wiki?curid=4152150" title="Fragneto l'Abate">
Fragneto l'Abate



</doc>
<doc id="4152152" url="https://pl.wikipedia.org/wiki?curid=4152152" title="Sant'Angelo a Cupolo">
Sant'Angelo a Cupolo



</doc>
<doc id="4152153" url="https://pl.wikipedia.org/wiki?curid=4152153" title="Sant'Arcangelo Trimonte">
Sant'Arcangelo Trimonte



</doc>
<doc id="4152155" url="https://pl.wikipedia.org/wiki?curid=4152155" title="Magliano de' Marsi">
Magliano de' Marsi



</doc>
<doc id="4152156" url="https://pl.wikipedia.org/wiki?curid=4152156" title="Massa d'Albe">
Massa d'Albe



</doc>
<doc id="4152157" url="https://pl.wikipedia.org/wiki?curid=4152157" title="Prata d'Ansidonia">
Prata d'Ansidonia



</doc>
<doc id="4152158" url="https://pl.wikipedia.org/wiki?curid=4152158" title="San Demetrio ne' Vestini">
San Demetrio ne' Vestini



</doc>
<doc id="4152160" url="https://pl.wikipedia.org/wiki?curid=4152160" title="Sant'Eusanio Forconese">
Sant'Eusanio Forconese



</doc>
<doc id="4152162" url="https://pl.wikipedia.org/wiki?curid=4152162" title="Villa Sant'Angelo">
Villa Sant'Angelo



</doc>
<doc id="4152163" url="https://pl.wikipedia.org/wiki?curid=4152163" title="Quartu Sant'Elena">
Quartu Sant'Elena



</doc>
<doc id="4152165" url="https://pl.wikipedia.org/wiki?curid=4152165" title="Bank SMART">
Bank SMART



</doc>
<doc id="4152167" url="https://pl.wikipedia.org/wiki?curid=4152167" title="Sant'Oreste">
Sant'Oreste



</doc>
<doc id="4152168" url="https://pl.wikipedia.org/wiki?curid=4152168" title="Sant'Angelo Romano">
Sant'Angelo Romano



</doc>
<doc id="4152175" url="https://pl.wikipedia.org/wiki?curid=4152175" title="Pułk Zapasowy „Łuków” Nowogródzkiej Brygady Kawalerii">
Pułk Zapasowy „Łuków” Nowogródzkiej Brygady Kawalerii



</doc>
<doc id="4152179" url="https://pl.wikipedia.org/wiki?curid=4152179" title="Falca Gap Entrenchment">
Falca Gap Entrenchment

Falca Gap Entrenchment (), znany też jako Falca Lines – przednia linia obronna piechoty "entrenchment" w północnej Malcie, znajdująca się na granicy pomiędzy miejscowością Mġarr i Saint Paul’s Bay. Została zbudowana w XVIII wieku przez Zakon Maltański. Współcześnie znajduje się w ruinie.
Historia.
Falca Gap Entrenchment jest częścią serii fortyfikacji zbudowanych we wczesnych latach XVIII wieku przez Zakon św. Jana. Program budowlany rozpoczęto w latach 1714–1716 budową baterii nadbrzeżnych, redut oraz nadbrzeżnych "entrenchments". Około 1722 uświadomiono sobie, że nie ma wystarczającej ilości żołnierzy do obsadzenia tych wszystkich fortyfikacji, więc Zakon zdecydował, że w wypadku inwazji mogą oni wycofać się do Great Fault, dużego uskoku przecinającego w poprzek północną Maltę.
Aby było to możliwe, zaczęto budować w pobliżu uskoku serię linii obronnych. Były one podobne do zbudowanych wzdłuż linii brzegowej, z tą główną różnicą, że powstawały w głębi lądu. Falca Gap Entrenchment został zbudowany, aby osłaniać z boku Falca Gap, gdy inne fortyfikacje tego typu powstały w Naxxar, San Pawl tat-Tarġa i innych strategicznych miejscach.
Falca Lines budowano w latach ok. 1723–1732. Składała się ona z bastionu w centrum, z murem kurtynowym po każdej stronie. Mury te posiadały kilka redanów.
Falca Gap Entrenchment był w użyciu jedynie podczas francuskiej inwazji na Maltę w 1798, kiedy był obsadzony przez członków "militii" z Naxxar. Siły francuskie z łatwością poradziły sobie z obrońcami, ponieważ wylądowały już poza linią obrony.
W latach 80. XIX wieku Brytyjczycy zaczęli fortyfikować ten teren raz jeszcze, budując Victoria Lines (znane wtedy jako North West Front). Rozważano włączenie Falca Gap Entrenchment do nowych fortyfikacji, jednak ostatecznie zaniechano tego z powodu niekorzystnego położenia. Zamiast tego Brytyjczycy zbudowali Dwejra Lines, bardziej na południe od Falca Lines.
Stan współczesny.
Współcześnie "entrenchment" jest w ruinie. Tylko jeden półbastion wciąż istnieje z ogólnym kształtem wciąż czytelnym. Część linii fortyfikacji przecięta jest przez Triq Sir Temi Zammit, drogę wiodącą do Mġarr.
Naxxar Entrenchment znajduje się na liście "National Inventory of the Cultural Property of the Maltese Islands" pod nr 01425.

</doc>
<doc id="4152181" url="https://pl.wikipedia.org/wiki?curid=4152181" title="Baszta Kupiecka w Lewoczy">
Baszta Kupiecka w Lewoczy

Baszta Kupiecka w Lewoczy (słow. "Kupecká bašta") – jedna z zachowanych do dziś baszt, wchodzących w skład dawnych murów obronnych miasta Lewocza w historycznej krainie Spisz na Słowacji.
Jest najmłodszą basztą obronną w lewockich murach miejskich. Powstała w 1649 r. w związku z potrzebą wzmocnienia systemu obronnego królewskiego miasta Lewocza, zagrożonego kolejnymi powstaniami antyhabsburskimi. Miała 4 kondygnacje. Początkowo była nazywana „Nową Basztą”, później otrzymywała nazwę od cechu rzemieślniczego, który miał w swych obowiązkach jej obronę. Już w 1670 r. jej obrona należała do cechu krawców, dlatego przez długi czas nazywana była Basztą Krawiecką. Przechowywano w niej broń i amunicję.
W 1697 r. baszta była już w bardzo złym stanie, który znacząco pogorszył się w roku 1710 na skutek długotrwałego oblężenia miasta przez wojska cesarskie w końcowym okresie powstania Rakoczego. Na skutek szalejącej w następnym roku zarazy i ogólnego zubożenia miasta podjęcie naprawy umocnień przeciągało się. Jeszcze w 1728 r. ganki na murach nie były pokryte gontami. Omawianą basztę powierzono cechowi kupców, który ją wyremontował – stąd poszła jej dzisiejsza nazwa.
Z czasem lewockie baszty straciły na znaczeniu obronnym. Ich utrzymanie obciążało budżet miejski, dlatego wiele z nich przeznaczono na inne cele. W 1788 r. zdecydowano się przebudować Basztę Kupiecką na więzienie, ponieważ dotychczasowe, istniejące w piwnicach ratusza, już nie wystarczało. Obiekt został poddany inwentaryzacji, powstały plany przebudowy, jednak na skutek różnych zawirowań politycznych prac budowlanych nie podjęto. Do pomysłu wrócono w 1811 r., kiedy to miasto zleciło projekt przebudowy majstrowi Antonovi Veselovskému. Prace przygotowawcze trwały do 1825 r., ale budowy ostatecznie zaniechano.
Już w 1803 r. cesarska Komora Dworska wydała zgodę na sprzedaż poszczególnych części lewockich budowli obronnych na cele mieszkalne, a miejskich fos – na sady i ogrody. Również Baszta Kupiecka przeszła w końcu w prywatne ręce i przez długie lata służyła następnie jako obiekt mieszkalny. Jeszcze po II wojnie światowej jej właścicielami była rodzina Drahušów, która w przyległym fragmencie fosy prowadziła znaną szkółkę drzew owocowych.
W następnych latach właścicielem baszty zostało państwo. W 1972 r. wykonano naukowe badania obiektu, w oparciu o które wykonana została gruntowna renowacja baszty i w 1974 r. zostało tu otwarte pierwsze na Słowacji Muzeum Ociemniałych. Ze względu na szczupłość miejsca oraz zły dostęp z miasta po 10 latach muzeum zlikwidowano, by w 1990 r. otworzyć je na nowo, już w nowych pomieszczeniach przy lewockim Rynku. Baszta tymczasem służyła jako kawiarnia, restauracja, w latach 1996–2000 funkcjonowała tu wystawa rzemiosła artystycznego, później ponownie restauracja. Obecnie, po dalszych przebudowach, jest siedzibą przytulnej restauracji.

</doc>
<doc id="4152182" url="https://pl.wikipedia.org/wiki?curid=4152182" title="Festiwal Teatrów Studenckich „Start”">
Festiwal Teatrów Studenckich „Start”

Festiwal Teatrów Studenckich „Start” (zapis stylizowany START) – konkursowy przegląd spektakli teatralnych przygotowanych przez studentów z uczelni nieartystycznych. Wydarzenie ma charakter ogólnopolski i organizowane jest od 2014 roku. Uczestnicy festiwalu mają możliwość zdobycia trzech nagród – Grand Prix, przyznawanej przez jury, Nagrody Publiczności (wyjątkiem jest pierwsza edycja festiwalu, kiedy jury nie przyznawało nagrody), oraz Biletu w Ciemno, przyznawanej przez Dyrektora Artystycznego FTS START (nagroda przyznawana jest od VI Edycji). Bilet w Ciemno przyznaje prawo i możliwość do wzięcia udziału w kolejnej edycji Festiwalu bez konieczności wysyłania zgłoszenia spektaklu i przejścia przez eliminacje prowadzone przez organizatorów. 
Idea.
Koncepcja wydarzenia zaczerpnięta została ze studenckich festiwali teatralnych „Start”, które odbywały się w Polsce w latach 70' i 80' XX wieku. Pierwsze cztery edycje wydarzenia odbyły się w Warszawie. Nadrzędnym celem FTS START jest ukazanie fenomenu teatru studenckiego w perspektywie przeszłej, teraźniejszej i przyszłej, oraz promowanie zanikającego zjawiska kultury studenckiej. Wśród założeń programowych FTS START wyróżnić można trzy płaszczyzny. Pierwszą jest odrodzenie studenckiego ruchu teatralnego poprzez stworzenie platformy dla prezentowania dokonań studenckiego ruchu artystycznego. Drugą stanowi próba uchwycenia tradycji oraz teraźniejszości teatru studenckiego. Ostatnią płaszczyzną jest zbudowanie pola wymiany doświadczeń pomiędzy uznanymi i cenionymi twórcami teatru alternatywnego a współczesną młodzieżą akademicką. Festiwal posiada także istotny komponent edukacyjny. W ramach III edycji w Instytucie Teatralnym im. Zbigniewa Raszewskiego odbyła się konferencja naukowa dedykowana różnym aspektom teatru studenckiego, a wśród gości znaleźli się m.in. Lech Śliwonik, Jerzy Zoń, Paweł Szkotak, Juliusz Tyszka i Ewa Wójciak.

</doc>
<doc id="4152183" url="https://pl.wikipedia.org/wiki?curid=4152183" title="Matka Boża z Pilar (obraz Goi)">
Matka Boża z Pilar (obraz Goi)

Matka Boża z Pilar (hiszp. "La Virgen del Pilar") – obraz olejny hiszpańskiego malarza Francisca Goi (1746–1828). Dzieło o tematyce religijnej stanowi parę ze "Śmiercią świętego Franciszka Ksawerego". Oba obrazy o niewielkich rozmiarach Goya namalował dla swojej rodziny.
Okoliczności powstania.
Obraz powstał prawdopodobnie w Saragossie, po powrocie Goi z Włoch w 1771, ale przed wyjazdem do Madrytu w 1775. Na ten okres wskazuje także podobieństwo do powstałego w 1772 fresku "Anioły adorujące Imię Boże" w chórze Bazyliki Nuestra Señora del Pilar. Obraz ma wymiary 56 × 42,5 cm, niektóre źródła błędnie podają większe 78 × 52 cm.
W tym samym czasie Goya namalował także "Śmierć świętego Franciszka Ksawerego", świadczą o tym m.in. rysunki przygotowawcze na sąsiednich stronach we włoskim szkicowniku Goi. Oba obrazy namalował dla swoich rodziców. Rodzina Goi pochodziła z Saragossy, dlatego kult patronki miasta, Matki Bożej z Pilar, był ważny także dla malarza. Goya wspomina o niej w jednym z listów do przyjaciela.
Opis obrazu.
Matka Boża z Pilar znajduje się w centrum kompozycji, jej sylwetka odcina się na tle światła, którym sama emanuje. Madonna stoi na świętej kolumnie, trzymając dzieciątko Jezus, podczas gdy drugą ręką przytrzymuje żółty płaszcz. Jest otoczona przez grupę latających wokół niej aniołków. Dwa z nich również trzymają kolorowe płaszcze – czerwony, symbolizujący wieczność i niebieski, oznaczający męczeństwo. W tle widać także głowy aniołów, niektóre z nich zlewają się z szarymi chmurami. Dominują pastelowe tony, które łagodzą scenę i nadają jej rokokowy charakter.
Jest to kanoniczne przedstawienie Matki Bożej z Pilar, czczonej w kaplicy bazyliki Nuestra Señora del Pilar w Saragossie. Malarz dokonał niewielkich zmian w stosunku do pierwotnego szkicu, m.in. zmniejszył liczbę aniołów w dolnej części kompozycji. Obecność szkiców przygotowawczych ułatwiła atrybucję dzieła. Sam obraz również ma charakter szkicu, niektóre postaci są ledwie zarysowane, malarz stosuje szybkie pociągnięcia pędzlem. Z tym efektem kontrastuje szczegółowo oddany płaszcz Matki Bożej i realistyczne przedstawienie dzieciątka Jezus. W przedstawieniu aniołków widoczny jest wpływ Murilla.
Proweniencja.
"Śmierć Franciszka Ksawerego" oraz "Matka Boża z Pilar" należały do rodziny malarza. Odziedziczyła je Manuela (lub Francisca) Lucientes, potomkini wuja malarza, brata jego matki, Miguela Lucientes. W 1925 spadkobierczyni zaproponowała obrazy Akademii Sztuk Pięknych św. Łukasza w Saragossie. W 1926 poprzez akademię nabyło je Museo de Zaragoza, za cenę 6000 peset.

</doc>
<doc id="4152184" url="https://pl.wikipedia.org/wiki?curid=4152184" title="Puchar Francji w piłce siatkowej mężczyzn">
Puchar Francji w piłce siatkowej mężczyzn

Puchar Francji w piłce siatkowej mężczyzn (fr. "Coupe de France") – cykliczne rozgrywki w piłce siatkowej organizowane przez Fédération Française Volley-Ball (FFVB). 
Rozgrywki o siatkarski Puchar Francji rozgrywane są od 1983 roku. Pierwszym zwycięzcą tych rozgrywek został klub Asnières Volley 92, który w swojej historii sięgnął po to trofeum 2 razy.
System rozgrywek.
W rozgrywkach bierze udział 18 zespołów. Przechodząc przez kolejne etapy finału: 1/16 finału, 1/8 finału, ćwierćfinał, półfinał i finał. Nie jest rozgrywany mecz o 3. miejsce. 

</doc>
<doc id="4152187" url="https://pl.wikipedia.org/wiki?curid=4152187" title="Możejków">
Możejków

Możejków, Możejków Mały (; ) – agromiasteczko na Białorusi, w rejonie lidzkim obwodu grodzieńskiego, około 27 km na południowy zachód od Lidy, nad rzeką Lebioda, siedziba sielsowietu.
Historia.
Pierwsza znana wzmianka o Możejkowie pochodzi z 1407 roku, kiedy Szymek Mackiewicz Szkleński wybudował tu pierwszą cerkiew parafialną (odrestaurowaną w 1873 roku). W XVI i XVII wieku dobra te należały m.in. do Mackowiczów i Naruszewiczów. W 1666 roku Aleksander Krzysztof Naruszewicz (1636–1668) zapisał Możejków Mały swej córce Tekli Mariannie (1662–1725), która wyszła za Jerzego Karola Chodkiewicza i wniosła mu te dobra w posagu. Po nich dziedziczył Możejków Mały ich wnuk Adam Tadeusz Chodkiewicz, a po nim jego syn Jan Mikołaj Chodkiewicz. Po jego śmierci w 1781 roku jego żona Ludwika Maria (1744–1816) zaczęła rozsprzedawać majątek. Możejków Mały kupił przed 1784 roku Kazimierz Kostrowicki (~1760–?). W 1826 roku odziedziczył te dobra po nim jego syn Romuald, który ożenił się z Emilią Römerówną (1795–1837). Po ich śmierci przypadły one ich córce Kazimierze (~1820–1867). W jaki sposób po jej śmierci, w 1868 roku własność majątku przeszła na Aleksandra Brochowickiego (1818–1869) – nie wiadomo, są na ten temat co najmniej 4 hipotezy. Ostatnim właścicielem majątku przed 1939 rokiem był Andrzej Brochocki (1895–1976), wnuk Aleksandra i syn Władysława (1866–1931).
Po III rozbiorze Polski w 1795 roku Możejków Mały, wcześniej należący do powiatu lidzkiego województwa wileńskiego Rzeczypospolitej, znalazł się na terenie ujezdu lidzkiego guberni wileńskiej Imperium Rosyjskiego. Po ustabilizowaniu się granicy polsko-radzieckiej w 1921 roku Możejków Mały wrócił do Polski, znalazł się w gminie Lebioda w powiecie lidzkim województwa nowogródzkiego. 29 maja 1929 roku gmina weszła w skład nowo utworzonego powiatu szczuczyńskiego w tymże województwie. Od 1945 roku – w ZSRR, od 1991 roku – na terenie Republiki Białorusi.
W 2002 roku zmieniono nazwę miejscowości z Możejków Mały na Możejków.
W 1834 roku we wsi mieszkało 347 mężczyzn. W 1921 roku – jedynie 108 osób. W 2009 roku w agromiasteczku mieszkało 629 osób.
Dwór.
Kostrowiccy wznieśli tu na początku XIX wieku duży dwór, który po rekonstrukcji i rozbudowie między 1880 a 1908 rokiem dotrwał do dziś i jest historyczno-kulturalnym zabytkiem Białorusi o numerze rejestru 613Г000080. Jest to murowany, parterowy klasycystyczny dwór, zbudowany na planie długiego prostokąta i o trzynastoosiowej elewacji. W trójosiowej części środkowej dwór jest piętrowy i przed tą częścią jest płytki portyk, którego dwie pary kolumn w wielkim porządku podtrzymują trójkątny szczyt z półokrągłym oknem termalnym. Strona ogrodowa jest podobna do frontowej, ale jest pozbawiona portyku, a nawet tarasu. Przy prawej bocznej elewacji dobudowano w XX wieku drewnianą werandę. Dom przykryty był dachem naczółkowym z lukarnami, początkowo gontowym, a po 1908 roku – blaszanym.
Zachowało się również kilka budynków gospodarczych, w tym lamus, stajna i kuchnia.
Dom stał wśród parku o powierzchni 5–6 ha poprzecinanego alejami lipowymi, których gałęzie były ukształtowane w ten sposób, że aleje były zwieńczone „gotyckimi sklepieniami” z konarów. W parku były 3 stawy z wytryskującym źródełkiem w jednym z nich. Park łączył się z sadami po ogrodowej stronie domu.
Majątek Możejków Mały został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4152188" url="https://pl.wikipedia.org/wiki?curid=4152188" title="Janusz (określenie)">
Janusz (określenie)

Janusz – pejoratywne określenie osoby przejawiającej stereotypowe negatywne cechy Polaków. Wyobrażany zazwyczaj jako wąsaty mężczyzna w średnim wieku, ubrany najczęściej w biały podkoszulek (zwykle na ramiączkach), noszący białe skarpety i sandały, z dużym brzuchem, często trzymający reklamówkę z dyskontu. Ulubione rozrywki janusza to picie piwa i oglądanie telewizji. Typowy janusz często przedstawiany jest z głową małpy (nosacza sundajskiego).
Stereotypową partnerką janusza jest grażyna, która jest nieinteligentna, ma włosy w tapirze lub ondulowane, lubi robić zakupy oraz interesuje się plotkami. Zarówno janusz, jak i grażyna wypowiadają się na tematy, o których nie mają pojęcia, są cwaniakami oraz nie znają zasad kultury. Dzieci januszy i grażyn, uosabiające stereotypy na temat młodszych Polaków, takie jak np. niechęć do pracy, życie z zasiłków i roszczeniowość, to karyna i seba. Niechęć do janusza jest określana jako niechęć do wszystkiego, co reprezentuje tzw. prowincjonalna Polska. Janusze spotykają się z pogardą ze strony klasy średniej i hipsterów.
Określenie może oznaczać również ignoranta w szerszym znaczeniu. Sens ten widać w wyrażeniu „janusz biznesu”, które określa osobę próbującą zmaksymalizować krótkotrwałe korzyści oraz reprezentuje negatywne stereotypy polskich przedsiębiorców. W internetowych memach przedstawiających „janusza biznesu” często wykorzystywany jest wizerunek wicemarszałka województwa podlaskiego Stanisława Derehajły.

</doc>
<doc id="4152190" url="https://pl.wikipedia.org/wiki?curid=4152190" title="Janusz (ujednoznacznienie)">
Janusz (ujednoznacznienie)



</doc>
<doc id="4152191" url="https://pl.wikipedia.org/wiki?curid=4152191" title="Typowy Janusz">
Typowy Janusz



</doc>
<doc id="4152194" url="https://pl.wikipedia.org/wiki?curid=4152194" title="Bessin">
Bessin

Bessin – region naturalny Francji w regionie Normandia, na terenie departamentów Calvados oraz Manche. 
Obecnie Bessin oznacza tereny wokół miasta Bayeux w departamencie Calvados. Historycznie jednak Bessin obejmowało tereny między rzeką Orne oraz rzeką Vire. Historycznie więc ujmując na terenie Bessin leżały niegdyś także miasta Caen oraz Vire.
Geografia.
Usytuowanie
Bessin graniczy na południu z Bocage virois, na zachodzie z Półwyspem Cotentin oraz na wschodzie z równiną Caen. 
Największe miasta regionu.
Miejscowości zawierające w swojej nazwie człon "Bessin":

</doc>
<doc id="4152198" url="https://pl.wikipedia.org/wiki?curid=4152198" title="Kościół Najświętszej Marii Panny w Elblągu">
Kościół Najświętszej Marii Panny w Elblągu



</doc>
<doc id="4152199" url="https://pl.wikipedia.org/wiki?curid=4152199" title="Herman Balk">
Herman Balk



</doc>
<doc id="4152200" url="https://pl.wikipedia.org/wiki?curid=4152200" title="José Inagaki">
José Inagaki

José Bruce Inagaki Mendoza (ur. 16 grudnia 1965) – peruwiański zapaśnik walczący w obu stylach. Olimpijczyk z Los Angeles 1984, gdzie odpadł w eliminacjach w kategorii 62 kg, w stylu wolnym.
Srebrny medalista mistrzostw Ameryki Południowej w 1983 roku.

</doc>
<doc id="4152209" url="https://pl.wikipedia.org/wiki?curid=4152209" title="MAHASZ">
MAHASZ



</doc>
<doc id="4152210" url="https://pl.wikipedia.org/wiki?curid=4152210" title="Neoraimondia herzogiana">
Neoraimondia herzogiana

Neoraimondia herzogiana – gatunek rośliny z rodziny kaktusowatych. Występuje w Boliwii.
Pochodzenie nazwy.
Nazwa rodzajowa "Neoraimondia herzogiana" pochodzi od nazwiska Antonio Raimondi, urodzonego we Włoszech peruwiańskiego geografa i naukowca.
Zasięg występowania.
"Neoraimondia herzogiana" występuje na wyżynach centralnej Boliwii, na wysokości od 800 do 2300 m n.p.m.. Zasiedla obszary suche.
Zastosowanie.
"Neoraimondia herzogiana" jest rośliną doniczkową.
Owoce tego kaktusa mają smak podobny do ananasa i truskawki, są sprzedawane w Aiquile i Mizque w Boliwii.

</doc>
<doc id="4152211" url="https://pl.wikipedia.org/wiki?curid=4152211" title="Neocardenasia herzogiana">
Neocardenasia herzogiana



</doc>
<doc id="4152212" url="https://pl.wikipedia.org/wiki?curid=4152212" title="Miguel Zambrano">
Miguel Zambrano

Miguel Zambrano de la Cruz (ur. 21 września 1951) – peruwiański zapaśnik walczący w obu stylach. Dwukrotny olimpijczyk. Odpadł w eliminacjach w Monachium 1972, gdzie startował w obu stylach i w Moskwie 1980 w stylu wolnym. Walczył w kategorii plus 100 kg.
Brązowy medalista igrzysk panamerykańskich w 1971 i 1979, a także mistrzostw panamerykańskich w 1986 i 1988. Mistrz igrzysk Ameryki Południowej w 1978 i 1986. Zdobył cztery złote medale na mistrzostwach Ameryki Południowej w 1983 i 1985. Czterokrotny medalista igrzysk boliwaryjskich w latach 1973–1985 roku.

</doc>
<doc id="4152214" url="https://pl.wikipedia.org/wiki?curid=4152214" title="Iván Valladares">
Iván Valladares

Iván Valladares (ur. 6 maja 1965) – peruwiański zapaśnik walczący w obu stylach. Olimpijczyk z Los Angeles 1984, gdzie odpadł w eliminacjach w kategorii 68 kg, w stylu wolnym.
Zdobył trzy złote medale na mistrzostwach Ameryki Południowej w 1983 i 1985. Srebrny medalista igrzysk boliwaryjskich w 1981 i 1985 roku.

</doc>
<doc id="4152215" url="https://pl.wikipedia.org/wiki?curid=4152215" title="Ivan Valladares">
Ivan Valladares



</doc>
<doc id="4152216" url="https://pl.wikipedia.org/wiki?curid=4152216" title="Milko Linares">
Milko Linares

Milko Linares – peruwiański zapaśnik walczący w stylu klasycznym. Mistrz Ameryki Południowej w 1983. Brązowy medalista igrzysk boliwaryjskich w 1985 roku.

</doc>
<doc id="4152218" url="https://pl.wikipedia.org/wiki?curid=4152218" title="Heiligenbeil">
Heiligenbeil



</doc>
<doc id="4152220" url="https://pl.wikipedia.org/wiki?curid=4152220" title="Eberhard Schöpffer">
Eberhard Schöpffer

Eberhard Wolfgang Schöpffer (także Schoepffer; ur. 20 lipca 1884 w Klooschen k. Kłajpedy, zm. 5 sierpnia 1975 w Numunster) – niemiecki oficer wojskowy, pułkownik ("Oberst") Wehrmachtu. W czasie II wojny światowej m.in. dowódca obrony Festung Elbing w 1945, a następnie dowódca niemieckiej załogi broniącej Mierzei Helskiej.
Życiorys.
Urodził się 20 lipca 1884 w Klooschen, nieistniejącej obecnie wsi w pobliżu Prekuli w rejonie Kłajpedy w ówczesnych Prusach Wschodnich (obecnie należy do Litwy). W wieku 12 lat wstąpił do Królewskiego Pruskiego Korpusu Kadetów, a w marcu 1902 rozpoczął służbę w 2. Pomorskim Batalionie Jegrów. W lutym 1907 rozpoczął służbę w Niemieckiej Afryce Południowo-Zachodniej, gdzie dosłużył się stopnia majora Schutztruppe tej niemieckiej kolonii.
W czasie I wojny światowej służył jako dowódca kompanii. Wzięty do niewoli w lipcu 1915, resztę wojny spędził w brytyjskim obozie jenieckim. Do Niemiec powrócił w maju 1919, wstąpił do tzw. tymczasowej Reichswehry, jednak wkrótce przeszedł w stan spoczynku i osiedlił się w Heiligenbeil.
Po I wojnie światowej przez pewien czas dyrektorował zakładom mechanicznym Ostdeutsche Maschinenfabrik, działał również w organizacji paramilitarnej Stahlhelm. Po remilitaryzacji Niemiec, w 1936 został przyjęty w stopniu majora do Wehrmachtu, początkowo jako jeden z oficerów w garnizonie Elbląg, a od października 1937 - szef szkolenia. 26 sierpnia 1939 wyznaczony na dowódcę 400 Pułku Piechoty, w składzie 228 Dywizji Piechoty wziął udział w kampanii wrześniowej, a następnie w kampanii francuskiej 1940 roku. Następnie dowodził m.in. 61 Rezerwowym Pułkiem Piechoty (od 8 października 1940), 377 Pułkiem Piechoty (walczącym na froncie wschodnim w składzie 225 Dywizji Piechoty; od 13 stycznia 1941), a ostatecznie od 10 lipca 1942 269 Zapasowym Pułkiem Piechoty. 20 sierpnia 1944 przeniesiony do rezerwy kadrowej Oberkommando des Heeres, z dniem 1 września tego roku został wyznaczony na dowódcę Festung Elbing. Dowodził obroną Elbląga aż do 9 lutego, gdy grupa bojowa pod jego dowództwem wyrwała się z okrążenia i przebiła do linii niemieckich. Następnie krótko dowodził obroną Gdańska (20 lutego) i Helu. 8 maja 1945 przedostał się z grupą swoich żołnierzy do Kilonii, gdzie oddał się do niewoli brytyjskiej.
Zmarł 5 sierpnia 1975 w Neumünster, tamże pochowany.
Jego siostra, Gertrud, wyszła za Rudolfa Gieselera, polityka Niemieckiej Narodowej Partii Ludowej. Jego synem był Hilmar Wolfgang Schoepffer (1921-1998), również oficer Wehrmachtu.
Za służbę podczas I wojny światowej otrzymał m.in. Krzyż Żelazny II i I klasy oraz Krzyż Honorowy dla Walczących na Froncie (). Z kolei za służbę podczas II wojny został odznaczony m.in. okuciami do Krzyża Żelaznego II i I klasy (odpowiednio 21 września i 29 października 1939), Złotym Krzyżem Niemieckim (14 czerwca 1942) i Krzyżem Rycerskim Krzyża Żelaznego (9 lutego 1945), a także Medalem za Kampanię Zimową na Wschodzie 1941/1942. W roku 1968 został także odznaczony medalem "Preußenschild", najwyższą odznaką przyznawaną przez ziomkostwo Landsmannschaft Ostpreußen, którego był współzałożycielem.

</doc>
<doc id="4152221" url="https://pl.wikipedia.org/wiki?curid=4152221" title="Hugo Mora">
Hugo Mora

Hugo Alejandro Mora Martínez (ur. 1962) – peruwiański zapaśnik walczący w obu stylach. Zajął czternaste miejsce na mistrzostwach świata w 1987. Siódmy na igrzyskach panamerykańskich w 1987. Triumfator igrzysk Ameryki Południowej w 1982 i 1986. Zdobył trzy złote medale na mistrzostwach Ameryki Południowej w 1983 i 1985 roku.

</doc>
<doc id="4152222" url="https://pl.wikipedia.org/wiki?curid=4152222" title="Sandro Grasso">
Sandro Grasso

Sandro Grasso – peruwiański zapaśnik walczący w obu stylach. Mistrz Ameryki Południowej w 1983. Wicemistrz świata kadetów w 1975 roku.

</doc>
<doc id="4152223" url="https://pl.wikipedia.org/wiki?curid=4152223" title="Willi Cortes">
Willi Cortes

Willy Cortez – peruwiański zapaśnik walczący w obu stylach. Mistrz Ameryki Południowej w 1985. Brązowy medalista mistrzostw panamerykańskich juniorów w 1985 roku.

</doc>
<doc id="4152224" url="https://pl.wikipedia.org/wiki?curid=4152224" title="Wiktor Uljanicz">
Wiktor Uljanicz

Wiktor Pietrowicz Uljanicz (ros. Виктор Петрович Ульянич, ur. 26 lutego 1949 we wsi Zwieriewka, ob. Zwieriewo, zm. 27 listopada 2014 w Moskwie) – radziecki bokser, dwukrotny medalista mistrzostw Europy.
Zdobył złoty medal w wadze ciężkiej (ponad 81 kg) na mistrzostwach Europy w 1973 w Belgradzie po pokonaniu w półfinale Iona Alexe z Rumunii i w finale Petera Hussinga z RFN. Na kolejnych mistrzostwach Europy w 1975 w Katowicach wywalczył srebrny medal. Zwyciężył Jürgena Fanghänela z NRD i Garfielda McEwana z Anglii, a w finale uległ Andrzejowi Biegalskiemu.
Odnosił również sukcesy w Mistrzostwach Armii Zaprzyjaźnionych. Zwyciężył w nich w 1972 i 1974, a w 1971 zajął 2. miejsce.
Wiktor Uljanicz był wicemistrzem ZSRR w wadze ciężkiej w 1979 oraz brązowym medalistą w 1974 i 1975.
Później był trenerem w grupie wojsk radzieckich w NRD, a w latach 1986–2002 głównym trenerem sił zbrojnych.

</doc>
<doc id="4152232" url="https://pl.wikipedia.org/wiki?curid=4152232" title="Marian Klass">
Marian Klass

Marian Klass (ur. 14 sierpnia 1955, zm. 14 października 2012 w Niemczech) – polski bokser, medalista mistrzostw kraju.
Boksował w wadze superciężkiej (powyżej 91 kg). Wystąpił w niej na mistrzostwach Europy w 1981 w Tampere, gdzie przegrał pierwszą walkę z Petyrem Stoimenowem z Bułgarii.
Był mistrzem Polski w 1983, wicemistrzem w 1981 oraz brązowym medalistą w 1984 i 1986.
W latach 1980-1982 pięciokrotnie wystąpił w reprezentacji Polski, trzy razy zwyciężając i ponosząc dwie porażki; pokonał m.in. Ullego Kadena z NRD i Davida Beya z USA.
Był zawodnikiem Wybrzeża Gdańsk.

</doc>
<doc id="4152239" url="https://pl.wikipedia.org/wiki?curid=4152239" title="Lutańska Holica">
Lutańska Holica

Lutańska Holica (ukr. Лютанська Холіца), niekiedy także Ljutjanska Holica lub Ljutanska Holica – szczyt znajdujący się w paśmie Połoniny Równej, o wysokości 1374 m n.p.m., znajduje się na terenie Ukrainy.
Geografia.
Na grzebiecie Lutańskiej Holicy ciągnie się około pięciokilometrowa połonina, od północy do południa przecięta wyraźną drogą przechodzącą przez najwyższy punkt wzniesienia. Jest jednym z najwyższych szczytów pasma, poza Równą (1482 m n.p.m.) i Wysokim (1413 m n.p.m.), a także czasem zaliczaną do tego pasma Ostrą Horą (1405 m n.p.m.). Ze szczytu widać zarówno polskie, jak i ukraińskie Bieszczady. Na stokach tego szczytu znajduje się wiele ścieżek, które w lesie mogą zwieść niewprawnego turystę, przez co dojście na szczyt może być utrudnione
Historia.
Po 1918 w granicach niepodległej Czechosłowacji. Następnie w latach 1938–1944 na Węgrzech, by ostatecznie przejść do granic Ukraińskiej Socjalistycznej Republiki Radzieckiej. Od 1991 znajduje się w niepodległej Ukrainie. We wrześniu 2013 na samym szczycie wybuchł pożar wywołany nieuwagą turystów

</doc>
<doc id="4152251" url="https://pl.wikipedia.org/wiki?curid=4152251" title="Rdzawoporka gąbczasta">
Rdzawoporka gąbczasta

Rdzawoporka gąbczasta, czyreń gąbczasty ("Fuscoporia contigua" (Pers.) G. Cunn.) – gatunek grzybów z rodziny szczeciniakowatych ("Hymenochaetaceae"). Grzyb nadrzewny.
Systematyka i nazewnictwo.
Pozycja w klasyfikacji według Index Fungorum: "Fuscoporia, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1796 r. Christiaan Hendrik Persoon nadając mu nazwę "Boletus contiguus". Potem zaliczany był do różnych rodzajów. Obecną, uznaną przez Index Fungorum nazwę nadał mu G. Cunn. w 1948 r.
Synonimów ma ponad 30. Niektóre z nich:
Nazwę polską nadał Stanisław Domański w 1965 r. (wówczas gatunek ten zaliczany był do rodzaju "Phellinus" (czyreń). Wcześniej przez polskich mykologów gatunek ten opisywany był jako huba przylegająca (F. Błoński 1889) lub porak zwarty (Teodorowicz 1936). Po przeniesieniu do rodzaju "Fuscoporia" wszystkie nazwy polskie stały się niespójne z nazwą naukową. W 2021 r. Komisja ds. Polskiego Nazewnictwa Grzybów zarekomendowała nazwę rdzawoporka gąbczasta
Morfologia.
Wieloletnia i silnie przyrośnięta do podłoża, rozpostarta huba o poduszkowatym, często wydłużonym wzdłuż pnia kształcie. Osiąga długość do 20 cm, szerokość do 5 cm i grubość do 1 cm. Na powierzchniach pionowych owocnik jest falisty, miejscami zgrubiały, jego górny brzeg jest zgrubiały do około 1,5 cm, a górna, ciemnoszara powierzchnia tego zgrubienia jest nieregularnie pobruzdowana przez zniekształcone w tym miejscu rurki. Płonny brzeg ma szerokość tylko do 1 mm, jest ostry, gładki, filcowaty, szafranowobrunatny i posiada żółtobiaławą, ledwo widoczną obwódkę, która u starszych okazów zanika. Miąższ gąbczasto-skórzasty o grubości 0,5–1 mm i barwie od rudawocynamonowej do umbrowocynamonowej. Hymenofor rurkowaty, zwykle kilkuwarstwowy. Rurki o długości 2–12 mm, proste lub skośne. W tym drugim przypadku ich zewnętrzne części są całkowicie lub częściowo otwarte i odsłaniają cynamonową stronę wewnętrzną, pokrytą szarym nalotem. Młode rurki mają ostrza gładkie z białym nalotem, starsze są w różnym stopniu ząbkowane lub porozrywane i ciemniejsze – umbrowocynamonowe, brunatne lub rude. Pory nieregularne, o średnicy 0,2–0,7 mm, wyjątkowo do 1 mm. Na 1 mm mieści się ich 2–3.
System strzępkowy dimityczny. Strzępki generatywne cienkościenne, przejrzyste i bezbarwne, o średnicy 2–3.5 μm, przy podłożu nieco grubościenne i bladożółte. Strzępki szkieletowe żółte do rdzawobrązowych, grubościenne, o średnicy 3–5 μm, z wyraźnym światłem. Szczecinki dwojakiego rodzaju. W tramie zwężające się ku końcowi i ostro zakończone, grubościenne, proste, często z zagiętą podstawą, w dolnej części ciemnobrązowe, w górnej jasnożółtawe. Występują w rozproszeniu na granicy tramy i nie zawsze są łatwe do znalezienia. Mają długość 40–120 μm i szerokość 5–12 μm. Szczecinki hymenialne występują bardzo licznie, są grubościenne, szydłowate, ciemnobrązowe. Zazwyczaj posiadają zagiętą podstawę, czasami wyrastają ze strzępek generatywnych i mają bulwiastą podstawę. Wystają na 15–25 μm powyżej hymenium. Cystydiole liczne, przeźroczyste i cienkościenne, głównie jako strzępki częściowo osadzone w hymenium, a częściowo wystające ponad nie. Zarodniki podłużnie elipsoidalne, przeźroczyste i bezbarwne, cienkościenne, zazwyczaj z dużą gutulą, nieamyloidalne, o rozmiarach 5–7 × 3–3,5 μm.
Występowanie i siedlisko.
Występuje w całej strefie tropikalnej, a także w cieplejszych rejonach wszystkich pozostałych kontynentów (poza Antarktydą). W Afryce Wschodniej jest pospolity. W Polsce średnio pospolity, częściej spotykany na nizinach.
Saprotrof, czasami także pasożyt. Występuje na drewnie drzew liściastych i iglastych, często także na żywych drzewach i na drewnie budowlanym. Powoduje białą zgniliznę drewna.

</doc>
<doc id="4152252" url="https://pl.wikipedia.org/wiki?curid=4152252" title="Phellinopsis contigua">
Phellinopsis contigua



</doc>
<doc id="4152253" url="https://pl.wikipedia.org/wiki?curid=4152253" title="Phellinus contiguus">
Phellinus contiguus



</doc>
<doc id="4152259" url="https://pl.wikipedia.org/wiki?curid=4152259" title="Schronisko w Zielonych Skałkach">
Schronisko w Zielonych Skałkach

Schronisko w Zielonych Skałkach – jaskinia w polskich Pieninach. Wejście do niej znajduje się w Pieninach Spiskich, w Zielonych Skałkach, poniżej Schroniska w Zielonych Skałkach Górnego, na wysokości 600 m n.p.m.n. Jaskinia jest pozioma, a jej długość wynosi 15 metrów. Znajduje się na obszarze Pienińskiego Parku Narodowego, poza szlakami turystycznymi.
Opis jaskini.
Jaskinię stanowi niewielka, pozioma sala zaczynająca się za dużym otworem wejściowym z okapem. Odchodzą z niej krótkie korytarzyki.
Przyroda.
W jaskini można spotkać mleko wapienne. Ściany są wilgotne, rosną na nich mchy, porosty, glony, wątrobowce i paprocie.
Historia odkryć.
Jaskinia była znana od dawna. Jej plan i opis sporządzili A. Amirowicz, J. Baryła i K. Dziubek w 1996 roku.

</doc>
<doc id="4152260" url="https://pl.wikipedia.org/wiki?curid=4152260" title="Święty Antym">
Święty Antym



</doc>
<doc id="4152261" url="https://pl.wikipedia.org/wiki?curid=4152261" title="Święta Ariadna">
Święta Ariadna



</doc>
<doc id="4152263" url="https://pl.wikipedia.org/wiki?curid=4152263" title="Święty Chryzogon">
Święty Chryzogon



</doc>
<doc id="4152264" url="https://pl.wikipedia.org/wiki?curid=4152264" title="Święty Dionizy">
Święty Dionizy



</doc>
<doc id="4152265" url="https://pl.wikipedia.org/wiki?curid=4152265" title="Schronisko w Zielonych Skałkach Górne">
Schronisko w Zielonych Skałkach Górne

Schronisko w Zielonych Skałkach Górne – jaskinia w polskich Pieninach. Wejście do niej znajduje się w Pieninach Spiskich, w Zielonych Skałkach, powyżej Schroniska w Zielonych Skałkach, na wysokości 610 m n.p.m.n. Długość jaskini wynosi 6 metrów, a jej deniwelacja 2 metry. Znajduje się na obszarze Pienińskiego Parku Narodowego, poza szlakami turystycznymi.
Opis jaskini.
Jaskinię stanowi idący stromo w górę, ciasny korytarz, zaczynający się w niewielkim otworze wejściowym, a kończący namuliskiem.
Przyroda.
W jaskini można spotkać mleko wapienne i nacieki grzybkowe. Ściany są suche, w pobliżu otworu rosną na nich porosty, glony i paprocie.
Historia odkryć.
Jaskinia była znana od dawna. Jej plan i opis sporządzili A. Amirowicz i J. Baryła w 1996 roku.

</doc>
<doc id="4152266" url="https://pl.wikipedia.org/wiki?curid=4152266" title="Jackie">
Jackie



</doc>
<doc id="4152268" url="https://pl.wikipedia.org/wiki?curid=4152268" title="Jackie (serial z 1991 roku)">
Jackie (serial z 1991 roku)



</doc>
<doc id="4152270" url="https://pl.wikipedia.org/wiki?curid=4152270" title="Wybory generalne w Chile w 2009-2010 roku">
Wybory generalne w Chile w 2009-2010 roku



</doc>
<doc id="4152275" url="https://pl.wikipedia.org/wiki?curid=4152275" title="Jackie (film)">
Jackie (film)



</doc>
<doc id="4152278" url="https://pl.wikipedia.org/wiki?curid=4152278" title="Karol Kreft">
Karol Kreft



</doc>
<doc id="4152279" url="https://pl.wikipedia.org/wiki?curid=4152279" title="Ralph Winters">
Ralph Winters



</doc>
<doc id="4152282" url="https://pl.wikipedia.org/wiki?curid=4152282" title="Turzyca Hartmana">
Turzyca Hartmana

Turzyca Hartmana ("Carex hartmaniorum " Cajander) – gatunek rośliny z rodziny ciborowatych. Występuje od Francji na zachodzie po zachodnią Syberię na wschodzie. W Polsce jest gatunkiem ustępującym; rośnie głównie na niżu, w części centralnej i południowej.
Biologia i ekologia.
Bylina, hemikryptofit. Rośnie na mokradłach – głównie na wilgotnych łąkach, także na brzegach rowów i zbiorników czy skraju szuwarów oraz lasów. Raczej zasobnych w wapń. Kwitnie w maju, czerwcu i lipcu. Gatunek charakterystyczny łąk z rzędu "Molinietalia". 
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia). Znajduje się także na czerwonych listach Niemiec i Czech. Zagrożenie wynika ze zmian w stosunkach wodnych.
Nazwa.
Epitet gatunkowy upamiętnia szwedzkiego botanika Carla Hartmana. W literaturze częsta jest forma "Carex hartmanii".

</doc>
<doc id="4152283" url="https://pl.wikipedia.org/wiki?curid=4152283" title="Carex hartmanii">
Carex hartmanii



</doc>
<doc id="4152284" url="https://pl.wikipedia.org/wiki?curid=4152284" title="Schronisko w Obłazowej I">
Schronisko w Obłazowej I

Schronisko w Obłazowej I – jaskinia, a właściwie schronisko, w Kotlinie Orawsko-Nowotarskiej, w rezerwacie przyrody Przełom Białki pod Krempachami, u podnóża skałki Obłazowa, na wschód od Jaskini Obłazowej, w pobliżu Schroniska w Obłazowej II, na wysokości 625 m n.p.m. Jaskinia jest pozioma, a jej długość wynosi 14 metrów.
Opis jaskini.
Jaskinię stanowi podłużna, duża sala znajdująca się zaraz za dużym, 7-metrowej wysokości, trójkątnym otworem wejściowym.
Przyroda.
W jaskini nie ma nacieków. Ściany są wilgotne, rosną na nich glony, porosty i mchy.
Historia odkryć.
Jaskinia była znana od dawna. Okoliczni mieszkańcy wydobywali z niej wapień. Plan i opis schroniska sporządzili A. Amirowicz i J. Baryła w 1996 roku.

</doc>
<doc id="4152289" url="https://pl.wikipedia.org/wiki?curid=4152289" title="Schronisko w Obłazowej II">
Schronisko w Obłazowej II

Schronisko w Obłazowej II – jaskinia, a właściwie schronisko, w Kotlinie Orawsko-Nowotarskiej, w rezerwacie przyrody Przełom Białki pod Krempachami, u podnóża skałki Obłazowa, na wschód od Schroniska w Obłazowej I, na wysokości 623 m n.p.m. Długość jaskini wynosi 13 metrów, a jej deniwelacja 2,5 metrów.
Opis jaskini.
Jaskinię stanowi obszerna sala, o lekko wznoszącym się dnie, znajdująca się zaraz za bardzo dużym, podłużnym otworem wejściowym.
Przyroda.
W jaskini nie ma nacieków. Ściany są suche, rosną na nich glony, porosty i mchy.
Historia odkryć.
Jaskinia była znana od dawna. Okoliczni mieszkańcy wydobywali z niej wapień. Plan i opis schroniska sporządzili A. Amirowicz i J. Baryła w 1996 roku.

</doc>
<doc id="4152291" url="https://pl.wikipedia.org/wiki?curid=4152291" title="Tatiana Fomina">
Tatiana Fomina



</doc>
<doc id="4152294" url="https://pl.wikipedia.org/wiki?curid=4152294" title="Ion Santo (ur. 1922)">
Ion Santo (ur. 1922)



</doc>
<doc id="4152295" url="https://pl.wikipedia.org/wiki?curid=4152295" title="Jan Nowosielski (ur. 1660)">
Jan Nowosielski (ur. 1660)



</doc>
<doc id="4152296" url="https://pl.wikipedia.org/wiki?curid=4152296" title="Jerzy Cienciała (1834-1913)">
Jerzy Cienciała (1834-1913)



</doc>
<doc id="4152297" url="https://pl.wikipedia.org/wiki?curid=4152297" title="Jerzy Cienciała (ur. 1920)">
Jerzy Cienciała (ur. 1920)



</doc>
<doc id="4152300" url="https://pl.wikipedia.org/wiki?curid=4152300" title="Turzyca Hosta">
Turzyca Hosta

Turzyca Hosta ("Carex hostiana" DC.) – gatunek rośliny z rodziny ciborowatych. Występuje w Europie oraz północno-wschodniej części Ameryki Północnej. W Polsce jest gatunkiem nieczęstym; rośnie głównie w części południowo-zachodniej.
Biologia i ekologia.
Bylina, hemikryptofit. Rośnie na mokrych łąkach i torfowiskach niskich. Kwitnie w maju. Gatunek charakterystyczny eutroficznych młak niskoturzycowych z rzędu "Caricetalia davallianae". Liczba chromosomów 2n = 56.
Zagrożenia i ochrona.
Roślina umieszczona na polskiej czerwonej liście w kategorii EN (zagrożony).

</doc>
<doc id="4152301" url="https://pl.wikipedia.org/wiki?curid=4152301" title="Carex hostiana">
Carex hostiana



</doc>
<doc id="4152303" url="https://pl.wikipedia.org/wiki?curid=4152303" title="Jerzy Walczak (ur. 1929)">
Jerzy Walczak (ur. 1929)



</doc>
<doc id="4152307" url="https://pl.wikipedia.org/wiki?curid=4152307" title="Krzywa Dziura">
Krzywa Dziura

Krzywa Dziura – jaskinia w polskich Pieninach. Wejście do niej znajduje się w Pieninach Spiskich, w południowym zboczu Żaru, 60 m poniżej grzbietu, w pobliżu jaskini Prosta Dziura, na wysokości 830 m n.p.m.n. Długość jaskini wynosi 12 metrów, a jej deniwelacja 4,5 metrów.
Opis jaskini.
Jaskinię stanowi idący w dół, zaraz na początku skręcający w prawo, korytarz zaczynający się w niedużym otworze wejściowym, a kończący małą salą. Z sali odchodzi krótki korytarzyk z namuliskiem.
Przyroda.
W jaskini brak jest nacieków. Ściany są wilgotne, rosną na nich paprocie i mchy.
Historia odkryć.
Jaskinia znana była od dawna. Jej plan i opis sporządził J. Baryła w 1996 roku.

</doc>
<doc id="4152311" url="https://pl.wikipedia.org/wiki?curid=4152311" title="Prosta Dziura">
Prosta Dziura

Prosta Dziura – jaskinia w polskich Pieninach. Wejście do niej znajduje się w Pieninach Spiskich, w południowym zboczu Żaru, w pobliżu jaskini Krzywa Dziura, na wysokości 830 m n.p.m.n. Długość jaskini wynosi 7 metrów, a jej deniwelacja 6 metrów.
Opis jaskini.
Jaskinię stanowi prawie pionowa studnia zaczynająca się w obszernym otworze wejściowym, zwężająca się ku dołowi i kończąca zawaliskiem.
Przyroda.
W jaskini brak jest nacieków. Na ścianach rosną wątrobowce, porosty, glony i mchy.
Historia odkryć.
Jaskinia znana była od dawna. Jej plan i opis sporządził J. Baryła w 1996 roku.

</doc>
<doc id="4152314" url="https://pl.wikipedia.org/wiki?curid=4152314" title="Gustavo Carrara">
Gustavo Carrara

Gustavo Oscar Carrara (ur. 24 maja 1973 w Buenos Aires) – argentyński duchowny katolicki, biskup pomocniczy Buenos Aires od 2017.
Życiorys.
Święcenia kapłańskie przyjął 24 października 1998 i został inkardynowany do archidiecezji Buenos Aires. Pracował głównie jako duszpasterz parafialny, był też m.in. diecezjalnym duszpasterzem młodzieży oraz wikariuszem biskupim odpowiedzialnym za podstołeczne "dzielnice nędzy".
20 listopada 2017 papież Franciszek mianował go biskupem pomocniczym archidiecezji Buenos Aires oraz biskupem tytularnym "Thasbalta". Sakry udzielił mu 16 grudnia 2017 metropolita tejże archidiecezji, kard. Mario Aurelio Poli.

</doc>
<doc id="4152316" url="https://pl.wikipedia.org/wiki?curid=4152316" title="Julian Medyceusz">
Julian Medyceusz



</doc>
<doc id="4152317" url="https://pl.wikipedia.org/wiki?curid=4152317" title="Julian Medyceusz (ur. 1453)">
Julian Medyceusz (ur. 1453)



</doc>
<doc id="4152319" url="https://pl.wikipedia.org/wiki?curid=4152319" title="Jorge Ignacio García Cuerva">
Jorge Ignacio García Cuerva

Jorge Ignacio García Cuerva (ur. 12 kwietnia 1968 w Río Gallegos) – argentyński duchowny katolicki, biskup Río Gallegos od 2019.
Życiorys.
Święcenia kapłańskie przyjął 24 października 1997 i został inkardynowany do diecezji San Isidro. Pracował głównie jako duszpasterz parafialny, odpowiadał także za duszpasterstwo więzienne w prowincji Buenos Aires.
20 listopada 2017 papież Franciszek mianował go biskupem pomocniczym diecezji Lomas de Zamora oraz biskupem tytularnym "Lacubaza". Sakry udzielił mu 3 marca 2018 biskup Jorge Lugones.
3 stycznia 2019 został mianowany ordynariuszem diecezji Río Gallegos.

</doc>
<doc id="4152321" url="https://pl.wikipedia.org/wiki?curid=4152321" title="Tippeligaen">
Tippeligaen



</doc>
<doc id="4152324" url="https://pl.wikipedia.org/wiki?curid=4152324" title="Giancarlo de' Medici">
Giancarlo de' Medici



</doc>
<doc id="4152326" url="https://pl.wikipedia.org/wiki?curid=4152326" title="Piero de' Medici">
Piero de' Medici



</doc>
<doc id="4152327" url="https://pl.wikipedia.org/wiki?curid=4152327" title="Francesco Maria de' Medici">
Francesco Maria de' Medici



</doc>
<doc id="4152328" url="https://pl.wikipedia.org/wiki?curid=4152328" title="Francesco de' Medici di Ottaiano">
Francesco de' Medici di Ottaiano



</doc>
<doc id="4152329" url="https://pl.wikipedia.org/wiki?curid=4152329" title="Leopoldo de' Medici">
Leopoldo de' Medici



</doc>
<doc id="4152330" url="https://pl.wikipedia.org/wiki?curid=4152330" title="UKS PCM Kościerzyna">
UKS PCM Kościerzyna

UKS PCM Kościerzyna – polski żeński klub piłki ręcznej, występujący od 2015 w Superlidze. Mecze domowe rozgrywa w Kościerzynie i Wielkim Klinczu.
Historia.
W latach 2006–2008 i w sezonie 2009/2010 UKS PCM Kościerzyna występował w I lidze, plasując się w dolnej części tabeli. W latach 2011–2015 ponownie rywalizował w I lidze, tym razem należąc do jej najlepszych zespołów i każdorazowo zajmując miejsce na podium. W sezonie 2011/2012 UKS PCM zajął 3. miejsce w grupie A, natomiast w kolejnych trzech sezonach kończył zmagania na 2. pozycji, dzięki której przystępował następnie do gry w barażach o awans do Superligi. W sezonie 2012/2013 kościerski zespół zmierzył się w barażu z Ruchem Chorzów – w pierwszym meczu przegrał 22:29, do rewanżu zaś nie przystąpił (wynik został więc zweryfikowany jako walkower dla chorzowianek). W sezonie 2013/2014 kościerska drużyna przegrała w barażu z SPR-em Olkusz (20:30 i 20:29). W sezonie 2014/2015 kościerskie szczypiornistki zmierzyły się w barażu z Samborem Tczew. W pierwszym meczu, który został rozegrany 17 maja 2015, zwyciężyły 21:15, a najskuteczniejszą zawodniczką UKS-u była Paulina Wasak, która zdobyła sześć bramek. W rewanżu, rozegranym w Tczewie 20 maja 2015, 15:14 wygrał UKS PCM Kościerzyna i to on awansował do Superligi.
W Superlidze UKS PCM Kościerzyna zadebiutował 5 września 2015, przegrywając na wyjeździe 19:29 z Pogonią Szczecin. Pierwsze zwycięstwo w najwyższej klasie rozgrywkowej odniósł 17 października 2015, pokonując u siebie 24:23 Olimpię-Beskid Nowy Sącz. Sezon zasadniczy zakończył na przedostatnim 11. miejscu w tabeli z dorobkiem sześciu punktów (trzy zwycięstwa, 19 porażek). W rywalizacji o pozycje 9–12 kościerski zespół wygrał trzy z sześciu meczów, kończąc ostatecznie zmagania w debiutanckim sezonie 2015/2016 na 10. miejscu. Najskuteczniejszą zawodniczką UKS-u była skrzydłowa Adrianna Górna, która zdobyła 144 bramki i zajęła 9. miejsce w klasyfikacji najlepszych strzelczyń ligi. W rundzie zasadniczej sezonu 2016/2017 UKS PCM Kościerzyna wygrał trzy mecze, dwa zremisował i 17 przegrał. Z dorobkiem ośmiu punktów przystąpił do rywalizacji w kolejnej fazie, w której odniósł sześć zwycięstw (pokonał m.in. w kończącym sezon meczu wyżej notowaną Piotrcovię Piotrków Trybunalski 29:26) i zanotował cztery porażki. W 32 meczach uzyskał łącznie 20 punktów i zakończył rozgrywki na 10. miejscu w tabeli. Zawodniczka kościerskiej drużyny, Justyna Belter, która zdobyła 193 gole, zajęła 2. miejsce w klasyfikacji najlepszych strzelczyń Superligi.
Kadra w sezonie 20172018.
Opracowano na podstawie materiału źródłowego.

</doc>
<doc id="4152332" url="https://pl.wikipedia.org/wiki?curid=4152332" title="Lorenzo de’ Medici">
Lorenzo de’ Medici



</doc>
<doc id="4152336" url="https://pl.wikipedia.org/wiki?curid=4152336" title="Witino">
Witino

Witino (ros. Витино) – rosyjski port naftowy nad Morzem Białym. Znajduje się w obwodzie murmańskim na Półwyspie Kolskim, w miejscowości Biełoje More kilka kilometrów na południe od Kandałakszy.
Witino jest pierwszym prywatnym portem w Rosji. Powstało korzystając z infrastruktury Biołomorskajej Neftebazy, wybudowanej w latach 1972–75. Pierwszy tankowiec wypłynął z portu w 1995 roku.
Obecnie port posiada 4 nabrzeża o łącznej długości 512 m. Może przyjąć statki o długości do 230 m, szerokości 32,2 m i zanurzeniu do 11 m.

</doc>
<doc id="4152337" url="https://pl.wikipedia.org/wiki?curid=4152337" title="Szczelina w Czubatej Skale">
Szczelina w Czubatej Skale

Szczelina w Czubatej Skale – jaskinia, a właściwie schronisko, w polskich Pieninach. Wejście do niej znajduje się w Pieninach Czorsztyńskich, w zboczach Czubatki, w pobliżu Zbójeckiej Dziury, na wysokości około 645 m n.p.m. Długość jaskini wynosi 6 metrów, a jej deniwelacja 5 metrów. Znajduje się na obszarze Pienińskiego Parku Narodowego i jest niedostępna turystycznie.
Opis jaskini.
Jaskinię stanowi prawie pionowa, wąska szczelina zaczynająca się w małym otworze wejściowym, a kończąca namuliskiem.
Przyroda.
W jaskini można spotkać nacieki grzybkowe. Ściany są suche, brak jest na nich roślinności.
Historia odkryć.
Brak jest danych o odkrywcach jaskini. Jej plan i opis sporządzili A. Amirowicz, J. Baryła i K. Dziubek w 1993 roku.

</doc>
<doc id="4152338" url="https://pl.wikipedia.org/wiki?curid=4152338" title="Kmanek Haburas Unidade Nasional Timor Oan">
Kmanek Haburas Unidade Nasional Timor Oan

Kmanek Haburas Unidade Nasional Timor Oan – założone 22 czerwca 2011 roku, timorskie ugrupowanie polityczne.

</doc>
<doc id="4152340" url="https://pl.wikipedia.org/wiki?curid=4152340" title="Cosimo de’ Medici">
Cosimo de’ Medici



</doc>
<doc id="4152341" url="https://pl.wikipedia.org/wiki?curid=4152341" title="Piero di Cosimo de’ Medici">
Piero di Cosimo de’ Medici



</doc>
<doc id="4152342" url="https://pl.wikipedia.org/wiki?curid=4152342" title="Piero II de’ Medici">
Piero II de’ Medici



</doc>
<doc id="4152343" url="https://pl.wikipedia.org/wiki?curid=4152343" title="Lorenzo II di Piero de’ Medici">
Lorenzo II di Piero de’ Medici



</doc>
<doc id="4152345" url="https://pl.wikipedia.org/wiki?curid=4152345" title="Kolcoszczur">
Kolcoszczur

Kolcoszczur ("Echiothrix") – rodzaj ssaka z podrodziny mysz (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Celebesie.
Morfologia.
Długość ciała (bez ogona) 182–230 mm, długość ogona 212–270 mm, długość ucha 31–35 mm, długość tylnej stopy 48–55 mm; masa ciała 100–270 g.
Systematyka.
Podział systematyczny.
Do rodzaju należą następujące gatunki:

</doc>
<doc id="4152347" url="https://pl.wikipedia.org/wiki?curid=4152347" title="Echiothrix">
Echiothrix



</doc>
<doc id="4152349" url="https://pl.wikipedia.org/wiki?curid=4152349" title="Luigi de' Rossi">
Luigi de' Rossi



</doc>
<doc id="4152350" url="https://pl.wikipedia.org/wiki?curid=4152350" title="Papież Leon X z kardynałami Giulliem de'Medici i Luigim de'Rossi">
Papież Leon X z kardynałami Giulliem de'Medici i Luigim de'Rossi



</doc>
<doc id="4152352" url="https://pl.wikipedia.org/wiki?curid=4152352" title="Giullio de’ Medici">
Giullio de’ Medici



</doc>
<doc id="4152358" url="https://pl.wikipedia.org/wiki?curid=4152358" title="Karol Medyceusz (duchowny)">
Karol Medyceusz (duchowny)



</doc>
<doc id="4152359" url="https://pl.wikipedia.org/wiki?curid=4152359" title="Aggersel">
Aggersel

Aggersel (łac. "Dioecesis Aggeritanus") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="4152360" url="https://pl.wikipedia.org/wiki?curid=4152360" title="Turzyca ciemnokłosa">
Turzyca ciemnokłosa

Turzyca ciemnokłosa ("Carex melanostachya " M.Bieb. ex Willd.) – gatunek rośliny z rodziny ciborowatych. Występuje w Europie i Azji, od Francji na zachodzie po Sinciang na wschodzie. W Polsce jest gatunkiem bardzo rzadkim, o słabo poznanym rozmieszczeniu, znanym z kilku zaledwie stanowisk.
Biologia i ekologia.
Bylina, hemikryptofit. Rośnie na mokradłach. Kwitnie w maju i czerwcu.
Zagrożenia i ochrona.
Roślina umieszczona na polskiej czerwonej liście w kategorii CR (krytycznie zagrożony).

</doc>
<doc id="4152361" url="https://pl.wikipedia.org/wiki?curid=4152361" title="Carex melanostachya">
Carex melanostachya



</doc>
<doc id="4152364" url="https://pl.wikipedia.org/wiki?curid=4152364" title="Carlo de’ Medici">
Carlo de’ Medici



</doc>
<doc id="4152366" url="https://pl.wikipedia.org/wiki?curid=4152366" title="Krzewoszczurek">
Krzewoszczurek

Krzewoszczurek ("Grammomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 86–147 mm, długość ogona 129–200 mm, długość ucha 12–23 mm, długość tylnej stopy 19–29 mm; masa ciała 18–92 g.
Systematyka.
Etymologia.
"Grammomys": "gramma", γραμματος "grammatos" „linia, litera”, od γραφω "graphō" „pisać”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4152367" url="https://pl.wikipedia.org/wiki?curid=4152367" title="Karol Medyceusz">
Karol Medyceusz



</doc>
<doc id="4152368" url="https://pl.wikipedia.org/wiki?curid=4152368" title="Grammomys">
Grammomys



</doc>
<doc id="4152370" url="https://pl.wikipedia.org/wiki?curid=4152370" title="Cosimo I de’ Medici">
Cosimo I de’ Medici



</doc>
<doc id="4152371" url="https://pl.wikipedia.org/wiki?curid=4152371" title="Francesco I de’ Medici">
Francesco I de’ Medici



</doc>
<doc id="4152372" url="https://pl.wikipedia.org/wiki?curid=4152372" title="Cosimo II de’ Medici">
Cosimo II de’ Medici



</doc>
<doc id="4152373" url="https://pl.wikipedia.org/wiki?curid=4152373" title="Henri Albert de La Grange d’Arquien">
Henri Albert de La Grange d’Arquien



</doc>
<doc id="4152374" url="https://pl.wikipedia.org/wiki?curid=4152374" title="Jerzy Giedziński">
Jerzy Giedziński

Jerzy Giedziński herbu Prawdzic (zm. w 1693 roku) – biskup pomocniczy lwowski w 1663 roku, biskup tytularny "Nicopolis in Armenia" w 1663 roku, dziekan kapituły katedralnej lwowskiej w 1668 roku, kanclerz kapituły katedralnej lwowskiej w 1653 roku.

</doc>
<doc id="4152376" url="https://pl.wikipedia.org/wiki?curid=4152376" title="Progress in Retinal and Eye Research">
Progress in Retinal and Eye Research

Progress in Retinal and Eye Research (skrót: Prog Retin Eye Res) – brytyjskie czasopismo okulistyczne o zasięgu międzynarodowym; wydawane od 1994.
Periodyk jest kontynuacją wydawanego w latach 1982–1993 czasopisma „Progress in Retinal Research" (ISSN 0278-4327).
Autorami prac publikowanych w „Progress in Retinal and Eye Research" są wiodący eksperci z różnych dziedzin medycyny i biologii. Publikacje dotyczą zarówno kwestii podstawowych jak i aspektów klinicznych działania ludzkiego oka i procesu widzenia. Autorami prac są m.in. biolodzy molekularni, neuronaukowcy, fizjolodzy oraz okuliści. Czasopismo obejmuje wszystkie aspekty badań nad okiem, w tym tematy dotyczące siatkówki i warstwy barwnikowej, rogówki, łez, gruczołów łzowych, cieczy wodnistej, tęczówki, ciała rzęskowego, soczewki, ciała szklistego i chorób takich jak: suchość oka, stożek rogówki, jaskra i zaćma.
Czasopismo ukazuje się 6 razy w roku. Redaktorem naczelnym „Progress..." jest Neville Osborne z Uniwersytetu Oksfordzkiego. W skład rady doradczej czasopisma wchodzi m.in. Eberhart Zrenner.
Pismo ma współczynnik wpływu impact factor (IF) wynoszący 11,768 (2018/2019). W międzynarodowym rankingu SCImago Journal Rank (SJR) mierzącym znaczenie poszczególnych czasopism naukowych „Progress in Retinal and Eye Research" zostało w 2018 sklasyfikowane na:
W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymało maksymalną liczbę punktów – kolejno: 50 pkt (lata 2013–2016) oraz 200 punktów (2019).
Periodyk jest indeksowany m.in. w Elsevier BIOBASE, Chemical Abstracts, Current Contents/Life Sciences, PubMed, EMBASE, Ocular R, Research Alert, SCISEARCH oraz w Scopusie.

</doc>
<doc id="4152383" url="https://pl.wikipedia.org/wiki?curid=4152383" title="Vodafone Arena (Stambuł)">
Vodafone Arena (Stambuł)

Vodafone Arena, a właściwie Vodafone Park – turecki stadion położony w Stambule. Swoje mecze rozgrywa tutaj klub Beşiktaş JK. Pojemność stadionu to 41 188 miejsc siedzących. Obiekt powstał w miejscu starego stadionu Beşiktaşu.

</doc>
<doc id="4152385" url="https://pl.wikipedia.org/wiki?curid=4152385" title="Centrum Kultury Katowice im. Krystyny Bochenek">
Centrum Kultury Katowice im. Krystyny Bochenek

Centrum Kultury Katowice im. Krystyny Bochenek – instytucja kultury w Katowicach, przekształcona od 1 lutego 2016 roku w Katowice – Miasto Ogrodów.
Centrum Kultury Katowice powstało 1 lipca 2010 roku w wyniku połączenia Górnośląskiego Centrum Kultury i Estrady Śląskiej. Przez połączenie z dawną Instytucja Kultury Katowice-Miasto Ogrodów przekształcone zostało w Katowice Miasto Ogrodów - Instytucję Kultury im. Krystyny Bochenek.
Działalność Centrum Kultury Katowice.
Centrum Kultury Katowice miało kontynuować misję zarówno Górnośląskiego Centrum Kultury, jak i Estrady Śląskiej, stawiając sobie za cel: 
Struktura.
W ramach Centrum działały:
Siedziba.
W gmachu dawnego Centrum Kultury Katowice przy pl. Sejmu Śląskiego 2, znajdowały się:

</doc>
<doc id="4152389" url="https://pl.wikipedia.org/wiki?curid=4152389" title="Pływanie na Letnich Igrzyskach Olimpijskich 1972 – 400 m stylem zmiennym mężczyzn">
Pływanie na Letnich Igrzyskach Olimpijskich 1972 – 400 m stylem zmiennym mężczyzn

400 m stylem zmiennym mężczyzn – jedna z konkurencji pływackich rozgrywanych podczas XX Igrzysk Olimpijskich w Monachium. Eliminacje i finał odbyły się 30 sierpnia 1972 roku.
Złoty medal zdobył reprezentant Szwecji Gunnar Larsson, który czasem 4:31,981 ustanowił nowy rekord olimpijski i zaledwie o 0,002 s wyprzedził Amerykanina Tima McKee (4:31,983). Brąz wywalczył Węgier András Hargitay, uzyskawszy wynik 4:32,70. 
Kilka godzin wcześniej, w eliminacjach rekord olimpijski poprawiali kolejno: András Hargitay i Gunnar Larsson.
Zmiana przepisów.
Tak mała różnica pomiędzy złotym a srebrnym medalistą doprowadziła do zmiany przepisów, które do 1973 roku wymagały pomiaru czasu z dokładnością do 0,001 s. Od 1974 roku wyniki wyścigów pływackich są podawane z dokładnością do 0,01 s, a w przypadku uzyskania jednakowego czasu przez kilku zawodników, są oni sklasyfikowani na tej samej pozycji.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="4152391" url="https://pl.wikipedia.org/wiki?curid=4152391" title="Jurij Szulatycki (ur. 1942)">
Jurij Szulatycki (ur. 1942)



</doc>
<doc id="4152395" url="https://pl.wikipedia.org/wiki?curid=4152395" title="Józef Michalski">
Józef Michalski



</doc>
<doc id="4152397" url="https://pl.wikipedia.org/wiki?curid=4152397" title="Józef Michalski (ur. w 1889)">
Józef Michalski (ur. w 1889)



</doc>
<doc id="4152398" url="https://pl.wikipedia.org/wiki?curid=4152398" title="Katarzyna Klich">
Katarzyna Klich



</doc>
<doc id="4152400" url="https://pl.wikipedia.org/wiki?curid=4152400" title="Forum Novum">
Forum Novum

Forum Novum (łac. "Dioecesis Foronovanus", wł. "Diocesi di Vescovio") – stolica historycznej diecezji w Italii erygowanej w I wieku, a skasowanej 18 września 1495.
Starożytne miasto Forum Novum, współcześnie miasto Torri in Sabina w prowincji Rieti we Włoszech. Obecnie katolickie biskupstwo tytularne ustanowione w 1968 przez papieża Pawła VI.

</doc>
<doc id="4152401" url="https://pl.wikipedia.org/wiki?curid=4152401" title="Krzysztof Borowski (ur. 1931)">
Krzysztof Borowski (ur. 1931)



</doc>
<doc id="4152403" url="https://pl.wikipedia.org/wiki?curid=4152403" title="Jake Holmes">
Jake Holmes

Jake Holmes (ur. 28 grudnia 1939 w San Francisco) – amerykański wokalista i kompozytor folkowy. Znany głównie jako rzeczywisty twórca utworu "Dazed and Confused", którego wersja w aranżacji hard rockowego zespołu Led Zeppelin stała się wielkim przebojem grupy.
"Dazed and Confused".
Podczas trasy koncertowej angielskiego zespołu rockowego The Yardbirds, Holmes otwierał jego koncert w Village Theater w Greenwich Village 26 sierpnia 1967 wykonując m.in. utwór „"Dazed and Confused"”. Członkom The Yardbirds spodobał się ten utwór i postanowili opracować własną jego aranżację. Ich wersja zawierała długie fragmenty grane przez Jimmi'ego Page'a na gitarze przy użyciu wiolonczelowego smyczka. Szybko stał się on popularnym utworem granym na koncertach podczas ostatniego roku istnienia zespołu.
Po rozpadzie The Yardbirds w 1968, utwór „"Dazed and Confused"” został opracowany przez Page'a ponownie, tym razem wraz z zespołem Led Zeppelin. Nowa wersja została nagrana w październiku 1968 w Olympic Studios w Londynie i pojawiła się na debiutanckim albumie zespołu, "Led Zeppelin".
Z niewiadomych powodów Jimmy Page twierdził po ukazaniu się albumu, że jest jedynym autorem „"Dazed and Confused"”. Holmes nigdy nie otrzymał żadnego honorarium z tytułu tego nagrania, a do sądu poszedł z tą sprawą dopiero w roku 2010. Wcześniej ograniczył się tylko do wysłania listu, w którym napisał: "Rozumiem, że utwór ma kilku twórców, jednak wydaje mi się, że należy mi się przynajmniej część uznania i honorariów". Nigdy nie doczekał się odpowiedzi. W styczniu 2012 roku sąd odrzucił pozew Holmesa.

</doc>
<doc id="4152404" url="https://pl.wikipedia.org/wiki?curid=4152404" title="Zasada (chemia)">
Zasada (chemia)



</doc>
<doc id="4152411" url="https://pl.wikipedia.org/wiki?curid=4152411" title="Stanisław Cieński (poseł)">
Stanisław Cieński (poseł)

Stanisław Spytek Jan Kanty z Cieni Cieński (ur. 1 maja 1849 w Oknie, zm. 29 listopada 1920 we Lwowie) – polski ziemianin, działacz społeczny w okresie zaboru austriackiego w ramach autonomii galicyjskiej, poseł do Rady Państwa VII kadencji z I kurii okręgu wyborczego Stanisławów–Bohorodczany–Tłumacz–Buczacz (m.in. w 1889).
Życiorys.
Syn Ludomira (1822–1917) i Magdaleny Jordan. Miał braci Kazimierza (1850–1917), Leszka (1851–1913), Tadeusza Cieńskich (1856—1925), Józefa Emmanuela oraz Adolfa (1853–1960) oraz trzy siostry. 
Ukończył szkoły średnie w Stanisławowie, potem – studia prawnicze na Uniwersytecie Lwowskim. Przez pewien czas Stanisław Cieński pracował jako komisarz rządowy w powiecie buczackim. Później został mianowany starostą powiatowym, jednak dobrowolnie zrezygnował z tego urzędu by zająć się administracją swych majątków.
Na początku 1903 nowo wybrany prezes Rady powiatowej w Stanisławowie Stanisław Cieński po złożeniu przyrzeczenia w ręce c. k. Namiestnictwa objął urzędowanie. 1905 wzmiankowany jako prezes rady powiatowej w Stanisławowie oraz właściciel dóbr ziemskich w Wodnikach. Tego roku wraz z hr. Władysławem Dzieduszyckim, synem Wojciecha był możliwym polskim kandydatem podczas wyborów do austriackiej Rada Państwa (Reichsratu) z kurii powszechnej (V) w okręgu wyborczym Nr 13 Stanisławów–Buczacz–Rohatyn–Tłumacz–Podhajce po rezygnacji posła doktora Jana Walewskiego, członka Izby deputowanych austriackiej Rada Państwa (Reichsratu).
W 1878 zaślubił Marię Cywińską. Miał syna Romana, porucznika 14 pułku dragonów, który zginął podczas pierwszej wojny światowej, córkę Nelly (zm. 10 stycznia 1908 w Cannes w 21 roku życia). Olgę (1883–1940, żona ppłk. Edward Strawińskiego).

</doc>
<doc id="4152414" url="https://pl.wikipedia.org/wiki?curid=4152414" title="Cieński">
Cieński

Cieński – nazwisko polskie.

</doc>
<doc id="4152417" url="https://pl.wikipedia.org/wiki?curid=4152417" title="Stanisław Cieński">
Stanisław Cieński



</doc>
<doc id="4152419" url="https://pl.wikipedia.org/wiki?curid=4152419" title="Pływanie na Letnich Igrzyskach Olimpijskich 1972 – 400 m stylem zmiennym kobiet">
Pływanie na Letnich Igrzyskach Olimpijskich 1972 – 400 m stylem zmiennym kobiet

400 m stylem zmiennym kobiet – jedna z konkurencji pływackich rozgrywanych podczas XX Igrzysk Olimpijskich w Monachium. Eliminacje i finał odbyły się 31 sierpnia 1972 roku.
Mistrzynią olimpijską została Australijka Gail Neall, która pobiła rekord świata, uzyskawszy czas 5:02,97. Srebro zdobyła Kanadyjka Leslie Cliff, ustanawiając nowy rekord obu Ameryk (5:03,57). Brąz wywalczyła Włoszka Novella Calligaris, poprawiając rekord Europy wynikiem 5:03,99.
Kilka godzin wcześniej, w eliminacjach rekord olimpijski pobiła reprezentantka NRD Evelyn Stolze.
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="4152423" url="https://pl.wikipedia.org/wiki?curid=4152423" title="Love &amp; Letter">
Love &amp; Letter

Love &amp; Letter – pierwszy album studyjny południowokoreańskiej grupy Seventeen, wydany 25 kwietnia 2016 roku przez Pledis Entertainment i dystrybuowany przez LOEN Entertainment. Płytę promował singel „Pretty U” (kor. 예쁘다 "Yeppeuda").
Album ukazał się w dwóch edycjach: „Love” i „Letter”. Sprzedał się w nakładzie egzemplarzy w Korei Południowej (stan na październik 2017 r.).
4 lipca 2016 roku album został wydany ponownie pod tytułem "Love&amp;Letter Repackage Album" i zawierał dodatkowo pięć nowych utworów, wraz z głównym singlem „Very NICE” (kor. 아주 NICE "Aju NICE"). Sprzedał się w nakładzie egzemplarzy w Korei Południowej (stan na listopad 2017 r.).

</doc>
<doc id="4152425" url="https://pl.wikipedia.org/wiki?curid=4152425" title="Rzęśl płaskoowockowa">
Rzęśl płaskoowockowa

Rzęśl płaskoowockowa ("Callitriche platycarpa" Kütz.) – gatunek rośliny z rodziny babkowatych. Występuje w Europie Zachodniej. W Polsce dotychczas nie stwierdzony, ale prawdopodobny, gdyż poszerza swój zasięg w kierunku północnym oraz wschodnim. 
Biologia i ekologia.
Bylina, hydrofit. Rośnie w rowach, kanałach, strumieniach, stawach i rozlewiskach. Kwitnie od maja do października. Liczba chromosomów 2n = 20.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony). W Czerwonej księdze gatunków zagrożonych posiada kategorię LC (najmniejszej troski).

</doc>
<doc id="4152426" url="https://pl.wikipedia.org/wiki?curid=4152426" title="Callitriche platycarpa">
Callitriche platycarpa



</doc>
<doc id="4152428" url="https://pl.wikipedia.org/wiki?curid=4152428" title="Bencjon Rabinowicz">
Bencjon Rabinowicz



</doc>
<doc id="4152430" url="https://pl.wikipedia.org/wiki?curid=4152430" title="Święty Apphianos">
Święty Apphianos



</doc>
<doc id="4152431" url="https://pl.wikipedia.org/wiki?curid=4152431" title="Święta Emerencjana">
Święta Emerencjana



</doc>
<doc id="4152432" url="https://pl.wikipedia.org/wiki?curid=4152432" title="Święty Emidiusz">
Święty Emidiusz



</doc>
<doc id="4152433" url="https://pl.wikipedia.org/wiki?curid=4152433" title="Święta Estella">
Święta Estella



</doc>
<doc id="4152436" url="https://pl.wikipedia.org/wiki?curid=4152436" title="Giuseppe Maria Morganti">
Giuseppe Maria Morganti

Giuseppe Maria Morganti (ur. 12 marca 1955 w San Marino) – sanmaryński dziennikarz i polityk, od października 2002 do marca 2003 jeden z dwóch kapitanów regentów, od 2012 do 2016 minister edukacji.
Pracował jako dziennikarz w gazecie "La Tribuna sanmarinese", następnie w domu wydawniczym Edizione AIEP. W 1998 bezskutecznie ubiegał się o mandat parlamentarny z list Sanmaryńskiej Demokratycznej Partii Progresywnej. Od 2001 bez przerwy zasiada w parlamencie z ramienia różnych partii. Od 1 października 2002 do 1 kwietnia 2003 pełnił funkcję kapitana regenta San Marino.
Od kwietnia 2003 do lutego 2005 był sekretarzem generalnym lewicowej Partii Demokratycznej, następnie po jej fuzji z Partią Socjalistów i Demokratów do grudnia 2007 pełnił w tym drugim ugrupowaniu analogiczną funkcję. Od 2008 do 2012 przynależał do parlamentarnych komisji prawnej i spraw zagranicznych. Od 2012 do 2016 kierował resortem edukacji, odpowiadając także za uniwersytety, kulturę i sprawy socjalne. W 2016 przeszedł do nowo utworzonej Socjalistycznej Lewicy Demokratycznej, w której objął przywództwo i z ramienia której zdobył mandat.

</doc>
<doc id="4152440" url="https://pl.wikipedia.org/wiki?curid=4152440" title="Lars Eriksson (ur. 1926)">
Lars Eriksson (ur. 1926)



</doc>
<doc id="4152443" url="https://pl.wikipedia.org/wiki?curid=4152443" title="Lars Eriksson">
Lars Eriksson



</doc>
<doc id="4152454" url="https://pl.wikipedia.org/wiki?curid=4152454" title="Mario Gentili (ur. 1913)">
Mario Gentili (ur. 1913)



</doc>
<doc id="4152459" url="https://pl.wikipedia.org/wiki?curid=4152459" title="Maksym Biły (ur. 1989)">
Maksym Biły (ur. 1989)



</doc>
<doc id="4152461" url="https://pl.wikipedia.org/wiki?curid=4152461" title="Czesław Krupski">
Czesław Krupski

Czesław Krupski (ur. 31 grudnia 1889 w Zasulu, powiat stołpecki, zm. po 1939) – polski polityk i samorządowiec czasów II Rzeczypospolitej. Od czerwca do 17 października 1921 roku pełnił nowo utworzoną funkcję wojewody nowogródzkiego (jako pełniący obowiązki). Od 1938 do 1939 był posłem na Sejm V kadencji z ramienia Obozu Zjednoczenia Narodowego.
Około 1910 ożenił się z Aleksandrą Szalewicz herbu Szawała (1892–1978). 2 maja 1924 został odznaczony Krzyżem Oficerskim Orderu Odrodzenia Polski.

</doc>
<doc id="4152466" url="https://pl.wikipedia.org/wiki?curid=4152466" title="Klaudia Walezjuszka (ur. 1547)">
Klaudia Walezjuszka (ur. 1547)



</doc>
<doc id="4152471" url="https://pl.wikipedia.org/wiki?curid=4152471" title="Mikołaj Romanow (ur. 1922)">
Mikołaj Romanow (ur. 1922)



</doc>
<doc id="4152475" url="https://pl.wikipedia.org/wiki?curid=4152475" title="Rzęśl jesienna">
Rzęśl jesienna

Rzęśl jesienna ("Callitriche hermaphroditica" L.) – gatunek rośliny z rodziny babkowatych. Występuje w Europie, Azji i Ameryce Północnej. 
W Polsce rośnie głównie w części północnej.
Biologia i ekologia.
Bylina, hydrofit. Rośnie w wodach stojących i wolno płynących. Kwitnie od lipca do października. Liczba chromosomów 2n = 6.
Zastosowanie.
Surowiec zielarski: napar, alkoholatura, maceraty z ziela ("Herba Callitricheae") zawierają: irydoidy, flawonoidy, kwasy fenolowe.
Działanie: rozkurczowe na mięśnie gładkie (spazmolityczne), przeciwzapalne, antyseptyczne, bakteriostatyczne, przeciwwirusowe, hepatoprotekcyjne, moczopędne, immunostymulujące, uspokajające, przeciwkaszlowe. Wskazania: niewydolność wątroby, wirusowe zapalenie wątroby, stany skurczowe układu pokarmowego, układu moczowego i płciowego, stany zapalne gardła, jamy ustnej i przewodu pokarmowego, stany zapalne skóry, zaburzenia w wydzielaniu żółci, owrzodzenia jelit i żołądka.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony). W Czerwonej księdze gatunków zagrożonych posiada kategorię LC (najmniejszej troski).

</doc>
<doc id="4152477" url="https://pl.wikipedia.org/wiki?curid=4152477" title="Callitriche hermaphroditica">
Callitriche hermaphroditica



</doc>
<doc id="4152478" url="https://pl.wikipedia.org/wiki?curid=4152478" title="Callitriche autumnalis">
Callitriche autumnalis



</doc>
<doc id="4152482" url="https://pl.wikipedia.org/wiki?curid=4152482" title="Mikołaj Wolski (ur. 1762)">
Mikołaj Wolski (ur. 1762)



</doc>
<doc id="4152485" url="https://pl.wikipedia.org/wiki?curid=4152485" title="Qubes OS">
Qubes OS

Qubes OS – zorientowany na zapewnienie bezpieczeństwa oprogramowania, system operacyjny przeznaczony na komputery typu desktop.
Celem tego systemu jest zapewnienie bezpieczeństwa poprzez izolację. Wirtualizacja jest zapewniana poprzez hipernadzorcę Xen, a środowisko użytkownika może być oparte na dystrybucjach Linuksa: Fedora, Debian, Whonix lub na Microsoft Windows, a także na innych systemach operacyjnych.
W dniu 16 lutego 2014 r. Qubes znalazł się w finale "Access Innovation Prize 2014" w kategorii rozwiązania "Endpoint Security". Choć ostatecznie nagrodę zdobył Tails, inny system operacyjny skoncentrowany na bezpieczeństwie, to Qubes i Open Whisper Systems znaleźli się na drugim miejscu.

</doc>
<doc id="4152486" url="https://pl.wikipedia.org/wiki?curid=4152486" title="Die Schönbrunner">
Die Schönbrunner

Die Schönbrunner, op. 200 – najsłynniejszy walc koncertowy Józefa Lannera, skomponowany pod koniec życia artysty.
Powstanie utworu.
Józef Lanner skomponował walc "Schönbruńczycy" w 1842 roku. W Wiedniu w latach trzydziestych XIX wieku między zespołami muzycznymi Józefa Lannera i Johanna Straussa (ojca), a także między samymi kompozytorami trwała ostra konkurencja do tego stopnia, że rozmiłowana w muzyce publiczność wiedeńska podzieliła się na dwa obozy zwane potocznie Lannerianer i Straussianer. W konkurencji tej bardziej dynamiczny i przedsiębiorczy, choć być może mniej utalentowany Strauss (ojciec) zaczął stopniowo uzyskiwać przewagę nad romantycznym, lecz bardziej spokojnym swoim oponentem. Lanner odpowiedział wówczas nowo skomponowanym walcem koncertowym, który zatytułował "Die Schönbrunner", tj. "Schönbruńczyk" lub "Schönbruńczycy".
Wkrótce po prawykonaniu walc zdobył w Wiedniu ogromną popularność. Niestety, kompozytor nie cieszył się długo wzrastającą popularnością, gdyż wiosną następnego roku zmarł podczas szalejącej w Wiedniu epidemii tyfusu.
Struktura utworu.
Walc "Schönbruńczycy" posiada klasyczną konstrukcję romantycznego walca koncertowego. Rozpoczyna go krótka introdukcja, na którą składa się kilka wyraźnie zaznaczonych akordów. Następuje teraz ekspozycja pięciu kolejnych tematów walcowych utrzymanych w metrum 3/4; każdy z nich składa się z dwóch podtematów, tak, że tematów walcowych jest de facto dziesięć. Po skończeniu tematu 5B pojawiają się ponownie temat 1A, a zaraz po nim temat 4B. Utwór kończy się niezbyt rozbudowaną kodą.
Charakter utworu.
Zarówno tematyka, nastrój, konstrukcja formalna, jak i instrumentacja utworu umieszczają go w głównym nurcie XIX-wiecznej muzyki romantycznej. Utwór przepojony jest atmosferą starego Wiednia, oddaje panujący w nim nastrój, a także być może tęsknotę za odchodzącą "belle epoque".
Dziedzictwo.
Przez ponad dwadzieścia lat walc "Schönbruńczycy" uważany był za najpiękniejszy walc koncertowy do czasu powstania "Nad pięknym modrym Dunajem" Johanna Straussa (syna). W czasie swojego powstania zaliczano go do tzw. „muzyki lekkiej”. Obecnie wykonywany jest z całą powagą przez najbardziej uznawane zespoły orkiestrowe, m.in. podczas Koncertu Noworocznego w Wiedniu.

</doc>
<doc id="4152487" url="https://pl.wikipedia.org/wiki?curid=4152487" title="Osiołkowi w żłobie dano">
Osiołkowi w żłobie dano



</doc>
<doc id="4152488" url="https://pl.wikipedia.org/wiki?curid=4152488" title="Życie jest słodkie">
Życie jest słodkie

Życie jest słodkie () – brytyjski film obyczajowy z 1990 roku w reżyserii Mike′a Leigha. Film przedstawia życie angielskiej rodziny robotniczej, która dąży do zmiany swojego statusu społecznego.
Odbiór filmu.
W agregatorze recenzji Metacritic średnia ocena filmu z 18 recenzji wyniosła 88/100 punktów, a w serwisie Rotten Tomatoes otrzymał 100%.

</doc>
<doc id="4152491" url="https://pl.wikipedia.org/wiki?curid=4152491" title="Asian Rugby Championship 2017 (dywizje)">
Asian Rugby Championship 2017 (dywizje)



</doc>
<doc id="4152492" url="https://pl.wikipedia.org/wiki?curid=4152492" title="Bukowiec (rejon wierchowiński)">
Bukowiec (rejon wierchowiński)

Bukowiec (ukr. Буковець) – huculska wieś na Ukrainie, w rejonie wierchowińskim. Rozciąga się na lewym brzegu potoku Bukowec, lewego dopływu Czarnego Czeremoszu.
Na terenie wsi znajduje się Przełęcz Bukowiecka o wysokości 810,3 m (według innych źródeł: 835 m), a w okolicy znany pomnik przyrody: Malowany Kamień (ukr. "Писаний Камінь") uznawany za dawne pogańskie miejsce kultu. Nad wsią góruje cerkiew greckokatolicka Wniebowstąpienia Pańskiego.
Ze względu na swoje położenie, wieś nazywana jest „wioską siedmiu wiatrów”.
Znanym mieszkańcem jest Michajło Tafijczuk – muzykant ludowy, twórca instrumentów ludowych, np. trembit huculskich.

</doc>
<doc id="4152495" url="https://pl.wikipedia.org/wiki?curid=4152495" title="Bukowiec (obwód iwanofrankiwski)">
Bukowiec (obwód iwanofrankiwski)



</doc>
<doc id="4152498" url="https://pl.wikipedia.org/wiki?curid=4152498" title="Asian Rugby Championship">
Asian Rugby Championship



</doc>
<doc id="4152500" url="https://pl.wikipedia.org/wiki?curid=4152500" title="Schronisko w Bajków Groniu">
Schronisko w Bajków Groniu

Schronisko w Bajków Groniu (Schronisko w Białych Skałach) – jaskinia w polskich Pieninach. Wejście do niej znajduje się w Pieninkach, w południowym zboczu Bajków Groniu, ponad doliną Pienińskiego Potoku, na wysokości około 700 m n.p.m.n. Jaskinia jest pozioma, a jej długość wynosi 7 metrów. Znajduje się na obszarze Pienińskiego Parku Narodowego i jest niedostępna turystycznie.
Opis jaskini.
Jaskinię stanowi poziomy i prosty korytarzyk zaczynający się w niewielkim otworze wejściowym, a kończący namuliskiem.
Przyroda.
W jaskini można spotkać mleko wapienne i nacieki grzybkowe. Ściany są suche, brak jest na nich roślinności.
Historia odkryć.
Jaskinia była prawdopodobnie znana od dawna. Jej pierwszy plan i opis sporządzili K. Kleszyński i W. Siarzewski w 1977 roku.

</doc>
<doc id="4152502" url="https://pl.wikipedia.org/wiki?curid=4152502" title="Janusz Czarnecki">
Janusz Czarnecki

Janusz Czarnecki "Sztajer" (ur. 23 września 1928 w Warszawie, zm. 18 września 2011 tamże) – polski artysta fotograf, uhonorowany tytułem Artiste FIAP (AFIAP), członek Okręgu Warszawskiego Związku Polskich Artystów Fotografików, członek Szarych Szeregów, żołnierz Armii Krajowej, powstaniec warszawski.
Życiorys.
Janusz Czarnecki urodził się 23 września 1928 roku w Warszawie. Syn Stanisława i Stanisławy z domu Rojek. W czasie II wojny światowej był członkiem Szarych Szeregów i żołnierzem Armii Krajowej oraz uczestnikiem powstania warszawskiego. W konspiracji od maja 1944 r. jako żołnierz Bazy Lotniczej „Łużyce” Wydziału Lotnictwa „Bociany” Oddziału III (Operacyjno-Szkoleniowego) Komendy Głównej Armii Krajowej.
Po wojnie zamieszkał w Szczecinie, gdzie ukończył liceum ogólnokształcące. W późniejszym czasie (jako absolwent Studium Reklamy Handlu Zagranicznego – kierunek fotografia) mieszkał i pracował w Warszawie. Fotografował od 1953 roku, był uczniem, współpracownikiem (laborantem) i przyjacielem Edwarda Hartwiga. W latach 1956–1998 był pracownikiem warszawskiego Przedsiębiorstwa Reklamy i Wydawnictw Handlu Zagranicznego „Agpol”. Był autorem i współautorem wielu folderów, kalendarzy, katalogów, plakatów, ulotek. Współpracował z czasopismami: „Magazyn Rodzinny”, „Poradnik Domowy”, „Twoje Dziecko” oraz wydawnictwami: Dom Książki, Polskie Wydawnictwo Ekonomiczne, Watra.
W 1956 roku został przyjęty w poczet członków Okręgu Warszawskiego Związku Polskich Artystów Fotografików (legitymacja nr 234). Był wielokrotnym jurorem i przewodniczącym jury w konkursach i wystawach fotograficznych. Wielokrotnie uczestniczył w plenerach fotograficznych: (m.in.) w Janowie Podlaskim, Orońsku, Toruniu oraz w Plenerach Nadbużańskich. Szczególne miejsce w twórczości Janusza Czarneckiego zajmowała fotografia teatralna.
Janusz Czarnecki jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych (uczestniczył m.in. w „World Press Photo”). Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie Januszowi Czarneckiemu tytułu honorowego Artiste FIAP (AFIAP) – tytułu przyznanego przez Międzynarodową Federację Sztuki Fotograficznej FIAP, obecnie z siedzibą w Luksemburgu.
Janusz Czarnecki zmarł 18 września 2011 roku, pochowany 22 września na cmentarzu Wolskim w Warszawie.

</doc>
<doc id="4152504" url="https://pl.wikipedia.org/wiki?curid=4152504" title="Asian Rugby Championship 2017">
Asian Rugby Championship 2017



</doc>
<doc id="4152505" url="https://pl.wikipedia.org/wiki?curid=4152505" title="Weirgor">
Weirgor

Weirgor – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152508" url="https://pl.wikipedia.org/wiki?curid=4152508" title="Spider Lake">
Spider Lake

Spider Lake – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152512" url="https://pl.wikipedia.org/wiki?curid=4152512" title="Lenroot">
Lenroot

Lenroot – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152520" url="https://pl.wikipedia.org/wiki?curid=4152520" title="Bass Lake (hrabstwo Sawyer)">
Bass Lake (hrabstwo Sawyer)

Bass Lake – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152525" url="https://pl.wikipedia.org/wiki?curid=4152525" title="Schronisko pod Burzyną I">
Schronisko pod Burzyną I

Schronisko pod Burzyną I – jaskinia w polskich Pieninach. Wejście do niej znajduje się w Pieninkach, na północnym zboczu opadającym z przełęczy Burzana, pomiędzy polaną Burzana a polaną Sosnówka, poniżej Schroniska pod Burzyną II, na wysokości około 625 m n.p.m.n. Długość jaskini wynosi 7 metrów, a jej deniwelacja 2,7 metrów. Znajduje się na obszarze Pienińskiego Parku Narodowego i jest niedostępna turystycznie.
Opis jaskini.
Jaskinię stanowi niewielka sala do której prowadzi mały otwór wejściowy.
Przyroda.
W jaskini można spotkać nacieki grzybkowe. Na ścianach rosną wątrobowce.
Historia odkryć.
Jaskinia była prawdopodobnie znana od dawna. Jej pierwszy plan i opis sporządzili K. Kleszyński i W. Siarzewski w 1977 roku.

</doc>
<doc id="4152526" url="https://pl.wikipedia.org/wiki?curid=4152526" title="Couderay (Wisconsin)">
Couderay (Wisconsin)

Couderay – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152527" url="https://pl.wikipedia.org/wiki?curid=4152527" title="Asian Rugby Championship 2016 (dywizje)">
Asian Rugby Championship 2016 (dywizje)



</doc>
<doc id="4152528" url="https://pl.wikipedia.org/wiki?curid=4152528" title="Meadowbrook (Wisconsin)">
Meadowbrook (Wisconsin)

Meadowbrook – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152529" url="https://pl.wikipedia.org/wiki?curid=4152529" title="Meteor (Wisconsin)">
Meteor (Wisconsin)

Meteor – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152530" url="https://pl.wikipedia.org/wiki?curid=4152530" title="Radisson (Wisconsin)">
Radisson (Wisconsin)

Radisson – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152531" url="https://pl.wikipedia.org/wiki?curid=4152531" title="Schronisko pod Burzyną II">
Schronisko pod Burzyną II

Schronisko pod Burzyną II – jaskinia w polskich Pieninach. Wejście do niej znajduje się w Pieninkach, na północnym zboczu opadającym z przełęczy Burzana, pomiędzy polaną Burzana a polaną Sosnówka, powyżej Schroniska pod Burzyną I, na wysokości około 625 m n.p.m.n. Długość jaskini wynosi 7 metrów, a jej deniwelacja 5 metrów. Znajduje się na obszarze Pienińskiego Parku Narodowego i jest niedostępna turystycznie.
Opis jaskini.
Jaskinię stanowi pionowa studnia z dna której odchodzi stromo w dół niewielki korytarzyk z zaciskiem.
Przyroda.
W jaskini brak jest nacieków. Ściany są suche, rosną na nich mchy, wątrobowce i paprocie.
Historia odkryć.
Jaskinia była prawdopodobnie znana od dawna. Jej pierwszy plan i opis sporządzili K. Kleszyński i W. Siarzewski w 1977 roku.

</doc>
<doc id="4152532" url="https://pl.wikipedia.org/wiki?curid=4152532" title="Round Lake (Wisconsin)">
Round Lake (Wisconsin)

Round Lake – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152533" url="https://pl.wikipedia.org/wiki?curid=4152533" title="Asian Rugby Championship 2016">
Asian Rugby Championship 2016



</doc>
<doc id="4152534" url="https://pl.wikipedia.org/wiki?curid=4152534" title="Potok Starowiejski">
Potok Starowiejski



</doc>
<doc id="4152535" url="https://pl.wikipedia.org/wiki?curid=4152535" title="Sand Lake (hrabstwo Sawyer)">
Sand Lake (hrabstwo Sawyer)

Sand Lake – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152536" url="https://pl.wikipedia.org/wiki?curid=4152536" title="Rzęśl hakowata">
Rzęśl hakowata

Rzęśl hakowata ("Callitriche hamulata" Kütz. ex W.D.J.Koch) – gatunek rośliny z rodziny babkowatych. Występuje w Europie oraz na wybrzeżach Grenlandii. 
W Polsce rośnie głównie w części południowo-zachodniej.
Biologia i ekologia.
Bylina, hydrofit. Rośnie w czystych, chłodnych i szybko płynących wodach, ubogich w węglan wapnia. Kwitnie od czerwca do października. Liczba chromosomów 2n = 38.
Gatunek charakterystyczny zespołu "Ranunculo-Callitrichetum".
Zastosowanie.
Surowiec zielarski: napar, alkoholatura, maceraty z ziela ("Herba Callitricheae") zawierają: irydoidy, flawonoidy, kwasy fenolowe.
Działanie: rozkurczowe na mięśnie gładkie (spazmolityczne), przeciwzapalne, antyseptyczne, bakteriostatyczne, przeciwwirusowe, hepatoprotekcyjne, moczopędne, immunostymulujące, uspokajające, przeciwkaszlowe. Wskazania: niewydolność wątroby, wirusowe zapalenie wątroby, stany skurczowe układu pokarmowego, układu moczowego i płciowego, stany zapalne gardła, jamy ustnej i przewodu pokarmowego, stany zapalne skóry, zaburzenia w wydzielaniu żółci, owrzodzenia jelit i żołądka.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony).

</doc>
<doc id="4152537" url="https://pl.wikipedia.org/wiki?curid=4152537" title="Callitriche hamulata">
Callitriche hamulata



</doc>
<doc id="4152539" url="https://pl.wikipedia.org/wiki?curid=4152539" title="Winter (Wisconsin)">
Winter (Wisconsin)

Winter – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152540" url="https://pl.wikipedia.org/wiki?curid=4152540" title="Kościół św. Jana Chrzciciela i św. Barbary w Ulanowie">
Kościół św. Jana Chrzciciela i św. Barbary w Ulanowie

Kościół świętego Jana Chrzciciela i świętej Barbary – rzymskokatolicki kościół parafialny należący do dekanatu Ulanów diecezji sandomierskiej.
Jest to budowla drewniana, wzniesiona z drewna modrzewiowego, zbudowana w 1643 roku przez Jana Hilarego Ulińskiego, Chorążego Ziemi Halickiej, syna założyciela Ulanowa Stanisława Ulińskiego. Świątynia zachowała się w dobrym stanie i została gruntownie wyremontowana od zewnątrz i wewnątrz w latach 1976-1979. We wnętrzu znajdują się zabytkowe ołtarze i bogata polichromia. Kościół został poświęcony w 1730 roku.

</doc>
<doc id="4152541" url="https://pl.wikipedia.org/wiki?curid=4152541" title="Hayward (hrabstwo Sawyer)">
Hayward (hrabstwo Sawyer)

Hayward – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4152543" url="https://pl.wikipedia.org/wiki?curid=4152543" title="Marcelo Escorel">
Marcelo Escorel

Marcelo Escorel, właściwie Antônio Marcelo Escorel de Sá Martha (ur. 13 września 1960 w Rio de Janeiro) – brazylijski aktor telewizyjny, teatralny i filmowy.

</doc>
<doc id="4152544" url="https://pl.wikipedia.org/wiki?curid=4152544" title="Asian Rugby Championship 2015 (dywizje)">
Asian Rugby Championship 2015 (dywizje)



</doc>
<doc id="4152548" url="https://pl.wikipedia.org/wiki?curid=4152548" title="Asian Rugby Championship 2015">
Asian Rugby Championship 2015



</doc>
<doc id="4152549" url="https://pl.wikipedia.org/wiki?curid=4152549" title="Ołeksandr Serdiuk">
Ołeksandr Serdiuk



</doc>
<doc id="4152550" url="https://pl.wikipedia.org/wiki?curid=4152550" title="Ołeksandr Serdiuk (ur. 1906)">
Ołeksandr Serdiuk (ur. 1906)



</doc>
<doc id="4152561" url="https://pl.wikipedia.org/wiki?curid=4152561" title="Ambasada Węgier przy Stolicy Apostolskiej">
Ambasada Węgier przy Stolicy Apostolskiej

Ambasada Węgier przy Stolicy Apostolskiej – misja dyplomatyczna Węgier przy Stolicy Apostolskiej. Ambasada mieści się w Rzymie.
Ambasador Węgier przy Stolicy Apostolskiej akredytowany jest również przy Zakonie Kawalerów Maltańskich.

</doc>
<doc id="4152571" url="https://pl.wikipedia.org/wiki?curid=4152571" title="West Bromwich Albion F.C. w europejskich pucharach">
West Bromwich Albion F.C. w europejskich pucharach



</doc>
<doc id="4152579" url="https://pl.wikipedia.org/wiki?curid=4152579" title="Świątynie Kordin">
Świątynie Kordin

Świątynie Kordin () – grupa świątyń megalitycznych na wzgórzach Corradino w Paola na Malcie. Świątynie były używane od czasów prehistorycznych, dalej przez Fenicjan, a następnie w okresie greckim i rzymskim. W XVII wieku właścicielem tego terenu był Giovanni Francesco Abela, miał tutaj swoją wiejską rezydencję. Wykonał on kilka odkrywek archeologicznych w okolicy. Pierwotnie planował przepisać wszystko dla Zakonu Joannitów, lecz ostatecznie przekazał swoją willę, będącą pierwszym maltańskim muzeum, znanym jako "Museo di San Giacomo", oraz otaczający ją teren Jezuitom. Teren ten należał do Jezuitów aż do wygnania ich z Malty przez Zakon w XVIII wieku, kiedy wszystkie ich posiadłości zostały przejęte przez Skarb Zakonu. Miejsce było badane w czasach Zakonu Joannitów z rozkazu Wielkiego Mistrza Manuela Pinto przez archeologa Gio Antonio Barbaro. Następnie świątynie były starannie badane w okresie brytyjskim przez sir Temistoklesa Zammita.
Oryginalnie znajdowały się tam trzy kompleksy świątyń, lecz dwa z nich zostały zniszczone, i przetrwało jedynie stanowisko Kordin III. Pozostałości zostały wpisane na "Antiquities List of 1925".
Świątynie ulokowane są na plateau górującym ponad Grand Harbour, pierwotnie, za czasów Zakonu św. Jana, nazywanym Kortin, dziś zaś Kordin lub Corradino. W pobliżu znajdują się inne stanowiska megalitycznych świątyń, w tym hypogeum Ħal Saflieni oraz świątynie Tarxien.
Kordin I.
Świątynia Kordin I ("współrzędne": ) znajdowała się na tarasie terenu, na zachodnim stoku wzgórz Corradino, górując nad Marsą. W jej skład wchodziły małe, nieregularne pomieszczenia. Już w momencie odkrycia była słabo zachowana. Po raz pierwszy została przebadana w latach 80. XIX wieku. Pierwsze wykopaliska zostały przeprowadzone przez Antonio Caruanę, następnie w roku 1908 były kontynuowane przez Temistoklesa Zammita, oraz Thomasa Ashby'ego i Thomasa Erica Peeta w 1909.
Świątynia była narażona na działalność atmosferyczną, oraz bombardowania w czasie II wojny światowej. W latach 50. XX wieku praktycznie nic z niej nie pozostało, a ewentualne resztki zostały całkowicie zniszczone po wybudowaniu na tym miejscu w latach 60. XX wieku kompleksu przemysłowego.
Kordin II.
Świątynia Kordin II ("współrzędne": ) znajdowała się na północnej połaci Corradino, 137 metrów od Kordin I. Była używana podczas całego okresu świątyń, czego dowodzą skorupy naczyń znalezione na terenie stanowiska. Trudno było ustalić chronologię, i można się zastanawiać, czy cały budynek można datować na okres świątynny.
Pierwsze rozeznanie na terenie świątyni przeprowadził w roku 1840 Cesare Vassallo. Po raz pierwszy zaczęto prowadzić poprawne wykopaliska w roku 1892 pod kierunkiem Antonio Caruany, kontynuowane były przez Alberta Mayera w roku 1901, a zakończone przez Thomasa Ashby'ego i Thomasa Erica Peeta w latach 1908 i 1909.
Część świątyni zburzona została przez Royal Engineers, budujących fosę przed Corradino Lines w roku 1871, zanim zaczęto jakiekolwiek wykopaliska. Świątynia została później uszkodzona przez bombardowania lotnicze w czasie II wojny światowej, i w latach 1950. nie pozostało nic na miejscu. W latach 60. XX wieku powstał tam kompleks przemysłowy.
Kordin III.
Świątynia Kordin III jest jedyną świątynią na Corradino, której pozostałości przetrwały do dzisiaj. Znajduje się tuż obok zewnętrznej części Corradino Lines, blisko kościoła św. Antoniego Padewskiego oraz meczetu Mariam Al-Batool.
Stanowisko.
Kompleks Kordin III składa się z dwóch świątyń. Większa zbudowana jest na standardowym planie trójapsydowym, typowym projekcie z okresu Ġgantija. Świątynia ma wklęsłą fasadę z frontowym dziedzińcem i przejściowym pasażem do centralnego dziedzińca wyłożonego kamiennymi płytami. Płyty te są unikatem, gdyż nie znaleziono niczego podobnego w żadnej z maltańskich tego typu świątyń. Za świątynią są małe pomieszczenia, które prawdopodobnie były używane jako magazyny, lecz równie dobrze mogła to być mniejsza świątynia o nieregularnym kształcie. Przypuszcza się, że pierwsza część świątyni powstała około roku 3700 p.n.e., podczas okresu Mġarr. Większość budowli datowana jest na okres Ġgantija, a kompleks był wciąż używany w okresie Tarxien, kiedy to fasada została przebudowana. Uważa się, że miejsce zostało opuszczone około roku 2500 p.n.e.
W wejściu do lewej apsydy świątyni, znaleziono leżące w poprzek koryto, długie na 2,75 metra. Uważane jest ono za najbardziej godną uwagi cechę tego miejsca. Koryto ma siedem głębokich poprzecznych rowków, zrobionych przez szlifowanie. Jest ono wykonane z twardego wapienia, sprowadzonego z miejsca odległego o 2 kilometry, więc jest bardzo prawdopodobne, że było ono przeznaczone do rozdrabniania kukurydzy (jako żarna wielokrotne) i jest współczesne świątyni, a nie do szlifowania 'deffun', tradycyjnego maltańskiego materiału pokrywającego dachy, co czyniłoby go bardziej współczesnym.
Wykopaliska i historia współczesna.
W latach 70. XIX wieku Cesare Vassallo oczyścił to miejsce z gruzu. W roku 1882 Antonio Caruana odkrył tutaj kolejne grupy megalitycznych zabytków, wreszcie w roku 1909 miejsce to zostało poprawnie przebadane archeologicznie przez Thomasa Ashby'ego i Thomasa Erica Peeta. Następne wykopaliska podjęte zostały przez Johna Evansa w roku 1953 oraz Davida Trumpa w roku 1961.
W roku 1925 zbudowano dokoła świątyni murowane ogrodzenie, aby zapewnić stanowisku maksymalną ochronę. Podobnie jak Kordin I oraz II, świątynia również ucierpiała podczas II wojny światowej; jej pozostałości nie zostały po wojnie zabudowane, lecz są widoczne do dzisiaj.
Chociaż w kiepskim stanie, świątynia jest jedną z najbardziej kompletnych mniejszych świątyń. W roku 2009 badano możliwość rozszerzenia Listy światowego dziedzictwa UNESCO o Kordin III.
W roku 2015 rozpoczęły się nowe wykopaliska na terenie wokół świątyni, prowadzone przez Caroline Malone i zespół studentów z University of Malta.
Miejsce było zarządzane przez Fondazzjoni Wirt Artna do roku 2016, kiedy zostało przekazane pod zarząd Heritage Malta. Można je zwiedzać po wcześniejszym umówieniu się.

</doc>
<doc id="4152583" url="https://pl.wikipedia.org/wiki?curid=4152583" title="System Dowdinga">
System Dowdinga

System Dowdinga (ang. "Dowding system") – brytyjska sieć obrony przeciwlotniczej, która zapewniła Zjednoczonemu Królestwu decydującą przewagę nad nazistowskimi Niemcami podczas bitwy o Anglię w 1940 w czasie II wojny światowej. System Dowdinga – nazwany tak na cześć Naczelnego Dowódcy RAF-u Hugh Dowdinga – połączył technologię, zabezpieczenia naziemne i samoloty myśliwskie w jednolity system obrony. System nie tylko kontrolował siły myśliwców, ale także inne elementy sieci obronnej, w tym działa i reflektory przeciwlotnicze oraz balony zaporowe.
System miał wyraźnie zdefiniowany łańcuch dowodzenia, umożliwiając kontrolę zarówno przepływu informacji wywiadowczych na temat napływających niemieckich nalotów, jak i komunikacji rozkazów.
RAF Fighter Command zorganizował obronę Wielkiej Brytanii na czterech obszarach geograficznych, zwanych „Grupami”:
„Grupy” zostały podzielone dodatkowo na sektory. Główne lotnisko myśliwskie w każdym sektorze, zwane stacją sektorową, zostało wyposażone w salę operacyjną, z której przekazywano pilotom rozkazy do walki powietrznej z Niemcami.
Sieć stacji radarowych rozstawionych wzdłuż południowych i wschodnich wybrzeży, zwanych stacjami CH ("Chain Home"), umożliwiała wczesne ostrzeżenie przed Niemcami, gdy zbliżali się do Wielkiej Brytanii. Jeśli radar był odsunięty od brytyjskiego wybrzeża nie mógł wykryć samolotów, gdy znajdowały się w głębi lądu. Chociaż sieć stacji "Chain Home Low" została zbudowana w celu wykrywania nalotów na wysokości poniżej 305 metrów (1000 stóp), radar mógł nadal mieć problemy z wykryciem nisko lecącego samolotu. Dodatkowe informacje dostarczali zatem członkowie Royal Observer Corps (ROC), którzy obserwując na niebie nadlatujące niemieckie samoloty zgłaszali to zwierzchnikom.
Informacje o napływających nalotach przekazywano do Filter Room (ściśle tajna część RAF Fighter Command) w Bentley Priory, centralnym ośrodku systemu Dowdinga. Po ustaleniu kierunku nalotu informacje były przesyłane do kwatery głównej „Grupy”. Stamtąd były wysyłane do Stacji Sektorowych, które alarmowały alianckich pilotów. Stacje sektorowe otrzymywały zaktualizowane informacje, gdy tylko stały się dostępne i wykorzystywały radio do naprowadzania pilotów już w powietrzu. Informacje dostarczone przez Royal Observer Corps były filtrowane w Kwaterze Głównej ROC, a następnie wysyłane do Kwatery Głównej RAF Fighter Command lub bezpośrednio do Kwatery Głównej „Grupy” i Stacji Sektorowych.
System Dowdinga mógł bardzo szybko przetwarzać ogromne ilości informacji. Była to znacząca część brytyjskiego sukcesu w bitwie o Anglię. Wczesne ostrzeżenie dało brytyjskiej obronie przeciwlotniczej czas, aby przechwycić niemieckie naloty i pozwoliło Dowództwu RAF Fighter Command zarządzać jego cennymi – i stosunkowo ograniczonymi – zasobami, upewniając się, że nie zostały zmarnowane.

</doc>
<doc id="4152586" url="https://pl.wikipedia.org/wiki?curid=4152586" title="Ambasada Iranu przy Stolicy Apostolskiej">
Ambasada Iranu przy Stolicy Apostolskiej

Ambasada Iranu przy Stolicy Apostolskiej – misja dyplomatyczna Islamskiej Republiki Iranu przy Stolicy Apostolskiej. Ambasada mieści się w Rzymie.
Jest to druga ambasada przy Stolicy Apostolskiej pod względem zatrudnionego w niej personelu dyplomatycznego. Więcej dyplomatów liczy tylko Ambasada Dominikany przy Stolicy Apostolskiej.
Historia.
Kontakty papiesko-perskie sięgają co najmniej roku 1561, kiedy to papież Pius IV wysłał list szachowi Persji Tahmaspowi I. W czasach współczesnych Iran nawiązał stosunki dyplomatyczne ze Stolicą Apostolską w 1954. Wkrótce po nawiązaniu stosunków dyplomatycznych Iran otworzył ambasadę przy Stolicy Apostolskiej.

</doc>
<doc id="4152591" url="https://pl.wikipedia.org/wiki?curid=4152591" title="Rzęśl wielkoowockowa">
Rzęśl wielkoowockowa

Rzęśl wielkoowockowa ("Callitriche stagnalis " Scop.) – gatunek rośliny z rodziny babkowatych. Jako gatunek autochtoniczny występuje w Europie, od Islandii i Azorów na zachodzie po Ural na wschodzie. Został zawleczony do Ameryki Północnej, Australii, Nowej Kaledonii i Nowej Zelandii. 
W Polsce rośnie w zachodniej części kraju.
Biologia i ekologia.
Bylina, hydrofit. Rośnie w płytkich wodach stojących. Kwitnie od czerwca do października. Liczba chromosomów 2n = 10.
Zastosowanie.
Surowiec zielarski: napar, alkoholatura, maceraty z ziela ("Herba Callitricheae") zawierają: irydoidy, flawonoidy, kwasy fenolowe.
Działanie: rozkurczowe na mięśnie gładkie (spazmolityczne), przeciwzapalne, antyseptyczne, bakteriostatyczne, przeciwwirusowe, hepatoprotekcyjne, moczopędne, immunostymulujące, uspokajające, przeciwkaszlowe. Wskazania: niewydolność wątroby, wirusowe zapalenie wątroby, stany skurczowe układu pokarmowego, układu moczowego i płciowego, stany zapalne gardła, jamy ustnej i przewodu pokarmowego, stany zapalne skóry, zaburzenia w wydzielaniu żółci, owrzodzenia jelit i żołądka.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony). Znajduje się także w Czerwonej księdze gatunków zagrożonych w kategorii LC (najmniejszej troski).

</doc>
<doc id="4152592" url="https://pl.wikipedia.org/wiki?curid=4152592" title="Arbeitslager Annaberg">
Arbeitslager Annaberg

Arbeitslager Annaberg – niemiecki obóz pracy przymusowej założony w 1940 na Górze Świętej Anny w województwie opolskim. Funkcjonował do 1945 roku. 
Historia obozu.
W latach 1940–1942 funkcjonował jako RAB-Lager ("Reichsautobahnlager" – obóz służący jako zaplecze do budowy autostrad), później od 1941 do 1942 jako "Arbeitskommando", (komando robocze dla jeńców radzieckich), następnie od 1942 do 1944 jako ZA-Lager ("Zwangsarbeitslager" – obóz pracy przymusowej dla Żydów z terenu Śląska, Zagłębia Dąbrowskiego i Europy Zachodniej), ostatecznie jako siedziba Arbeitsdienst 1943–1945 (Urzędu Pracy, który został przeniesiony z Sosnowca).
Obóz pracy przymusowej zaczął funkcjonować w październiku 1940, po powołaniu przez Heinricha Himmlera szefa policji we Wrocławiu Albrechta Schmelta na stanowisko Specjalnego Pełnomocnika SS-Reichsführera do Spraw Zatrudnienia Obcych Narodowości na Górnym Śląsku ("Sonderbeaftragter des RFSS für fremdvölkischen Arbeitseinsatz in Oberschlesien"). Od tego czasu obóz stał się częścią sieci obozów "Organizacji Schmelta", gdzie przymusowo zatrudniano żydowskich robotników z gett Śląska i Zagłębia. 
Komendanci obozu pracy Annaberg:
Obóz w pierwszej fazie funkcjonowania składał się z trzech drewnianych baraków oraz budynku komendantury, który wcześniej pełnił funkcję Domu Polskiego. W początkowym okresie przebywało w obozie do 500 żydowskich robotników przymusowych, w tym około 10% stanowiły kobiety. Mężczyzn wykorzystywano, jako niewolniczą siłę roboczą przy budowie dróg na terenie Śląska. Kobiety pracowały głównie na terenie obozu. Od końca 1940 roku prowadzono selekcje, podczas których formowano transporty do innych obozów pracy lub do obozu koncentracyjnego Auschwitz-Birkenau. W 1941 roku po inwazji na Związek Radziecki do opróżnionego obozu Annaberg skierowano około 500 jeńców radzieckich, którzy pracowali przy budowie autostrady. Tworzyli oni komando robocze R 9. Wysoka śmiertelność oraz zmiany organizacyjne spowodowały, że komando na Górze Świętej Anny przestało funkcjonować wiosną 1942 roku. Do obozu skierowano wówczas „ocalonych z Frontu Wschodniego”, czyli żydowskich robotników przymusowych wykorzystywanych do prac na zapleczu Wehrmachtu, w ramach Organizacji Todt. Jesienią 1942 roku do obozu Annaberg kierowano też Żydów zachodnioeuropejskich, którzy byli selekcjonowani z transportów do Auschwitz-Birkenau, na stacji w Koźlu. Dla wielu więźniów pobyt w obozie na Górze Świętej Anny był zaledwie etapem w wojennej poniewierce, stamtąd kierowano ich do innych obozów zarówno pracy, jak i koncentracyjnych. Od listopada obóz pełnił przez kilka miesięcy funkcje obozu szpitalnego w sieci Organisation Schmelt (Juden-Krankenlager). Przebywający w obozie nie pracowali już przy budowie dróg, co wiązało się zatrzymaniem projektu budowy autostrad. Więźniów skierowano wówczas do prac przy budowie fabryk w Blachowni Śląskiej i Zdzieszowicach. W 1943 roku po zakończeniu akcji likwidacyjnej gett na terenie Śląska i Zagłębia Dąbrowskiego w obozie przebywało około 1000 więźniów. Powiększono wówczas obszar i dobudowano kolejne baraki. Wraz z rodziną trafił tam znany po wojnie pisarz i historyk Arno Lustiger z Będzina, kuzyn kardynała Jean-Marie Lustigera. Annaberg stał się też obozem magazynowym, dokąd przywożono rzeczy zrabowane Żydom z likwidowanych gett. Przeniesiono wówczas siedzibę Dienstelle, która dotychczas mieściła się w Sosnowcu. Większość więźniów we wrześniu 1944 roku przeniesiono z Annaberg do obozu w Blachowni Śląskiej, który stał się filią obozu w Oświęcimiu (Auschwitz III). Na miejscu zostało niewielu robotników, zatrudnionych głównie w Dienstelle. Zimą 1944/1945 roku obóz był wykorzystywany jeszcze jako miejsce odpoczynku więźniów podczas ewakuacji z innych kacetów. W formie szczątkowej funkcjonował do wyzwolenia, w lutym 1945 roku. Był jednym z najdłużej istniejących obozów pracy przymusowej na tym terenie.

</doc>
<doc id="4152593" url="https://pl.wikipedia.org/wiki?curid=4152593" title="Callitriche stagnalis">
Callitriche stagnalis



</doc>
<doc id="4152605" url="https://pl.wikipedia.org/wiki?curid=4152605" title="Hłuszniewo">
Hłuszniewo

Hłuszniewo, Głuszniewo (biał. Глушнева, "Hłuszniewa") – wieś na Białorusi, położona w obwodzie grodzieńskim w rejonie grodzieńskim w sielsowiecie porzeckim.
W latach 1921–1939 Hłuszniewo należało do gminy Berszty w ówczesnym województwie białostockim.
Według Powszechnego Spisu Ludności z 1921 roku wieś zamieszkiwało 288 osób, wśród których 258 było wyznania rzymskokatolickiego, 25 prawosławnego a 5 mojżeszowego. Jednocześnie 275 mieszkańców zadeklarowało polską przynależność narodową, 8 białoruską a 5 żydowską. Było tu 47 budynków mieszkalnych.

</doc>
<doc id="4152617" url="https://pl.wikipedia.org/wiki?curid=4152617" title="Achelozaur">
Achelozaur

Achelozaur ("Achelousaurus") – rodzaj wymarłego dinozaura rogatego z rodziny ceratopsów. Żył w epoce kredy późnej, około 74,2 miliona lat temu, na terenach dzisiejszej Ameryki Północnej. "Achelousaurus" znany jest z formacji Two Medicine. Żył na kontynencie wyspowym Laramidii. Pierwsze skamieniałości zebrał w Montanie w 1987 zespół prowadzony przez Jacka Hornera, więcej znalezisk odkryto w 1989. W 1994 Scott Sampson opisał gatunek "Achelousaurus horneri", tworząc nazwę rodzajową oznaczającą "jaszczura Acheloosa", odnosząc się do postaci z mitologii greckiej, i epitet gatunkowy upamiętniający Hornera. Rodzaj znany jest z kilku okazów składających się głównie z pozostałości czaszki osobników młodocianych i dorosłych.
Średniej wielkości przedstawiciel Centrosaurinae mierzył około 6 m długości i ważył około 3 ton. Jak inne ceratopsy, poruszał się na czterech kończynach, miał krótki ogon i dużą głowę zaopatrzoną w zakrzywiony dziób. Szyję osłaniała kryza wyrastająca z tyłu czaszki, dźwigająca parę długich kolców, zakrzywiających się na zewnątrz. Dorosły osobnik miał nierówne, zaokrąglone guzowatości nad oczami i nad pyskiem, gdzie inne ceratopsy często nosiły rogi. Kości te pokrywała za życia gruba warstwa keratyny, jednak jej kształt pozostaje niepewny. Wedle niektórych badaczy guzowatości służyły do walki, kiedy to zwierzęta przepychały się głowami, lub do pokazów.
Wśród ceratopsów "Achelousaurus" zalicza się do kladu Pachyrostra ("grubopyskich"). Zasugerowano, że był bezpośrednim potomkiem podobnego rodzaju einiozaur (posiadającego kolce, ale nie guzowatości) i zarazem bezpośrednim przodkiem pachyrinozaura (o większych jeszcze guzowatościach). Pierwsze dwa z tych rodzajów byłyby czymś w rodzaju form przejściowych, ewoluujących przez anagenezę ze styrakozaura. Hipotezę tę poddano debacie, późniejsze odkrycia pokazały bliskie pokrewieństwo achelozaura i pachyrinozaura w obrębie Pachyrhinosaurini. Jako ceratops "Achelousaurus" był roślinożercą. Wydaje się, że cechował się wysokim tempem metabolizmu, ustępował jednak w tym względzie współczesnym ssakom i ptakom.
Historia badań.
Wyprawa Hornera do Landslide Butte.
Wszystkie znane okazy achelozaura pochodzą z formacji Two Medicine w hrabstwie Glacier w Montanie. Znaleziono je podczas ekspedycji zorganizowanej przez Museum of the Rockies, które cały czas jest w posiadaniu okazów. Odkrycia dokonano dzięki serii przypadków. Wiosną 1985 paleontolog Jack Horner dostał informację, że nie będzie mógł dłużej eksploatować stanowiska Willow Creek, gdzie przez 6 lat badał miejsce gniazdowania majazaur. Poczyniwszy rozległe przygotowania do pracy terenowej w następnym sezonie, musiał niespodziewanie szukać alternatywnego miejsca badań. Hornera intrygowały dzienniki z prac terenowych Gilmore'a, który opisywał odkrycia dinozaurzych jaj w Landslide Butte w 1928, czego jednak nigdy nie opublikował. W tym miejscu Gilmore zatrudnił Sternberga do wydobycia szkieletów ceratopsów "Brachyceratops" i "Styracosaurus ovatus". Tego lata Horner uzyskał zgodę Blackfeet Indian Tribal Council na poszukiwania skamieniałości w Landslide Butte, które leży na terenie Blackfeet Indian Reservation i rozpoczął pierwsze badania paleontologiczne na tym terenie od lat 20. XX wieku. W sierpniu 1985 jego współpracownik Bob Makela odkrył bogate w skamieniałości miejsce na ziemi farmera Ricky'ego Reagana, nazywane Dinosaur Ridge Quarry, zawierające pozostałości dinozaurów rogatych. 20 czerwca 1986 Horner i Makela wrócili do Blackfeet Indian Reservation i wznowili prace w Dinosaur Ridge Quarry, gdzie oprócz jaj znaleziono ponad tuzin szkieletów ceratopsa nazwanego później einiozaurem. W sierpniu 1986 w pobliskim Canyon Bone Bed na ziemi Glorii Sundquist, na wschód od Milk River, zespół Hornera odkrył inne cmentarzysko einiozaura. Odkryto tam między innymi czaszkę dinozaura rogatego, okaz MOR 492, który później przypisano do gatunku "Styracosaurus ovatus", a w 2010 do odrębnego rodzaju "Rubeosaurus".
Podczas kolejnego sezonu, na początku lipca 1987, wolontariusz Sidney M. Hostetter zlokalizował kolejną czaszkę dinozaura rogatego w pobliżu Canyon Bone Bed, okaz MOR 485. Do końca sierpnia została zabezpieczona i przewieziona pojazdem samowyładowczym do Museum of the Rockies w Bozeman. 23 czerwca 1988 odkryto w sąsiedztwie kolejne miejsce – Blacktail Creek North. Latem 1989 dołączył do zespołu student Scott Sampson, pragnący zbadać funkcję pokazową kryzy u ceratopsów. Pod koniec czerwca 1989 Horner, jego syn Jason i ich preparator Carrie Ancell odkryli okaz ceratopsa MOR 591 w pobliżu Blacktail Creek.
Interpretacja znalezionych skamieniałości.
Początkowo przypuszczono, że cały znaleziony materiał ceratopsów przypisać można jednemu gatunkowi styrakozaura, odrębnemu od "Styracosaurus albertensis", a skamieniałości reprezentują ograniczony geologicznie okres, który wtedy szacowano na pół miliona lat. Raymond Rogers, studiujący stratygrafię tych cmentarzysk, pisał o nich jako "Styracosaurus" sp. (nieokreślonego gatunku) w 1989. "Styracosaurus ovatus" – choć czasami określany jako "nomen dubium" – został już znaleziony na tym obszarze przez G. F. Sternberga, co czyniło go oczywistym kandydatem. Brano jednak również pod uwagę możliwość reprezentowania przez znaleziska gatunku nieznanego jeszcze nauce. Nieformalnie nazywano go "Styracosaurus makeli", honorując tak Boba Makelę, który zginął w wypadku drogowym niedługo przed odkryciem okazu MOR 485. W 1990 nazwa ta jako "nomen nudum" pojawiła się na podpisie pod zdjęciem w książce Stephena Czerkasa.
Horner, znawca rodziny hadrozaurydów, mniej interesował się innymi grupami dinozaurów. W 1987 i 1989 specjalista od dinozaurów rogatych Peter Dodson zaproszony został do zbadania nowych znalezisk ceratopsów. W 1990 widział on w materiale potwierdzenie pewności odrębności "Styracosaurus ovatus" od "Styracosaurus albertensis".
W międzyczasie Horner doszedł do bardziej skomplikowanego poglądu na sytuację. Ciągle sądził, że skamieliny należały do pojedynczej populacji, ale doszedł do wniosku, że ewoluowała ona z upływem czasu jako chrogatunek poprzez serię następujących po sobie taksonów. W 1992 Horner David Varricchio i Mark Goodwin opublikował pracę w "Nature", opierając się na sześciu latach badań polowych osadów i dinozaurów z Montany. Zaproponowali, że wyprawy odkryły 3 taksony przejściowe wypełniające lukę pomiędzy styrakozaurem a pachyrinozaurem. Nie nazwali jeszcze wtedy tych taksonów. Najstarszy określali mianem "taksonu przejściowego A", który reprezentowała głównie czaszka MOR 492. Następnie był "takson B" – wiele szkieletów z Dinosaur Ridge Quarry i Canyon Bone Bed. Najmłodszy był "takson C", reprezentowany przez czaszkę MOR 485 i skamieliny z Blacktail Creek.
Sampson tworzy nazwę.
Sampson kontynuował badania od 1989. W 1994 w dyskusji na corocznym spotkaniu Society of Vertebrate Paleontology nazwał takson C, tworząc nowe nazwy rodzajową i gatunkową "Achelousaurus horneri". Choć abstrakt został opublikowany z wystarczającym opisem, nie zdefiniowano w nim holotypu. W 1995 w kolejnym artykule Sampson wskazał jako holotypowy okaz MOR 485. Nazwa rodzajowa "Achelousaurus" składa się z dwóch członów. Acheloos (Ἀχελῷος) to imię postaci z mitologii greckiej, bóstwo rzeczne zdolne do zmiany kształtów, potrafiące przekształcić się w cokolwiek. Podczas walki z herosem Heraklesem Acheloos przybrał postać byka, jednak przegrał bitwę po utracie jednego z rogów. Nazwa rodzajowa stanowi aluzję do tej historii z powodu przypuszczalnie przejściowych cech zwierzęcia i charakterystycznej utraty rogów podczas ontogenezy i filogenezy, a więc w rozwoju osobniczym i przemianach ewolucyjnych. Słowo "saurus" to zlatynizowana forma greckiego wyrazu oznaczającego jaszczura. Dodson w 1996 docenił nazwę rodzajową jako oryginalną i inteligentną. Epitet gatunkowy z kolei upamiętnia Jacka Hornera za jego badania dinozaurów montańskiej formacji Two Medicine. Sampson nazwał również takson B, określając go einiozaurem w tym samym artykule, w którym ochrzcił achelozaura. Stwierdził, że paleontolodzy powinni zachować powściągliwość, kiedy nazywają nowe rodzaje dinozaurów rogatych, albowiem zmienność wewnątrzgatunkowa może zostać mylnie uznana za różnice międzygatunkowe. Do 1995 tylko jeden nowy rodzaj centrozauryna został nazwany, od kiedy to nazwano pachyrinozaura w 1950 – chodzi o awaceratopsa z 1986. "Achelousaurus" ma wobec tego szczególną wagę jako jeden z pierwszych rodzajów ceratopsydów nazwanych pod koniec XX wieku.
Holotypowy okaz MOR 485 zebrali Hostetter i Ray Rogers z Landslide Butte Field Area jakieś 40 km na północny zachód od Cut Bank. W 1995 Sampson opisał go jako fragmentaryczną czaszkę dorosłego zwierzęcia, obejmującą kość nosową i guzy nadoczodołowe, zaokrąglone wyniosłości odpowiadające rogom innych ceratopsów, jak też kość ciemieniową. Ponadto MOR 485 zawiera pewne kości tyłu i boków czaszki, które w 2009 wyliczył Tracy L. Ford jako prawą i lewą kość łuskową, obie kości szczękowe, obie kości łzowe, obie kości kwadratowe, obie podniebienne, puszkę mózgową i kość potyliczną podstawową. W 2015 Leonardo Maiorino doniósł, że jako część tegoż okazu uznać należy fragmentaryczną żuchwę skatalogowaną jako MOR 485-7-12-87-4. Prawa kość łuskowa innego dorosłego osobnika odkryta została w tym samym miejscu w Canyon Bone Bed i oznaczona MOR 485 (skatalogowana pod tym samym numerem), doniesiono o tym jednak dopiero w 2010. Dwa inne okazy zebrano w Black Tail Creek, 35 km na południe od, do rodzaju "Achelousaurus" przypisał je Sampson w 1995. Okaz MOR 591 to część czaszki i kompletny w około 60% szkielet prawie dorosłego zwierzęcia, obejmujący kręgosłup, miednicę, kość krzyżową i udową, a ponadto żuchwę skatalogowaną pod oznaczeniem MOR 591-7-15-89-1. Czaszka i żuchwa są prawie kompletne, brakuje tylko puszki mózgowej i okolicy potylicznej. MOR 591 jest mniejszy od holotypu, podstawa czaszki mierzy około 60 cm. Okaz MOR 571 obejmuje część czaszki i żuchwy oraz połączone żebra i kręgosłup dorosłego osobnika. Z czaszki pozostały tylko kości ciemieniowe, z żuchwy tylko tylne kości, nadkątowa i stawowa. Piąty okaz, młodocianego osobnika, oznakowano MOR 456.1. Żadne ze znalezionych zwierząt nie zmarło w zaawansowanym wieku. Wedle Andrew McDonalda i współpracowników znaleziska achelozaura reprezentują pojedyncze osobnika, nie stanowią cmentarzyska.
Możliwe znaleziska.
Poza skamieniałościami jednoznacznie przypisanymi achelozaurowi istnieje pewien dodatkowy materiał, który nie został dotąd jednoznacznie zidentyfikowany. Centrozauryn z masami kostnymi z formacji Dinosaur Park (okaz TMP 2002.76.1) znaleziony w 1996 rozważany był jako przedstawiciel nowego taksonu w 2006, ale może też należeć do achelozaura lub pachyrinozaura. Brakuje w nim kości ciemieniowych, istotnych w diagnostyce centrozaurynów, wobec czego nie można z całą pewnością przypisać go do konkretnego rodzaju. W 2006 zaproponowano, że chodzi o "Monoclonius lowei", niepewny gatunek oparty o czaszkę (okaz CMN 8790) z formacji Dinosaur Park, mógłby być też prawie dorosłym osobnikiem styrakozaura, achelozaura lub einiozaura, którym jest mniej więcej współczesny. Co więcej, pewne nieokreślone okazy z formacji Two Medicine, jak fragmentaryczna czaszka MOR 464 czy pysk MOR 449, mogą należeć do "Achelousaurus" lub dwóch żyjących w podobnym czasie ceratopsydów "Einiosaurus" lub "Rubeosaurus".
Budowa.
Budowa ogólna.
Długość "Achelousaurus" szacuje się na 6 m, masę natomiast na 3 tony. Czaszka dorosłego osobnika (holotypowy okaz MOR 485) szacowana jest na 1,62 m. Lokuje to achelozaura w tym samym przedziale wielkości, co innych przedstawicieli centrozaurynów, kampańskiej grupy dinozaurów rogatych. Achelozaur niemal dorównywał rozmiarem swemu bliskiemu krewnemu einiozaurowi, cechował się jednak znacznie cięższą budową. Solidnością budowy "Achelousaurus" dorównywał jednemu z najciężej zbudowanych dinozaurów rogatych – triceratopsowi.
Jako przedstawiciel rodziny ceratopsów "Achelousaurus" poruszał się na czterech kończynach zaopatrzonych w okopytkowane palce, miał też skrócony, pochylony do dołu ogon. Jego bardzo duża głowa była podtrzymywana przez prostą szyję, miała hakowaty w górnej części dziób, bardzo duże otwory nosowe i długie rzędy zębów tworzące baterie zębowe zawierające setki skondensowanych w stosy pojedynczych zębów. W zębodołach nowe zęby wyrastały pod starszymi, tworząc kolumny zębów jeden na szczycie kolejnego. "Achelousaurus" miał od 25 do 28 takich kolumn w każdej kości szczękowej.
Cechy wyróżniające.
W 1995, opisując gatunek, Sampson sporządził formalną listę autapomorfii, cech odróżniających achelozaura od jego centrozaurynowych krewnych. Po pierwsze osobniki dorosłe miały kości nosowe z względnie małym i cienkim guzem na szczycie, z obfitym otworkowaniem. Po drugie dorosłe okazy nie miały właściwych rogów nad oczami, ale względnie duże guzy kostne z wysokim łukiem kostnym. Po trzecie niewyrośnięte jeszcze w pełni lub prawie dorosłe osobniki miały właściwe kostne rdzenie rogów nad oczami z wewnętrzną powierzchnią wklęsłą. Po czwarte kości ciemieniowe nad szyją tworzyły pojedynczą parę zakrzywionych kolców, wychodzących z tylnego brzegu zań i na zewnątrz.
Poza tymi unikalnymi cechami Sampson zwrócił uwagę na różnice między dwoma blisko spokrewnionymi formami. Kolce kryzy achelozaura rozcapierzają się bardziej na zewnątrz, niż kolce einiozaura, zakrzywione bardziej dośrodkowo. Kolce "Achelousaurus" są jednak w mniejszym stopniu skierowane na zewnątrz, niż u pachyrinozaura. "Achelousaurus" różni się od "Pachyrhinosaurus" także mniejszym guzem na nosie, nie osiągającym z tyłu kości czołowych. Poza czaszką nie ma żadnych cech, które odróżniałyby achelozaura od innych Centrosaurinae.
Czaszka.
Dinozaury rogate różnią się między sobą głównie rogami, umiejscawiającymi się na pysku lub nad oczyma, jak też dużą kryzą kostną osłaniającą jak tarcza szyję zwierzęcia. "Achelousaurus" cechował się budową zaawansowanego ewolucyjnie centrozauryna, z krótkimi rogami brwiowymi bądź guzami w powiązaniu z wyrafinowanymi kolcami na kryzie. Ogólne proporcje kryzy są typowe dla centrozaurynów z szeroką, zaokrągloną kością łuskową po boku, rozpościerającą się do tyłu czaszki. Także i zakrzywiony kształt kryzy jest typowy z górną powierzchnią wypukłą z boku na bok i wklęsłą z przodu na tył.
Dorosły "Achelousaurus" miał nierówną czaszkę o ciężkich, podziurawionych guzach na pysku lub w okolicy nosowej, tam, gdzie wiele innych ceratopsów nosiło róg. Taki guz nazywany jest często pachyostotycznym, co oznacza, że buduje go pogrubiona kość. Jednak ograniczenie się do opisu tej struktury jako grubego guza prowadzi do błędu: w rzeczywistości tworzy on szeroką depresję z cienkim podłożem kostnym i nieregularne wydrążenia, jednak zagłębienie ustępuje obserwowanemu u pachyrinozaura. Guz nosowy pokrywa jakieś dwie trzecie szczytowej powierzchni kości nosowej. Podobny guz występuje u pachyrinozaura, jednak jest węższy, krótszy i niższy. Mierzył 27% całkowitej długości czaszki, będąc o 30% dłuższym od odległości nozdrze-oko i jakieś dwa razy dłuższy od oczodołu. Jego tylna krawędź nie sięgała oczodołu. Rozciągał się natomiast do przodu, gdzie łączył się z kośćmi nosową i przedszczękową na przedzie pyska, mimo że sama kość nosowa nie łączyła się z przedszczękową. Guz okazu MOR 485 miał ponadto zagłębienie czy też jamę na jego przednim końcu. Kostny rdzeń budujący guz mógł rozwijać się, najpierw zakrzywiając się do przodu podczas wzrostu, jak róg blisko spokrewnionego einiozaura, nim połączył się z kością nosową, bądź z prostego, wyprostowanego rogu, który później poszerzał swą podstawę ponad pyskiem, jak u pachyrinozaura. Kość nosowa tworzyła szczyt dużego nozdrza kostnego. Z tylnej krawędzi nozdrza ku przodowi odchodził ostry wyrostek. Pysk był – w porównaniu z einiozaurzym – względnie szeroki na poziomie tylnego brzegu nozdrzy. Kość łzowa, na przedzie oczodołu, była pogrubiona, głównie na powierzchni wewnętrznej, podczas gdy powierzchnia zewnętrzna nie wyróżniała się niczym prócz kraterowatego zagłębienia.
Czaszka dorosłego zauropsyda nosiła także duże, nierówne, owalne guzy kostne w okolicy nadoczodołowej, w miejscu, gdzie inne ceratopsy często nosiły rogi. Guzy nadoczodołowe rozciągały się z kości zaoczodołowej do przodu, obejmując kość powiekową i przedczołową, z dużymi poprzecznymi grzbietami wokół środka, grubymi u podstawy i cienkimi u szczytu. Kości powiekowe silnie wyróżniały się, tworząc przyporę przedoczodołową. Połączone kości przedczołowe nie sięgały guza nosowego, tworząc zwracający uwagę poprzeczny siodłowaty rów oddzielający guz nosowy od guzów nadoczodołowych. Rozciągał się on w tył, oddzielając guzy nadoczodołowe. Widziany z góry, przybierał kształt litery T. Rzeczone guzy przypominały spotykane u pachyrinozaura, miały jednak wyższe granie i lepiej wyrażone pofałdowania. Długie i niskie rdzenie rogów brwiowych prawie dorosłego okazu MOR 591 przypominały spotykane u prawie dorosłych einiozaurów lub pachyrinozaurów. Miały wklęsłą powierzchnię wewnętrzną, jak u pachyrinozaura, grzbiety kości zaoczodołowych były obecne, co może wskazywać na początek procesu przejścia w guzy.
Sklepienie czaszki achelozaura miało jamę w płaszczyźnie pośrodkowej, z otworem na szczycie zwanym ciemiączkiem czołowym. Cecha ta występowała u wszystkich ceratopsydów. Miały one podwójne zadaszenie czaszki tworzone przez kości czołowe tworzące zachodzące na siebie fałdy pomiędzy podstawami rogów brwiowych. Leżała tam jama tworząca zatoki kostne, rozciągające się poniżej kości guzów nadoczodołowych, w związku z ich obecnością względnie cienkich do wewnątrz, o grubości 25 mm od zewnątrz do grzbietu jamy. Przestrzeń ta mogła się częściowo zamykać z wiekiem zwierzęcia. U dorosłego okazu MOR 485. otwarta pozostała tylko tylna część ciemiączka.
Jak u wszystkich innych Ceratopsidae, czaszka achelozaura nosiła kryzę kostną ciemieniowo-łuskową – budowaną przez kości ciemieniowe z tyłu i łuskowe bocznie. Kość ciemieniowa należy do najważniejszych używanych do rozróżniania taksonów centrozaurynów i ustalania wiążących je pokrewieństw. Natomiast kość łuskowa nie przedstawia istotnych różnic pomiędzy taksonami. U "Achelousaurus" kość łuskowa była znacznie krótsza od ciemieniowej. Od wewnętrznego brzegu jej tylna część tworzyła stopień z częścią przednią, między kością łuskową i ciemieniową biegł szew kostny zginający się na poziomie tylnego otworu nadskroniowego, co stanowi cechę typową dla Centrosaurinae. Kości łuskowa i jarzmowa stykały się ze sobą, wyłączając kość kwadratowo-jarzmową z obramowania okna skroniowego leżącego na tyle boku czaszki.
Kryza achelozaura nosiła dwa rzucając się w oczy duże kolce skierowane w tył i zakrzywione na boki, jeden od drugiego. W ostatniej dekadzie XX wieku coraz lepiej rozumiano, że takie kolce kości ciemieniowych nie były losowym wzrostem, ale cechą gatunkową, którą można wykorzystać do ustalenia ewolucji ceratopsów, jeśli tylko da się przeanalizować odpowiedniości pomiędzy różnymi gatunkami. Sampson w pracy opisującej rodzaj w 1995 wprowadził ogólny system numeracji wyrostków ciemieniowych. Liczył je poczynając od płaszczyzny pośrodkowej do boku kryzy. System zastosowano do centrozaurynów w ogólności w 1997. Duże kolce achelozaura odpowiadają wyrostkom 3 innych Centrosaurinae. Przypominają te należące do "Einiosaurus", choć bardziej zakrzywiają się do boków, podobnie jak u pachyrinozaura. Były krótsze i cieńsze, niż odpowiednie kolce styrakozaura. Pomiędzy tymi kolcami, po obu stronach środkowego wcięcia kryzy, leżały dwa niewielkie wyrostki 2, skierowane przyśrodkowo. Najwewnętrzniejszy wyrostek 1, obecny u centrozaura, nie istniał u achelozaura. W kryzie obecne były też dwa duże parzyste otwory, okna ciemieniowe, pomiędzy którymi przebiegała pośrodkowa belka kostna. Linijny rząd zaokrąglonych zgrubień bieg wzdłuż szczytu belki ciemieniowej. Być może chodzi tu o strukturę homologiczną do kolców i rogów obserwowanych w tym miejscu u niektórych okazów pachyrinozaura. Rząd względnie małych wyrostków przebiegał wzdłuż brzegu ciemieniowej części kryzy od wyrostka 3 na zewnątrz. Te małe wyrostki wydają się kończyć kośćmi epokcypitalnymi, wieńczącymi kryzy Ceratopsidae. U achelozaura powstawały one jako oddzielne jądra kostnienia w skórze bądź osteodermy, łączyły się następnie z leżącą głębiej kością kryzy, tworząc takim sposobem kolce, przynajmniej w pozycji 3.
Keratynowe pochewki.
Guzy czaszki achelozaura mogła za życia pokrywać keratynowa pochewka, jednak jej kształt u żyjącego zwierzęcia pozostaje niepewny. W 2009 paleontolog Tobin L. Hieronymus i współpracownicy zbadali związki pomiędzy budową czaszki, rogami i cechami skóry współczesnych zwierząt rogatych, szukając jakichś korelacji. Zaproponowali dzięki temu, że nierówne guzy kostne achelozaura i pachyrinozaura pokrywały grube poduszki zrogowaciałej skóry, podobne do guzów dzisiejszego piżmowołu arktycznego. Rdzeń kostny rogu nosowego dorosłego "Achelousaurus" przechylał się do góry i jego górna powierzchnia wiązała się z grubym naskórkiem, tworzącym poduszkę przechodzącą w towarzyszące zrogowaciałe struktury po bokach. Keratynowa poduszka mogła wyrastać z V-kształtnego dziurkowanego karbu na szczycie nosowego rdzenia kostnego. Kierunek wzrostu poduszki nosowej byłby ku przodowi. Guzy nadoczodołowe mogły również posiadać grube poduszki naskórka, rosnącego na boli pod kątem podobnym do zakrzywionych rdzeni rogów "Coronosaurus", na co wskazuje zorientowanie żebrowanie guzów. Guzy nadoczodołowe nie miały szczeliny ani jamy u podstawy, co wskazuje, że poduszki zatrzymywały się na pomarszczonych brzegach guzów. Dziurkowanie może wskazywać na bardziej miękką warstwę rosnącą i przyłączającą się do twardej wewnętrznej kości pokrytej twardą rogową pochewką. W dodatku odkryto połączenia dla łuski dziobowej na przedzie guzów nosowych i rzędów łusek w płaszczyźnie pośrodkowej w okolicy ciemieniowej i w okolicy nadczodołowo-łuskowej.
Ewolucja.
Hipoteza anagenezy Hornera.
W 1992 Horner starali się wyjaśnić fakt występowania w ograniczonym geologicznym okresie około pół miliona lat szybkiej sukcesji zbiorowisk zwierzęcych w górnej formacji Two Medicine. Zazwyczaj interpretuje się taki zapis jako serię inwazji – nowe zwierzęta przybywają, zastępując starsze. Horner zauważył jednak, że nowsze formy wykazują silne podobieństwo do już uprzednio istniejących. Zasugerowało to mu, że odkrył rzadki dowód właśnie zachodzącej ewolucji: późniejsza fauna była wcześniejszą na bardziej zaawansowanym etapie przemian ewolucyjnych. Różne formy nie były zupełnie odrębnymi gatunkami, ale raczej formami przejściowymi w obrębie zachodzącej anagenezy. Pasowało to do przypuszczenia, powszechnego w owym czasie, że gatunek trwać powinien 2-3 miliony lat. Dalsze wskazówki, wedle Hornera, to niemożność identyfikacji prawdziwych autapomorfii – unikalnych cech dowodzących, że dany takson jest odrębnym gatunkiem. Skamieniałości zamiast tego wykazywały stopniowe przechodzenie od cech pierwotnych do bardziej ewolucyjnie zaawansowanych.
Dinozaury rogate odkryte przez Horner ukazują to właśnie zjawisko. W najniższych warstwach formacji Two Medicine, 60 m poniżej zachodzącej na nią formacji Bearpaw, obecny jest takson przejściowy A. Wydaje się on identyczny ze "Styracosaurus albertensis", różniąc się jedynie pojedynczą parą kolców ciemieniowych. Środkowa warstwa, odłożona 45 m poniżej formacji Bearpaw, zawiera takson przejściowy B, który również ma pojedynczą parę kolców, ale o innej budowie rogu nosowego, zakrzywionego ku przodowi na przednimi częściami kości nosowych. W górnej warstwie, 20 m pod formacją Bearpaw, znaleziono takson przejściowy C. Również ma on parę kolców, ale u niego róg nosowy połączył się z przednimi fragmentami kości nosowych. Górna powierzchnia rogu była uniesiona i bardzo nierówna. Rogi brwiowe nosiły chropowate grzbiety. Obecnie takson A określa się mianem "Rubeosaurus", takson B – "Einiosaurus", takson C zaś – "Achelousaurus". W 1992 Horner "et al." nie nazwali tych taksonów z powodów wyrażonych wyżej – bo cała sekwencja ewolucyjna stanowiła grad ceratopsów przejściowych pomiędzy "Styracosaurus albertensis", znanym z formacji Judith River, i zaawansowanym ewolucyjnie, bezrogim "Pachyrhinosaurus" z formacji Horseshoe Canyon, o parze kolców i guzami na nosie i nad oczami, jak też o dodatkowych zdobieniach kryzy. W 1997 Horner odnosił się do tych trzech taksonów wyrażeniami "centrosaurine 1.", "centrosaurine 2." i "centrosaurine 3."
Horner sądził, że znalazł mechanizm wywołujący tę ewolucję, dopracowując pomysły, na które wpadł już wcześniej, nim zbadał Landslide Butte. Omawiane zwierzęta zamieszkiwały wąski skrawek wschodniego wybrzeża Laramidii, zamknięty od wschodu Morzem Środkowego Zachodu i od zachodu wysokimi na 3-4 km górami (proto-Rocky Mountains). Podczas transgresji związanej z formacją Bearpaw podniósł się poziom morza, systematycznie redukując szerokość przybrzeżnych siedlisk z około 300 do 30 km. Doprowadziło to do silniejszej presji selekcyjnej, najsilniejszej w przypadku achelozaura, żyjącego w czasach najwęższych siedlisk przybrzeżnych. Niższa liczba osobników w mniejszych siedlisku mogła podtrzymywać efekt wąskiego gardła, umożliwiając szybką ewolucję. Zwiększony dobór płciowy wpływał na zmiany zdobień takich, jak kolce, rogi i guzy. Redukcja stresu środowiskowego związana z obniżeniem się poziomu morza pozwoliłaby następnie na radiację adaptacyjną. Dobór płciowy został rzeczywiście potwierdzony jako główny mechanizm zachodzących zmian, jako że osobniki młode wszystkich trzech populacji były bardzo podobne: wszystkie miały po 2 kolce na kryzie, niewielki róg nosowy zaostrzający się do przodu oraz rogi brwiowe w formie nieznacznie podniesionych guzków. Różniły się jedynie osobniki dorosłe. Wedle Hornera ukazuje to także, jak blisko były ze sobą związane rzeczone populacje.
Horner nie wykonał analizy kladystycznej, ustalając pokrewieństwo między rzeczonymi trzema populacjami. Analiza taka umożliwiłaby wyliczenie, które z drzew ewolucyjnych zakłada najmniejszą liczbę zmian ewolucyjnych i które w związku z tym jest najbardziej prawdopodobne. Badacz przyjął, że otrzymałby drzewo, w którym populacje te sukcesywnie oddzielałyby się. Takie drzewo nie mogłoby – w rezultacie zastosowanej metody – ukazać bezpośredniej relacji przodek-potomek. Wielu naukowców wierzyło, że takiej zależności nie da się wykazać. Horner nie zgodził się z nimi: dostrzegał w powolnych zmianach morfologicznych jasny dowód na obserwowane bezpośrednio zachodzenie w przypadku ewolucji od jednego taksonu do drugiego, bez podziału populacji. Ewolucjoniści ogólnie wahali się co do uznania tego sądu. Takie przejście nazywa się anagenezą. Badacz posunął się do sugestii, aby, kiedy nie można udowodnić przeciwnej sytuacji, kladogenezy, uznawać, że ewolucja zachodzi w procesie anagenezy.
Bazując na rewidowanych danych, Sampson w 1995 oszacował, że badane warstwy reprezentowały jednak dłuższy okres, niż początkowo zakładane 500000 lat. Po odłożeniu się gilmorowskiego kamieniołomu z "Brachyceratops" musiało minąć 860000 lat, a po osadach z "Einiosaurus" 640000 lat, nim transgresja Bearpaw osiągnęła swój maksymalny zasięg. Badacz nie przyjął hornerowskiej hipotezy anagenezy, przyjął natomiast zachodzenie specjacji i podziału populacji. Przedziały czasowe cały czas są jednak krótkie, co wskazuje na bardzo szybkie tempo specjacji, które mogło charakteryzować wszystkie centrozauryny późnego kampanu.
W 1996 zgłosił dwie obiekcje co do hipotezy Hornera. Po pierwsze posiadanie zaledwie jednej pary głównych kolców wydaje się znacznie pierwotniejsze od obecności trzech par, obserwowanych u "Styracosaurus albertensis". Sugeruje to, że linia "Einiosaurus"-"Achelousaurus" stanowiła oddzielną gałąź Centrosaurinae. Po wtóre badacz potraktował "Einiosaurus" i "Achelousaurus" jako przypadek dymorfizmu płciowego. Jeden miałby być samcem, a drugi samicą. Wskazywałby na to krótki odstęp czasu między znajdowanymi skamieniałościami, który naukowiec oszacował na jakieś 250 tys. lat. Jeśliby jednak hipoteza okazała się poprawna, byłby to najlepszy przykład szybkiej ewolucji dinozaurów.
W 2010 Horner przyznał, że okaz TMP 2002.76.1 wydaje się wskazywać, iż "Achelousaurus" nie pochodził od einiozaura, jako że znalezisko było starsze od obydwu, a posiadało już guz nosowy. Naukowiec podkreślił jednak, że nawet jeśli doszło do rozejścia się linii, ich przodek mógł przypominać "Einiosaurus". Co więcej, cały czas pozostaje możliwe, że "Einiosaurus" jest bezpośrednim potomkiem "Rubeosaurus". W opinii uczonego także proces szybkich zastąpień i wyginięć gatunków można wyjaśnić zgrabnie ekspansją morza Bearpaw.
Proces anagenezy potwierdzili John Wilson i Jack Scannella w 2016, przestudiowawszy zmiany ontogenetyczne dinozaurów rogatych. Porównywali niewielki okaz einiozaura MOR 456 8-8-87-1 z okazem "Achelousaurus" MOR 591. Zdawały się one bardzo podobne, główne różnice to dłuższa twarz MOR 456 8-8-87-1 i ostrzejszy rdzeń rogu brwiowego u MOR 591. Badacze doszli do wniosku, że "Achelousaurus" był prawdopodobnie bezpośrednim potomkiem "Einiosaurus". Bardziej dojrzałe okazy einiozaura zbliżały się morfologią do achelozaurzej. Różnice między tymi dwoma taksonami wynikałyby więc z heterochronii – zróżnicowanych zmian w szybkości rozwoju różnych cech w trakcie ontogenezy.
Systematyka.
W 1995 Sampson zaliczył formalnie acheloaura do rodziny Ceratopsidae i dokładniej do centrozaurynów. W każdej analizie "Einiosaurus" i "Achelousaurus" wchodzą w skład kladu Pachyrhinosaurini. Z definicji "Achelousaurus" jest członkiem kladu Pachyrostra ("grubopyskich"), w którym łączy się z pachyrinozaurem. W 2010 Gregory Paul przypisał "A. horneri" do rodzaju centrozaur jako "Centrosaurus horneri". Pomysł ten nie znalazł akceptacji wśród innych badaczy. Kolejne przetasowania taksonomiczne niezmienne utrzymywały nazwę rodzajową "Achelousaurus".
Filogeneza.
Sampson uznał w 1995, że nie ma dowodów na stwierdzenie, iż achelozaur jest bezpośrednim potomkiem einiozaura. Inaczej niż Horner, zdecydował się przeprowadzić analizę kladystyczną, by określić filogenezę. Pokazała ona drzewo ewolucyjne, na którym "Achelousaurus" oddziela się pomiędzy gałęziami "Einiosaurus" i "Pachyrhinosaurus", jak przewidywał Horner. Jednak w przeciwieństwie do jego twierdzenia "Styracosaurus albertensis" nie mógł być ich bezpośrednim przodkiem, jako że okazał się grupą siostrzaną centrozaura.
Kolejne badania starały się ustalić dokładne powiązania w tej części drzewa ewolucji, dostarczając sprzecznych odpowiedzi na pytanie, czy "Styracosaurus albertensis", "Rubeosaurus", czy "Einiosaurus" mógł zapoczątkować bezpośrednią linię wiodącą ku achelozaurowi. W 2005 analiza Michaela Ryana i Anthony'ego Russella uznała styrakozaura za bliżej spokrewnionego z "Achelousaurus" niż z "Centrosaurus". Potwierdziła to analiza Ryana z 2007, Nicholasa Longricha z 2010, i Xu "et al." z 2010. Ale w tym samym roku Horner i Andrew T. McDonald przenieśli "Styracosaurus ovatus" do odrębnego rodzaju "Rubeosaurus", widząc w nim gatunek siostrzany einiozaura, podczas gdy "Styracosaurus albertensis" pozostał w gałęzi centrozaura. W 2011 kolejne badanie opublikował Andrew T. McDonald, powtarzając w nim wynik poprzedniego, podobnie jak publikacja Andre Farke'a "et al.". W 2017 J.P. Wilson i Ryan skomplikowali tę kwestię swym wnioskiem, że MOR 492 (takson A) nie jest wcale "Rubeosaurus". Ogłosili, że należy nazwać dlań nowy rodzaj.
Przed opisem achelozaura "Pachyrhinosaurus canadensis" uznawano za samotnego odmieńca wśród cantrozaurynów, odrębnego od innych ich przedstawicieli przez swoje niezwykłe guzy. "Achelousaurus" przydał kontekstu ewolucyjnego temu kanadyjskiemu gatunkowi, rozciągając czasowy i geograficzny zasięg pachyrinozaurów. W każdej z analiz achelozaur i pachyrinozaur stanowią grupy siostrzane. W 2008 nadano nazwę innemu bliskiemu gatunkowi "Pachyrhinosaurus lakustai". W badaniu tym nazwy "Pachyrhinosaurs" (pachyrinozaury) użyto do określenia kladu składającego się z "Achelousaurus" i "Pachyrhinosaurus". Kiedy w 2012 opisano "Pachyrhinosaurus perotorum", ukuto nazwę Pachyrostra dla kolejnego kladu, łączącego te dwa rodzaje. Achelozaur jest najpierwotniejszym jego członkiem. Synapomorfie tejże grupy to powiększone ornamentacje nosowe oraz zmiana rogów nosowego i brwiowych w guzy. Wydaje się, że pod koniec kampanu zaszedł trend zastępowaniem przez Pachyrostra innych centrozaurynów. Także w 2012 nadano nazwę kladowi Pachyrhinosaurini, obejmującemu gatunki bliżej spokrewnione z "Pachyrhinosaurus" lub "Achelousaurus", niż z "Centrosaurus". Prócz "Einiosaurus" i "Rubeosaurus" zaliczają się doń "Sinoceratops" i "Xenoceratops", zgodnie z pracą z 2013.
Analizy kladystyczne rozwijały się stopniowo, odzwierciedlając nowe odkrycia i poglądy. Ich wyniki można ukazać w kladogramie. Ten poniższy, sytuujący "Xenoceratops" i "Sinoceratops" poza pachyrinozaurami, ukazuje pozycję filogenetyczną achelozaura wedle Ryana "et al.", 2016:
Paleobiologia.
Paleoekologia.
"Achelousaurus" znany jest z formacji Two Medicine, zbudowanej z zachowanych osadów datowanych na późnokredowy kampan, między 83 a 74 milionami lat temu. Okazy achelozaura znajdywano na najwyższych poziomach formacji, prawdopodobnie bliżej końcowego jej ograniczenia czasowego, a więc 74 milionów lat przed naszą erą.
Formacja Two Medicine reprezentuje klimat półsuchy. Jej warstwy odłożyły się na wschodnim wybrzeżu wyspowego kontynentu Laramidii, zachodu Ameryki Północnej przedzielonej Morzem Środkowego Zachodu. Na zachodzie wzbijał się w niebo wysoki łańcuch górski, wśród wiatrów przeważały wiejące z zachodu. Prowadziło to razem do powstania cienia opadowego, ograniczającego roczne opady deszczu. Deszcz padał głównie latem, kiedy to burze konwekcyjne zalewały ziemię. Klimat charakteryzował się więc znaczną sezonowością, z długą porą suchą i krótką deszczową. Roślinność była rzadka i niezbyt zróżnicowana. W takich warunkach dinozaury rogate były zależne od starorzeczy, dostarczających im wody i pokarmu. Główne cieki wodne wysychały wcześniej, zanikając podczas ciężkich suszy, kiedy zwierzęta tłoczyły się wokół ostatnich pozostałych zbiorników wodnych. Tak powstały cmentarzyska. Brązowa gleba kopalna, w której znaleziono szczątki ceratopsów, mieszanina gliny i zwęglonych szczątków roślinnych, przypomina współczesne sezonowo wysychające bagna. Otaczająca roślinność mogła składać się z mierzących 25 m wysokości paproci drzewiastych. "Achelousaurus" zjadał znacznie mniejsze rośliny. Badanie z 2013 ustaliło, że ceratopsy Laramidii ograniczały się do roślinności nieprzekraczającej wysokości 1 m.
Bardziej lub mniej lub współczesne achelozaurowi rodzaje dinozaurów to prozaurolof, "Scolosaurus", hipakrozaur, einiozaur i niepewnej klasyfikacji tyranozauryd. Jak dowiodły ślady zębów na kościach ceratopsów Landslide Butte Field Area, ich mięsem żywiły się duże teropody. Rogers zasugerował tu albertozaura.
Dokładny skład fauny, wśród której żył achelozaur, nie jest pewny, jako że jego skamieniałości nie odkrywano w bezpośrednim związku z innymi taksonami. Jego pośrednia pozycja w anagenezie wskazuje, że dzielił siedlisko z formami znajdowanymi mniej więcej w środku bądź od koniec czasu tworzenia się jego formacji geologicznej. Horner założył, że, jak w przypadku ceratopsów, znalazł pozostałości taksonów przejściowych wśród innych grup dinozaurów formacji Two Medicine. Należy do nich forma przejściowa między lambeozaurem i hipakrozaurem. W 1994 nadał jej nazwę "Hypacrosaurus stebingeri". Obecnie "Hypacrosaurus stebingeri" nie jest już dłużej traktowany jako forma ewoluująca przez anagenezę, albowiem zidentyfikowano autapomorfie tego gatunku. Horner widział pewne czaszki pachycefalozaurów jako oznaki taksonu pośredniego między stegocerasem i pachycefalozaurem. Nie przypisano ich zgodnie do nowego rodzaju. W końcu Horner sądził, że obecny był takson pośredni między daspletozaurem a tyranozaurem. W 2017 tyranozaurydowe pozostałości z formacji Two Medicine określone zostały jako nowy gatunek daspletozaura: "Daspletosaurus horneri". Praca z 2017 uznała za możliwe, że "D. horneri" był bezpośrednim potomkiem "D. torosus" powstałym przez anagenezę, odrzucając zarazem tezę, by "D. horneri" miał być przodkiem tyranozaura.
Do ceratopsów z formacji Two Medicine zaliczają się też "Einiosaurus" i "Rubeosaurus". W dodatku pozostałości innych nieokreślonych, jak też wątpliwych centrozaurynów, jak "Brachyceratops", również znane z tej samej formacji, reprezentować mogą młodsze formy trzech pewnych rodzajów, jednak nie można tego wykazać. Podczas gdy Horner założył odrębność czasową "Einiosaurus" i "Achelousaurus", w 2010 Donald M. Henderson uznał możliwość, że przynajmniej ich potomkowie bądź przodkowie zachodzili na siebie zakresami swego występowania, byli sympatryczni, wobec czego konkurowali o pokarm, nim zaszło rozdzielenie nisz ekologicznych. Czaszka achelozaura była ponad dwukrotnie mocniejsza od einiozaurzej, biorąc pod uwagę oporność na moment zginający i skręcanie. Może to oznaczać różnice w diecie jako wyraz unikania współzawodnictwa. Siła zgryzu achelozaura, mierzona jako wytrzymałość na rozciąganie, wynosiła 30,5 N/m² w rzędzie zębów szczękowych i 18 N/m² w dziobie.
Nieokreślony okaz TMP 2002.76.1 z formacji Dinosaur Park mógłby należeć do achelozaura, co czyniłoby rodzaj najstarszym stratygraficznie taksonem pachyrinozaurów. "Achelousaurus" byłby też wtedy jedynym kampańskim ceratopsydem znanym z więcej niż jednej formacji geologicznej. Oba zwierzęta występują zaraz poniżej morskich łupków ilastych formacji Bearpaw, ale z powodu różnic podłużnych TMP 2002.76.1 jest o około 500 000 lat starszy od skamieniałości achelozaura z formacji Two Medicine Formation.
Funkcja zdobień czaszek.
W 1995 Sampson zauważył, że wcześniejsze badania widziały w rogach i kryzach dinozaurów rogatych środki osobniczej autoprezentacji i walki a cechy te miały w związku z powyższym powstać w efekcie doboru płciowego. Podobnie w 1997 Horner doszedł do wniosku, że takowe ornamenty służy samcom do ustalania dominacji i dlatego też samice preferowały lepiej wyposażonych partnerów, których potomstwo odziedziczyły ich cechy, w tym bogatą ornamentację, co dawało przewagę rozrodczą. Dodson myślał, że u Centrosaurinae w ogólności wartość pokazowa kryzy została zredukowana w porównaniu ze zdobieniami na nosie i nad oczami. Sampson w 1995 odrzucił możliwość, jakoby różnice w ornamentacji czaszek między "Einiosaurus" i "Achelousaurus" miały odzwierciedlać dymorfizm płciowy, podając 3 argumenty. Po pierwsze liczne cmentarzyska einiozaura nie zawierały żadnych okazów z guzami, co byłoby oczekiwane, gdyby występowały u jednej z płci. Po drugie "Einiosaurus" i "Achelousaurus" znajdowane są w warstwach różnego wieku. Po trzecie w końcu w przypadku dymorfizmu płciowego zazwyczaj tylko przedstawiciele jednej z płci wykazują wyszukane drugorzędowe cechy płciowe. Jednak zarówno u achelozaura, jak i u einiozaura, wykształciły się odrębne zbiory takowych cech.
Hieronymus doszedł w 2009 do wniosku, że guzy nosowe i brwiowe służyły do przepychania się albo taranowania głowy lub boków rywala. Struktura kości wskazuje na pokrywającą guzy kostne warstwę keratyny, tworzącej zrogowaciałe poduszki jak u współczesnych piżmowołów. Sugeruje to walki o dominację podobne do toczonych przez członków podrodziny koziorożców. U tych ostatnich zaobserwowano przemianę ewolucyjną, podczas której pierwotnie proste rogi stały się silniej zbudowane, usztywnione, coraz bardziej skręcając ku dołowi. Ewolucja rogów brwiowych w guzy u centrozaurynów mogła w podobny sposób odzwierciedlać zmianę techniki walki, od zderzeń pod wysokoenergetyczne przepychanie się głowami. Jest to jednak zachowanie kosztowne i ryzykowne. Oponenci angażują się w nie jedynie po wizualnej ocenie sił rywala. Z tej przyczyny Hieronymus uznał za nieprawdopodobne, by guzy służyły tylko rozpoznawaniu się gatunków, to zapewniały już wrodzone gatunkowo-specyficzne rytuały pokazów poprzedzające prawdziwą, już nie rytualną, walkę. Guzy wyewoluowały, zapewniając możliwość prawdziwej walki w ramach selekcji społecznej, w której rywale walczą ze sobą o ograniczone zasoby, jak partner, pożywienie, czy teren rozrodu.
Wcześniej sugerowano, że fuzja pierwszych trzech kręgów szyjnych, obserwowana np. u dorosłego okazu MOR 571, mogła stanowić wyraz paleopatologii, choćby objaw spondyloartropatii. Jednak w 1997 pojawił się wniosek, że z większym prawdopodobieństwem chodzi o cechę rozwijającą się normalnie w ontogenezie. Zrastające się ze sobą kręgi określa się mianem „syncervical”, razem wspierają one ciężką głowę. Wszystkie 3 znane okazy mają "syncervical" z trzech kręgów. Cechę tę mógł achelozaur odziedziczyć po swym mniejszym przodku używającym sztywnej szyi do kopania jam lub zdobywania żywności.
Zachowania społeczne.
Często twierdzono, że ceratopsy prowadziły stadny tryb życia, opierając się o duże liczby zwierząt tego samego gatunku znajdywanych w cmentarzyskach. W 2010 Hunt i Farke zwrócili uwagę, że stanowi to prawdę dla centrozaurynów. Horner przypuścił, że dinozaury rogate z Landslide Butte żyły w stadach zabitych przez suszę lub chorobę. Dodson doszedł do wniosku, że fakt jednogatunkowych cmentarzysk achelozaura potwierdza obecność stad.
Metabolizm.
Długo dyskutowano na temat termoregulacji nieptasich dinozaurów, skupiając się na kwestii ich ekto- bądź endotermii. Ptaki i ssaki są stałocieplne, same tworzą ciepło swojego ciała i mają wysokie tempo metabolizmu, podczas gdy współczesne gady są zmiennocieplne, pobierają ciepło z otoczenia. Praca z 1996 opisuje badania izotopów tlenu z fosforanów kości zwierząt formacji Two Medicine, w tym także młodocianego achelozaura MOR 591. Wartość δ18O fosforanów kręgowców zależy od δ18O ich wody ustrojowej i temperatury w czasie odkładania kości, co umożliwia pomiar fluktuacji temperatury osobnika. W badaniu przeanalizowano sezonową zmienność w temperaturze ciała i różnice w różnych okolicach kośćca, by ustalić, czy dinozaur utrzymywał stałą temperaturę ciała przez cały rok. Waranowate stanowiące punkt odniesienia wykazują różnice izotopowe zgodne z prezentowaną zmiennocieplnością. Zmienność nieptasich dinozaurów, w tym achelozaura, wskazywała na stałocieplność. Ich tempo metabolizmu nie dorównywało współczesnym ptakom czy ssakom, ich stałocieplność była więc pośrednia.

</doc>
<doc id="4152619" url="https://pl.wikipedia.org/wiki?curid=4152619" title="Michał Bożek">
Michał Bożek

Michał Wojciech Bożek – polski prawnik, nauczyciel akademicki, doktor habilitowany nauk prawnych, adiunkt na Wydziale Prawa i Administracji Uniwersytetu Śląskiego, specjalista w zakresie prawa konstytucyjnego.
Życiorys.
W 2001 ukończył studia na kierunku prawo na Wydziale Prawa i Administracji UŚl. Na tym samym wydziale w 2005 na podstawie napisanej pod kierunkiem Eugeniusza Zwierzchowskiego rozprawy pt. "Instytucja Prezydenta Republiki Federalnej Niemiec" uzyskał stopień naukowy doktora nauk prawnych w zakresie prawa. W 2014 na podstawie dorobku naukowego oraz rozprawy pt. "Władza ustrojodawcza w konstytucjonalizmie niemieckim" Rada Wydziału Prawa i Administracji UŚl nadała mu stopień naukowy doktora habilitowanego nauk prawnych. Został adiunktem na tym wydziale w Katedrze Prawa Konstytucyjnego. Był profesorem nadzwyczajnym w Instytucie Administracji Wydziału Nauk Społecznych Akademii im. Jana Długosza w Częstochowie.

</doc>
<doc id="4152622" url="https://pl.wikipedia.org/wiki?curid=4152622" title="Teoria magicznego pocisku">
Teoria magicznego pocisku

Teoria magicznego pocisku (z ang. "hypodermic needle model") – omawia bezpośredni i manipulatorski wpływ mediów na pasywnego odbiorcę. Proces głębokiego i podświadomego wpływania na odbiorcę ma na celu zyskanie szybkiej reakcji. Działa to na zasadzie bodziec-reakcja, gdzie odbiorca, np. czytelnik lub widz, nie zwraca uwagi na pośrednie implikacje danego przekazu, lecz skupia się na informacji i manipulacji podanych przez media masowe.

</doc>
<doc id="4152626" url="https://pl.wikipedia.org/wiki?curid=4152626" title="Gniewieńszczyzna">
Gniewieńszczyzna

Gniewieńszczyzna (biał. Гневяншчына) – wieś na Białorusi, położona w obwodzie grodzieńskim w rejonie grodzieńskim w sielsowiecie kopciowskim.
W latach 1921-1939 Gniewieńszczyzna należała do gminy Kuźnica w ówczesnym województwie białostockim.

</doc>
<doc id="4152629" url="https://pl.wikipedia.org/wiki?curid=4152629" title="Tiffany Trump">
Tiffany Trump

Tiffany Ariana Trump (ur. 13 października 1993 w West Palm Beach) – amerykańska celebrytka, córka Donalda Trumpa, byłego prezydenta Stanów Zjednoczonych, i jego drugiej żony, Marli Maples.
Życiorys.
Jest najmłodszą córką Donalda Trumpa. Jej imię nawiązuje do firmy Tiffany &amp; Co. Po rozwodzie rodziców w czerwcu 1999 mieszkała z matką na Zachodnim Wybrzeżu, gdzie ukończyła prywatną Viewpoint School w Calabasas w hrabstwie Los Angeles. W maju 2016 ukończyła studia na wydziałach socjologii oraz kulturowych studiów miejskich na Uniwersytecie Pensylwanii w Filadelfii, gdzie należała do siostrzeństwa Kappa Alpha Theta (ΚΑΘ). Podczas studiów nagrała w 2014 singiel „Like a Bird”. Była stażystką w redakcji magazynu mody "Vogue" oraz pozowała jako modelka na pokazie mody podczas "Fashion Week" "2016" w Nowym Jorku. Od 2017 jest studentką prawa na Georgetown University w Waszyngtonie.
Podczas wyborów prezydenckich w 2016 wspierała kampanie wyborcze ojca w stanach Nowy Jork i Pensylwania.
Jest znaną osobowością internetową w globalnej sieci społecznej. W 2015 została zaliczona przez "Business Insider" do pięciu bogatych dzieci w serwisie fotograficznym Instagram. W grudniu 2018 jej profil na Twitterze osiągnął 544 000 a na Instagramie 1 000 000 obserwujących.

</doc>
<doc id="4152639" url="https://pl.wikipedia.org/wiki?curid=4152639" title="Cerkiew św. Piotra w Jaffie">
Cerkiew św. Piotra w Jaffie



</doc>
<doc id="4152648" url="https://pl.wikipedia.org/wiki?curid=4152648" title="Hornica">
Hornica

Hornica (biał. "Горніца") – wieś na Białorusi, położona w obwodzie grodzieńskim w rejonie grodzieńskim w sielsowiecie kopciowskim.
W latach 1921–1939 Hornica należała do gminy Hornica (której siedzibą była Kopciówka) w ówczesnym województwie białostockim.
Według Powszechnego Spisu Ludności z 1921 roku wieś zamieszkiwało 178 osób, 26 było wyznania rzymskokatolickiego, 152 prawosławnego. Jednocześnie 26 mieszkańców zadeklarował polską przynależność narodową, a 152 białoruską. Było tu 41 budynków mieszkalnych.

</doc>
<doc id="4152649" url="https://pl.wikipedia.org/wiki?curid=4152649" title="Siergiej Kolesnikow (ur. 1907)">
Siergiej Kolesnikow (ur. 1907)



</doc>
<doc id="4152652" url="https://pl.wikipedia.org/wiki?curid=4152652" title="Siergiej Kolesnikow">
Siergiej Kolesnikow



</doc>
<doc id="4152657" url="https://pl.wikipedia.org/wiki?curid=4152657" title="ESSM">
ESSM



</doc>
<doc id="4152658" url="https://pl.wikipedia.org/wiki?curid=4152658" title="Stanisław Kowalczyk (ur. 1925)">
Stanisław Kowalczyk (ur. 1925)



</doc>
<doc id="4152662" url="https://pl.wikipedia.org/wiki?curid=4152662" title="Świątynia Xrobb l-Għaġin">
Świątynia Xrobb l-Għaġin

Świątynia Xrobb l-Għaġin (, ) – zrujnowana świątynia megalityczna w Xrobb l-Għaġin, części Marsaxlokk na Malcie. Po odkryciu miejsca w roku 1913, w latach 1914 i 1915 przeprowadzono tu prace wykopaliskowe. Uważano, że świątynia została w olbrzymim stopniu zniszczona przez erozję brzegową w późniejszych latach, lecz dochodzenie przeprowadzone w roku 2015 wykazało, że pozostałości świątyni wciąż istnieją, co więcej, odkryto w pobliżu nowe struktury megalityczne.
Stanowisko.
Świątynia Xrobb l-Għaġin miała typową budowę tego typu konstrukcji, z dwiema apsydami i centralną niszą. Miała też brukowany dziedziniec, z wejściem skierowanym na południowy wschód. Świątynia zbudowana została na terenie o stromym nachyleniu, w związku z tym przed jej frontem skonstruowano sztuczny taras.
Najwcześniejsze pozostałości na tym terenie można datować wstecz do około 4000 lat p.n.e., lecz sama świątynia została zbudowana między 3600 a 3000 p.n.e., w okresie Ġgantija maltańskiej prehistorii.
Wykopaliska i historia teraźniejsza.
Stanowisko megalityczne odkryte zostało przez Carmelo Rizzo, architekta Departamentu Prac Publicznych. Rizzo odwiedził to miejsce razem z archeologiem Temistoklesem Zammitem 10 kwietnia 1913 roku. Stanowisko zostało zbadane przez Zammita oraz A. V. Laferla pomiędzy grudniem 1914 roku, a styczniem 1915 roku, odsłaniając rdzeń megalitycznej świątyni. Drugie prace odkrywkowe wykonano w maju 1915 roku, pod kierownictwem Thomasa Ashby'ego, który następnie wydał krótki, ale szczegółowy raport na temat stanowiska archeologicznego. Podczas wykopalisk wydobyto m.in. glinianą miskę oraz dekorowaną płytkę, stanowiącą część niszy. Są one teraz wystawione w Muzeum Archeologicznym w Valletcie. Pozostałości świątyni zostały włączone do "Antiquities List of 1925".
W czasie wykopalisk w roku 1915, niektóre części świątyni zostały zniszczone przez erozję brzegową, a upadek do morza pozostałych części struktury był prawie nieunikniony. W następnych dziesięcioleciach dokładna lokalizacja stanowiska została utracona, a ruiny, jak domniemano, zostały zniszczone, co w roku 2002 opisano jako "zniszczone stanowisko".
Dokładne miejsce świątyni zostało powtórnie odnalezione przez Rubena P. Borga i Reubena Grimę, po przeprowadzeniu przez nich inspekcji terenu w latach 2012–2015. Niektóre megality, zewidencjonowane przez Ashby'ego w roku 1915, zostały odnalezione, a 7 lutego 2015 roku w wąwozie odkryto kilka wcześnie nie opisanych megalitów. Są to zapewne pozostałości po innej megalitycznej budowli, prawdopodobnie olbrzymim murze oporowym, który ciągnął się wzdłuż wąwozu. Jednakże istnieje też możliwość, że mur oporowy jest z dużo późniejszego okresu, i został zbudowany z megalitów zabranych z ruin świątyni.
W roku 2017 ogłoszono, że ministerstwo ochrony środowiska oraz ministerstwo kultury powołały międzyresortowy komitet, w celu ochrony pozostałości świątyni.
Pozostałości świątyni są dostępne dla publiczności, znajdują się w obrębie "Xrobb l-Għaġin Nature Park", zarządzanego przez Nature Trust Malta. Jednak obszar ten jest uważany za wyjątkowo niebezpieczny, ponieważ znajduje się na krawędzi podciętej ściany klifu.

</doc>
<doc id="4152664" url="https://pl.wikipedia.org/wiki?curid=4152664" title="Bawai Soro">
Bawai Soro

Bawai Soro, właśc. Aszur Soro (ur. 3 marca 1954 w Kirkuku) – iracki duchowny asyryjski, a następnie katolicki obrządku chaldejskiego, posługujący w Stanach Zjednoczonych i Kanadzie. Biskup eparchii Mar Addai w Toronto w latach 2017–2021.
Życiorys.
Duchowny asyryjski.
Aszur Soro urodził się w rodzinie asyryjskiej 3 marca 1954 w Kirkuku. W 1976 wyemigrował wraz z rodziną do Stanów Zjednoczonych. Święcenia diakonatu w Asyryjskim Kościele Wschodu przyjął 7 stycznia 1973. Na kapłana został wyświęcony 21 lutego 1982. 21 października 1984 został wyświęcony na biskupa asyryjskiej eparchii Zachodniej Kalifornii (San José). Zgodnie z tradycją zmienił swoje imię na Bawai. Od 1995 był ordynariuszem asyryjskiej eparchii Seattle. W 1999 ponownie został przeniesiony na urząd biskupa Zachodniej Kalifornii.
W latach 1984 – 2005 jako odpowiedzialny za kontakty ekumeniczne prowadził dialog z katolickim Kościołem chaldejskim, wywodzącym się z tej samej tradycji asyryjskiej. Doszedł do wniosku, że pomiędzy Kościołami nie istnieją większe różnice, nawet w kontekście prymatu papieskiego. Kiedy w 2004 dialog między Kościołami został przerwany, poprosił papieża Benedykta XVI o przyjęcie do Kościoła katolickiego. W 2005 został przez Kościół asyryjski suspendowany.
Duchowny chaldejski.
11 maja 2008, wraz z ok. 1000 rodzin wyznania asyryjskiego (ok. 5000 wiernych, w tym 30 diakonów i 6 księży), przeszedł do Kościoła katolickiego obrządku chaldejskiego. Z tego powodu zostali 31 października oni ekskomunikowani przez Synod Biskupów Asyryjskiego Kościoła Wschodu, który równocześnie przez kilka lat toczył z nim spory sądowe o majątek kościelny, zakończone zrzeczeniem się przez biskupa wszystkich praw do niego.
Rozpoczął posługę w chaldejskiej eparchii św. Piotra Apostoła w San Diego. 10 stycznia 2014 został przez papieża Franciszka mianowany wikariuszem generalnym i biskupem pomocniczym tejże eparchii ze stolicą tytularną "Foratiana", co ostatecznie uregulowało jego status w Kościele katolickim.
31 października 2017 został mianowany biskupem eparchialnym chaldejskiej eparchii Mar Addai w Toronto. Eparchię kanonicznie objął 29 listopada.
11 września 2021 papież Franciszek przyjął jego rezygnację z pełnionej funkcji.

</doc>
<doc id="4152665" url="https://pl.wikipedia.org/wiki?curid=4152665" title="Statystyki kobiet w Pucharze Świata w biegach narciarskich 2017/2018">
Statystyki kobiet w Pucharze Świata w biegach narciarskich 2017/2018

Zestawienie wyników indywidualnych osiąganych przez zawodniczki w zawodach Pucharu Świata w biegach narciarskich.
Legenda.
Uwagi:

</doc>
<doc id="4152668" url="https://pl.wikipedia.org/wiki?curid=4152668" title="Grzebienie (rejon grodzieński)">
Grzebienie (rejon grodzieński)

Grzebienie (biał. "Грабяні") – wieś na Białorusi, położona w obwodzie grodzieńskim w rejonie grodzieńskim w sielsowiecie odelskim.
W latach 1921-1939 Grzebienie należały do gminy Odelsk w ówczesnym województwie białostockim.

</doc>
<doc id="4152669" url="https://pl.wikipedia.org/wiki?curid=4152669" title="Statystyki mężczyzn w Pucharze Świata w biegach narciarskich 2017/2018">
Statystyki mężczyzn w Pucharze Świata w biegach narciarskich 2017/2018

Zestawienie wyników indywidualnych osiąganych przez zawodników w zawodach Pucharu Świata w biegach narciarskich.
Legenda.
Uwagi:

</doc>
<doc id="4152670" url="https://pl.wikipedia.org/wiki?curid=4152670" title="Permanent Erection">
Permanent Erection

Permanent Erection – trzeci album studyjny polskiej heavy metalowej grupy Anti Tank Nun. Wydawnictwo ukazało się 19 maja 2017 roku nakładem wytwórni Metal Mind Productions.

</doc>
<doc id="4152673" url="https://pl.wikipedia.org/wiki?curid=4152673" title="Park stanowy Allegheny Islands">
Park stanowy Allegheny Islands

Park stanowy Allegheny Islands – park stanowy o powierzchni 17 ha, zlokalizowany w hrabstwie Allegheny w Pensylwanii, w Stanach Zjednoczonych. Objęte ochroną są trzy wyspy rzeczne na rzece Allegheny na północny wschód od Pittsburgu. Teren parku dostępny jest jedynie za pomocą łodzi.

</doc>
<doc id="4152675" url="https://pl.wikipedia.org/wiki?curid=4152675" title="Darüşşafaka S.K.">
Darüşşafaka S.K.

Darüşşafaka Spor Kulübü – turecki klub koszykarski, z siedzibą w Stambule grający w Türkiye Basketbol Ligi. Jego areną na rozgrywki ligi tureckiej jest Darüşşafaka Ayhan Şahenk natomiast na mecze Euroligi Volkswagen Arena.
Jako klub wielosekcyjny został założony w 1914, a sekcja koszykarska powstała w 1951.
Historia.
Od 1993 do 2010 roku, Darüşşafaka była ponadprzeciętną ale nie czołową drużyną ligi tureckiej. W sezonie 2009/10 klub spadł z tureckiej ekstraklasy.
W 2013 Doğuş Holding został sponsorem głównym klubu co sprawiło, że Darussafaka stała się majętną i perspektywiczną drużyną. W sezonie 2013/14 wygrali drugą ligę turecką i wrócili do Türkiye Basketbol Ligi.
W sezonie 2014/15 zajęli 3. miejsce w rundzie zasadniczej dzięki nowym zawodnikom nabytym za uzyskane pieniądze. Pomimo wielkich oczekiwań przegrali w ćwierćfinale z Trabzonsporem.
Zyskali dziką kartę na sezon 2015/16 Euroligi. Od listopada 2015 drużyna rozgrywa swoje mecze Euroligi na Volkswagen Arena.

</doc>
<doc id="4152677" url="https://pl.wikipedia.org/wiki?curid=4152677" title="Ophthalmology">
Ophthalmology

Ophthalmology – naukowe czasopismo okulistyczne o zasięgu międzynarodowym; wydawane od 1978 w Stanach Zjednoczonych. Oficjalny organ Amerykańskiej Akademii Okulistyki (ang. "American Academy of Ophthalmology").
Periodyk publikuje prace oryginalne oraz recenzowane raporty z naukowych badań okulistycznych. Publikacje dotyczą zarówno kwestii podstawowych jak i badań klinicznych dotyczących działania ludzkiego oka, procesu widzenia i schorzeń z tym związanych; nowych metod diagnostycznych w okulistyce, technik mikrochirurgicznych, nowych narzędzi i leków, sposobów leczenia schorzeń oka i widzenia. Publikowane są także duże prace przeglądowe na wybrane tematy pisane przez uznanych specjalistów danego zagadnienia.
Redaktorem naczelnym ("ang. editor-in-chief") „Ophthalmology" jest Stephen McLeod z Uniwersytetu Kalifornijskiego w San Francisco. W skład rady redakcyjnej ("ang. editorial board") czasopisma wchodzą głównie profesorowie okulistyki z różnych ośrodków akademickich w USA oraz – w znacznie mniejszej liczbie – także z Europy i Chin.
Pismo ma współczynnik wpływu impact factor (IF) wynoszący 8,20 (2016). W międzynarodowym rankingu SCImago Journal Rank (SJR) mierzącym znaczenie poszczególnych czasopism naukowych „Ophthalmology" zostało sklasyfikowane na 2. miejscu wśród czasopism okulistycznych (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymywało maksymalną liczbę punktów – kolejno: 50 pkt (za lata 2013–2016) oraz 200 pkt (2019).

</doc>
<doc id="4152679" url="https://pl.wikipedia.org/wiki?curid=4152679" title="James Birney (1792–1857)">
James Birney (1792–1857)

James Gillespie Birney (ur. 4 lutego 1792 w Danville, zm. 25 listopada 1857 w Perth Amboy) – amerykański abolicjonista i polityk Partii Wolności. Kandydat na urząd prezydenta z ramienia tej formacji w 1840 i 1844 roku.
Życiorys.
Birney urodził się 4 lutego 1792 roku w Danville, jako syn irlandzkich imigrantów, pochodzących z Ulsteru. Ukończył studia prawnicze i rozpoczął praktykę zawodową, a w 1816 roku wygrał wybory do legislatury stanowej Kentucky. Dwa lata później przeniósł się do Alabamy, gdzie zasiadał w legislaturze, w której przyczynił się do wzmocnienia emancypacji niewolników i zakazu sprzedawania tych z nich, których przywieziono z innych stanów. Pod koniec lat 20. został wybrany na burmistrza Hunstville. W 1828 roku był elektorem popierającym Johna Quincy’ego Adamsa.
W 1837 roku został zastępcą sekretarza Amerykańskiego Stowarzyszenia Antyniewolniczego, które wkrótce potem rozpadło się na dwie frakcje. Mniej radykalne skrzydło uformowało Partię Wolności, której Birney został liderem i kandydatem w wyborach prezydenckich w 1840 i 1844 roku. W 1840 pełnił także rolę wiceprzewodniczącego Światowej Konwencji Antyniewolniczej w Anglii. W wyborach w 1844 roku uzyskał ponad 60 tysięcy głosów, co stanowiło 2,3% wszystkich oddanych głosów i było trzecim wynikiem wśród kandydatów. W następnym roku spadł z konia podczas jazdy, co spowodowało uraz, którego rezultatem był paraliż. Uniemożliwiło mu to dalszą karierę polityczną. 
Zmarł 25 listopada 1857 w Perth Amboy.
Życie prywatne.
W 1816 poślubił pannę McDowell, córkę sędziego okręgowego. Ich synami byli: William, David i James. Był prezbiterianinem.

</doc>
<doc id="4152683" url="https://pl.wikipedia.org/wiki?curid=4152683" title="James Birney">
James Birney



</doc>
<doc id="4152694" url="https://pl.wikipedia.org/wiki?curid=4152694" title="Grandzicze">
Grandzicze

Grandzicze (biał. Грандзічы, "Hrandziczy") – część Grodna na Białorusi, dawna wieś. 
Historia.
W latach 1921–1939 wieś Grandzicze należała do gminy Hoża w ówczesnym województwie białostockim. 
Według Powszechnego Spisu Ludności z 1921 roku wieś zamieszkiwały 423 osoby, 408 było wyznania rzymskokatolickiego, a 15 prawosławnego. Jednocześnie 408 mieszkańców zadeklarowało polską przynależność narodową, 8 białoruską, a 1 inną. Było tu 84 budynki mieszkalne. W pobliskim folwarku o tej samej nazwie mieszkało w dwóch budynkach 18 osób. 13 było wyznania rzymskokatolickiego, a 5 prawosławnego. Pięciu mieszkańców podało inną narodowość niż polska.
Wieś należała do parafii św. Franciszka Ksawerego w Grodnie. Prawosławni również mieli swoją parafię w Grodnie. 
Folwark i wieś podlegały pod Sąd Grodzki i Okręgowy w Grodnie, najbliższy urząd pocztowy mieścił się w także w Grodnie.
Po 1939 wieś weszła w struktury administracyjne Związku Radzieckiego. Po uzyskaniu niepodległości przez Białoruś miejscowość położona była obwodzie grodzieńskim, w rejonie grodzieńskim, w sielsowiecie Putryszki. 24 kwietnia 2008 została włączona w granice Grodna. 
Od 1998 znajduje tu się rzymskokatolicka parafia św. Rocha.
W 1870 w Grandziczach urodził się Bronisław Bohaterewicz (zm. 1940) – generał brygady Wojska Polskiego II Rzeczypospolitej.
Na cmentarzu znajduje się miejsce pochówku nieznanych żołnierzy Wojska Polskiego, poległych we wrześniu 1939 roku.
24 kwietnia 2008 roku wieś Grandzicze została przyłączona do Grodna.

</doc>
<doc id="4152705" url="https://pl.wikipedia.org/wiki?curid=4152705" title="Mason Gamble">
Mason Gamble

Mason Wilson Gamble (ur. 16 stycznia 1986 w Chicago) – amerykański aktor filmowy i telewizyjny, były aktor dziecięcy. Wystąpił m.in. w tytułowej roli w filmie "Dennis Rozrabiaka" z 1993 roku i w roli Dirka Gallowaya w filmie "Rushmore".
Wystąpił również w takich filmach jak "Szklanką po łapkach", "Zły wpływ księżyca", "Gattaca" i "Arlington Road". Do jego występów telewizyjnych należą udziały w takich serialach jak "Zdarzyło się jutro", "Ostry dyżur", "Anya's Bell", "Kate Brasher", "Krok od domu" i "". W 2010 roku zerwał z zawodem aktora.

</doc>
<doc id="4152715" url="https://pl.wikipedia.org/wiki?curid=4152715" title="Torre Egger">
Torre Egger

Torre Egger – jest jednym ze szczytów leżących na obszarze Lądolodu Patagońskiego Południowego w Ameryce Południowej. Jest położony na terenie będącym przedmiotem sporów między Chile i Argentyną, na zachód od szczytu Fitz Roy, między Cerro Torre, najwyższym punktem łańcucha czterech szczytów, a Cerro Stanhard. Swoją nazwę zawdzięcza włoskiemu alpiniście Toniemu Eggerowi, który zginął w czasie próby zdobycia sąsiedniego Cerro Torre.
Pierwsze wejście.
W 1976 r. amerykańscy alpiniści, John Bragg, Jim Donini i Jay Wilson, zdobyli Torre Egger, wspinając się najpierw na przełęcz Col of Conquest między nim a Cerro Torre, a potem granią na szczyt. Wejście było utrudnione przez warunki pogodowe i trwało od grudnia 1975 do 22 lutego 1976, kiedy to trzyosobowy zespół znalazł się na szczycie.
Dalsze wejścia.
W styczniu 2008 r. Rolando Garibotti i Colin Haley dokonali kompletnego trawersu całego masywu, wchodząc po kolei na Aguja Standhardt, Punta Herron, Torre Egger i Cerro Torre. Swoją drogę ocenili na Grade VI 5.11 A1 WI6 Mushroom Ice 6, a sumaryczną wysokość wejścia na 2200 m. Była to jedna z najbardziej kultowych i niezdobytych dróg, której przejścia jako pierwszy próbował Ermanno Salvaterra.

</doc>
<doc id="4152716" url="https://pl.wikipedia.org/wiki?curid=4152716" title="TeleTOON+">
TeleTOON+



</doc>
<doc id="4152721" url="https://pl.wikipedia.org/wiki?curid=4152721" title="Kazimierz Hieronim Gwiazdomorski">
Kazimierz Hieronim Gwiazdomorski

Kazimierz Hieronim Gwiazdomorski ps. „Kage” (ur. 20 maja 1890 w Krakowie, zm. 3 listopada 1915 w Sewerynówce) – chorąży Legionów Polskich, działacz niepodległościowy, kawaler Orderu Virtuti Militari.
Życiorys.
Urodził się 20 maja 1890 w Krakowie. Był synem Jana Kazimierza, lekarza, założyciela pierwszej galicyjskiej lecznicy prywatnej i Domu Zdrowia w Krakowie, i Marii Anny z Ciechanowskich. Był bratem prawnika Jana, Heleny i Anny Eufemii – żony krakowskiego kupca Adama Szarskiego.
W 1908 złożył maturę w c. k. III Gimnazjum w Krakowie. Następnie przez trzy lata studiował w Królewskiej Wyższej Szkole Technicznej w Charlottenburgu, po których przeniósł się na Wydział Filozoficzny Uniwersytetu Jagiellońskiego, gdzie studiował matematykę, fizykę i chemię.
W sierpniu 1914 wstąpił do Legionów Polskich. Od 30 września 1914 w szeregach 8. kompanii 2 Pułku Piechoty uczestniczył w kampanii karpackiej. Był w Marmaros-Sziget, uczestniczył w bitwach Nadwórną, Niezamiszowem, Tarnawicą, Leśną Sołotwiną, Mołotkowem, Pasieczną, Worochtą, Krzyworównią, Sokołówką, Rafajłową, Zieloną. Od grudnia do końca lutego 1915 leczył się w szpitalu wojskowym w Temeszwarze na reumatyzm. Następnie został słuchaczem Szkoły Podchorążych, którą ukończył 10 maja z wynikiem dostatecznym. 14 maja 1915 został mianowany aspirantem oficerskim w randze tytularnego sierżanta z poborami plutonowego. 9 sierpnia 1915 został mianowany chorążym i przeniesiony do 6 Pułku Piechoty na stanowisko adiutanta II batalionu.
25 października w czasie natarcia na folwark Kopne został ciężko ranny. Zmarł 3 listopada 1915 w szpitalu polowym w Sewerynówce w następstwie odniesionych ran. Później jego ciało zostało ekshumowane i 2 marca 1916 pochowane w grobowcu rodzinnym na Cmentarzu Rakowickim w Krakowie.

</doc>
<doc id="4152723" url="https://pl.wikipedia.org/wiki?curid=4152723" title="Josh Magette">
Josh Magette

 
Josh Magette (ur. 28 listopada 1989 w Birmingham) – amerykański koszykarz, występujący na pozycji rozgrywającego, obecnie zawodnik Darüşşafaka Tekfen.
23 grudnia 2018 dołączył do hiszpańskiego Herbalife Gran Canaria. 26 marca 2019 opuścił klub.
17 lipca 2019 podpisał umowę z Orlando Magic na występy zarówno w NBA, jak i zespole G-League – Lakeland Magic. 14 stycznia 2020 opuścił klub. 6 grudnia dołączył do tureckiego Kategoria:Koszykarze Darüşşafaka Tekfen.

</doc>
<doc id="4152730" url="https://pl.wikipedia.org/wiki?curid=4152730" title="Balcerzak">
Balcerzak

Osoby noszące nazwisko Balcerzak:

</doc>
<doc id="4152737" url="https://pl.wikipedia.org/wiki?curid=4152737" title="Ulica Królowej Jadwigi w Bydgoszczy">
Ulica Królowej Jadwigi w Bydgoszczy

Ulica Królowej Jadwigi w Bydgoszczy – jedna z najważniejszych ulic centrum Bydgoszczy, tworząca szlak komunikacyjny łączący bydgoski Dworzec Główny z południowo-zachodnią częścią miasta, istotny z punktu widzenia funkcjonowania komunikacji miejskiej. Pomiar ruchu w 2006 wykazał, że w szczycie komunikacyjnym ulicą przejeżdża około 1920 pojazdów na godzinę, co generuje zatory pojazdów, wiążące się z niewystarczającą przepustowością skrzyżowań z ul. Dworcową i Garbary.
Historia.
Ulica wytyczona została w roku 1860, w związku z intensywnym rozwojem miasta w kierunku północno-zachodnim, będącym efektem oddania do użytku w r. 1851 bydgoskiego dworca kolejowego.
W latach 1861-1865 w osi ulicy powstał łukowy, trójprzęsłowy ceglany most na Brdzie, któremu nadano nazwę "Viktoriabrücke". Tuż przy moście powstała stocznia rzeczna Braci Wulff.
W związku z budową nowego odcinka Kanału Bydgoskiego i zwiększeniem parametrów drogi wodnej Odra – Wisła, dotychczasowy most został zastąpiony nowym, żelbetowym, który otwarto 25 sierpnia 1913.
Pierwotnie ulica kończyła się na południowej pierzei ulicy Garbary, co wymuszało kierowanie całego ruchu pojazdów w kierunku ulicy Jackowskiego. Dopiero w l. 1974-1975, po zasypaniu Starego Kanału, przebito ulicę do skrzyżowania ulic Focha i Kordeckiego. Rozważane projekty poprowadzenia ulicą linii tramwajowej, ze względu na konieczność kolosalnych wyburzeń, zostały odrzucone na rzecz budowy trasy równoległej do ulicy, którą oddano do użytku w listopadzie 2012.
W ciągu ostatnich lat miejski konserwator zabytków dotował remont budynków przy Królowej Jadwigi 1 i 2, a także ul. Garbary 12 i 18. W 2017 wyremontowano kamienice nr 6, 7 oraz – dzięki wsparciu miasta – nr 4 z 1905 r. oraz 10 z 1880 r.. Część kamienic została wyremontowana po tym, jak poprawę estetyki nakazał powiatowy inspektor nadzoru budowlanego, tak było m.in. w przypadku kamienic z numerami 3 z 1898 r., nr 5, 7 z 1890 r., 8 z 1889 r., 13, 15, 17 z 1910 roku (ze zdobieniami elewacji w formie gzymsów oraz nadokienników i pilastrów na wysokości piętra) czy też 19; część z inicjatywy i pieniędzy mieszkańców (np. budynek z nr 6 z 1886 r.). Poza odnowionymi elewacjami ulicę zdobią inne elementy, jak pierwsza w mieście retrościana (stylizowana na okres międzywojenny reklama ścienna) z 2014 na budynku przy ul. Garbary nr 9 z 1895 r., czy mural na budynku Akademickiej Przestrzeni Kulturalnej WSG. W 2017 rozebrano obiekty basenu i hali widowiskowo-sportowej Astoria z 1962, a w miejsce do 2020 powstały nowe obiekty.
Zabytki.
Do wojewódzkiego rejestru zabytków wpisane są obiekty:
Nazwy.
Pierwszym patronem ulicy była Wiktoria – małżonka przyszłego cesarza niemieckiego Fryderyka III. Po włączeniu Bydgoszczy w granice II Rzeczypospolitej w 1920 roku Polacy zachowali zasadę, że patronką ulicy jest panująca monarchini, i nadali jej nazwę Królowej Jadwigi – popularnej na Kujawach z racji przypisywanej jej przepowiedni klęski zakonu krzyżackiego pod Grunwaldem. W latach 1939–1945 niemieccy okupanci używali nazwy sprzed 1920, natomiast po 1945 Polacy wrócili do nazwy międzywojennej. W XXI wieku polska nazwa ulicy i mostu stała się punktem odniesienia przy nadawaniu nazwy równoległej przeprawie mostowej, przeznaczonej dla ruchu tramwajowego, która otrzymała nazwę mostu Władysława Jagiełły.
Komunikacja.
Przez ulicę Królowej Jadwigi przejeżdżają aktualnie autobusy linii 54, 71 i 77, 79 oraz 31N i 33N.
W ujęciu historycznym funkcjonowały tu również linie 60, 60bis, 61, 62, 63, 93, 94, 101, 103, 104, 201, 32N i 34N.

</doc>
<doc id="4152739" url="https://pl.wikipedia.org/wiki?curid=4152739" title="Tyler Cavanaugh">
Tyler Cavanaugh

 
Tyler Robert Cavanaugh (ur. 9 lutego 1994 w Syracuse) – amerykański koszykarz, występujący na pozycji silnego skrzydłowego, obecnie zawodnik Žalgiris Kowno.
11 maja 2018 został zwolniony przez Atlantę Hawks. 1 sierpnia podpisał umowę z Utah Jazz na występy zarówno w NBA, jak i zespole G-League – Salt Lake City Stars.
21 lipca 2019 został zawodnikiem niemieckiej Alby Berlin.
17 lipca 2020 dołączył do hiszpańskiego Iberostar Tenerife CB Canarias.
15 czerwca 2021 zawarł umowę z Žalgirisem Kowno.

</doc>
<doc id="4152740" url="https://pl.wikipedia.org/wiki?curid=4152740" title="Aleksander Wachniewski">
Aleksander Wachniewski

Alekdander Wachniewski (ur. 1891, zm. ?) – inżynier, członek Polskiej Partii Robotniczej. 14 czerwca został wybrany następcą pierwszego pełnomocnika rządu we Wrocławiu, czyli w ówczesnych realiach prezydentem miasta po tym, jak w niełaskę władz komunistycznych popadł Bolesław Drobner. W r. 1947 na stanowisku zastąpił go Bronisław Kupczyński.

</doc>
<doc id="4152742" url="https://pl.wikipedia.org/wiki?curid=4152742" title="Łukasz Rajchelt">
Łukasz Rajchelt

Łukasz Rajchelt (ur. 12 lutego 1999 w Łodzi) – polski siatkarz, grający na pozycji rozgrywającego. Wychowanek Wifamy Łódź. 
10 września 2016 roku zdobył tytuł mistrza Europy juniorów. Polska w tym turnieju wygrała wszystkie siedem spotkań które rozgrywała i odniosła triumf w całym turnieju pokonując w finale reprezentację Ukrainy (3:1).
Sukcesy reprezentacyjne.
Mistrzostwa Europy Juniorów:

</doc>
<doc id="4152745" url="https://pl.wikipedia.org/wiki?curid=4152745" title="Ambasada Korei Południowej przy Stolicy Apostolskiej">
Ambasada Korei Południowej przy Stolicy Apostolskiej

Ambasada Korei Południowej przy Stolicy Apostolskiej – misja dyplomatyczna Republiki Korei przy Stolicy Apostolskiej. Ambasada mieści się w Rzymie.
Historia.
Korea Południowa nawiązała stosunki dyplomatyczne ze Stolicą Apostolską w 1963, jednak kontakty watykańsko-koreańskie utrzymywane były również wcześniej. Od 1966 przedstawicielstwa dyplomatyczne są w randzie ambasad.

</doc>
<doc id="4152747" url="https://pl.wikipedia.org/wiki?curid=4152747" title="Ulica Świętej Trójcy w Bydgoszczy">
Ulica Świętej Trójcy w Bydgoszczy

Ulica Świętej Trójcy w Bydgoszczy – jedna z najstarszych i dawniej najważniejszych ulic centrum Bydgoszczy, wyprowadzająca z centrum szlak komunikacyjny biegnący w kierunkach zachodnim i północno-zachodnim, stanowiąca jeden z głównych ośrodków osadniczych dawnego Przedmieścia Poznańskiego. Zrealizowane inwestycje komunikacyjne (budowa nowego odcinka ul. Marszałka Focha oraz ul. Kruszwickiej) doprowadziły do utraty przez ulicę charakteru tranzytowego i likwidacji przebiegającej tędy linii tramwajowej.
Historia.
Nazwa ulicy w oficjalnych dokumentach pojawiła się najwcześniej w 1850 r. jako łącząca ul. Poznańską (Posernerstraße) z obecną Focha (wówczas Canalstraße). W istocie ulica ta ma dzieje o wiele dawniejsze, związane z istnieniem w tym rejonie (zwanym dawniej Przedmieściem Poznańskim) od połowy XVI w. gotyckiego kościółka św. Trójcy. Kościół ten w 1829 został rozebrany, a w jego miejscu, dzięki m.in. wsparciu papieskiemu, powstał obecny kościół neogotycki pod tym samym wezwaniem.
Po wybudowaniu Kanału Bydgoskiego u północnego krańca ulicy powstały Most Władysława IV oraz Śluza III Grunwaldzka. Przestały one istnieć w związku z zasypaniem starego odcinka kanału w początku l. 70. XX wieku.
Około połowy XIX wieku Friedrich Eberhardt w odlewni przy ul. św. Trójcy rozpoczął produkcję maszyn parowych dla lokalnych fabrykantów (późniejszy Spomasz).
Obecna zabudowa ulicy pochodzi w większości z przełomu XIX i XX wieku. Od początku XXI wieku znaczna część zabudowy ulicy została poddana rewaloryzacji (np. jesienią 2016 budynek nr 3). W 2019 planowano rozpoczęcie budowy domu mieszkalnego "Nowa Wenecja" pod nr 8.
Zabytki.
Do wojewódzkiego rejestru zabytków wpisane są obiekty:
Nazwy.
Ulica początkowo nosiła nazwę ul. Berlińskiej (Berliner Straße), którą po włączeniu miasta w 1920 do Polski przemianowano od wezwania położonego przy niej kościoła przy ul. Świętej Trójcy. W 1939 nazwę Berlinerstrasse Niemcy przenieśli na ul. Grunwaldzką, a ul. św. Trójcy została nazwana Potsdamer Straße. Po II wojnie światowej przywrócono na krótko nazwę międzywojenną, aby następnie zmienić ją na ul. gen. Karola Świerczewskiego. W roku 1990 przywrócono nazwę z roku 1920.
Komunikacja.
Przez ulicę Świętej Trójcy nie przejeżdżają aktualnie żadne linie autobusowe i tramwajowe. W przeszłości funkcjonowały tutaj linie tramwajowe nr 1, 2, 3, 3bis, 5 oraz linie autobusowe nr 51, 56, 58, 61, 62, 64 oraz 92.

</doc>
<doc id="4152750" url="https://pl.wikipedia.org/wiki?curid=4152750" title="Julyan Stone">
Julyan Stone

Julyan Ray Stone (ur. 7 grudnia 1988 w Alexandrii) – amerykański koszykarz, występujący na pozycji rzucającego obrońcy.
7 lipca 2018 trafił do Chicago Bulls w wyniku umowy zawartej między trzema drużynami. 14 lipca został zwolniony przez klub.

</doc>
<doc id="4152760" url="https://pl.wikipedia.org/wiki?curid=4152760" title="Ulica o. Augustyna Kordeckiego w Bydgoszczy">
Ulica o. Augustyna Kordeckiego w Bydgoszczy

Ulica ojca Augustyna Kordeckiego w Bydgoszczy – dawniej jedna z najważniejszych ulic w układzie komunikacyjnym centrum Bydgoszczy, umożliwiająca przejazd na osi wschód-zachód oraz od Dworca Głównego w kierunku południowo-zachodniej częścią miasta, istotny z punktu widzenia funkcjonowania komunikacji miejskiej. Z tego powodu przez kilkadziesiąt lat na części ulicy funkcjonowała linia tramwajowa, po której na elewacjach budynków zachowały się rozety do podtrzymywania przewodów trakcyjnych. W l. 1974-1975, po zasypaniu Starego Kanału Bydgoskiego, ulica uzyskała połączenie z ul. Królowej Jadwigi. W l. 80. XX wieku, po wybudowaniu dwupasmowej ul. Kruszwickiej, ulica straciła połączenie z placem Poznańskim, co znacząco zmniejszyło natężenie ruchu.
Zabytki.
Do wojewódzkiego rejestru zabytków wpisane są obiekty:
W 2018 zakończono remont kamienicy pod nr 24, której pieczołowicie przywrócono dekorację elewacji (z ryzalitem, boniowaniem, gzymsami i obramieniami okien). W 2021 przeprowadzono remont kamienicy nr 25 z 1910; w poprzednich latach odnowiono natomiast elewacje budynków nr 9, 11, 13, 19, 23, 27 i 29.
Nazwy.
Na pierwszych mapach, na których widnieje obecna ulica, znaleźć można nazwę "Cichorienstrasse", co można tłumaczyć jako ulicę Cykorii. Następnie patronem został popularny w Prusach pisarz i polityk, a zarazem mieszkaniec Bydgoszczy Theodor Gottlieb von Hippel. Po włączeniu Bydgoszczy w granice Rzeczypospolitej w 1920 roku ulica otrzymała nazwę Kordeckiego. W późniejszym czasie, zarówno w 1939, jak i w 1945 zarówno Niemcy, jak i Polacy wracali do swoich pierwotnych nazw. Dopiero w 1950 ulicę poświęcono postaci Jana Olszewskiego - bydgoskiego radnego i członka związków zawodowych, a zarazem działacza KPP. W 1991 ulica wróciła do nazwy z okresu międzywojennego, co wymagało jednak zmiany nazwy ulicy Kordeckiego w Fordonie, który w 1973 stał się częścią Bydgoszczy.
Komunikacja.
Przez ulicę Kordeckiego nie przejeżdżają aktualnie żadne linie autobusowe i tramwajowe. W przeszłości funkcjonowały tutaj linie tramwajowe nr 1, 2, 3, 3bis, 5 oraz linie autobusowe nr 51, 56, 58, 61, 62 oraz 92.

</doc>
<doc id="4152774" url="https://pl.wikipedia.org/wiki?curid=4152774" title="Claudia Kim">
Claudia Kim

Claudia Kim, właśc. Kim Soo-hyun (hangul: 김수현, hancha: 金秀賢, ur. 25 stycznia 1985 w Seulu) – południowokoreańska aktorka i modelka, która wystąpiła m.in. w filmach ', "Mroczna Wieża" i '.
Życiorys.
W wieku pięciu lat przeniosła się z rodziną do New Jersey, by sześć lat później wrócić do Korei. Gdy dorosła, rozpoczęła karierę modelki, a później także aktorki.

</doc>
<doc id="4152776" url="https://pl.wikipedia.org/wiki?curid=4152776" title="Zapasy na Igrzyskach Ameryki Środkowej 2013">
Zapasy na Igrzyskach Ameryki Środkowej 2013

Turniej w ramach Igrzysk - San José w 2013 rozegrano 13 marca.

</doc>
<doc id="4152777" url="https://pl.wikipedia.org/wiki?curid=4152777" title="Zapasy na Igrzyskach Ameryki Centralnej 2013">
Zapasy na Igrzyskach Ameryki Centralnej 2013



</doc>
<doc id="4152783" url="https://pl.wikipedia.org/wiki?curid=4152783" title="Władysław Janowski (duchowny)">
Władysław Janowski (duchowny)

Władysław Janowski (ur. 14 lipca 1931 w Domaradzu, zm. 12 czerwca 2017 w Głogowie Małopolskim) - polski duchowny rzymskokatolicki.
Życiorys.
Młodość.
Urodził się 14 lipca 1931 w Domaradzu. Był synem Piotra i Weroniki z domu Strzała. W 1949 zdał egzamin dojrzałości i wstąpił do Wyższego Seminarium Duchownego w Przemyślu. Sakrament święceń kapłańskich otrzymał 27 czerwca 1954 z rąk biskupa Franciszka Bardy.
Praca duszpasterska.
Po święceniach odbył dalsze studia w KUL w Lublinie od 1 października 1954 do 30 czerwca 1959. Po studiach pracował jako wikariusz w parafiach: w Sanoku od 1 lipca 1959 do 29 marca 1960, w Wietlinie od 30 marca do 31 lipca 1960, w Dębowcu od sierpnia 1960 do 18 marca 1960, w Czaszynie od 19 marca 1960 do 1 lipca 1967. Następnie jako proboszcz pracował w parafiach: w Stalowej Wola od 21 listopada 1967 do 25 października 1977, w Rzeszowie-Zalesiu od 26 października 1977 do 26 sierpnia 1987, w Zaczerniu od 27 sierpnia 1987 do 24 sierpnia 2001. Dzięki zaangażowaniu księdza prałata Janowskiego i mieszkańców Stalowej Woli budowę świątyni Matki Bożej Królowej Polski ukończono pod koniec 1973, a w grudniu tego roku ówczesny kardynał Karol Wojtyła konsekrował kościół.
Po przejściu na emeryturę od 2001 do 2017 zamieszkał w rodzinnej parafii Domaradz. W ostatnich tygodniach, ze względu na stan zdrowia, przebywał w Zakładzie Pielęgnacyjno – Opiekuńczym Caritas przy parafii farnej w Głogowie Małopolskim. Zmarł tamże 12 czerwca 2017. Został pochowany na cmentarzu parafialnym w Zaczerniu.

</doc>
<doc id="4152786" url="https://pl.wikipedia.org/wiki?curid=4152786" title="Jonas Biliūnas">
Jonas Biliūnas

Jonas Biliūnas (ur. 11 kwietnia 1879 roku we wsi Niūronys, niedaleko Onikszt – zm. 8 grudnia 1907 roku w Zakopanem) – litewski prozaik, publicysta, pionier prozy poetyckiej na Litwie, działacz społeczny.
Pseudonimy: "Jonas Anykštėnas, J. Barzdyla, J. Niuronis, Jonas B-nan, Jonas Bežemis, J. Gražys, Jonas Žaltys, Jonelis, Kazys Tauškutis."
Życiorys.
Urodził się w rodzinie bogatych rolników. Był ich ostatnim, ósmym dzieckiem. Jego ojcem był Juozapas Biliūnas a matką Zuzana Gražytė-Biliūnienė. Początkowo uczył się w szkole wiejskiej, a następnie w latach 1891 - 1899 w gimnazjum w Lipawie.
W gimnazjum zaangażował się w działalność społeczną i polityczną, utworzył tajną grupę, w której skład weszli: Mykolas Blūdžius (późniejszy dyrektor departamentu podatkowego), Peliksas Bugailiškis, Antanas Garmus (lekarz i pisarz), Kazys Gugis (prawnik, jeden z założycieli "Naujienos" w USA), Antanas Kišonas (farmaceuta, LSDP w USA), Ignas Končius (profesor), Antanas Murma, Pranas Mažylis (profesor), Antanas Rucevičius (pisarz), R. Pacevičius (chemik), Antanas Purėnas (profesor i rektor Uniwersytetu Witolda Wielkiego), Kazys Šilinskis-Šilinis, D. Šukevičius, Antanas Žukauskas i inni. Napisał i rozprowadził publikację "Litwini i Litwinki".
W 1893 r. zmarli jego rodzice. W 1899 r. odmówił wysłania go do seminarium duchownego, przez co stracił wsparcie finansowe krewnych. W latach 1899 - 1900 mieszkał w Lipawie, gdzie udzielał prywatnych lekcji. W 1900 roku ukończył gimnazjum w Szawlach i wstąpił na wydział medyczny Uniwersytetu Dorpackiego (obecnie Tartu). Za udział w antycarskiej demonstracji studentów już w 1901 roku został wyrzucony z uniwersytetu.
W latach 1901 - 1902 mieszkał w Szawlach. W 1902 r. przeniósł się do Poniewieża, gdzie pracowała jego przyszła żona i córka lokalnego dentysty Julia Janulaitytė (ur. 1880 - zm. 1978). Tam wstąpił do Partii Socjaldemokratów Litewskich i przez pewien czas jej przewodził. W 1902 r. był gościem na zjeździe Litewskiej Partii Demokratycznej. W Poniewieżu udzielał lekcji i pisał do litewskich gazet. W 1903 r. przedstawił pomysł i zorganizował wydanie gazety dla młodzieżówki "Przyjaciel", planował zamienić ją w kwartalnik. Przejął kierownictwo w organizacji, po tym jak Vincas Mickevičius-Kapsukas ją opuścił. Przyczynił się do publikacji gazety "Głos pracowników", zredagował jej dwa pierwsze numery.
Nie dostał pozwolenia na powrót na Uniwersytet Dorpacki i kontynuowanie studiów medycznych. W 1903 r. wstąpił do Wyższej Szkoły Handlowej w Lipsku, gdzie studiował literaturę. W Lipsku zachorował na gruźlicę. Latem 1904 r. wyjechał na Uniwersytet Zuryski, by studiować literaturę. W Zurychu napisał swoje najbardziej znaczące dzieło - alegoryczną opowieść "Światło szczęścia". Gdy w 1905 r. choroba uległa nasileniu, wrócił na Litwę. W tym samym roku udał się do Zakopanego na leczenie, latem mieszkał na Litwie, w Niūronys, w Rozalė i w Kačerginė.
W tym czasie wiele pisał. W 1907 r. założył w Poniewieżu organizację z ramienia LSDP. W tym samym roku opracował pierwszy projekt kalendarza-almanachu litewskiej literatury i sztuki. Napisał artykuły o literaturze "Obrazy Žemaitė" (napisany w 1902 r., opublikowany w 1908 r.), "Mūsų gyvenimo dilgėlės ir usnys" (1905 r.). Pod koniec roku ponownie udał się na leczenie do Zakopanego, gdzie 8 grudnia zmarł na rękach żony.
Został pochowany na cmentarzu w Zakopanem (kw. P-I-2). W 1953 r. z inicjatywy Antanasa Vienuolisa zwłoki Biliūnasa zostały ekshumowane i pochowane na wzgórzu we wsi Liudiškiai na Litwie w pobliżu Onikszt. W 1946 r. i w latach 1954 - 1955 z inicjatywy córki z drugiego małżeństwa jego żony - Meilė Lukšienė, wydano dwa tomy jego "Pism".
Twórczość.
Pierwsza książka z gatunku literatury pięknej pod tytułem "Różne opowiadania" ukazała się w 1906 roku. Pisał krytyki literackie i historyczne, artykuły publicystyczne, popularyzujące naukę i broszury o charakterze politycznym.
Utwory Jonasa Biliūnasa charakteryzują się humanistycznymi ideami, subtelną znajomością ludzkiej duszy, liryzmem, eleganckim nastrojem, mistrzowskim stylem. Szczególną rolę gra w nich narrator, który wyraża moralne preferencje autora. We wczesnych utworach (opowiadanie "Pierwszy strajk", 1903 r., "Bez pracy", 1904 r.) przeważa temat społecznego wyzysku pracowników i ich protestów. W późniejszych narracjach pojawiają się wyraźne problemy etyczne i psychologiczne, osoby skrzywdzone ukazane są ze współczuciem, przedstawieni są ludzie nieszczęśliwi w życiu i ich uczucia.
Tematem wszystkich utworów Biliūnasa jest wieś i człowiek. Postacie są przedstawione jako nikomu niepotrzebne, strapione, odrzucone. Refleksje rodzą się z sytuacji przeżywanych przez odrzuconych. W utworach przeważają dwa czasy: realistyczny i retrospekcyjny. Opisy przestrzeni są bardzo wymowne. Narrator jest subiektywny, trzecioosobowy lub występuje jako jedna z postaci. Lyrizm nadaje utworom głęboka, humanistyczna osobowość Biliūnasa, ale również pragnienie zrozumienia, pocieszenia. W twórczości można odnaleźć wiele wątków autobiograficznych. Biliūnas za pomocą swoich utworów zapoczątkował litewską liryczną powieść psychologiczną i wpłynął na rozwój prozy litewskiej.
Dzieła.
Nowele:
Opowieści:

</doc>
<doc id="4152788" url="https://pl.wikipedia.org/wiki?curid=4152788" title="Muzyczny Camping w Lubaniu">
Muzyczny Camping w Lubaniu

Muzyczny Camping w Lubaniu – ogólnopolski festiwal muzyczny na którym wzorowali się później twórcy takich imprez jak: Camping Muzyczny w Brodnicy, Festiwal w Jarocinie, Piknik Country w Mrągowie, czy Blues nad Bobrem. Pierwsza edycja imprezy odbyła się w lipcu 1979 roku w Lubaniu.
Historia.
I Muzyczny Camping w Lubaniu odbył się w dniach 11-14 lipca 1979 roku w Lubaniu. Organizatorami imprezy byli: oddział wrocławski Polskiego Stowarzyszenia Jazzowego (rozpoczął swą działalność w 1977 roku), lubański Urząd Miasta i jeleniogórski Wojewódzki Dom Kultury, a jego pomysłodawcami byli pracownicy wrocławskiego PSJ – Wojciech Siwek i Maciej Partyka, którzy chcieli stworzyć festiwal na wzór Woodstock'69. Początkowo "Camping", pod nazwą "Forte Camping" miał odbyć się w Domu Kultury w Leśnicy, ale wobec braku zgody na nocne koncerty, poszukano nowej lokalizacji, którą znaleziono w Lubaniu. W małym nakładzie wydawano biuletyn festiwalowy pt. "Wyskrobek Muzyczny". Fotoreporterami akredytowanymi przy festiwalu byli bracia Wiesław (Krajowa Agencja Wydawnicza) i Artur (Polska Agencja Prasowa i "Nowiny Jeleniogórskie") Schabowscy. Postawiono na muzyczną różnorodność, prezentując m.in. muzykę rockową, jazzową, country, czy piosenkę studencką. I Muzyczny Camping w Lubaniu był miejscem ogólnopolskiego debiutu grup Maanam i Porter Band, a także miejscem niezliczonych koncertów wielu wykonawców, takich jak: Kombi, Krzak, Heam, Kasa Chorych, Wolna Grupa Bukowina, Osjan, a także zespołów ze Stanów Zjednoczonych, RFN, Danii i Indii. W składach występujących formacji i jako soliści na scenie pojawili się, m.in.: Krystyna Prońko (Prońko Band), Hanna Banaszak (Sami Swoi), Andrzej Zaucha (Dżamble), Jan Izbiński (Sami Swoi), Roman „Pazur” Wojciechowski (Transport Band), Ireneusz Dudek (Irjan), Jacek Zwoźniak (wykonał drażniącą lubańskich milicjantów piosenkę pt. "Milicja, Wrocław i ja"), Piotr Pastor, Martyna Jakubowicz, Jacek Skubikowski, Old Timers, Jan „Ptaszyn” Wróblewski (prowadził własny kwartet), Sławomir Kulpowicz (The Quartet) i wielu innych. Koncerty odbywały się w amfiteatrze, na lubańskim rynku oraz w salach przy ul. Kościuszki (wówczas Lenina) i Armii Krajowej (wówczas Świerczewskiego). Wszystkie koncerty nocne były rejestrowane przez TVP3 Wrocław, lecz wyemitowano tylko dwudziestominutowy fragment koncertu grupy Exodus. Festiwal był miejscem zlotów hipisów i pierwszych punków. Miasteczko namiotowe rozłożyło się na zachodnim zboczu Kamiennej Góry. Imprezę czujnie obserwowała miejscowa ludność, MO i ORMO. Ostatni koncert pierwszej edycji festiwalu zakończył się regularną bitwą między ochroną i fanami punkowych zespołów, których występy na głównej scenie nieoczekiwanie odwołano, a także milicją. W efekcie aresztowano kierownika festiwalu Macieja Partykę. Zachęceni sukcesem pierwszej edycji organizatorzy postanowili powtórzyć "Camping", zachowując podobną formułę i charakter imprezy. II Muzyczny Camping w Lubaniu odbył się w dniach 4-9 lipca 1980 roku. Program imprezy był analogiczny do poprzedniego. Przed południem odbywały się otwarte dla publiczności próby solistów i zespołów w amfiteatrze, po południu koncerty w obu domach kultury ("Osadnik" i "Włókniarz"), wieczorem natomiast całonocne maratony muzyczne w lubańskim amfiteatrze. Tym razem przygotowano sześć koncertów głównych (w 1979 roku były cztery), w tym aż trzy noce jazzowe. Dodatkowo na terenie położonego na zboczu Kamiennej Góry basenu, codziennie wieczorem odbywały się dyskoteki. Tym razem pogoda nie dopisała. Druga edycja festiwalu minęła pod znakiem deszczu, który zalewał namioty – bawili się tylko najwytrwalsi. Mimo to II Muzyczny Camping w Lubaniu należał do udanych – była to jego ostatnia edycja. W miesiąc po ostatnim festiwalu rozpoczęły się strajki na Wybrzeżu zakończone podpisaniem porozumień w Gdańsku i powstaniem Solidarności. Miejscowa ludność skarżyła się, że przyjezdni dewastowali ich ogrody i działki w poszukiwaniu jabłek. Do tego dochodziły prowincjonalne, gorszące legendy o hipisach rzekomo kąpiących się nago w lubańskich fontannach. Władze PRL wykorzystały ten fakt jako pretekst i zakazały organizacji kolejnych edycji festiwalu.
Program nocnych koncertów w amfiteatrze.
I Muzyczny Camping w Lubaniu (11-14.07.1979).
Główne koncerty odbywały się w amfiteatrze na Kamiennej Górze. Początek - godz. 21:00. Koniec – do godzin porannych. 
11 lipca 1979 (środa) – noc Muzyka Młodej Generacji
Reżyseria i prowadzenie: Jacek Sylwin. 
Wykonawcy: Exodus, Irjan (duet Ireneusz Dudek i Jan Janowski), Kombi, Krzak, Heam, Bogdan Gajkowski i Magiczna Maszyna, Porter Band. 
12 lipca 1979 (czwartek) – noc Folk &amp; Blues
Reżyseria i realizacja: Piotr Niewiarowski, prowadzenie: Korneliusz Pacuda. 
Wykonawcy: Paweł Ostafil, Wolna Grupa Bukowina, Marek Śnieć, Jacek Skubikowski, Little Ole Opry, Michał „Lonstar” Łuszczyński, Grupa Bluesowa Marka Młynarza, zespół Blues Army, Martyna Jakubowicz, Piotr Pastor, The Westlake, Madrigals Singers (USA). 
13 lipca 1979 (piątek) – noc Jazz by Night
Przygotowanie: Wojciech Siwek (Prezes wrocławskiego Oddziału PSJ), prowadzenie: Tomasz Tłuczkiewicz. 
Wykonawcy: Breakwater, No smoking, Crash, Kwartet Jana „Ptaszyna” Wróblewskiego, Family of Percussion (RFN, USA, Indie), The Quartet (Sławomir Kulpowicz – pianio, Janusz Stefański – perkusja, Tomasz Szukalski – saksofon, Paweł Jarzębski – gitara basowa), Jazz Day, Ragamala, Krystyna Prońko, Jazz Workshop. 
14 lipca 1979 (sobota) – noc Piosenka
Przygotowanie, realizacja i prowadzenie: Krzysztof Materna. 
Wykonawcy: Hanna Banaszak, Jan Izbiński i Sami Swoi, Bogusław Mec, Tadeusz Woźniak, Elżbieta Jodłowska, Danuta Morel i Kameleon, Maanam, Porter Band, Moonlight, Krystyna Prońko, Jonasz Kofta.
Każdego dnia w salach przy ul. Kościuszki (wówczas Lenina) i Armii Krajowej (wówczas Świerczewskiego) odbywały się koncerty wybranych solistów, bądź zespołów, np. 12.07.1979 r.: The Quartet – Dom Kultury "Osadnik", godz. 18:00 Osjan (wówczas w składzie: Jacek Ostaszewski – kontrabas i flet, Wojciech Waglewski – gitara, Milo Kurtis – instrumenty perkusyjne oraz Radosław Nowakowski – bębny) – wyrobisko na Kamiennej Górze (organizatorzy pisali: "Kanion"), godz. 19:00. Na lubańskim rynku, np. koncert amerykańskiej grupy wokalno-tanecznej Little Ole Opry czy 12.07.1979 r. koncerty grup Jazz Day i Kryzys – godz. 17:00.
II Muzyczny Camping w Lubaniu (04-09.07.1980).
4 lipca 1980 (piątek) – Noc z piosenką
Prowadzenie: Stanisław Wolski. 
Wykonawcy: Piotr Pastor, Krystyna Prońko i Prońko Band, Andrzej Zaucha, Stanisław Sojka i Dżamble, Grupa Pod Budą, Hanna Banaszak i Sami Swoi, Wolna Grupa Bukowina, Moonlight. 
5 lipca 1980 (sobota) – Jazz I
Prowadzenie: Jan Mazur). 
Wykonawcy: Urszula Delbowska, Jan Izbiński, Dominik Witt i Sami Swoi, Jazz Day Orchestra, Old Timers, Swing Session, Spirituals and Gospels Singers, Karkonoscy Stompersi. 
6 lipca 1980 (niedziela) – Jazz II
Prowadzenie: Tomasz Tłuczkiewicz. 
Wykonawcy: Grażyna Łobaszewska i Crash, Laboratorium, Kwartet Jana Ptaszyna Wróblewskiego, Kwintet Mieczysława Wolnego, North Convention, Breakwater. 
7 lipca 1980 (poniedziałek) – Jazz III
Prowadzenie: Marek Karewicz. 
Wykonawcy: Curlay Skiffle Group (Dania), Swing Workshop (NRD), m.in. Jacek Bendnarek (kontrabas) + Krzysztof Zgraja (flet), Jo Banks and The Soul Train (USA), Pee Wee Bluesgang (RFN). 
8 lipca 1980 (wtorek) – Folk and Blues
Prowadzenie: Korneliusz Pacuda i Piotr Niewiarowski. 
Wykonawcy: Kasa Chorych, Grupa Martyny Jakubowicz, Wiesław Ruciński, Grupa Rogala, Flank, Folky Band, Mietek Blues Band, Jo Banks and The Soul Train (USA), Pee Wee Bluesgang (RFN). 
9 lipca 1980 (środa) – Rock and Pop
Prowadzenie: Tomasz Tłuczkiewicz. 
Wykonawcy: Porter Band, Krzak, Maanam, Transport Band. 
Program "Campingu" zawierał także spis koncertów odbywających się w klubach: 
Dom Kultury "Osadnik", ul. Lenina (obecnie Miejski Dom Kultury, ul. Kościuszki): 
5.07.1980, godz. 16.00 - Swing Session, godz. 19.00 - Krystyna Prońko i Prońko Band. 
6.07.1980, godz. 16.00 - Grupa Pod Budą, godz. 18.00 - Spirituals and Gospels Singers. 
7.07.1980, godz. 16.00 - Kwartet Jana Ptaszyna Wróblewskiego, godz. 18:00 – Laboratorium. 
Międzyzakładowy Dom Kultury "Włókniarz", ul. Świerczewskiego (obecnie ul. Armii Krajowej): 
6.07.1980, godz. 17.00 – Dżamble; 7.07.1980, godz. 17.00 - Kasa Chorych; 8.07.1980, godz. 17.00 – Krzak; 9.07.1980, godz. 15.00 – Porter Band. Ponadto na terenie położonego na zboczu Kamiennej Góry basenu codziennie, od godziny 17.00, odbywały się dyskoteki. Prowadzili je Marek Karewicz i Bogdan Bogiel. Cena wstępu na dyskotekę – 20,00 zł.

</doc>
<doc id="4152789" url="https://pl.wikipedia.org/wiki?curid=4152789" title="Plac Poznański w Bydgoszczy">
Plac Poznański w Bydgoszczy

Plac Poznański w Bydgoszczy – plac położony w Bydgoszczy w Śródmieściu, stanowiący jedno z najważniejszych skrzyżowań w Bydgoszczy.
Charakterystyka.
Plac Poznański, posiadający dawniej formę rynku, jest obecnie skrzyżowaniem z ruchem okrężnym, na którym ruch sterowany jest za pomocą sygnalizacji świetlnej. Od północy dobiega do niego dwupasmowa ulica Kruszwicka, od południowego zachodu - również dwupasmowa ulica Szubińska, od południa - ulica Stroma, wylot na wschód stanowi ulica Grudziądzka, a wlot z tego kierunku - ulica Poznańska. Ulica Lubelska (wytyczona w 1797) łącznie z ul. Seminaryjną są obecnie w znacznej mierze odcięte od placu (wjazd w te ulice możliwy jest tylko od ul. Kruszwickiej), natomiast ul. Kordeckiego i ul. Chwytowo (nazwa dawnej osady, zamieszkałej przez rzemieślników i murarzy), dobiegające do placu od strony północno-wschodniej, kończą się na nim parkingami nieposiadającymi połączenia z resztą sieci drogowej skrzyżowania. Pod ul. Kruszwicką znajduje się przejście podziemne, umożliwiające komunikację pieszą w kierunku ul. Dolina, która również została odcięta od reszty skrzyżowania. Wspomniany tunel wyposażony jest w zamurowane wyjścia na powierzchnię ul. Kruszwickiej, w miejsce zarezerwowane dla planowanej tutaj linii tramwajowej łączącej rondo Grunwaldzkie z osiedlem Błonie. Obecnie przez plac przebiega droga krajowa nr 25, do końca 2015 przebiegała tędy również droga krajowa nr 80.
Znajduje się tu jedna z nielicznych stacji monitoringu powietrza w mieście.
Historia.
Plac wytyczono w I połowie XIX wieku. Pierwotnie posiadał formę trójkąta, zaczynającego się wylotem ulicy Poznańskiej i stopniowo rozszerzającego się do wylotów ulic Lubelskiej i Szubińskiej. Na placu, zwanym początkowo (do 1868) placem Studziennym (Brunnenplatz), czy nawet Rynkiem Świńskim, do czasu powstania rzeźni miejskiej odbywały się targi trzody chlewnej. U wylotu przebudowanej i zmodernizowanej w l. 1975-1976 ul. Grudziądzkiej do połowy XIX w. znajdowała się rogatka miejska. W okresie rządów niemieckich w Bydgoszczy (1868-1920 i 1939-1945) plac nosił oficjalną nazwę "Posener Platz". Obecną formę skrzyżowania z ruchem okrężnym plac uzyskał w roku 1987, kiedy to południowa pierzeja została wyburzona, a dotychczasowy układ przestrzenny, w związku z podniesieniem jego niwelety i odcięciem od niego ulic Kordeckiego i Dolina, uległ znacznej dekompozycji.
W marcu 2020 przystąpiono do budowy dróg rowerowych, łączących plac z rondem Grunwaldzkim (wzdłuż ul. Kruszwickiej), z terminem realizacji 2 sierpnia 2020. Koszt inwestycji wyniósł blisko 9 mln zł. W ramach inwestycji skasowano przystanek autobusowy zlokalizowany na wlocie ulicy Kruszwickiej, a wybudowano nowy na początku ulicy Szubińskiej, który uruchomiono 20 sierpnia 2020.

</doc>
<doc id="4152790" url="https://pl.wikipedia.org/wiki?curid=4152790" title="Rdzawoporka drobnopora">
Rdzawoporka drobnopora

Rdzawoporka drobnopora, czyreń rdzawy ("Fuscoporia ferruginosa" (Schrad.) Murrill) – gatunek grzybów z rodziny szczeciniakowatych ("Hymenochaetaceae").
Systematyka i nazewnictwo.
Pozycja w klasyfikacji według Index Fungorum: "Fuscoporia, Hymenochaetaceae, Hymenochaetales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1794 r. Heinrich Adolf Schrader nadając mu nazwę "Boletus ferruginosus". Potem zaliczany był do różnych rodzajów. Obecną, uznaną przez Index Fungorum nazwę nadał mu William Alphonso Murrill w 1907 r.
Synonimów ma ponad 20. Niektóre z nich:
W 1936 r. gatunek ten opisywany był przez F. Teodorowicza jako korkowiec rdzawy. W 1967 Stanisław Domański nadał mu nazwę czyreń rdzawy. Wówczas gatunek ten zaliczany był do rodzaju "Phellinus" (czyreń), po przeniesieniu do rodzaju "Fuscoporia" nazwa stała się niespójną z nazwą naukową. W 2021 r. Komisja ds. Polskiego Nazewnictwa Grzybów zarekomendowała nazwę rdzawoporka drobnopora.
Morfologia.
Jednoroczny, czasami wieloletni, rozpostarty, bez tendencji do odginania się od podłoża i tworzenia owocników rozpostarto-odgiętych. Jedynie na pionowym podłożu tworzy nieregularne guzki o średnicy 1–2 mm. Ma nieregularny kształt, grubość 1–5, rzadziej do 8 mm, i często pokrywa duże powierzchnie podłoża. Powierzchnia hymenialna początkowo filcowata i rdzawobrązowa, potem gładka i żółtobrązowa. Płonne obrzeże u starszych okazów ma szerokość 1 mm, u młodszych jest szersze. Na jego obwodzie można dostrzec luźne strzępki. Subikulum o grubości do 1 mm, w stanie wilgotnym o korkowatej konsystencji, w stanie suchym twarde i kruche. Subikulum to przerasta puste miejsca w podłożu na głębokość do 4–5 mm. Ma barwę od cynamonowej do rdzawobrązowej. Hymenofor rurkowy. Rurki w kilku słabo oddzielonych warstwach, o długości 1–3 mm, na ukośnych podłożach osiągają długość do 10 mm. Pory drobne, w liczbie 5-6 na mm.
System strzępkowy dimityczny. Strzępki generatywne cienkościenne, przejrzyste i bezbarwne, o średnicy 2–4 μm, z prostymi przegrodami. Strzępki szkieletowe żółte do rdzawobrązowych, grubościenne, o średnicy 3,5–5 μm, z wyraźnym światłem, w tramie mniej więcej równoległe, w subikulum ułożone bezładnie. Szczecinki dwojakiego rodzaju. Szczecinki hymenialne proste, ciemnobrązowe, grubościenne, wyrastające na obrzeżu hymenium. Mają średnicę 5,5–12 μm, długość do 300 μm i zazwyczaj są łatwe do obserwacji. W hymenium występują także liczne, szydłowate, zmodyfikowane szczecinki o nieco wydłużonej podstawie z bocznym nabrzmieniem. Szczecinki w tramie występują w rozproszeniu, są rzadkie, równoległe z rurkami, często trudne do zaobserwowania. Mają długość 30–120 μm i średnicę 5–8 μm. Zarodniki szerokoelipsoidalne, hialinowe, cienkościenne, nieamyloidalne, o rozmiarach 4–6 × 3–3,5 μm.
W Polsce występuje kilka rdzawoporek o rozpostartych owocnikach. Rdzawoporka drobnopora jest ława do odróżnienia od innych, gdyż tworzy luźne strzępki na obrzeżu, a mikroskopowo po licznych szczecinkach w hymenium. Najbardziej podobna jest rdzawoporka gąbczasta ("Fuscoporia obligua"), ale ma wyraźnie większe pory i większe zarodniki. Czyreń ciemnordzawy ("Phellinidium ferrugineofuscum") występuje tylko na drzewach iglastych, rdzawoporka żelazista ("Fuscoporia ferrea") ma bardziej wydłużone, cylindryczne zarodniki i brak jej szczecinek. Czyreń rozpostarty ("Phellinus punctatus") tworzy owocniki wieloletnie, bardziej zwarte, o kilku warstwach rurek i bardzo drobnych porach.
Występowanie i siedlisko.
Występuje głównie w Europie i Afryce Wschodniej. W Polsce jest dość częsty.
W Polsce tworzy przeważnie jednoroczne owocniki rozwijające się na dolnej lub bocznej stronie powalonych pni drzew liściastych, rzadziej na stojących, obumarłych drzewach. Spotykany na drewnie wiśni ptasiej, brzozie brodawkowatej, leszczyny, buka, topoli osiki, wiązów, wierzb, rzadziej na iglastych (jałowiec pospolity).
Saprotrof. Powoduje białą zgniliznę drewna.

</doc>
<doc id="4152791" url="https://pl.wikipedia.org/wiki?curid=4152791" title="Fuscoporia ferruginosa">
Fuscoporia ferruginosa



</doc>
<doc id="4152792" url="https://pl.wikipedia.org/wiki?curid=4152792" title="Stefan Kazimierz Charbicki">
Stefan Kazimierz Charbicki

Stefan (Szczepan) Kazimierz Charbicki herbu Jastrzębiec (zm. 8 czerwca 1663 roku) – biskup pomocniczy lwowski w 1655 roku, biskup tytularny "Nicopolis ad Iaterum" w 1657 roku, kustosz kapituły katedralnej lwowskiej, oficjał lwowski, proboszcz kujawski, archidiakon dobrzyński, kanonik warszawski.

</doc>
<doc id="4152793" url="https://pl.wikipedia.org/wiki?curid=4152793" title="Krzysztof Kłoński">
Krzysztof Kłoński

Krzysztof Kłoński herbu Topór – scholastyk łucki, kanonik gremialny kapituły katedralnej lwowskiej w latach 1670-1672, deputat na Trybunał Główny Koronny w 1666 roku.

</doc>
<doc id="4152803" url="https://pl.wikipedia.org/wiki?curid=4152803" title="Waldemar Żurek">
Waldemar Żurek

Waldemar Jan Żurek (ur. 6 stycznia 1970 w Chrzanowie) – polski prawnik, sędzia Sądu Okręgowego w Krakowie. Członek Krajowej Rady Sądownictwa dwóch kadencji (2010–2018), do marca 2018 rzecznik prasowy Rady.
Życiorys.
Absolwent Technikum Leśnego w Brynku i Wydziału Prawa i Administracji Uniwersytetu Jagiellońskiego. Jako uczeń działał w Konfederacji Polski Niepodległej.
Jest sędzią Sądu Okręgowego w Krakowie; przez ponad 14 lat był również jego rzecznikiem prasowym. Od listopada 2002 roku do maja 2003 pracował jako główny specjalista w Ministerstwie Sprawiedliwości. Od maja 2009 roku do listopada 2009 oraz od czerwca 2010 do września 2010 był delegowany do Krajowej Szkoły Sądownictwa i Prokuratury, gdzie pełnił czynności administracyjne. 
W marcu 2010 został wybrany przez Zebranie Przedstawicieli Zgromadzeń Ogólnych Sędziów Okręgów do Krajowej Rady Sądownictwa (KRS). W lutym 2014 został wybrany do Rady na drugą kadencję uzyskując rekordową liczbę głosów. Do marca 2018 pełnił funkcję rzecznika prasowego KRS.
Podczas kryzysu wokół Sądu Najwyższego wziął udział w proteście pod Sejmem 16 lipca 2017 oraz opracował komunikat z apelem o udział w demonstracji przeciwko zmianom w wymiarze sprawiedliwości przed Pałacem Prezydenckim w listopadzie 2017 roku. Zastępca rzecznika dyscyplinarnego przy Sądzie Apelacyjnym w Krakowie nie stwierdził podstaw do podejmowania wobec niego czynności dyscyplinarnych za udział w protestach przed Sejmem 16 lipca 2017.
W styczniu 2018 został odwołany przez nową prezes Sądu Okręgowego w Krakowie Dagmarę Pawełczyk-Woicką z funkcji rzecznika prasowego ds. cywilnych tego sądu. Po upublicznieniu informacji, że stało się po „jednogłośnej pozytywnej opinii Kolegium Sądu Okręgowego”, sześcioro z ośmiorga członków Kolegium zrezygnowało z udziału w pracach Kolegium motywując to brakiem możliwości współpracy z Dagmarą Pawełczyk-Woicką i nieuprawnionymi treściami w protokole o odwołaniu sędziego Waldemara Żurka; śledztwo w sprawie poświadczenia nieprawdy przez prezes sądu wszczęła Prokuratura Krajowa. 
W lipcu 2018 został przeniesiony przez Dagmarę Pawełczyk-Woicką z II Wydziału Cywilnego Odwoławczego do I Wydziału Cywilnego (I instancja). W wydanych oświadczeniach Stowarzyszenie Sędziów „Themis” i Stowarzyszenie Sędziów Polskich „Iustitia” określiły to jako „politycznie motywowaną szykanę wobec tego sędziego” i „próbę zastraszenia sędziów występujących otwarcie przeciwko działaniom zmierzającym do politycznego podporządkowania wymiaru sprawiedliwości”.
W latach 2004–2008 był członkiem zarządu Stowarzyszenia Sędziów Polskich „Iustitia”. Od 2018 członek zarządu głównego Stowarzyszenia Sędziów „Themis”.
Nagrody.
W 2016 otrzymał nagrodę „Złoty Paragraf”, przyznawaną przez redakcję „Dziennika Gazety Prawnej” dla najwybitniejszych przedstawicieli świata prawniczego, w kategorii „Najlepszy sędzia”.
Życie prywatne.
W 2009 rozwiódł się z żoną, z pierwszego małżeństwa ma dwie córki.

</doc>
<doc id="4152804" url="https://pl.wikipedia.org/wiki?curid=4152804" title="Ostiolum">
Ostiolum



</doc>
<doc id="4152807" url="https://pl.wikipedia.org/wiki?curid=4152807" title="Septoria soldanellae">
Septoria soldanellae

Septoria soldanellae Speg. – gatunek grzybów z klasy "Dothideomycetes". Według Index Fungorum takson niepewny. Pasożyt roślin z rodzaju urdzik ("Soldanellum"). Grzyb mikroskopijny, endobiont rozwijający się w tkankach roślin.
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Morfologia.
Na obydwu stronach porażonych liści powstają okrągłe plamy o średnicy 2–5 mm. Są brązowe, czasami z purpurowobrązową obwódką. Ich środek z czasem robi się białawy lub szarobiały. Plamy czasami łączą się z sobą. Gdy powstanie na nich duża ilość pyknidiów, stają się niemal czarne. 
Na obydwu stronach liści tworzy zanurzone w tkankach pyknidia o barwie od brązowej do czarnej i średnicy 62–120 μm. Mają pojedynczą ostiolę o średnicy 10–28 μm otoczoną ciemniejszymi komórkami. Konidia igiełkowate, o rozmiarach 14–24 × 1 μm, proste, bez przegród, lub co najwyżej z jedną przegrodą. 
Występowanie.
"Septoria soldanellae" znana jest tylko w Europie. Podano stanowiska w Anglii, Austrii, Bułgarii, Polsce i Rumunii. W piśmiennictwie naukowym na terenie Polski gatunek ten znany jest z wielu stanowisk; jedno w Pieninach (Wąwóz Homole), pozostałe w Tatrach (Jaworzynka, Dolina Białego, między Upłaziańskim Wierszykiem a Polaną Upłaz, na hali Upłaz, między Chudą Przełączką a Doliną Tomanową, na północnych zboczach Gęsiej Szyi, między Polaną Waksmundzką a Psią Trawką, w Starej Roztoce, w Kotlinie Zakopiańskiej).

</doc>
<doc id="4152821" url="https://pl.wikipedia.org/wiki?curid=4152821" title="Bitwa pod Chojnicami 1657">
Bitwa pod Chojnicami 1657



</doc>
<doc id="4152823" url="https://pl.wikipedia.org/wiki?curid=4152823" title="Aleksander Kuropatwa">
Aleksander Kuropatwa

Aleksander Kuropatwa herbu Jastrzębiec (zm. w 1709 roku) – kanclerz kapituły katedralnej lwowskiej w 1698 roku, kanonik kapituły katedralnej lwowskiej w latach 1682-1698, deputat na Trybunał Główny Koronny w Lublinie w 1695 roku.

</doc>
<doc id="4152825" url="https://pl.wikipedia.org/wiki?curid=4152825" title="Jonathan Erlich">
Jonathan Erlich



</doc>
<doc id="4152827" url="https://pl.wikipedia.org/wiki?curid=4152827" title="Tommaso D'Orsogna">
Tommaso D'Orsogna



</doc>
<doc id="4152830" url="https://pl.wikipedia.org/wiki?curid=4152830" title="César Cielo Filho">
César Cielo Filho



</doc>
<doc id="4152832" url="https://pl.wikipedia.org/wiki?curid=4152832" title="Pimen (Wojat)">
Pimen (Wojat)

Pimen, imię świeckie Pawło Mychajłowycz Wojat (ur. 25 czerwca 1985 w Hanówce) – biskup Ukraińskiego Kościoła Prawosławnego Patriarchatu Moskiewskiego.
Życiorys.
W 2002 r. wstąpił do seminarium duchownego w Kijowie. Naukę kontynuował od 2006 r. w Kijowskiej Akademii Duchownej, którą ukończył w 2010 r. Trzy lata później ukończył Narodowy Uniwersytet Pedagogiczny im. Mychajła Dragomanowa.
Od września 2010 r. wykładał w kijowskich szkołach duchownych. W listopadzie tegoż roku mianowany dyżurnym pomocnikiem prorektora ds. wychowawczych KAD.
25 kwietnia 2013 r. przed rektorem KAD, metropolitą boryspolskim Antonim złożył wieczyste śluby mnisze z imieniem Pimen, ku czci św. nowomęczennika biskupa wierneńskiego Pimena (absolwenta KAD).
28 kwietnia 2013 r. został wyświęcony na hierodiakona (przez metropolitę kijowskiego i całej Ukrainy Włodzimierza), a 6 maja tegoż roku – na hieromnicha (przez metropolitę boryspolskiego Antoniego).
8 listopada 2015 r. podniesiony do godności archimandryty. Od 2016 r. pełnił posługę w cerkwi akademickiej Narodzenia Matki Bożej.
Postanowieniem Świętego Synodu Ukraińskiego Kościoła Prawosławnego Patriarchatu Moskiewskiego, został 14 marca 2018 r. wybrany wikariuszem eparchii rówieńskiej, z tytułem biskupa dubieńskiego. Chirotonia biskupia odbyła się 25 marca 2018 r. w cerkwi Świętych Antoniego i Teodozjusza Pieczerskich w ławrze Kijowsko-Peczerskiej, pod przewodnictwem metropolity kijowskiego i całej Ukrainy Onufrego.
Od 16 września 2021 r. pełnił czasowo obowiązki ordynariusza eparchii rówieńskiej, a 16 listopada tego samego roku stanął na jej czele.

</doc>
<doc id="4152833" url="https://pl.wikipedia.org/wiki?curid=4152833" title="César Filho">
César Filho



</doc>
<doc id="4152837" url="https://pl.wikipedia.org/wiki?curid=4152837" title="Issa Mohamed">
Issa Mohamed



</doc>
<doc id="4152845" url="https://pl.wikipedia.org/wiki?curid=4152845" title="Braslovče">
Braslovče

Braslovče – wieś w Słowenii, siedziba administracyjna gminy Braslovče. 1 stycznia 2017 miejscowość liczyła 383 mieszkańców.
Braslovče są jedną z najstarszych miejscowości położonych w dolinie Sawinji. Pierwsza wzmianka o tym miejscu pochodzi z 1140, wówczas Braslovče, wtedy pod nazwą Fraslov, znajdowały się w Hrabstwie Celje. W czasach panowania hrabiów Celje Braslovče otrzymały prawa handlowe i godło. Nieopodal Braslovče w kierunku południowo-zachodnim znajduje się XII wieczny zamek Grad Žovnek.

</doc>
<doc id="4152847" url="https://pl.wikipedia.org/wiki?curid=4152847" title="Dobrovlje (gmina Braslovče)">
Dobrovlje (gmina Braslovče)

Dobrovlje – wieś w Słowenii, gmina Braslovče. 1 stycznia 2017 liczyła 142 mieszkańców.

</doc>
<doc id="4152849" url="https://pl.wikipedia.org/wiki?curid=4152849" title="Glinje (gmina Braslovče)">
Glinje (gmina Braslovče)

Glinje – wieś w Słowenii, w gminie Braslovče. 1 stycznia 2017 liczyła 46 mieszkańców.

</doc>
<doc id="4152850" url="https://pl.wikipedia.org/wiki?curid=4152850" title="Stanisław Matkowski">
Stanisław Matkowski



</doc>
<doc id="4152851" url="https://pl.wikipedia.org/wiki?curid=4152851" title="Kathleen Ledecky">
Kathleen Ledecky



</doc>
<doc id="4152854" url="https://pl.wikipedia.org/wiki?curid=4152854" title="Gomilsko">
Gomilsko

Gomilsko – wieś w Słowenii, w gminie Braslovče. 1 stycznia 2017 liczyła 373 mieszkańców.

</doc>
<doc id="4152856" url="https://pl.wikipedia.org/wiki?curid=4152856" title="Grajska vas">
Grajska vas

Grajska vas – wieś w Słowenii, w gminie Braslovče. 1 stycznia 2017 liczyła 361 mieszkańców.

</doc>
<doc id="4152857" url="https://pl.wikipedia.org/wiki?curid=4152857" title="Kamenče">
Kamenče

Kamenče – wieś w Słowenii, w gminie Braslovče. 1 stycznia 2017 liczyła 188 mieszkańców.

</doc>
<doc id="4152858" url="https://pl.wikipedia.org/wiki?curid=4152858" title="Letuš">
Letuš

Letuš – wieś w Słowenii, w gminie Braslovče. 1 stycznia 2017 liczyła 860 mieszkańców.

</doc>
<doc id="4152859" url="https://pl.wikipedia.org/wiki?curid=4152859" title="Male Braslovče">
Male Braslovče

Male Braslovče – wieś w Słowenii, w gminie Braslovče. 1 stycznia 2017 liczyła 262 mieszkańców.

</doc>
<doc id="4152860" url="https://pl.wikipedia.org/wiki?curid=4152860" title="Orla vas">
Orla vas

Orla vas – wieś w Słowenii, w gminie Braslovče. 1 stycznia 2017 liczyła 200 mieszkańców.

</doc>
<doc id="4152861" url="https://pl.wikipedia.org/wiki?curid=4152861" title="Parižlje">
Parižlje

Parižlje – wieś w Słowenii, w gminie Braslovče. 1 stycznia 2017 liczyła 723 mieszkańców.

</doc>
<doc id="4152863" url="https://pl.wikipedia.org/wiki?curid=4152863" title="Podgorje pri Letušu">
Podgorje pri Letušu

Podgorje pri Letušu – wieś w Słowenii, w gminie Braslovče. 1 stycznia 2017 liczyła 67 mieszkańców.

</doc>
<doc id="4152864" url="https://pl.wikipedia.org/wiki?curid=4152864" title="Święta Filomena">
Święta Filomena



</doc>
<doc id="4152867" url="https://pl.wikipedia.org/wiki?curid=4152867" title="Święta Firmina">
Święta Firmina



</doc>
<doc id="4152869" url="https://pl.wikipedia.org/wiki?curid=4152869" title="Podvrh (gmina Braslovče)">
Podvrh (gmina Braslovče)

Podvrh – wieś w Słowenii, w gminie Braslovče. 1 stycznia 2017 liczyła 409 mieszkańców.

</doc>
<doc id="4152874" url="https://pl.wikipedia.org/wiki?curid=4152874" title="Poljče (gmina Braslovče)">
Poljče (gmina Braslovče)

Poljče – wieś w Słowenii, w gminie Braslovče. 1 stycznia 2017 liczyła 409 mieszkańców.

</doc>
<doc id="4152875" url="https://pl.wikipedia.org/wiki?curid=4152875" title="Preserje (gmina Braslovče)">
Preserje (gmina Braslovče)

Preserje – wieś w Słowenii, w gminie Braslovče. 1 stycznia 2017 liczyła 105 mieszkańców.

</doc>
<doc id="4152876" url="https://pl.wikipedia.org/wiki?curid=4152876" title="Święty Florian">
Święty Florian



</doc>
<doc id="4152877" url="https://pl.wikipedia.org/wiki?curid=4152877" title="Rakovlje">
Rakovlje

Rakovlje – wieś w Słowenii, w gminie Braslovče. 1 stycznia 2017 liczyła 435 mieszkańców.

</doc>
<doc id="4152879" url="https://pl.wikipedia.org/wiki?curid=4152879" title="Święty Fokas">
Święty Fokas



</doc>
<doc id="4152880" url="https://pl.wikipedia.org/wiki?curid=4152880" title="Spodnje Gorče">
Spodnje Gorče

Spodnje Gorče – wieś w Słowenii, w gminie Braslovče. 1 stycznia 2017 liczyła 78 mieszkańców.

</doc>
<doc id="4152882" url="https://pl.wikipedia.org/wiki?curid=4152882" title="Šmatevž">
Šmatevž

Šmatevž – wieś w Słowenii, w gminie Braslovče. 1 stycznia 2017 liczyła 193 mieszkańców.

</doc>
<doc id="4152883" url="https://pl.wikipedia.org/wiki?curid=4152883" title="Święta Fortunata">
Święta Fortunata



</doc>
<doc id="4152885" url="https://pl.wikipedia.org/wiki?curid=4152885" title="Wojna polsko-szwedzka 1621–1626">
Wojna polsko-szwedzka 1621–1626



</doc>
<doc id="4152886" url="https://pl.wikipedia.org/wiki?curid=4152886" title="Święta Fuska">
Święta Fuska



</doc>
<doc id="4152887" url="https://pl.wikipedia.org/wiki?curid=4152887" title="Topovlje">
Topovlje

Topovlje – wieś w Słowenii, w gminie Braslovče. 1 stycznia 2017 liczyła 117 mieszkańców.

</doc>
<doc id="4152889" url="https://pl.wikipedia.org/wiki?curid=4152889" title="Stanisław Matkowski (poseł)">
Stanisław Matkowski (poseł)

Stanisław Matkowski – właściciel dóbr, poseł Sejmu Krajowego Galicji we Lwowie IV (1877–1882) i V kadencji z kurii większych posiadłości ziemskich w okręgu wyborczym stanisławowskim wraz z hr. Wojciechem Dzieduszyckim (m.in. w 1877, 1881, 1884). Przed 12 września 1885 zrezygnował z mandatu poselskiego. Zamiast niego w okręgu wyborczym stanisławowskim z kurii większych posiadłości ziemskich został wybrany Stanisław Brykczyński, który 29 października 1885 otrzymał 64 głosy z 95. W 1871 był członkiem czynnym oddziału buczacko-czortkowsko-zaleszczyckiego Galicyjskiego Towarzystwa Gospodarskiego we Lwowie.

</doc>
<doc id="4152890" url="https://pl.wikipedia.org/wiki?curid=4152890" title="Święty Gereon">
Święty Gereon



</doc>
<doc id="4152891" url="https://pl.wikipedia.org/wiki?curid=4152891" title="Šentrupert (gmina Braslovče)">
Šentrupert (gmina Braslovče)

Šentrupert – wieś w Słowenii, w gminie Braslovče. 1 stycznia 2017 liczyła 153 mieszkańców.

</doc>
<doc id="4152892" url="https://pl.wikipedia.org/wiki?curid=4152892" title="Trnava (Słowenia)">
Trnava (Słowenia)

Trnava – wieś w Słowenii, w gminie Braslovče. 1 stycznia 2017 liczyła 269 mieszkańców.

</doc>
<doc id="4152893" url="https://pl.wikipedia.org/wiki?curid=4152893" title="Zgornje Gorče">
Zgornje Gorče

Zgornje Gorče – wieś w Słowenii, w gminie Braslovče. 1 stycznia 2017 liczyła 72 mieszkańców.

</doc>
<doc id="4152895" url="https://pl.wikipedia.org/wiki?curid=4152895" title="Ranimysz">
Ranimysz

Ranimysz ("Haeromys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Indonezji, Malezji i na Filipinach.
Morfologia.
Długość ciała (bez ogona) 67–78 mm, długość ogona 120–144 mm, długość ucha 13–16 mm, długość tylnej stopy 16,8–21 mm; masa ciała 12–15 g.
Systematyka.
Etymologia.
"Haeromys": „trzymać się, przylegać”; "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4152896" url="https://pl.wikipedia.org/wiki?curid=4152896" title="Zakl (gmina Braslovče)">
Zakl (gmina Braslovče)

Zakl – wieś w Słowenii, w gminie Braslovče. 1 stycznia 2017 liczyła 57 mieszkańców.

</doc>
<doc id="4152897" url="https://pl.wikipedia.org/wiki?curid=4152897" title="Haeromys">
Haeromys



</doc>
<doc id="4152901" url="https://pl.wikipedia.org/wiki?curid=4152901" title="Biełoje Morie">
Biełoje Morie

Biełoje Morie (ros. Белое Море) – miejscowość w Rosji, w obwodzie murmańskim w rejonie kandałakszskim. W 2010 roku zamieszkane przez 660 osób.
Miejscowość położona jest na brzegu zatoki Kandałaksza. Na jej obszarze znajduje się port naftowy Witino. Przez Biełoje Morie przebiega linia kolejowa, łącząca Kandałakszę z Biełomorskiem.

</doc>
<doc id="4152904" url="https://pl.wikipedia.org/wiki?curid=4152904" title="Jan Karol Czołhański">
Jan Karol Czołhański

Jan Karol Czołhański herbu Sas (zm. 13 kwietnia 1664 roku) – sufragan łucki w 1662 roku, scholastyk lwowskiej kapituły katedralnej w 1640 roku, sekretarz królewski w 1642 roku, opat koronowski w 1664 roku.

</doc>
<doc id="4152909" url="https://pl.wikipedia.org/wiki?curid=4152909" title="Hapalomyini">
Hapalomyini

Hapalomyini – monotypowe plemię ssaków z podrodziny myszy (Murinae) w obrębie rodziny myszowatych (Muridae).
Zasięg występowania.
Plemię obejmuje gatunki występujące w południowo-wschodniej Azji.
Morfologia.
Długość ciała (bez ogona) 102–165 mm, długość ogona 135–202 mm, długość ucha 10–15 mm, długość tylnej stopy 22–32 mm; brak szczegółowych danych dotyczących masy ciała g.
Systematyka.
Etymologia.
"Hapalomys": "hapalos" „delikatny, miękki”; μυς "mus", μυος "muos" „mysz”.
Podział systematyczny.
Do plemienia należy jeden rodzaj marmozetnik ("Hapalomys") z następującymi występującymi współcześnie gatunkami:
Opisano również gatunki wymarłe z plejstocenu:

</doc>
<doc id="4152911" url="https://pl.wikipedia.org/wiki?curid=4152911" title="Hapalomys">
Hapalomys



</doc>
<doc id="4152913" url="https://pl.wikipedia.org/wiki?curid=4152913" title="Paweł Mystkowski">
Paweł Mystkowski

Paweł Mystkowski (ur. 7 czerwca 1903 w Carycynie, zm. 9 lipca 1990 w Warszawie) – polski artysta fotograf, uhonorowany tytułem Honorary Excellence FIAP (HonEFIAP). Członek rzeczywisty i członek honorowy Związku Polskich Artystów Fotografików.
Działalność.
Paweł Mystkowski mieszkał i pracował w Warszawie. Zajmował się fotografią architektury oraz fotografią krajobrazową, szczególne miejsce w jego twórczości zajmowała fotografia sportowa, dzięki której (w 1960) został odznaczony medalem olimpijskim za dokumentację fotograficzną Letnich Igrzysk Olimpijskich w Rzymie. Był autorem zdjęć do wydanego w 1961 roku albumu fotograficznego „Piękno sportu”. Uprawiał przede wszystkim fotografię czarno-białą. Był wieloletnim członkiem Rady Naczelnej ZAIKS.
W 1951 roku Paweł Mystkowski został członkiem Okręgu Warszawskiego Związku Polskich Artystów Fotografików, w którym pełnił różne funkcje we władzach ZPAF oraz w 1958 roku funkcję prezesa Zarządu Głównego ZPAF. W latach późniejszych został członkiem honorowym ZPAF. W 1965 roku został członkiem honorowym Klubu Fotografii Prasowej Stowarzyszenia Dziennikarzy Polskich.
Paweł Mystkowski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) oraz pracy na rzecz fotografii i rozwoju FIAP; było przyznanie Pawłowi Mystkowskiemu (w 1957 roku) tytułu Honorary Excellence FIAP (HonEFIAP) – nadanego przez Międzynarodową Federację Sztuki Fotograficznej FIAP, obecnie z siedzibą w Luksemburgu.

</doc>
<doc id="4152916" url="https://pl.wikipedia.org/wiki?curid=4152916" title="Gilberto Carrillo">
Gilberto Carrillo

Gilberto Carrillo Quesada (ur. 16 sierpnia 1951 w Matanzas, zm. w 1996 tamże) – kubański bokser, wicemistrz olimpijski z 1972.
Startował w wadze półciężkiej (do 81 kg). Zdobył w niej srebrny medal na igrzyskach olimpijskich w 1972 w Monachium. Wygrał trzy walki, w tym półfinałową z Isaakiem Ikhourią z Nigerii, a w finale pokonał go Jugosłowianin Mate Parlov. W tym samym roku zdobył złoty medal na mistrzostwach Ameryki Środkowej i Karaibów w San José. Powtórzył ten sukces na kolejnych mistrzostwach Ameryki Środkowej i Karaibów w 1973 w Meksyku. W tym samym roku zajął 2. miejsce na Mistrzostwach Armii Zaprzyjaźnionych w Ołomuńcu, gdzie w finale pokonał go Janusz Gortat.
Na pierwszych mistrzostwach świata w 1974 w Hawanie Carrillo przegrał w ćwierćfinale z Mate Parlovem, który potem zdobył złoty medal. Carrillo zajął drugie miejsce w mistrzostwach Ameryki Środkowej i Karaibów w 1974 w Caracas.
Gilberto Carrillo był mistrzem Kuby w wadze półciężkiej w 1971, 1972, 1973, 1975 i 1977, a także brązowym medalistą w 1970.
Olimpijczykami byli również jego brat Nancio Carrillo (bokser) oraz bratanica Nancy Carrillo (siatkarka).

</doc>
<doc id="4152917" url="https://pl.wikipedia.org/wiki?curid=4152917" title="Górolasek">
Górolasek

Górolasek ("Hybomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 105–160 mm, długość ogona 90–132 mm, długość ucha 15–20 mm, długość tylnej stopy 25–33 mm; masa ciała 46–95 g.
Systematyka.
Etymologia.
"Hybomys": "hybos" „garbaty”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4152918" url="https://pl.wikipedia.org/wiki?curid=4152918" title="Hybomys">
Hybomys



</doc>
<doc id="4152919" url="https://pl.wikipedia.org/wiki?curid=4152919" title="María Isabel Urrutia">
María Isabel Urrutia

María Isabel Urrutia Ocoró (ur. 25 marca 1965 w Candelarii) – kolumbijska lekkoatletka, sztangistka oraz polityk. Złota medalistka olimpijska z Sydney.
Zawody w 2000 były jej drugimi igrzyskami olimpijskimi. Debiutowała w 1988 w Seulu, startowała wtedy w konkurencjach lekkoatletycznych: rzucie kulą i oszczepem. W 2000 zwyciężyła w podnoszeniu ciężarów, w wadze do 75 kg – jej medal był historycznym, pierwszym złotym medalem olimpijskim zdobytym przez kolumbijskiego sportowca. W tej dyscyplinie zdobyła szereg medali mistrzostw świata: dwukrotnie złoto (1990 i 1994), czterokrotnie srebro (1989, 1991, 1995 i 1997) oraz brąz w 1996 i 1998. Zasiadała w kolumbijskim kongresie w latach 2002–2010.

</doc>
<doc id="4152921" url="https://pl.wikipedia.org/wiki?curid=4152921" title="Maria Isabel Urrutia">
Maria Isabel Urrutia



</doc>
<doc id="4152923" url="https://pl.wikipedia.org/wiki?curid=4152923" title="Shawn McKnight">
Shawn McKnight

William Shawn McKnight (ur. 26 czerwca 1968 w Wichicie) – amerykański duchowny katolicki, biskup Jefferson City od 2018.
Życiorys.
Święcenia kapłańskie otrzymał 28 maja 1994 i został inkardynowany do diecezji Wichita. Pracował głównie jako duszpasterz parafialny, był też m.in. wykładowcą i dyrektorem ds. formacji w kolegium "Josephinum" w Columbus, a także dyrektorem wykonawczym wydziału amerykańskiej Konferencji Episkopatu ds. duchowieństwa i życia konsekrowanego.
21 listopada 2017 papież Franciszek mianował go ordynariuszem diecezji Jefferson City. Sakry udzielił mu 6 lutego 2018 metropolita Saint Louis - arcybiskup Robert Carlson.

</doc>
<doc id="4152924" url="https://pl.wikipedia.org/wiki?curid=4152924" title="Mistrz Biblii Hutterów">
Mistrz Biblii Hutterów

Mistrz Biblii Hutterów – anonimowy iluminator aktywny w Małopolsce, w latach 1400–1435.
Twórczość Mistrza Biblii Hutterów jest związana z czeskim malarstwem książkowym, które to pod koniec XIV i na początku XV wieku wywarło wpływ na miniatorstwo śląskie, austriackie i norymberskie. Jego prace nie wskazują jednak na zetknięcie się z czołowymi przedstawicielami sztuki czeskiej, a jego warsztat należy uznać za przykład sztuki prowincjonalnej, bazującej na powszechnie znanych formach artystycznych. Wykonywał biblie i księgi liturgiczne głównie dla średniego kleru. Bardzo bliskie było mu miniatorstwo śląskie.
Twórczość artystyczna.
Ramy czasowe według których określa się czas aktywności artysty wyznaczają dwie wielkoformatowe biblie: pierwsza, z 1415 roku, zakupiona dwadzieścia pięć lat później przez braci Hutterów dla domu Altarystów kościoła Mariackiego w Krakowie (Mały Rynek w Krakowie, kamienica nr 7) oraz Biblia Grzegorza, przepisana w 1433 roku przez Andrzeja z Żarnowa. W obu bibliach występuje kilkadziesiąt inicjałów obrazowych autorstwa Mistrza Biblii Hutterów; od jednej z biblii mistrz otrzymał swój przydomek. Innymi pracami artysty były iluminacje w najstarszej księdze z całej grupy, graduale katedry wawelskiej oraz trzy mszały: "Mszał biskupa krokowskiego Wojciecha Jastrzębca", mszał z kościoła parafialnego w Beszowej i mszał krakowski ze zbiorów Towarzystwa Przyjaciół Nauk w Warszawie. Mistrz Biblii Hutterów uważany jest za autora iluminacji powstałych po 1405 roku w Psałterzu floriańskim, gdzie wykonał od karty 60 wielkie inicjały ornamentalne. Ponadto przypisuje mu się iluminacje w Brewiarzu krakowskim z herbem Szeliga oraz w rękopisie znajdującym się w posiadaniu klarysek przy kościele św. Andrzeja w Krakowie.
Styl Mistrza Biblii Hutterów w okresie jego działalności nie ulegał większym zmianom. Jak wskazuje historyk sztuki Barbara Miodońska: "Posługiwał się nie tylko względnie stałym repertuarem formuł ikonograficznych i ujęć kompozycyjnych, którego był twórcą, lecz i stałym zasobem motywów zdobniczych i figuralnych, powtarzających się z niewielkimi modyfikacjami w wielu kodeksach". Środki, jakie stosował iluminator, były wykorzystywane przez innych krakowskich iluminatorów i można je wyodrębnić np. w Antyfonarzu opata tynieckiego Mścisława i w pierwszej składce Antyfonarza katedralnego z fundacji Zbigniewa Oleśnickiego.
Technika.
Mistrz Biblii Hutterów w swoich pracach posługiwał się temperą o różnym stopni krycia, "dopełniając podmalówkę jednobarwnym rysunkiem wykonanym pędzlem". Jego technika jest swobodna, a jednocześnie sumaryczna i mało precyzyjna. Dzięki wykorzystaniu kontrastu barwnych płaszczyzn uzyskiwał złudzenie trójwymiarowości ram inicjałów oraz innych elementów scenografii (podestów, tronów, kamiennych ołtarzy, sarkofagów itp.). Jego prace noszą wyraźny ślad malarstwa czeskiego trzeciej ćwierci XIV wieku (szaropłowa struktura kamiennego gruntu po którym poruszają się ludzie), czasami można dostrzec italizujący motyw skał wycinanych w stopnie. Jego iluminacje są utrzymane w chłodnych barwach: przeważa turkusowa zieleń miedziowa, zieleń grynszpanowa, lazuryt i błękit nieba, szarości o odcieniu popielatym, niebieskawym lub fiołkowym, róż rozbielonego kraplaku, biel ołowiowa. Niekiedy można rozróżnić plamy brązu, słomianej żółci lub ugru, ale nie mają one funkcji kontrastu wobec chłodnej tonacji. Czasem w jego iluminacjach zastosowane jest złoto płatkowe.
Przedstawiane postacie mają najczęściej patykowate długie kończyny, spiczaste łokcie i kolana, zakończone trójkątnymi stopami i wielkimi dłoniami, a czasem wielkie głowy. Artysta najczęściej korzystał z kilku stałych typów twarzy, charakterystycznych dla jego warsztatu i będących jego znakiem rozpoznawczym: typ ascetycznego starca, typ młodej niewiasty i typ mężczyzny w sile wieku, powtarzanych wielokrotnie w serii wizerunków królów izraelskich w Biblii Hutterów.Mistrz Biblii Hutterów posługiwał się również kilkoma stałymi sekwencjami czy układami kompozycyjnymi: pierwszy układ związany jest z czeskim stylem charakterystycznym po 1400 roku i dotyczy luźno zawieszonych szat rozpinających się na kanciastych członkach, gdzie kaskady bocznych fałdów "zostają zredukowane do jednego fałdu o wężowo przebiegającym rąbku. Drugi charakterystyczny układ wiąże się z postacią klęczącą, odzianą w luźną lub przepasaną suknię dzwonowego kroju. Z pleców opada prosty fałd rurkowy, który załamuje się trójkątnie na stopach owiniętych suknią. Z przodu zawija się ukośnie wokół kolan drugi fałd zakończony niekiedy luźnym językiem draperii". Tego typu układy kompozycyjne używane były innym iluminatorów krakowskich: m.in. Mistrza Antyfonarza Mścisława i Mistrza Zwiastowania w Antyfonarzu Zbigniewa Oleśnickiego.
Jako tło, Mistrz Biblii Hutterów stosował błękitne płaszczyzny pokryte delikatnymi wiciami białej floryzacji wywodzącej się z iluminatorstwa włoskiego, motywami ukośnej kraty, rombów, rautów, łusek, "wypełniające pola inicjałów oraz w charakterze grawerunków pokrywających złote partie tła między korpusem litery i otaczającą go ramką, potęgują płaskość, graficzność, dekoracyjność iluminacji".

</doc>
<doc id="4152925" url="https://pl.wikipedia.org/wiki?curid=4152925" title="Mark Spalding">
Mark Spalding

Joseph Mark Spalding (ur. 13 stycznia 1965 w Lebanon) – amerykański duchowny katolicki, biskup Nashville od 2018.
Życiorys.
Święcenia kapłańskie otrzymał 3 sierpnia 1991 i został inkardynowany do archidiecezji Louisville. Pracował głównie jako duszpasterz parafialny, jednocześnie pełniąc funkcje wikariusza sądowego (1998–2011) oraz wikariusza generalnego archidiecezji (2011–2017).
21 listopada 2017 papież Franciszek mianował go ordynariuszem diecezji Nashville. Sakry udzielił mu 2 lutego 2018 metropolita Louisville - arcybiskup Joseph Kurtz.

</doc>
<doc id="4152928" url="https://pl.wikipedia.org/wiki?curid=4152928" title="W. Shawn McKnight">
W. Shawn McKnight



</doc>
<doc id="4152929" url="https://pl.wikipedia.org/wiki?curid=4152929" title="J. Mark Spalding">
J. Mark Spalding



</doc>
<doc id="4152931" url="https://pl.wikipedia.org/wiki?curid=4152931" title="Parafia Wniebowzięcia Najświętszej Maryi Panny w Odelsku">
Parafia Wniebowzięcia Najświętszej Maryi Panny w Odelsku

Parafia Wniebowzięcia Najświętszej Maryi Panny w Odelsku – rzymskokatolicka parafia znajdująca się w Odelsku, w diecezji grodzieńskiej, w dekanacie Grodno-Zachód, na Białorusi.
Do parafii należy kaplica w Podlipkach.
Historia.
Parafię i pierwszy kościół parafialny w Odelsku ufundował król Polski Kazimierz IV Jagiellończyk w 1490. W 1700 wybudowano nowy, obecny kościół. Parafia była rozległa - należały do niej m.in. Krynki i Kuźnica. Przed II wojną światową parafia leżała w archidiecezji wileńskiej, dekanacie Sokółka. Pracowało przy niej dwóch kapłanów. W czasach komunizmu funkcjonowała.
W 1998 wybudowano kaplicę pw. Matki Bożej Miłosierdzia w Podlipkach.
Z parafii pochodziło czterech biskupów:

</doc>
<doc id="4152932" url="https://pl.wikipedia.org/wiki?curid=4152932" title="Rewolta Cachaçy">
Rewolta Cachaçy

Rewolta Cachaçy (port. "Revolta da Cachaça") – bunt brazylijskich producentów cachaçy, który miał miejsce w latach 1660–61 w stanie Rio de Janeiro. Jego powodami był sprzeciw wobec wysokich podatków, jak również prawu wprowadzonemu przez Portugalię, które zakazywało produkcji alkoholu z trzciny cukrowej.
Tło historyczne.
W czasach kolonialnych jedną z podstaw brazylijskiej gospodarki była trzcina cukrowa. Wytwarzano z niej nie tylko cukier, lecz także alkohol, zwany cachaçą. Zyskał on taką popularność w Brazylii, że w 1647 roku Portugalia wprowadziła prawo chroniące jej monopol na handel winem i innymi alkoholami na terenie kolonii. Portugalczycy wytwarzali alkohol z winogron ("bagaceira") i obawiali się, że alkohol z trzciny cukrowej zagrozi zyskom z produkcji ich własnego napoju. Cachaçę mogli spożywać jedynie niewolnicy oraz mieszkańcy kapitanii Pernambuco, która w XVII wieku była okupowana przez Holendrów i nie obowiązywało tam portugalskie prawo. 
W 1654 roku Holendrzy zostali wypędzeni z Brazylii i zaczęli zakładać własne plantacje trzciny cukrowej na Karaibach. Brazylijski cukier, wytwarzany w stanie Rio de Janeiro, był droższy i gorszej jakości, dlatego plantatorzy wykorzystywali go do produkcji cachaçy. Pomimo tego, że proceder był nielegalny, rynek cachaçy kwitł, a jej wytwórcy byli często zamożnymi ludźmi, którzy dysponowali wpływami w kapitanii Rio de Janeiro. 
W 1659 roku Portugalia wydała prawo, które nakazywało zniszczenie wszystkich wytwórni cachaçy w Brazylii oraz statków, którymi była przewożona – przede wszystkim do Angoli.
Przebieg rewolty.
Najwięcej wytwórni cachaçy znajdowało się w kapitanii Rio de Janeiro. Jej gubernator, Salvador Correia de Sá e Benevides, wbrew prawu portugalskiemu, zezwolił na produkcję cachaçy, ale jednocześnie w 1660 roku wprowadził nowy podatek od handlu, co spowodowało niezadowolenie plantatorów. Gubernator kontynuował pobór podatków pomimo społecznego sprzeciwu, a na czas swojej podróży do sąsiedniego stanu São Paulo, pozostawił w Rio de Janeiro swojego wuja, Tomé Correia de Alvarengę, któremu polecił użycie wojska w razie problemów z pobieraniem podatków. Spowodowało to dalszy wzrost buntowniczych nastrojów mieszkańców miasta oraz plantatorów. Mieszkańcy regionu São Gonçalo do Amarante (obecnie gminy São Gonçalo i Niterói) zbierali się na plantacji Ponta do Bravo, należącej do Jerônimo Barbalho Bezerra i planowali zbrojną rebelię. Jerônimo był weteranem wojen z Holendrami, a także synem Luísa Barbalho Bezerry, gubernatora w latach 1643–44. Celem rewolty, która wybuchła w listopadzie 1660 roku, było obalenie gubernatora Salvadora Correia de Sá e Benevidesa oraz jego tymczasowego zastępcy, zniesienie nowych podatków i zwrot pieniędzy pobranych do tej pory, a także legalizację produkcji i handlu cachaçą. Tomé Correia de Alvarenga schronił się w klasztorze Mosteiro de São Bento, a nowym gubernatorem mianowano Agostinho Barbalho, brata Jerônimo. Nie przejawiał on jednak talentów przywódczych ani politycznych i 6 lutego 1661 roku został zastąpiony przez swojego brata. 
W tym czasie przebywający w São Paulo gubernator Salvador de Sá organizował wojsko, aby odbić zbuntowane Rio de Janeiro. Składało się głównie z Indian i Mulatów, mógł też liczyć na wsparcie statków przysłanych z Bahia. 6 kwietnia 1661 roku władze kolonii przypuściły atak na Rio de Janeiro, nie napotykając większego oporu. Po zdławieniu rebelii, powołano sąd wojskowy, który skazał kilku przywódców na kary więzienia – skazańców wysłano do Portugalii, a Jerônimo Barbalho Bezerra jako jedyny został skazany na śmierć przez ścięcie. Jego głowa została wystawiona na widok publiczny, ku przestrodze naśladowcom. 
Skutki rewolty.
W 1661 roku królowa Portugalii Ludwika de Guzman zalegalizowała produkcję cachaçy w Brazylii, co ożywiło nieco lokalny handel, zwłaszcza sprzedaż alkoholu do Angoli. W wyniku rewolty gubernator Salvador de Sá został odwołany ze stanowiska, a jego rodzina straciła dotychczasowe wpływy i władzę (do jego przodków należał Mem de Sá, założyciel miasta Rio de Janeiro). Pozostali buntownicy zostali ułaskawieni.

</doc>
<doc id="4152933" url="https://pl.wikipedia.org/wiki?curid=4152933" title="Patrick Cutrone">
Patrick Cutrone

Patrick Cutrone (ur. 3 stycznia 1998 w Como) – włoski piłkarz grający na pozycji napastnika we włoskim klubie Empoli FC, do którego jest wypożyczony z Wolverhampton Wanderers oraz w reprezentancji Włoch.
Kariera klubowa.
Cutrone jest wychowankiem A.C. Milan. W młodzieżowych drużynach strzelił 136 goli. Do kadry pierwszego zespołu został włączony w rundzie rewanżowej sezonu 2016/2017. W Serie A zadebiutował 21 maja w wygranym 3:0 meczu z Bologną. 19-latek wszedł na boisko w 85. minucie za Gerarda Deulofeu. Trener Vincenzo Montella zabrał go na letni obóz przygotowawczy w Stanach Zjednoczonych, gdzie Cutrone zagrał w meczach towarzyskich z Borussią Dortmund i Bayernem Monachium. W spotkaniu z tym drugim rywalem Cutrone strzelił dwa gole choć zagrał tylko w pierwszej połowie, a Włosi wygrali 4:0.
Rozgrywki Serie A Cutrone również rozpoczął jako podstawowy zawodnik, a dwóch pierwszych meczach zdobył dwie bramki.
Kariera reprezentacyjna.
Cutrone w juniorskich i młodzieżowych reprezentacjach Włoch grał od 2013 roku. Z kadrą U-17 uczestniczył w mistrzostwach Europy 2015, w których Włosi dotarli do ćwierćfinału zawodów. Cutrone rozegrał pięć meczów i strzelił gola w zremisowanym 1:1 meczu fazy grupowej z Holandią.
Wychowanek Milanu był także w reprezentacji U-19, która w 2016 roku zdobyła wicemistrzostwo Europy. Na turnieju w Niemczech rozegrał cztery mecz, ale nie zdobył bramki.
23 marca 2018 zadebiutował w dorosłej reprezentacji Włoch w przegranym 0:2 meczu z Argentyną.

</doc>
<doc id="4152934" url="https://pl.wikipedia.org/wiki?curid=4152934" title="Lista gier z gatunku Sim">
Lista gier z gatunku Sim



</doc>
<doc id="4152937" url="https://pl.wikipedia.org/wiki?curid=4152937" title="Andrzej Sękowski">
Andrzej Sękowski

Andrzej Edward Sękowski (ur. 29 lipca 1957 w Sopocie) – polski psycholog, profesor nauk humanistycznych, nauczyciel akademicki.
Wykształcenie i działalność zawodowa.
Ukończył studia psychologiczne na Uniwersytecie Marii Curie-Skłodowskiej w Lublinie w 1980. W 1984 uzyskał stopień naukowy doktora w Instytucie Psychologii UMCS. W latach 1985–1994 obejmował stanowisko adiunkta w Zakładzie Psychologii Ogólnej na Uniwersytecie Marii Curie-Skłodowskiej, zaś w latach 1985–1991 pracował na tym samym stanowisku w Katedrze Psychologii Rehabilitacji w Instytucie Psychologii Katolickiego Uniwersytetu Lubelskiego. W 1991 uzyskał stopień naukowy doktora habilitowanego w Instytucie Psychologii KUL. Od 1994 pełnił funkcję profesora nadzwyczajnego i kierownika Katedry Psychologii Różnic Indywidualnych w Instytucie Psychologii na Katolickim Uniwersytecie Lubelskim. W 2001 uzyskał tytuł profesora nauk humanistycznych, zaś w 2002 podjął pracę na stanowisku profesora zwyczajnego w Instytucie Psychologii KUL.
W roku akademickim 2000/2001 przebywał jako stypendysta Programu Fulbrighta na Uniwersytecie Yale, współpracując z. Robertem J. Sternbergiem w "Center for the Psychologiy of Abilities, Competencies and Expertise". W latach 1993–1995, jako stypendysta Fundacji Humboldta prowadził badania naukowe na Uniwersytecie Ludwika i Maksymiliana w Monachium, współpracując z zespołem kierowanym przez Kurta Hellera, oraz na Uniwersytecie w Bielefeld. Jako stypendysta Fundacji Kościuszkowskiej, w roku akademickim 1988/1989 odbył staż badawczy na Uniwersytecie Południowego Illinois w Carbondale oraz na Uniwersytecie Columbia. Odbył liczne staże oraz prowadził wykłady w zagranicznych ośrodkach naukowych, m.in. w Stanach Zjednoczonych, Niemczech, Holandii, Belgii i Włoszech.
Pełnione funkcje.
W latach 2005–2012 pełnił funkcję Dziekana Wydziału Nauk Społecznych KUL. W latach 1998–2003 pełnił funkcję Przewodniczącego Lubelskiego Oddziału Polskiego Towarzystwa Psychologicznego, obecnie pełni funkcję Wiceprzewodniczącego Zarządu Głównego Polskiego Towarzystwa Psychologicznego. W latach 1990-1994 zasiadał we władzach Europejskiej Rady ds. Wybitnych Zdolności (General Committee of the European Council for High Ability – ECHA).  Od 1999 jest redaktorem naczelnym "Przeglądu Psychologicznego": Organu Polskiego Towarzystwa Psychologicznego. Obejmuje także funkcje redakcyjne w czasopismach naukowych: "Journal of Individual Differences" (Associate editor), "Gifted Education International" (Editorial board), "Creativity. Theories – Research – Applications" (Advisory Board). W 2016 został wybrany na delegata PTP w Europejskiej Federacji Towarzystw Psychologicznych oraz Międzynarodowej Unii Nauk Psychologicznych. Od 2015 zasiada w Radzie Naukowej Instytutu Psychologii PAN. Jest członkiem Rady Naukowej Centralnej Komisji Egzaminacyjnej, a także organizacji naukowych i społecznych: Societas Humboldtiana Polonorum, zarządu Krajowego Funduszu na rzecz Dzieci, Polskiego Stowarzyszenia Stypendystów Fulbrighta.
Badania naukowe.
Prowadzi badania naukowe z zakresu inteligencji, twórczości, wybitnych zdolności oraz postaw społecznych wobec osób niepełnosprawnych. Jest autorem około 300 publikacji, m.in. książek: "Osiągnięcia uczniów zdolnych"; "Osobowość a osiągnięcia artystyczne uczniów szkół muzycznych"; "Psychologia zdolności. Współczesne kierunki badań"; "Świat wartości uczniów zdolnych". Jest współautorem adaptacji narzędzi służących do pomiaru: motywacji osiągnięć – "Inwentarza Motywacji Osiągnięć H. Schulera, G. C. Thorntona, A. Frintrupa i M. Prochaski LMI Podręcznik" oraz stylów komunikacji – "Interpersonalnych Skal Przymiotnikowych J. S. Wigginsa. Podręcznik."

</doc>
<doc id="4152942" url="https://pl.wikipedia.org/wiki?curid=4152942" title="Lista gier komputerowych z serii Detektyw Conan">
Lista gier komputerowych z serii Detektyw Conan



</doc>
<doc id="4152956" url="https://pl.wikipedia.org/wiki?curid=4152956" title="Sedlice">
Sedlice

Czechy:
Słowacja:

</doc>
<doc id="4152962" url="https://pl.wikipedia.org/wiki?curid=4152962" title="Eustachy Rylski">
Eustachy Rylski



</doc>
<doc id="4152964" url="https://pl.wikipedia.org/wiki?curid=4152964" title="Rankomat">
Rankomat

Rankomat.pl – internetowa porównywarka ubezpieczeń, specjalizująca się w porównywaniu ofert ubezpieczeń komunikacyjnych i sprzedaży ubezpieczeń direct oraz serwis o charakterze doradczo-informacyjnym. Firma powstała  w 2008 roku, a w kwietniu 2009 roku uruchomiony został kalkulator ubezpieczeń. Od 2015 roku portal rankomat.pl należy do niemieckiej grupy Bauer Media.
Historia.
Rankomat.pl powstał w 2008 roku jako spółka założona przez Jacka Olechowskiego oraz grono prywatnych inwestorów. W kwietniu 2009 roku uruchomiony został kalkulator ubezpieczeń komunikacyjnych, pozwalający na sprawdzenie ofert różnych towarzystw ubezpieczeniowych. Początkowo porównywarka wzorowana była na zagranicznych portalach, zajmujących się porównaniem i sprzedażą ubezpieczeń online, głównie w Wielkiej Brytanii. Ostatecznie wprowadzona została dodatkowa usługa telefonicznych konsultantów, dzięki której klienci Rankomat.pl mogli nie tylko kupić polisę, ale też otrzymać poradę dotyczącą wyboru polisy.
W 2010 roku w spółkę zainwestował fundusz zarządzany przez 3TS Capital Partners. Dzięki tej współpracy Rankomat.pl zdobył pozycję lidera na polskim rynku porównywarek ubezpieczeniowych. 
Od 2015 roku Rankomat.pl należy do Grupy Bauer Media - holdingu działającego w Polsce od 1991 roku, którego sztandarowym produktem do 2020 roku była Grupa Interia.pl. 
Obecnie Rankomat.pl oferuje możliwość porównania nie tylko ofert ubezpieczeń komunikacyjnych, ale także ubezpieczeń turystycznych, nieruchomości i na życie. 
W skład spółki wchodzą także serwisy: Finanse Rankomat oraz Komórkomat.
Z usług rankomat.pl skorzystało ponad  515 000 klientów.
Projekty.
W ostatnich latach Rankomat.pl rozszerzył swoją działalność o kolejne usługi i serwisy. Obecnie są to:

</doc>
<doc id="4152965" url="https://pl.wikipedia.org/wiki?curid=4152965" title="Anna Pajor">
Anna Pajor

Anna Pajor – polska matematyk i ekonomistka, doktor habilitowana nauk ekonomicznych. Specjalizuje się w ekonometrii oraz finansach. Profesor nadzwyczajny Katedry Ekonometrii i Badań Operacyjnych Wydziału Zarządzania Uniwersytetu Ekonomicznego w Krakowie oraz adiunkt Zakładu Matematyki Finansowej Instytutu Matematyki Wydziału Matematyki i Informatyki Uniwersytetu Jagiellońskiego.
Życiorys.
Matematykę ukończyła na Uniwersytecie Jagiellońskim w 1999. Stopień doktorski uzyskała w Akademii Ekonomicznej w Krakowie w 2003 broniąc pracy pt. "Procesy zmienności stochastycznej (SV) w bayesowskiej analizie finansowych szeregów czasowych", przygotowanej pod kierunkiem Jacka Osiewalskiego. Habilitowała się na krakowskim Uniwersytecie Ekonomicznym w 2011 na podstawie oceny dorobku naukowego i publikacji "Wielowymiarowe procesy wariancji stochastycznej w ekonometrii finansowej. Ujęcie bayesowskie". W pracy naukowej zajmuje się takimi zagadnieniami jak: procesy wariancji stochastycznej, modele zmienności, wnioskowanie bayesowskie, ekonometria finansowa, analiza szeregów czasowych, szacowanie i prognoza ryzyka, analiza portfelowa, wycena instrumentów pochodnych, metody Monte Carlo, teoria ekonometrii, zagadnienia egzogeniczności i przyczynowości.
Swoje prace publikowała w takich czasopismach jak m.in. „Bayesian Analysis”, „International Journal of Financial Markets and Derivatives”, „Central European Journal of Economic Modelling and Econometrics”, „Dynamic Econometric Models" oraz „Argumenta Oeconomica". Jest redaktorem statystycznym w „Przeglądzie Statystycznym”.
Należy do Polskiego Towarzystwa Matematycznego.

</doc>
<doc id="4152972" url="https://pl.wikipedia.org/wiki?curid=4152972" title="Teofan (Danczenkow)">
Teofan (Danczenkow)

Teofan, imię świeckie Andriej Jurjewicz Danczenkow (ur. 28 lutego 1975 w Riazaniu) – rosyjski biskup prawosławny.
Życiorys.
Pochodzi z rodziny robotniczej. Po ukończeniu w 1993 r. szkoły zawodowej w rodzinnym Riazaniu wstąpił do szkoły duchownej w tym samym mieście. Równocześnie był hipodiakonem i osobistym służką (cs. kielejnikiem) metropolity riazańskiego i kasimowskiego Szymona. Tenże hierarcha w dniu 1 października 1994 r. udzielił mu święceń diakońskich w cerkwi Przemienienia Pańskiego w Riazaniu, zaś 14 października 1994 r. wyświęcił go w soborze Świętych Borysa i Gleba w Riazaniu na kapłana. Andriej Danczenkow został duchownym-celibatariuszem. Służył w soborze Świętych Borysa i Gleba, cerkwi Przemienienia Pańskiego oraz cerkwi Ikony Matki Bożej „Wszystkich Strapionych Radość” w Riazaniu. Do stanu mniszego wstąpił 22 stycznia 1995 r. Na mnicha postrzygł go również metropolita riazański Szymon, w cerkwi św. Sergiusza z Radoneża w Emmanuiłowce. Andriej Danczenkow przyjął imię zakonne Teofan na cześć św. Teofana Pustelnika.
Od 1996 do 1998 r. hieromnich Teofan był dziekanem monasteru Trójcy Świętej w Riazaniu, następnie został przełożonym monasteru św. Mikołaja w Czerniejewie. W 2000 r. otrzymał godność ihumena. Od momentu wydzielenia z eparchii riazańskiej eparchii skopińskiej był w niej przewodniczącym sądu kanonicznego, spowiednikiem duchowieństwa i członkiem rady eparchialnej.
W 2002 r. ukończył seminarium duchowne w Moskwie, zaś w 2015 r. studia teologiczne na Państwowym Uniwersytecie im. Jesienina w Riazaniu. 
6 października 2017 r. Święty Synod Rosyjskiego Kościoła Prawosławnego nominował go na biskupa wołżskiego i siernurskiego, pierwszego ordynariusza nowo utworzonej eparchii. Jego chirotonia biskupia odbyła się 18 listopada tego samego roku, w wielkim soborze moskiewskiego monastyru Dońskiego, pod przewodnictwem patriarchy moskiewskiego i całej Rusi Cyryla.

</doc>
<doc id="4152976" url="https://pl.wikipedia.org/wiki?curid=4152976" title="Sixto Soria">
Sixto Soria

Sixto Soria Cabrera (ur. 27 kwietnia 1954 w Santiago de Cuba) – kubański bokser, wicemistrz olimpijski z 1976 i mistrz świata z 1978.
Startował w wadze półciężkiej (do 81 kg). Zdobył w niej srebrny medal na igrzyskach olimpijskich w 1976 w Montrealu. Wygrał trzy walki, w tym półfinałową z Costicą Dafinoiu z Rumunii, a w finale pokonał go Leon Spinks ze Stanów Zjednoczonych. W 1977 zdobył złoty medal na mistrzostwach Ameryki Środkowej i Karaibów w Panamie.
Zwyciężył na mistrzostwach świata w 1978 w Belgradzie. Wygrał cztery walki, w tym półfinałową z Nikołajem Jerofiejewem z ZSRR i finałową z Tadiją Kačarem z Jugosławii. Na igrzyskach panamerykańskich w 1979 w San Juan pokonał go w ćwierćfinale Tony Tucker z USA.
Sixto Soria był mistrzem Kuby w wadze półciężkiej w 1976, wicemistrzem w 1975 i 1979, a także brązowym medalistą w 1977.

</doc>
<doc id="4152982" url="https://pl.wikipedia.org/wiki?curid=4152982" title="Wojna Aimorés">
Wojna Aimorés

Wojna Aimorés (port. "Guerra dos Aimorés") – konflikt pomiędzy kolonizatorami a Indianami, który miał miejsce w latach 1555-1673 w Brazylii, na terenie dzisiejszych stanów Bahia i Espírito Santo.
Według niektórych relacji z tamtych czasów, plemię Aimorés żyło w lasach i prowadziło koczowniczy tryb życia, polując i łowiąc ryby.
Zarzewiem konfliktów pomiędzy Indianami a Europejczykami były próby zniewolenia lokalnych plemion oraz podboje zamieszkiwanych przez nich terenów. Wyprawy "bandeirantes", eksplorujące brazylijski interior w poszukiwaniu złota, srebra i kamieni szlachetnych, często napotykały na miejscowych Indian. Fernão de Sá, syn ówczesnego gubernatora generalnego kolonii Mema de Sá, dowodził jedną z wypraw do stanu Espírito Santo i tam zetknął się z plemieniem Aimorés. Plemię zamieszkiwało dorzecza Jaguaripe i Paraguaçu na terenie obecnych gmin Ilhéus i Porto Seguro.
Pierwsza z serii wielu bitew nosi nazwę Batalha do Cricaré (Bitwa pod Cricaré) i rozegrała się w 1557 roku na terenie kapitanii Espírito Santo. W bitwie wzięło udział 6 statków z ok. 200 członkami załogi. Indianie bronili się z trzech fortyfikacji, z których dwie zostały zdobyte. W bitwie zginął komendant Fernão de Sá.

</doc>
<doc id="4152985" url="https://pl.wikipedia.org/wiki?curid=4152985" title="Parafia św. Józefa w Grodnie">
Parafia św. Józefa w Grodnie

Parafia św. Józefa w Grodnie – rzymskokatolicka parafia znajdująca się w Grodnie, w diecezji grodzieńskiej, w dekanacie Grodno-Wschód, na Białorusi.
Historia.
W 2003 biskup grodzieński Aleksander Kaszkiewicz erygował parafię św. Józefa w Grodnie. Parafia posiada dom, w którym mieści się kaplica. Budowa kościoła parafialnego blokowana jest przez władze świeckie.

</doc>
<doc id="4152989" url="https://pl.wikipedia.org/wiki?curid=4152989" title="Weekend Ostermana (film)">
Weekend Ostermana (film)



</doc>
<doc id="4152991" url="https://pl.wikipedia.org/wiki?curid=4152991" title="Stanisław Szarski">
Stanisław Szarski

Stanisław Marcin Barnaba Szarski (ur. 11 czerwca 1888 w Krakowie, zm. 3-5 lipca 1916 pod Kostiuchnówką) – tytularny sierżant Legionów Polskich, kawaler Orderu Virtuti Militari, doktor filozofii.
Życiorys.
Urodził się 11 czerwca 1888 w Krakowie, w rodzinie Henryka Marcina (1855–1921), kupca, I wiceprezydenta Krakowa i Heleny Julii Marty z Ciechanowskich (1856–1924). Był bratem Adama.
Absolwent Wydziału Polonistyki Uniwersytetu Jagiellońskiego. W 1913 obronił doktorat publikując pracę: „Mitologia klasyczna w poezji Kochanowskiego”. Wyjechał do Paryża celem dalszych studiów. Tam zapisał się do Związku Strzeleckiego jako rekrut. Do Krakowa powrócił w połowie lipca 1914, w którym zgłosił się do Związku Strzeleckiego.
8 sierpnia 1914, wymaszerował z Oleandrów jako żołnierz 1 kompanii 1 pułku I Brygady Legionów Polskich. Przebył kampanię pułku do grudnia 1914 roku, kiedy zachorował i znalazł się w szpitalu. Po zakończeniu leczenia został przydzielony do Szkoły Podchorążych Legionów Polskich. 14 maja 1915, po ukończeniu szkoły „ze stopniem dobrym”, został mianowany aspirantem oficerskim w randze tytularnego sierżanta z poborami plutonowego. Wrócił do pułku i swojej kompanii. Był towarzyszem bojów Władysława Broniewskiego wspominany w jego wydanych drukiem pamiętnikach: „Pamiętnik (1918–1922)”. Poległ między 3 a 5 lipca 1916 w bitwie pod Kostiuchnówką. Po zakończeniu bojów uparcie lecz bezskutecznie poszukiwany przez siostrę Józefę i braci Adama i Antoniego. Został uznany za zmarłego.
Została ustanowiona symboliczna tablica nagrobna na grobie rodziny Szarskich na cmentarzu Rakowickim w Krakowie - o treści: 
"Dr Stanisław Szarski, Sodalis Marianus, Sierżant I p.p. Leg.Pol. zaginął bez wieści, pod Kostiuchnówka na Wołyniu, 5/7 1916 w wieku lat 28"
Od 4 maja 1915 do 1 lipca 1916 roku prowadził dziennik, przekazany do Wojskowego Instytutu Historycznego przez jego siostrę Józefę Merunowicz. Jeden z jego listów do rodziny przytoczyła Dorota Zofia Strojnowska w artykule „Pod każdym sztandarem, byle nie białym” w rozdziale „Koszula jeńca rosyjskiego”.

</doc>
<doc id="4152993" url="https://pl.wikipedia.org/wiki?curid=4152993" title="Michał Czołhański">
Michał Czołhański

Michał Czołhański herbu Sas (zm. w 1718 roku) – scholastyk lwowskiej kapituły katedralnej w 1707 roku, kanonik kapituły katedralnej lwowskiej w 1699 roku.

</doc>
<doc id="4153005" url="https://pl.wikipedia.org/wiki?curid=4153005" title="American Journal of Ophthalmology">
American Journal of Ophthalmology

American Journal of Ophthalmology (skrót: Am J Ophthalmol.) – naukowe czasopismo okulistyczne o zasięgu międzynarodowym; wydawane comiesięcznie od 1884 w Stanach Zjednoczonych.
Periodyk jest recenzowany i publikuje prace oryginalne (badania i obserwacje kliniczne; klinicznie istotne badania laboratoryjne), artykuły redakcyjne (edytoriale), korespondencje, recenzje książek i ogłoszenia. Dawniej publikował także krótkie raporty i raporty przypadków, które ukazują się teraz odrębnie w publikacji towarzyszącej pt. "American Journal of Ophthalmology. Case Reports". Publikacje dotyczą zarówno kwestii podstawowych, jak i badań klinicznych dotyczących ludzkiego oka, procesu widzenia i schorzeń z tym związanych; nowych metod diagnostycznych w okulistyce, technik mikrochirurgicznych, nowych narzędzi i leków, sposobów leczenia schorzeń oka i widzenia. Pełne teksty publikacji z „American Journal of Ophthalmology" i materiały uzupełniające dostępne są także online na stronie www.ajo.com oraz w ScienceDirect. Czasopismo skierowane jest do okulistów i specjalistów zajmujących się badaniem procesu i zaburzeń widzenia.
Redaktorem naczelnym ("ang. editor-in-chief") „American Journal of Ophthalmology" jest Richard K. Parrish z Bascom Palmer Eye Institute w Miami. W skład rady redakcyjnej ("ang. editorial board") czasopisma wchodzą głównie profesorowie okulistyki z różnych ośrodków akademickich w USA oraz - w znacznie mniejszej liczbie - także spoza tego kraju.
Pismo ma współczynnik wpływu impact factor (IF) wynoszący 5,052 (2016). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „American Journal of Ophthalmology" zostało sklasyfikowane na 3. miejscu wśród czasopism okulistycznych (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymywało kolejno: 45 pkt (2013-2015), 40 pkt (2016) oraz 140 pkt (2019).
Czasopismo jest indeksowane w wielu bazach, m.in. w Scopusie.

</doc>
<doc id="4153011" url="https://pl.wikipedia.org/wiki?curid=4153011" title="Wojciech Krosnowski">
Wojciech Krosnowski

Wojciech Krosnowski herbu Junosza (zm. w 1735 roku) – dziekan kapituły katedralnej lwowskiej, kustosz kapituły katedralnej lwowskiej w 1710 roku, kanonik kapituły katedralnej lwowskiej w 1701 roku.

</doc>
<doc id="4153022" url="https://pl.wikipedia.org/wiki?curid=4153022" title="Fury in the Pacific">
Fury in the Pacific

Fury in the Pacific – amerykański krótkometrażowy film dokumentalny z 1945 o bitwach na Peleliu i Angaur stoczonych przez wojska amerykańskie przeciwko Japończykom w 1944 podczas wojny na Pacyfiku w czasie II wojny światowej. W niektórych źródłach podaje się, że reżyserem filmu był Frank Capra, co nie jest prawdą.
Opis.
Dwudziestominutowy czarno-biały dokument składa się z fascynującego ale i brutalnego materiału z amerykańskiego bombardowania, desantu i zajęcia dwóch wysp kontrolowanych przez Cesarską Armię Japońską. Na pierwszy rzut oka "Fury in the Pacific" wydaje się być kolejną kroniką filmową dokumentującą działania Amerykanów przeciwko Japończykom na Oceanie Spokojnym, ale gdy narrator filmu mówi że podczas nagrywania materiału poległo dziewięciu operatorów, ów dokument nabiera innego znaczenia. Wyjątkowo jak na amerykańską cenzurę czasu wojny pokazano – zamazując lekko obraz – moment przeniesienia zwłok amerykańskiego żołnierza ze wzniesienia na którym poległ na nosze. Dodatkowo żołnierze japońscy przedstawieni są przez narratora filmu nie jako „demoniczne, zdehumanizowane małpy” jak to zwykle bywa ale jako „inteligentni, doświadczeni weterani z Chin i kampanii w Mandżurii”. Być może ma to na celu podkreślenie bohaterstwa zwycięskich Amerykanów i ideału honorowej walki. 
"Fury in the Pacific" to dokument śmierci i okrucieństwa wojny.

</doc>
<doc id="4153026" url="https://pl.wikipedia.org/wiki?curid=4153026" title="Mayda">
Mayda

Mayda – fikcyjna wyspa położona jakoby na Oceanie Atlantyckim, od XIV wieku przez ponad pięćset lat umieszczana na mapach.
Po raz pierwszy pojawiła się na mapie Domenica i Francesca Pizziganich z 1367 roku, podpisana jako "Brazir". Przypuszcza się, że mógł to być po prostu błąd kartografów, którzy omyłkowo zdublowali przedstawioną obok – równie legendarną – wyspę Brasil. Mapa Pizziganich przedstawia wyspę (nazwaną Brasir) w kształcie półksiężyca, co odróżnia ją od zazwyczaj okrągłej na mapach wyspy Brasil; zaznacza też niebezpieczeństwa grożące statkom pływającym po wodach w okolicy wysp, notując, że groźby te są „znane Arabom” (arabskie pochodzenie nazwy „Maida” jest sugerowane, ale nieudowodnione).
Ponownie umieszczono ją w "Atlasie katalońskim" z 1375 roku, tym razem podpisaną "Mam", co stanowi przypuszczalnie zniekształcenie nazwy Wyspy Man. Z kolei mapa z 1384 określa ją "Onzele", ale przez cały XV w. praktycznie jedynym określeniem pojawiającym się na mapach było "Mam" lub "Man". W kolejnych dziesięcioleciach legendarną wyspę przedstawiali kolejni twórcy map, nadając jej cały szereg rozmaitych mian: "Asmaidas", "Bentusla", "Bolunda", "I man orbolunda" czy "Vlaanderen". Ta ostatnia nazwa, sugerująca niderlandzki źródłosłów, pojawia się na mapach Merkatora (1569) i Orteliusa (1570), przy czym ten pierwszy pokazuje dodatkową wyspę między Brasil a Maydą, a ten drugi „podstawia” "Vlaanderen" tam gdzie zazwyczaj lokowano Maydę. Ostatecznie około połowy XVI wieku utrwaliła się nazwa Mayda. Co do jej lokalizacji kartografowie nie byli zgodni i wyspa nieustannie „wędrowała” po Atlantyku, z czasem przesuwając się coraz bardziej ku wybrzeżom Ameryki Północnej. Wcześni żeglarze mieli poważne problemy z ustaleniem długości geograficznej i mapy mogą tę niepewność ukazywać; szerokość geograficzna wyspy była mniej więcej stała – lokowano ją na ogół na wysokości Bretanii. Pomimo położenia wyspy tak daleko na południe opisywano zagrożenia związane z szerokościami północnymi (lód itp.).
Humboldt wspominał w 1836 roku, że Mayda wciąż pojawia się na współczesnych mu mapach; jeszcze w 1906 roku wydano w Chicago mapę, na której znajdowała się Mayda, aczkolwiek nie jest jasne, czy była to utrwalona pomyłka geografów, czy informacja o charakterze historycznym.
Według niektórych hipotez legendarna Mayda może mieć swoje źródło w rzeczywistości. W 1948 roku statek "American Scientifist" odkrył na pozycji górę podmorską o średnicy 45 kilometrów, która może być pozostałością jakiegoś zatopionego lądu. Przypuszcza się też, że źle udokumentowane obserwacje wysp lub półwyspów wybrzeża amerykańskiego, lub Bermudów dały początek legendzie.
Na cześć legendarnej wyspy nazwana została formacja geologiczna "Mayda Insula" na Kraken Mare na Tytanie.

</doc>
<doc id="4153030" url="https://pl.wikipedia.org/wiki?curid=4153030" title="Wei (gwiazda)">
Wei (gwiazda)



</doc>
<doc id="4153037" url="https://pl.wikipedia.org/wiki?curid=4153037" title="Kawaleryjskie kursy Legionów Polskich">
Kawaleryjskie kursy Legionów Polskich

Kawaleryjskie kursy Legionów Polskich – szkoła podoficerska i oficerska kawalerii Legionów Polskich.
Organizacja kursów, ich przebieg i wyniki.
W trzeciej dekadzie listopada Legiony Polskie zostały przetransportowane z rejonu przyfrontowego na obszar Królestwa Polskiego. Dyslokacja oddziałów legionowych była następstwem aktu 5 listopada, podpisanego przez przedstawicieli dwóch zaborców. W ramach wspomnianej dyslokacji 1 Pułk Ułanów Legionów Polskich stanął w Ostrołęce.
W lutym 1917 roku, w związku z planami organizacji Wojska Polskiego w oparciu o kadry Legionów Polskich, przestąpiono do szkolenia stanów osobowych pułku. 5 lutego w Ostrołęce rozpoczął się kawaleryjski kurs oficerski, nazywany również niższym kawaleryjskim kursem oficerskim lub kursem kawaleryjskiej szkoły oficerskiej. Na stanowisko komendanta kursu oficerskiego wyznaczony został rotmistrz Janusz Głuchowski. Następnego dnia rozpoczął się kawaleryjski kurs podoficerski pod komendą podporucznika Stefana Kuleszy. Obaj komendanci byli doświadczonymi oficerami frontowymi, którzy swoją służbę rozpoczęli w patrolu konnym Beliny.
5 lutego na kurs oficerski stawiło się 97 słuchaczy, a w czasie jego trwania przybyło kolejnych 11 uczestników. Egzamin końcowy w dniu 31 marca zdało 89 słuchaczy. Kolejnych 15 uczestników „uznano za niezdolnych”, a 4 nie przystąpiło do egzaminu.
3 lutego na kurs podoficerski stawiło się 34 podoficerów oraz 108 ułanów i starszych ułanów. W czasie trwania tego kursu ubyło do szpitala 9 podoficerów i 13 ułanów. Usunięto z kursu jednego podoficera i 15 ułanów, natomiast przyjęto na kurs jednego podoficera i 28 ułanów. Stan słuchaczy w dniu 1 kwietnia wynosił: 23 podoficerów oraz 110 ułanów i starszych ułanów, a także 65 koni. Egzaminy na tym kursie zostały przeprowadzone w dniach 28 marca – 4 kwietnia 1917 roku. Egzamin zdało 107 podoficerów i ułanów, „odstąpiło od egzaminu” czterech, „nie zdawało” dwóch, „nie zdało” dwudziestu. Dwudziestu absolwentów kursu zdało egzamin z wynikiem bardzo dobrym, pięćdziesięciu jeden z wynikiem dobrym i trzydziestu sześciu z wynikiem dostatecznym.
W czasie kursu oficerskiego przeprowadzono jednodniowe ćwiczenie taktyczne, połączone z kursem podoficerskim, a ponadto 26 godzin praktycznych ćwiczeń pieszych i 28 godzin ćwiczeń konnych, natomiast w trakcie kursu podoficerskiego przeprowadzono dwa ćwiczenia polowe oraz 55 godzin ćwiczeń pieszych i 32 godziny ćwiczeń konnych.
Absolwenci kursu oficerskiego otrzymali „świadectwa ukończenia 6 tygodniowego kursu kawaleryjskiego”. Świadectwa były podpisane przez komendanta pułku, komendanta kursu oraz członków komisji egzaminacyjnej. Świadectwa były numerowane. Świadectwo wydane ułanowi Stefanowi Ustupskiemu miało numer „87”.
Wykładowcami na obu kursach byli oficerowie 1 Pułku Ułanów:
20 lipca 1917 roku absolwenci obu kursów, którzy byli poddanymi Królestwa Polskiego i odmówili złożenia przysięgi, zostali skierowani do obozu internowania w Szczypiornie.
Równolegle z kursami kawaleryjskim zorganizowano i przeprowadzono dwa kursy administracyjne: oficerski i podoficerski. Komendantem kursów był chor. Marian Węgrzynowski. 11 lutego rozpoczął się kurs podoficerski, w którym uczestniczyli także wszyscy słuchacze kursu oficerskiego. 19 lutego egzaminy złożyło 9 słuchaczy kursu podoficerskiego. Słuchacze kursu oficerskiego kontynuowali naukę do 31 marca. Tego dnia egzamin złożyło z wynikiem pomyślnym 26 podoficerów i ułanów. Komendant kursów w raporcie złożonym 1 kwietnia stwierdził, że wszyscy słuchacze „po odbyciu odpowiedniej praktyki będą w stanie z chwilą wprowadzenia administracji niemieckiej objąć funkcje oficerów kasowych”.

</doc>
<doc id="4153039" url="https://pl.wikipedia.org/wiki?curid=4153039" title="Ignacy (Suranow)">
Ignacy (Suranow)

Ignacy, imię świeckie Siergiej Wasiljewicz Suranow (ur. 7 grudnia 1978 w Toburdanowie) – rosyjski biskup prawosławny.
Życiorys.
Ukończył studia dziennikarskie na Czuwaskim Uniwersytecie Państwowym im. Ilji Uljanowa w 2001 r. W latach 2001–2005 był psalmistą i zajmował się wypiekiem prosfor w cerkwi Chrztu Pańskiego w Ałmanczikowie. W grudniu 2005 r. został posłusznikiem w monasterze Trójcy Świętej w Czeboksarach. 2 stycznia 2006 r. został postrzyżony w riasofor, przyjmując imię zakonne Mikołaj na cześć świętego cara-cierpiętnika Mikołaja II. 24 marca tego samego roku złożył wieczyste śluby zakonne, przyjmując nowe imię Ignacy na cześć biskupa Ignacego (Brianczaninowa). 2 kwietnia 2006 r. został wyświęcony na hierodiakona, natomiast 6 stycznia 2008 r. – na hieromnicha przez biskupa ałatyrskiego Sawwacjusza. 
W 2008 r. został przełożonym placówki filialnej monasteru Trójcy Świętej w Czeboksarach w Bolszym Sundyrze, w tej samej wsi był również proboszczem parafii Trójcy Świętej, ponadto został dziekanem IV dekanatu eparchii czeboksarskiej i czuwaskiej. Jest członkiem komisji pracującej nad przekładem Biblii na język czuwaski.
W 2017 r. w trybie zaocznym ukończył seminarium duchowne w Niżnym Nowogrodzie.
6 października 2017 r. Święty Synod Rosyjskiego Kościoła Prawosławnego nominował go na biskupa pomocniczego eparchii czeboksarskiej z tytułem biskupa mariińsko-posadskiego. W związku z tą decyzją otrzymał 14 października godność archimandryty. Jego chirotonia biskupia miała miejsce w soborze Chrystusa Zbawiciela w Moskwie 20 listopada 2017 r., pod przewodnictwem patriarchy moskiewskiego i całej Rusi Cyryla.
W 2014 r. po przejściu kursu w ministerstwie oświaty i polityki młodzieżowej Republiki Czuwaszja uzyskał uprawnienia opiekuna nieletnich-rodzica zastępczego. W 2016 r. wydał zbiór artykułów o tematyce misjonarskiej pt. „Żizn' mieniajetsia”.
W 2020 r. został przeniesiony na katedrę czerepowiecką.

</doc>
<doc id="4153040" url="https://pl.wikipedia.org/wiki?curid=4153040" title="Walk on Water">
Walk on Water



</doc>
<doc id="4153041" url="https://pl.wikipedia.org/wiki?curid=4153041" title="A.W. Moore">
A.W. Moore



</doc>
<doc id="4153043" url="https://pl.wikipedia.org/wiki?curid=4153043" title="Charbel Makhlouf">
Charbel Makhlouf



</doc>
<doc id="4153045" url="https://pl.wikipedia.org/wiki?curid=4153045" title="A. W. Moore">
A. W. Moore



</doc>
<doc id="4153046" url="https://pl.wikipedia.org/wiki?curid=4153046" title="Mohni">
Mohni

Mohni (szw. "Ekholm") – estońska wyspa w Zatoce Fińskiej. Położona jest około 4,5 km na północ od wsi Viinistu. Jej powierzchnia wynosi 62,5 ha. Jest zamieszkana przez 2 osoby (2011). Na wyspie znajduje się latarnia morska Mohni.

</doc>
<doc id="4153058" url="https://pl.wikipedia.org/wiki?curid=4153058" title="I Liceum Ogólnokształcące im. Mikołaja Reja w Jędrzejowie">
I Liceum Ogólnokształcące im. Mikołaja Reja w Jędrzejowie

I Liceum Ogólnokształcące im. Mikołaja Reja w Jędrzejowie – jedna ze szkół średnich w Jędrzejowie, znajdująca się przy ul. 11 Listopada 37 i będąca równocześnie najstarszą szkołą średnią umiejscowioną w obrębie miejscowości o nazwie Jędrzejów.
Teren szkoły.
Konstrukcja budowlana zawierająca w swoim wnętrzu instytucję państwową o oficjalnej nazwie brzmiącej I Liceum Ogólnokształcące imienia Mikołaja Reja w Jędrzejowie funkcjonuje w rzeczywistości opodal centrum miasta przy jednej z jego najdłuższych ulic prowadzących na obszar placu Tadeusza Kościuszki stanowiącego jego faktyczne centrum, opodal skrzyżowania ulicy 11 Listopada z ulicą Krótką. Na budynek owej placówki szkolnej składają się stara część charakteryzująca się posiadaniem czterech kondygnacji, mieszcząca w sobie administrację szkoły i klasopracownie, oraz nowy fragment zawierający m.in. bibliotekę szkolną i Szkolne Centrum Informacji, a także pracownie komputerowe. W dobudowanej od strony wschodniej części umiejscowiona jest z kolei hala sportowa z zapleczem.
Powierzchnia użytkowa całości budynku wynosi 7507,32 m². W jej skład wchodzi 110 pomieszczeń, w tym 35 sal dydaktycznych. Powierzchnia, na której ulokowane jest to liceum, stanowi obszar około jednego hektara i tworzą ją także tereny zielone. Przy budynku szkoły usytuowany jest parking przeznaczony dla jej pracowników.
Historia.
XIX wiek.
Historia I Liceum Ogólnokształcącego im. Mikołaja Reja w Jędrzejowie sięga 1808 roku, kiedy to cystersi obecni na terenie dzisiejszego Jędrzejowa założyli Szkołę Podwydziałową o profilu ogólnokształcącym stanowiącą zalążek placówki szkolnej o podanej wyżej nazwie. Istniała do 1822 roku, w którym została ona rozwiązana na skutek dokonania przez cara Aleksandra I likwidacji jędrzejowskiego opactwa cysterskiego pełniącego funkcję jej założyciela.
XX wiek.
W 1905 roku Polska Macierz Szkolna utworzyła szkołę średnią noszącą nazwę Gimnazjum, która funkcjonowała jedynie przez dwa lata. 7 lat później, a mianowicie w 1912 roku, Antoni Mroczek założył Progimnazjum Męskie, które po dwóch latach działania wstrzymało prowadzenie swojej działalności z uwagi na występowanie komplikacji lokalowych. W czasie trwania 1913 roku Leokadia Domagalska stała się twórczynią Progimnazjum Żeńskiego, które przetrwało do 1920 roku. W 1915 roku powstało prywatne czteroklasowe Gimnazjum Męskie, po czym 12 lat później zostało poddane przeobrażeniu w ośmioklasowe Gimnazjum Koedukacyjne, nad którym nadzór sprawował Wydział Powiatowy. W okresie od 1925 do 1928 trwał proces budowy gmachu Gimnazjum Ogólnokształcącego. Kilka lat później, tj. w 1932, owo gimnazjum przekształcono w szkołę typu dwustopniowego złożoną z Gimnazjum, w którym czas trwania edukacji wynosił cztery lata, a na koniec nauki przystępowało się do tzw. „małej matury” oraz dwuletniego Liceum z tzw. „dużą maturą”. W 1938 roku dyrektorem rzeczonej szkoły został Antoni Artymiak. W dniu zainicjowania przez III Rzeszę niemiecką drugiego globalnego konfliktu zbrojnego doszło do uczynienia jej własnością państwa i zyskania nowej nazwy brzmiącej Państwowe Gimnazjum i Liceum w Jędrzejowie. Na początku II wojny światowej, tzn. we wrześniu 1939 roku, w efekcie przedostania się wojsk okupacyjnych do Jędrzejowa nastąpiło zawieszenie poprawnego funkcjonowania tej instytucji państwowej, w wyniku czego nauczyciele i uczniowie podjęli i zrealizowali decyzję o utworzeniu tajnych kompletów. Najbardziej zaangażowane w tajne nauczanie byli: J. Szartowska, J. Jakubkiewicz, E. Juszczyk, A. Artymiak, ks. St. Warzkala, Sz. Wróblewski, St. Polak, T. Konopiński, Z. Lisowski, J. Cheguła. W latach 1940–1945 świadectwo potwierdzające fakt zdania matury uzyskało tylko czterdziestu uczniów, lecz po odzyskaniu przez szkołę w 1945 roku możliwości prowadzenia legalnej działalności swoją chęć kontynuowania w niej kształcenia miało formalnie poświadczyć ponad 800 osób, które potem uczyły się w 19 oddziałach klasowych. 14 lutego 1945 roku w placówce odbyły się pierwsze od momentu wybuchu II wojny światowej oficjalne zajęcia lekcyjne. W trakcie następnego miesiąca tego samego roku kalendarzowego Kuratorium Oświaty w Kielcach dokonało udzielenia zezwolenia na otwarcie pozamiejscowego oddziału Gimnazjum i Liceum w Wodzisławiu-Brzeziu. 18 listopada 1945 roku doszło do poświęcenia sztandaru szkolnego ufundowanego przez Komitet Rodzicielski. Kilka miesięcy później, w czerwcu 1946 roku został przeprowadzony pierwszy od chwili zakończenia drugiego światowego konfliktu militarnego egzamin maturalny. 1 sierpnia 1947 roku znajdująca się poza obrębem Jędrzejowa filia szkoły w Wodzisławiu- Brzeziu przestała być zależna od szkoły w stolicy obecnego powiatu jędrzejowskiego i stała się osobną placówką szkolną. 1 września 1948 roku w ramach centralnej reformy oświaty zlikwidowano dwustopniową szkołę średnią obejmującą gimnazjum i liceum, a na jej miejsce wprowadzono jednolite czteroletnie liceum ogólnokształcące. W 1966 roku szkole nadano imię Mikołaja Reja, który zarazem stał się jej patronem. Na przełomie lat 1973/1974 w rzeczonym liceum ogólnokształcącym otwarto następujące profile: matematyczno-fizyczny, biologiczno-chemiczny, humanistyczny i ogólny. W latach siedemdziesiątych XX wieku miała miejsce rozbudowa obiektów szkolnych, podczas której powstały sala gimnastyczna charakteryzująca się posiadaniem dużych rozmiarów przestrzennych, biblioteka wraz z czytelnią i aulą. W 1987 roku dyrektorem tej instytucji oświatowej został Bogusław Kniewski pełniący równocześnie funkcję krewnego późniejszej wicedyrektor Izabeli Kniewskiej.
XXI wiek.
W ciągu 2002 roku na skutek ogólnopolskiej reformy systemu oświaty szkoła ta podległa przekształceniu w trzyletnie liceum ogólnokształcące, zaś trzy lata później lokalna rada powiatu wydała uchwałę, zgodnie z którą w tym samym roku zmieniono nazwę szkoły na tę obowiązującą do dzisiaj (I Liceum Ogólnokształcące im. Mikołaja Reja w Jędrzejowie). Rok później nastąpiła znacząca zmiana wyglądu budynku tej najstarszej jędrzejowskiej szkoły średniej. Zakończyła się I faza termomodernizacji budynku szkoły, w której wyniku został on ocieplony, ponownie pomalowany i podłączony do nowej sieci grzewczej, a oprócz tego przeprowadzono również wymianę wszystkich wchodzących w jego skład okien. W 2017 roku w piwnicach I Liceum Ogólnokształcącego im. Mikołaja Reja w Jędrzejowie odbyło się oficjalne otwarcie tzw. Sali Tradycji, gdzie składane są cenne pamiątki stanowiące materialne świadectwo kilkudziesięcioletniej historii tej szkoły. W 2019 roku I Liceum Ogólnokształcące im. Mikołaja Reja w Jędrzejowie odnotowało istotny spadek w rankingach zdawalności egzaminów maturalnych, straciło pozycję lidera w powiecie jędrzejowskim i wypadło z TOP 25 w województwie świętokrzyskim. W tymże roku dyrektor tej szkoły twierdził, że od kilku lat przyjmuje ona młodzież bez progów punktowych w odróżnieniu od np. kieleckich szkół, gdzie są stosowane progi punktowe, i słabszych uczniów. W ogólnopolskim rankingu czasopisma ,Perspektywy" z 2019 roku I Liceum Ogólnokształcące im. Mikołaja Reja w Jędrzejowie zajęło 611. miejsce, odnotowując tym samym spadek aż o 177 miejsc w porównaniu z wydaniem tego samego rankingu z 2018 roku. W kolejnym wydaniu rankingu ,Perspektyw", tj. tym z 2020 roku, szkoła ta uplasowała się na 784. pozycji, co jest równoznaczne ze spadkiem o następne 173 miejsca w porównaniu z rokiem 2019. W 2021 roku liceum odnotowało ponowny spadek w rankingach maturalnych odnoszących się do liceów ogólnokształcących i w skali powiatu jędrzejowskiego uplasowało się dopiero na trzecim miejscu po Liceum Ogólnokształcącym im. Bohaterów Powstania Styczniowego w Małogoszczu i II Liceum Ogólnokształcącym w Zespole Szkół nr 1 im. ks. Stanisława Konarskiego w Jędrzejowie. W 2021 roku I Liceum Ogólnokształcące im. Mikołaja Reja w Jędrzejowie nie znalazło się też w zestawieniu TOP 30 liceów w województwie świętokrzyskim z najlepszymi średnimi wynikami matur. W wydaniu rankingu czasopisma ,Perspektywy" z 2022 roku I Liceum Ogólnokształcące im. Mikołaja Reja w Jędrzejowie zajęło 966. miejsce, spadając tym samym o 279 lokat w porównaniu z wydaniem tego samego rankingu z 2021 roku. W 2022 roku liceum znów nie zajęło pierwszego miejsca w rankingu zdawalności egzaminów maturalnych w powiecie jędrzejowskim, ustępując II Liceum Ogólnokształcącemu w Zespole Szkół nr 1 im. ks. Stanisława Konarskiego w Jędrzejowie, i podobnie jak w 2021 roku nie znalazło się w zestawieniu TOP 30 liceów w województwie świętokrzyskim z najlepszymi wynikami matur.

</doc>
<doc id="4153059" url="https://pl.wikipedia.org/wiki?curid=4153059" title="Świt (Poznań)">
Świt (Poznań)

Świt – jednostka obszarowa utworzona w 2008 roku na potrzeby Systemu Informacji Miejskiej (SIM) w Poznaniu. Jednostka obszarowa formalnie nie jest osiedlem. Mieści się na terenie osiedla samorządowego Grunwald Północ.
Położenie.
Według Systemu Informacji Miejskiej jednostka obszarowa Świt znajduje się w granicach:

</doc>
<doc id="4153063" url="https://pl.wikipedia.org/wiki?curid=4153063" title="Chrobaczy Potok">
Chrobaczy Potok



</doc>
<doc id="4153066" url="https://pl.wikipedia.org/wiki?curid=4153066" title="Ministerstwo Ziem Odzyskanych">
Ministerstwo Ziem Odzyskanych

Ministerstwo Ziem Odzyskanych – istniejące od 1945 do 11 stycznia 1949 roku polskie ministerstwo, mające na celu uporządkowanie sytuacji na Ziemiach Odzyskanych i przyśpieszenie procesów integracyjnych z resztą kraju. Przez cały okres działalności ministrem był Władysław Gomułka, a jego zastępcami Władysław Wolski, Józef Dubiel, Jan Wasilewski oraz Władysław Czajkowski, którego po śmierci zastąpił Leopold Gluck. 
Historia.
Pierwszym organem powołanym do spraw Ziem Odzyskanych było Biuro Ziem Zachodnich, utworzone w lutym 1945. Ministerstwo utworzone zostało uchwałą Rady Ministrów Tymczasowego Rządu Jedności Narodowej z 27 listopada. Był to pierwszy dekret kompleksowo regulujący administrację i zarządzanie na terenach ziem zachodnich. Ministerstwo zlikwidowano w styczniu 1949 po ponad trzech latach działalności; pierwszym sygnałem było przemówienie Józefa Cyrankiewicza na Wystawie Ziem Odzyskanych, który stwierdził, że akt integracji z resztą kraju już się dokonał.
Ministerstwo Ziem Odzyskanych zostało zniesione na mocy art. 1 Ustawy z dnia 11 stycznia 1949 r. o scaleniu zarządu Ziem Odzyskanych z ogólną administracją państwową, która weszła w życie z dniem 21 stycznia 1949 r.
Organizacja.
W zakres działania ministerstwa wchodziły:
Dokument określał również działanie prawa na Ziemiach Odzyskanych – na Ziemie Odzyskane rozciągnięto ustawodawstwo obowiązujące na obszarze działania sądu okręgowego w Poznaniu, a w zakresie prawa pracy – ustawodawstwo obowiązujące w części górnośląskiej województwa śląskiego. 
Strukturę ministerstwa tworzyły departamenty: ogólnoadministracyjny, osiedleńczy, aprowizacji i handlu, mienia państwowego, a także Główny Urząd Inspekcji i Kontroli oraz Biuro Planów i Koordynacji.

</doc>
<doc id="4153081" url="https://pl.wikipedia.org/wiki?curid=4153081" title="Fosforo-arsenek galu">
Fosforo-arsenek galu



</doc>
<doc id="4153083" url="https://pl.wikipedia.org/wiki?curid=4153083" title="Awigdor Moskowicz">
Awigdor Moskowicz

Awigdor Moskowicz (; ur. 4 lutego 1953 w Giwat Brenner) – izraelski koszykarz grający na pozycji rozgrywającego.
Kariera klubowa.
Karierę rozpoczął w Hapoelu Giwat Brenner. Zawodnikiem tego klubu był w latach 1968–1978 z wyjątkiem sezonu 1976/1977, który spędził w Hapoelu Tel Awiw. W latach 1978–1986 grał w Hapoelu Ramat Gan, a w latach 1986–1988 reprezentował Beitar Tel Awiw.
Kariera reprezentacyjna.
W 1974 znalazł się w składzie reprezentacji Izraela na igrzyska azjatyckie, które Izraelczycy wygrali po pokonaniu w finale Korei Południowej 92:85. Ponadto czterokrotnie wraz z kadrą uczestniczył w mistrzostwach Europy: w 1975, 1977, 1979 i 1981. W 1979 reprezentacja Izraela zdobyła wicemistrzostwo Europy po porażce w finale ze Związkiem Radzieckim 76:98, w 1977 zajęła piąte miejsce, w 1981 była szósta, a w 1975 – siódma.
Życie prywatne.
W młodości trenował także piłkę nożną, lekkoatletykę i pływanie. Miał dwóch starszych braci, Roniego i Erica. Roni był piłkarzem i grał na pozycji bramkarza.

</doc>
<doc id="4153084" url="https://pl.wikipedia.org/wiki?curid=4153084" title="Muzeum Miniaturowej Sztuki Profesjonalnej Henryk Jan Dominiak w Tychach">
Muzeum Miniaturowej Sztuki Profesjonalnej Henryk Jan Dominiak w Tychach

Muzeum Miniaturowej Sztuki Profesjonalnej Henryk Jan Dominiak w Tychach – muzeum sztuki nowoczesnej w Tychach założone w 2013 roku przez Henryka Jana Dominiaka. Placówka mieści się przy ul. Żwakowskiej 8/66. Muzeum podlega i jest nadzorowane przez Ministerstwo Kultury i Dziedzictwa Narodowego.
Działalność.
Muzeum zostało założone w 2013 roku w tyskiej dzielnicy Śródmieście, na parterze mieszkalnego wieżowca. Do 2012 rezydowała w tym miejscu mobilna galeria sztuki współczesnej "Po drodze". Z uwagi na alkierz wystawowy o wymiarach 6,15 m², jest określane w polskich publikacjach regionalnych jako najmniejsze muzeum Świata. Skolekcjonowane eksponaty zostały pozyskane w formie darowizn.
Przyuliczne życie kulturalne.
11 sierpnia 2016 roku miasto podpisało umowę z Muzeum na użyczenie działki z przeznaczeniem na zieleń i aranżowanie spotkań kulturalnych przy ulicy Źwakowskiej – strefę oznaczono terminem "Zielone Tychy Kultura". Na skwerze zbudowano makietę miasta. Po wytyczonych głównych arteriach miasta z kostki granitowej można spacerować. Ponadto znajduje się tam pomnik – kamień pamiątkowy ku czci tragicznie zmarłych w katastrofie prezydenckiego samolotu Tu-154M pod Smoleńskiem.
Niesienie pomocy jej potrzebującej.
Muzeum jest dodatkowo zaangażowane w przedsięwzięcia charytatywne. Wśród beneficjentów znaleźli się m.in.: osoba z Zespołem Williamsa, jak również syn kapelana Straży Granicznej oraz białopodlasianka urodzona w 6. miesiącu ciąży.
Podstawa działania.
Muzeum działa przede wszystkim na podstawie ustawy z dnia 21 listopada 1996 r. o muzeach (Dz. U. z 2012 r. poz. 987), ustawy z dnia 23 lipca 2003 r. o ochronie zabytków i opiece nad zabytkami (Dz. U. Nr 162, poz. 1568, z późn. zm.) oraz uzgodnionego regulaminu z ministrem właściwym do spraw kultury i ochrony dziedzictwa narodowego.
Zbiory.
Od powstania muzeum (16 kwietnia 2013), muzeum zebrało 970 eksponatów. 22 października 2013 zostały one podzielone na cztery sekcje (nazwane nadzbiorami):
Nadzbiór obrazów, rysunków i grafik
Nadzbiór rzeźbiarstwa i ceramik
Nadzbiór falerystyki, weksylologii, heraldyki, symboliki i emblematyki
Nadzbiór broni białej
Wystawiennictwo.
W ramach współpracy z artystami, instytucjami i organizacjami społecznymi realizującymi podobne zadania, muzeum aranżuje urozmaicone pokazy:
Eksponowanie stałe dorobku kulturowego artystów z Polski i zagranicy
Eksponowanie czasowe w siedzibie muzeum
Eksponowanie czasowe na "Zielone Tychy Kultura"
Eksponowanie wyjazdowe w kraju

</doc>
<doc id="4153085" url="https://pl.wikipedia.org/wiki?curid=4153085" title="10 złotych 1934 Józef Piłsudski–Orzeł Strzelecki">
10 złotych 1934 Józef Piłsudski–Orzeł Strzelecki



</doc>
<doc id="4153087" url="https://pl.wikipedia.org/wiki?curid=4153087" title="5 złotych 1934 Józef Piłsudski–Orzeł Strzelecki">
5 złotych 1934 Józef Piłsudski–Orzeł Strzelecki



</doc>
<doc id="4153106" url="https://pl.wikipedia.org/wiki?curid=4153106" title="Belinda (album Belindy Carlisle)">
Belinda (album Belindy Carlisle)

Belinda – debiutancki album studyjny amerykańskiej piosenkarki pop Belindy Carlisle wydany w 1986 roku.

</doc>
<doc id="4153110" url="https://pl.wikipedia.org/wiki?curid=4153110" title="Parafia Zesłania Ducha Świętego w Abakanie">
Parafia Zesłania Ducha Świętego w Abakanie

Parafia Zesłania Ducha Świętego w Abakanie – rzymskokatolicka parafia znajdująca się w Abakanie, w diecezji Świętego Józefa w Irkucku, w dekanacie krasnojarskim, w Rosji. Parafia obejmuje w całości Chakasję i Tuwę – łącznie 232 110 km2.
Historia.
Katolicy pojawili się w Chakasji w XIX w. W latach 50. XX w., po zwolnieniu z łagrów, w Abakanie zamieszkał o. Walter Ciszek SI, który pracował na tutejszym lotnisku. W 1963 został wymieniony na sowieckich szpiegów i wyjechał do Stanów Zjednoczonych.
Wspólnota odrodziła się po upadku ZSRS. Od 1993 do Abakanu dojeżdżali księża. 29 czerwca 1994 zarejestrowano parafię. Początkowo msze święte odprawiane były w mieszkaniach prywatnych, a następnie w zakupionym dla potrzeb parafii mieszkaniu w bloku. Od sierpnia 2004 w Abakanie na stałe rezyduje kapłan katolicki. W 2005 zakupiono dom, w którym urządzono kaplicę. W latach 2011–2013 zbudowano kościół, który konsekrował 14 lipca 2013 biskup diecezji Świętego Józefa w Irkucku Cyryl Klimowicz.

</doc>
<doc id="4153120" url="https://pl.wikipedia.org/wiki?curid=4153120" title="Lekkoatletyka na Letnich Igrzyskach Olimpijskich 2016 – siedmiobój kobiet">
Lekkoatletyka na Letnich Igrzyskach Olimpijskich 2016 – siedmiobój kobiet

Siedmiobój kobiet – jedna z konkurencji lekkoatletycznych rozgrywanych podczas igrzysk olimpijskich w Rio de Janeiro.
Obrończynią tytułu mistrzowskiego z 2012 roku była Brytyjka Jessica Ennis-Hill.

</doc>
<doc id="4153126" url="https://pl.wikipedia.org/wiki?curid=4153126" title="Coco (film 2017)">
Coco (film 2017)

Coco – amerykański film animowany z 2017 w reżyserii Lee Unkricha, wyprodukowany przez wytwórnię Walt Disney Pictures i Pixar Animation Studios.
Premiera filmu odbyła się 20 października 2017 podczas Morelia International Film Festival. Miesiąc później, 22 listopada, obraz trafił do kin na terenie Stanów Zjednoczonych. W Polsce premiera filmu odbyła się 24 listopada 2017.
Fabuła.
Akcja filmu rozgrywa się w meksykańskiej wiosce Santa Cecilia i opowiada historię dwunastoletniego chłopca Miguela Rivery, który mieszka z wielopokoleniową rodziną. Główny bohater marzy o karierze wokalisty i gitarzysty, ale Riverowie zakazują swoim dzieciom muzykowania. Nastolatek urządza sobie kryjówkę na strychu jednego z budynków rodzinnej hacjendy i tam może do woli śpiewać i słuchać płyt największej gwiazdy meksykańskiej muzyki, przedwcześnie zmarłego Ernesto de la Cruza. Pewnego dnia Miguel odkrywa, że Ernesto wywodził się z jego rodziny, i magicznym zbiegiem okoliczności przenosi się do Świata Umarłych.
Odbiór.
Krytyka w mediach.
Film "Coco" spotkał się z dobrą reakcją krytyków. W serwisie Rotten Tomatoes 97% z 341 recenzji filmu jest pozytywne (średnia ocen wyniosła 8,3 na 10). Na portalu Metacritic średnia ocen z 48 recenzji wyniosła 81 punktów na 100.
Nagrody i nominacje.
Film otrzymał dwa Oscary; w kategoriach „najlepszy pełnometrażowy film animowany” oraz „najlepsza piosenka”.
Kontynuacja filmu.
Według niektórych mediów anglojęzycznych planowana jest kontynuacja filmu, prawdopodobnie pod nazwą "Coco 2: Return to the Land of the Living" (ang. Coco 2: Powrót do świata żywych). Data premiery nie jest znana.

</doc>
<doc id="4153132" url="https://pl.wikipedia.org/wiki?curid=4153132" title="Andreas P. Pittler">
Andreas P. Pittler

Andreas P. Pittler (ur. 21 listopada 1964 w Wiedniu) – austriacki pisarz i autor non-fiction.
Życiorys.
Pittler studiował historię, germanistykę i nauki polityczne w Wiedniu. Wcześnie poświęcił się dziennikarstwu. W 1985 roku opublikował kilka książek non-fiction, wśród których wyróżniają się biografie osób takich jak: Bruno Kreisky, Samuel Beckett i trupy Monty Pythona. Pisał także o historii Malty, Cypru i Czech.
Pittler wyrobił sobie opinię krytyka, zwłaszcza publikując w cotygodniowej kolumnie w "Wiener Zeitung". Razem z Heleną Verdel napisał także satyryczną historię Austrii oraz wydał przewodnik po europejskich uzdrowiskach.
Od 1990 roku Pittler coraz bardziej oddawał się beletrystyce i publikował w licznych magazynach i antologiach literackich. Jego pierwsza powieść została opublikowana 2000 roku.
Prace Pittlera zostały przetłumaczone na kilka języków, takich jak: angielski, francuski, kataloński, słoweński i serbsko-chorwacki.
Pisarz jest członkiem kilku stowarzyszeń literackich, takich jak PEN Club i Syndikat.
Od 2009 r. Pittler i Stefan Slupetzky nadzorowali literacki kącik niedzielnego programu radiowego Trost und Rat Willi Willi Resetarits. Od 2010 roku wykłada również na Donau-Universität w Krems. W latach 2010 i 2011 Pittler należy do jury nagrody Leo Perutz w Wiedniu.
Pittler jest żonaty i mieszka w Wiedniu.
W lutym 2012 roku jego powieść "Tinnef" została nominowana do nagrody Friedricha Glausera. W 2013 r. Rozpoczęło się tłumaczenie powieści na inne języki. Amerykański wydawca planuje brytyjską edycję serii Bronstein, której pierwszy tom ukazał się w 2013 roku. W 2014 roku tom "Zores" został wydany również w języku serbsko-chorwackim, natomiast w styczniu 2015 roku Pittler został nominowany do nagrody literackiej "Homer" w kategorii opowiadań zdobywając nagrodę "Homer" w brązie. W 2016 roku jego powieść "Żegnaj" została nominowana do Nagrody im. Leo Perutza.
Linki zewnętrzne.
 

</doc>
<doc id="4153133" url="https://pl.wikipedia.org/wiki?curid=4153133" title="Parafia Narodzenia Najświętszej Maryi Panny w Aczyńsku">
Parafia Narodzenia Najświętszej Maryi Panny w Aczyńsku

Parafia Narodzenia Najświętszej Maryi Panny w Aczyńsku – rzymskokatolicka parafia znajdująca się w Aczyńsku, w diecezji Świętego Józefa w Irkucku, w dekanacie krasnojarskim, w Rosji. Parafię prowadzą klaretyni.
Historia.
W 1849 w Aczyńsku było 153 katolików. W 1910, po otrzymaniu zgody władz carskich, erygowano parafię i wybudowano kościół. W 1931 w mieście było 492 katolików. W 1933 komuniści zburzyli kościół.
Parafia odrodziła się po upadku ZSRS. Od kwietnia 1993 do Aczyńska dojeżdżali raz w tygodniu księża z Krasnojarska. 29 czerwca 1994 zarejestrowano parafię. Początkowo msze święte odprawiane były w mieszkaniu prywatnym, a następnie w zakupionym w 1995 drewnianym domku, w którym urządzono kaplicę. 20 sierpnia 1997 formalnie ustanowiono dom klaretynów w Aczyńsku. W 1998 na otrzymanej działce postawiono niewielki kościół konsekrowany 15 listopada 1998 przez biskupa pomocniczego administratury apostolskiej Syberii Jerzego Mazura.

</doc>
<doc id="4153137" url="https://pl.wikipedia.org/wiki?curid=4153137" title="Mistrzostwa Azji w Rugby 7 Mężczyzn 2017">
Mistrzostwa Azji w Rugby 7 Mężczyzn 2017

Mistrzostwa Azji w Rugby 7 Mężczyzn 2017 (Asia Rugby Sevens Series 2017) – dziewiąte mistrzostwa Azji w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Asia Rugby mające na celu wyłonienie najlepszej męskiej reprezentacji narodowej w tej dyscyplinie sportu w Azji. Zostały rozegrane w formie trzech rankingowych turniejów rozegranych wraz z zawodami kobiet pomiędzy 1 września a 15 października 2017 roku.
Jedynym zespołem, który wystąpił we wszystkich trzech finałach, była Japonia. W otwierających sezon zawodach pokonała Hongkong, w drugim turnieju przegrała jednak z Koreą Południową. W ostatnim z nich po raz kolejny spotkali się w finale z Hongkongiem, tym razem ulegając jednak po dogrywce. Korea Południowa zajęła ostatecznie w klasyfikacji generalnej trzecią lokatę, a czołowa dwójka cyklu – zespoły Japonii i Hongkongu – uzyskały awans na Puchar Świata 2018 oraz do turnieju kwalifikacyjnego do World Rugby Sevens Series sezonu 2018/2019 rozegranego wraz z Hong Kong Sevens 2018, Japończycy dodatkowo także do Singapore Sevens 2018. Najwięcej punktów w sezonie (131) zdobył Chińczyk Changshun Shan, w klasyfikacji przyłożeń z dwudziestoma zwyciężył zaś reprezentujący Japonię Siosifa Lisala.
Jako najwyżej sklasyfikowani członkowie Commonwealth Sri Lanka oraz Malezja zyskały prawo gry w turnieju rugby 7 na Igrzyskach Wspólnoty Narodów 2018.
Informacje ogólne.
W walce o tytuł mistrzowski wzięło udział osiem zespołów, a cykl składał się z trzech rankingowych turniejów. Mistrzem Azji została drużyna, która po rozegraniu trzech rankingowych turniejów – w Hongkongu, Incheon i Kolombo – zgromadziła najwięcej punktów, które były przyznawane za zajmowane w nich miejsca. W przypadku tej samej liczby punktów w klasyfikacji generalnej lokaty zainteresowanych drużyn były ustalane kolejno na podstawie:
W każdych zawodach drużyny rywalizowały w pierwszym dniu systemem kołowym w ramach dwóch czterozespołowych grup, po czym po dwie czołowe z każdej z nich awansowały do półfinałów, a pozostała czwórka zmierzyła się w walce o "Plate". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio cztery, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Wszystkie mecze, także finałowe, składały się z dwóch siedmiominutowych części.
Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku.
W cyklu miało wziąć siedem czołowych zespołów z ubiegłego sezonu oraz zwycięzca rozegranych na początku 2017 roku kwalifikacji. Odbyły się one w formie turnieju zorganizowanego w Doha na początku marca 2017 roku i zwycięsko z niego wyszli prowadzenie przez Frano Botica reprezentanci Filipin zyskując tym samym awans do serii turniejów o mistrzostwo kontynentu.

</doc>
<doc id="4153138" url="https://pl.wikipedia.org/wiki?curid=4153138" title="Sodomka">
Sodomka



</doc>
<doc id="4153139" url="https://pl.wikipedia.org/wiki?curid=4153139" title="Heaven on Earth (album Belindy Carlisle)">
Heaven on Earth (album Belindy Carlisle)

Heaven on Earth – drugi album studyjny amerykańskiej piosenkarki pop Belindy Carlisle wydany w 1987 roku.

</doc>
<doc id="4153145" url="https://pl.wikipedia.org/wiki?curid=4153145" title="Fundusz Wydawnictw Niezależnych">
Fundusz Wydawnictw Niezależnych

Fundusz Wydawnictw Niezależnych – struktura wspomagająca wydawnictwa podziemne w Polsce w drugiej połowie lat osiemdziesiątych XX wieku.
Fundusz powstał jesienią 1985 z inicjatywy Grzegorza Boguty przy udziale RKW Regionu Mazowsze i akceptacji krajowej TKK. Fundusz utworzyły warszawskie wydawnictwa Niezależna Oficyna Wydawnicza, CDN, Krąg, Wydawnictwo Przedświt, Wydawnictwo Społeczne KOS oraz krakowska Oficyna Literacka. W 1988 do konsorcjum przystąpiła Inicjatywa Wydawnicza Aspekt i Wydawnictwo Grup Politycznych Wola, zaś w 1989 wydawnictwa Myśl, Pokolenie i PoMost (w miejsce Kręgu i KOS). Komunikaty i oświadczenia Funduszu publikowane był w organie Konsorcjum – „Informatorze Międzywydawniczym”, a także innych tytułach prasy podziemnej. Fundusz zakończył działalność w 1989.
Celem powstania funduszu było uniezależnienie pomocy dla wydawnictw od struktur Solidarności. Po powstaniu funduszu o rozdziale środków w kraju decydowało Konsorcjum Wydawnictw Niezależnych. Konsorcjum złożone było z firm założycielskich, a jego skład był weryfikowany corocznie na podstawie wielkości produkcji książek. Działalność Konsorcjum nadzorowała Społeczna Rada Wydawnictw Niezależnych (przyjmowane sprawozdań finansowych, akceptowanie zmian w składzie). Pomoc dla wydawnictw organizowali lub wspierali m.in. Mirosław Chojecki, Marian Kaleta, Jerzy Giedroyc (przekazał ok. 7-9 tys. dolarów), Irena Lasota (przedstawiciel zagraniczny).
W latach 1985–1989 na konto Funduszu przekazano ponad 380 tys. dolarów amerykańskich. Część publikacji była też wspierana m.in. w zakresie honorariów autorskich i translatorskich przez Fundusz Pomocy Niezależnej Literaturze i Nauce Polskiej w Paryżu, organizację Solidarité France-Pologne oraz Porozumienie OKN-o (Oświata, Kultura, Nauka).
Oprócz wsparcia finansowego Fundusz promował również zasady etyczne, jak poszanowanie praw autorskich i wydawniczych oraz wypłacanie honorariów. Fundusz ustalił też maksymalne koszty druku jednej strony, które podawane były na okładkach książek wydawanych przez członków Konsorcjum.

</doc>
<doc id="4153148" url="https://pl.wikipedia.org/wiki?curid=4153148" title="George Lawrence Price">
George Lawrence Price

George Lawrence Price (ur. 15 grudnia 1892 w Falmouth (Nowa Szkocja), zm. 11 listopada 1918 w Ville-sur-Haine) – kanadyjski żołnierz w stopniu szeregowego w czasie I wojny światowej. Uznawany za ostatniego żołnierza Canadian Army poległego podczas „wielkiej wojny”.
Życiorys.
W roku 1917 George Lawrence Price był robotnikiem rolnym w kanadyjskiej prowincji Saskatchewan, kiedy został powołany do służby wojskowej. Po szkoleniu w Kanadzie został wysłany do obozu wojskowego Bramshott w Anglii i ostatecznie przydzielony do 28. Batalionu Kanadyjskiego Korpusu Ekspedycyjnego. Dwa miesiące przed śmiercią Price przeżył atak gazowy podczas bitwy nad Canal du Nord w północnej Francji – działo się to w ramach alianckiej „ofensywy stu dni”.
11 listopada 1918.
Istnieje kilka sprzecznych relacji o śmierci George’a Lawrence’a Price’a, ale oficjalne zapisy odnotowują, że około godziny 10:50 dnia 11 listopada 1918 niemiecki strzelec wyborowy trafił Price’a w klatkę piersiową, gdy ten był na patrolu w belgijskiej wsi Ville-sur-Haine koło Mons. W tym czasie Price służył jako łącznik Kompanii A, 28. Kanadyjskiego Batalionu Piechoty i poszukiwał we wsi wraz z innymi członkami patrolu żołnierzy Armii Cesarstwa Niemieckiego. Pomimo udzielenia pierwszej pomocy, Price zmarł o 10.58 na dwie minuty przed wejściem w życie zawieszenia broni; pochowany został na cmentarzu St Symphorien Military Cemetery w Belgii. 
George Lawrence Price jest powszechnie uznawany za ostatniego żołnierza Commonwealthu, który poległ podczas I wojny światowej.
Upamiętnienie.
W 1968, gdy minęło 50 lat od śmierci Price’a, koledzy z jego oddziału postanowili uczcić jego pamięć. Na ścianie domu, w pobliżu którego poległ Price, umieścili oni tablicę pamiątkową o treści: Po kilku latach dom został rozebrany, ale tablicę umieszczono na pomniku, który ustawiono w miejscu śmierci Kanadyjczyka. W 1991, gdy władze Ville-sur-Haine zbudowały nowy most nad kanałem, otrzymał on imię Mostu George’a Lawrence’a Price’a.

</doc>
<doc id="4153150" url="https://pl.wikipedia.org/wiki?curid=4153150" title="Antifa w Polsce">
Antifa w Polsce

Antifa w Polsce – zbiorcze określenie ogółu osób deklarujących się jako antyfaszyści i czynnie sprzeciwiających się tendencjom skrajnie prawicowym (utożsamianymi przez Antifę z faszyzmem) w Polsce. Jest ruchem nieformalnym, pozbawionym kierownictwa czy wewnętrznej hierarchii. Pierwsze wzmianki o nierejestrowanych grupach zwanych antyfaszystowskimi w Polsce pojawiły się w latach 90. XX wieku. Polskie środowiska antyfaszystowskie są bardzo zróżnicowane pod względem działalności.
Od 2012 w Warszawie, każdego roku w listopadzie, odbywają się manifestacje antyfaszystowskie będące odpowiedzią na Marsze Niepodległości. W 2012, 2016, 2017, 2018 i 2019 odbyły się one 11 listopada, w Narodowe Święto Niepodległości. W 2013 i 2014 miały one miejsce 9 listopada, w rocznicę nocy kryształowej.
Ideologia.
Antifa jest nieformalnym ruchem antyfaszystowskim, pozbawionym jakiegokolwiek kierownictwa czy wewnętrznej hierarchii. W Polsce sprzeciwia się on przede wszystkim działaniom takich grup jak Polska Wspólnota Narodowa, Obóz Narodowo-Radykalny, Narodowe Odrodzenie Polski, Młodzież Wszechpolska czy bardziej nieformalnym ruchom, jak Krew i Honor czy Autonomiczni Nacjonaliści. Nie ma konkretnej ideologii politycznej związanej z Antifą, w ramach ruchu w Polsce działają osoby deklarujące się jako anarchiści, socjaliści, socjaldemokraci, demokraci, ekolodzy czy liberałowie. Przy czym, nie wszyscy działacze antyfaszystowscy określają się mianem Antify.
W ramach polskiego ruchu widoczne są odwołania do międzywojennych tradycji antyfaszystowskich (m.in. Czerwona Strzała, Akcja Socjalistyczna), jak również do działań polskiego ruchu oporu w czasie II wojny światowej, przy czym często przywołuje się takie wydarzenia jak powstanie warszawskie czy powstanie w getcie warszawskim, czy takie sylwetki jak Irena Sendlerowa, Krzysztof Kamil Baczyński lub Stefan Rowecki.
Przedstawiciele polskiej Antify są często nieprzychylni również ideologii komunizmu, o czym świadczą między innymi deklaracje samych antyfaszystów i starcia członków grup z działaczami Komunistycznej Młodzieży Polski, co m.in. miało miejsce podczas marszu antyfaszystowskiego w 2014.
Historia.
Polska międzywojenna.
W międzywojennej Polsce ruch stricte Antify nie funkcjonował. Istniały za to wzorujące się na symbolice Frontu Żelaznego PPS-owska Akcja Socjalistyczna i bundowski Cukunft Szturm, które często toczyły walki z bojówkami ONR i innych organizacji nacjonalistycznych. W ówczesnej prasie odnotowano natomiast przejazd przez Polskę Yussufa Nadżyba z arabsko-żydowskiej organizacji Antifa działającej w Palestynie. Oenerowskie pismo „ABC” skomentowało to wydarzenie następująco: „Od paru tygodni grasuje po Polsce wprowadzony przez pół-komunistyczną żydowską partię Poalej Syjon – lewicę (…) podobno rodowity Arab palestyński, przedstawiciel organizacji »Antifa«, mającej na celu znalezienie możności współżycia między Arabami a Żydami w Palestynie”, a dalej: „Antifa nie jest żadnym magicznym arabskim słowem, ale znaczy po prostu: Anti-Faschismus (…) doprawdy dość mamy własnych skomunizowanych Beduinów, byśmy ich mieli jeszcze importować z Transjordanii”. Podczas wojny funkcjonowały Żydowskie organizacje antyfaszystowskie, jak Żydowska Organizacja Bojowa i Blok Antyfaszystowski.
Lata 90..
Na początku lat 90. XX wieku koncerty punkowe oraz festiwale alternatywne były zakłócane przez grupy nacjonalistycznych skinheadów. Początkowo konflikt pomiędzy osobami o poglądach antyfaszystowskich a działaczami odwołującymi się do ideologii narodowych miał charakter walki subkultur, z czasem jednak przyjął wymiar polityczny. W całej Polsce powstawały nierejestrowane grupy antyfaszystowskie zwane "ekipami". Od tego czasu w całej Polsce powstawały nierejestrowane grupy antyfaszystowskie. Do pierwszych z nich zaliczyć można wrocławski Anti-Nazi Front, Radykalna Akcja Antyfaszystowska czy grupy Skinheads Against Racial Prejudice (SHARP). Składały się z członków kontrkultur oraz anarchistów stawiających opór bojówkom Narodowego Odrodzenia Polski, Polskiej Wspólnoty Narodowej, Polskiego Frontu Narodowego, a także neonazistowskim gangom niezwiązanym z partiami.
W 1993, w czasie marszu sprzeciwiającego się karaniu osób posiadających narkotyki, manifestanci zostali zaatakowani przez działaczy Polskiej Wspólnoty Narodowej. Zdarzenie to doprowadziło do powstania nieformalnej grupy o nazwie Radykalna Akcja Antyfaszystowska. Jej celem stało się zorganizowanie grup osób, których zadaniem było ochranianie demonstracji i lokali oraz fizyczna konfrontacja z przeciwnikami.
XXI w..
Tak jak w latach 90. ruch Antify w Polsce był zdominowany przez środowiska anarchistyczne, tak od początku XXI w. pojawiły się inne wpływy. Zaczęto w ramach ruchu używać symbolu Trzech Strzał, który nawiązuje do ruchu antyfaszystowskiego z międzywojennej Polski oraz Frontu Żelaznego. Różne grupy zajmują się patrolowaniem ulic, zamazywaniem rasistowskich, faszystowskich czy nacjonalistycznych symboli; wydawaniem prasy, organizacją treningów samoobrony czy blokowaniem, jak i również ochroną manifestacji. Niekiedy polscy antyfaszyści współpracują z antyfaszystami z innych krajów, m.in. z Niemiec – kiedy biorą udział w blokadach neonazistowskich manifestacji w Niemczech, a niemieccy w blokadach manifestacji w Polsce. Polscy antyfaszyści wielokrotnie brali udział w blokadach corocznych marszów niemieckich nacjonalistów w Dreźnie w rocznicę zbombardowania tego miasta.
W okresie wzrostu popularności internetu w Polsce, zaczęły pojawiać się portale internetowe czy blogi prowadzone przez grupy i osoby prywatne powiązane z ruchem Antify. Jako przykłady takich stron można przytoczyć blogi działające pod nazwą Antifa Wildeast, Wieści z antyfaszystowskiego frontu czy Narodowa Antifa.
W grudniu 2011 nieznani sprawcy zniszczyli drzwi gabinetu dr. Pawła Nowaka, który pozytywnie zaopiniował symbole Narodowego Odrodzenia Polski (m.in. „zakaz pedałowania”). Namalowali oni sprayem krzyż celtycki, dopisali „na celowniku” oraz rozwiesili plakat z napisem „Studenci, nikt, kto toruje drogę faszystom, nie zasługuje na szacunek, ale na bojkot i pogardę”. Po tym wydarzeniu, w sieci miały pojawić się komentarze osób powiązanych z Antifą, które przyznawały się do czynu. W tym samym roku, Wojciech Wybranowski z Rzeczpospolitej miał zdobyć dostęp do wewnętrznego forum internetowego "Antifa Skins", na którym jego użytkownicy chwalili się napaściami na inne osoby. Na forum miały być również dostępne informacje o zaatakowaniu 17 września tzw. "Marszu Bohaterów", upamiętniającego polskich oficerów zamordowanych w Katyniu.
W 2012 na jednym z portali internetowych mających być związanych z Antifą, zostały zamieszczone nazwiska i adresy 450 ludzi, którym przypisywano faszystowskie poglądy i zachęcano do „podjęcia działań wymierzonych w te osoby”. Warszawska prokuratura wszczęła w tej sprawie postępowanie, ale latem zostało ono umorzone.
W 2009 powstał ruch Porozumienie 11 Listopada. Skupiał on takie organizacje jak Krytyka Polityczna, Kampania przeciw Homofobii, Ogólnopolskie Porozumienie Związków Zawodowych, a także różne organizacje anarchistyczne i lewicowe. Liczył około 100 członków i nie posiadał stałej siedziby, jednak organizowane przez nie manifestacje o charakterze antyfaszystowskim przyciągały tysiące osób i zazwyczaj zyskiwały rozgłos medialny. Choć Porozumienie nie współpracowało z żadnym ugrupowaniem politycznym, w akcjach pod jego patronatem brali udział także politycy, działacze społeczni, reprezentacje większych organizacji, a także ekipy Antify. Działalność Porozumienia w swoim założeniu miała charakter pokojowy. Do 2011 główną inicjatywą ruchu były coroczne blokady Marszów Niepodległości, jednak po 2012 porzucono tę metodę i zamiast tego ruch skupił się na organizowaniu alternatywnych marszy.
11 października 2017 powstała Koalicja Antyfaszystowska Zmowa Powszechna. W jej skład weszło kilkanaście organizacji, m.in. Ogólnopolski Strajk Kobiet, Otwarta Rzeczpospolita, kolektyw Syrena, Obywatele RP i Uniwersytet Zaangażowany. Organizatorzy oświadczyli, że ich celem jest przeciwstawienie nacjonalizmowi, rasizmowi, seksizmowi i nienawiści innych wartości – wolności, równości, solidarności i wzajemnej pomocy. Domagają się delegalizacji ONR i Młodzieży Wszechpolskiej. Organizatorzy zapowiedzieli też o walkę z tym jak ich zdaniem nacjonaliści przedstawiają historię i wyrazili opinię, że władza (wówczas Prawo i Sprawiedliwość i Rząd Beaty Szydło) "wzmacnia i wpuszcza w swoje szeregi" narodowców.
Fałszywe oskarżenia.
W drugiej dekadzie XXI wieku politycy oraz inne osoby publiczne próbowały oskarżać Antifę o dokonywanie prowokacji, aktów wandalizmu lub napaści. Oskarżenia te były jednak wnoszone na podstawie fałszywych źródeł informacji (por. hoax) lub bez podawania źródeł. W grudniu 2016 sekretarz stanu w Kancelarii Prezesa Rady Ministrów Paweł Szefernaker oświadczył, że członkowie Antify rzucali się pod samochody posłów i agresywnie zachowywali w czasie spontanicznych protestów przed Sejmem. Antyfaszystowska Warszawa zaprzeczyła tym oskarżeniom.
W październiku 2020, w czasie protestów przeciwko zaostrzeniu przepisów dotyczących aborcji w Polsce, w internecie krążyła pogłoska rozpowszechniana przez środowisko polskich nacjonalistów, o mającej przyjechać na protest 30 października bojówce niemieckiej Antify. Pogłoska pojawiła się 27 października na koncie twitterowym Marcina Palade, a następnie Łukasza A. Jankowskiego oraz Roberta Winnickiego. Kolejnego dnia prezes Stowarzyszenia Marsz Niepodległości oraz Roty Niepodległości Robert Bąkiewicz wspomniał o obecności niemieckich „bojówek” Antify. Informacja ta była następnie powielana przez prawicowe media, przy czym nie został przedstawiony żaden dowód na poparcie owych doniesień. W czasie samego protestu 30 października w Warszawie dokonano kilku napadów na marsz, a policja zatrzymała 37 osób, z czego 35 z nich było znanych policji przez związki ze środowiskiem pseudokibicowkim. W oficjalnej informacji prasowej policja stołeczna poinformowała, że wśród zatrzymanych nie było żadnej osoby związanej z Antifą.
"Ekipy" i inne grupy.
"Ekipy".
Na początku lat 90. XX wieku koncerty punkowe oraz festiwale alternatywne były zakłócane przez grupy nacjonalistycznych skinheadów. Początkowo konflikt pomiędzy osobami o poglądach antyfaszystowskich a działaczami odwołującymi się do ideologii narodowych miał charakter walki subkultur, z czasem jednak przyjął wymiar polityczny. Od tego czasu w całej Polsce powstawały nierejestrowane grupy antyfaszystowskie zwane "ekipami". W 2012 szacowano, że do takich ekip należy około 300 osób, działających między innymi w Warszawie, Łodzi, Poznaniu, Białymstoku, Jaworznie i Wrocławiu. Ich działania były wymierzone głównie w skinheadów, nacjonalistów i miejscowych chuliganów.
Działalność "ekip" niejednokrotnie miała charakter agresywny, a w sprawie ich akcji interweniowała policja. W listopadzie 2005 jedna z "ekip" napadła na grupę osób składających wieniec na grobie przedwojennego nacjonalisty Jana Stachniuka na Cmentarzu Powązkowskim. Policja zatrzymała pięciu antyfaszystów, natomiast dwóch z 15 zaatakowanych mężczyzn trafiło do szpitala. 22 maja 2010, na okoliczność 77. rocznicy powstania ONR, nacjonaliści zorganizowali manifestację w Lublinie. Została ona zablokowana przez członków Antify. Policja zatrzymała wówczas kilkudziesięciu uczestników blokady. W grudniu 2011 antyfaszyści zniszczyli drzwi gabinetu dr. Pawła Nowaka, który pozytywnie zaopiniował symbole Narodowego Odrodzenia Polski, krzyża celtyckiego oraz „zakaz pedałowania”. Namalowali oni sprayem celownik, dopisali "na celowniku" oraz rozwiesili plakat z napisem "Studenci, nikt, kto toruje drogę faszystom, nie zasługuje na szacunek, ale na bojkot i pogardę".
Inne grupy nieformalne i formalne.
Do niektórych z istniejących w Polsce nieformalnych grup Antify należą: Radykalna Akcja Antyfaszystowska, Antyfaszystowska Warszawa, Koalicja Antyfaszystowska „Zmowa Powszechna”, 161 Crew, Antyfaszystowski Kraków, Antifa Jaworzno, Antyfaszystowski Przemyśl Przychodnia Skłot, Kolektyw Syrena, Federacja Anarchistyczna, Rytmy Oporu, Studencki Komitet Antyfaszystowski czy Razem przeciwko Nacjonalizmowi. Do ruchów nieformalnych, określających się jako antyfaszystowskie należy również PPS Niepodległość czy grupa Obywatele RP. Do polskich antyfaszystowskich zespołów muzycznych zaliczyć można między innymi Dezerter, The Analogs, Eye for an Eye czy Hańba!.
Antifa w Polsce zajmuje się wydawaniem prasy, jak również prowadzeniem portali publicystycznych, do których można zaliczyć m.in. 161 Crew, Pod brukiem leży plaża czy Czarna Teoria. W przypadku prasy ukazywały bądź ukazują się takie tytuły jak: Alerta!, Pod brukiem leży plaża czy anarchistyczne A-Tak, Inny Świat i Czarny Sztandar.
Działają także organizacje pomocy prawnej, które udzielają darmowej pomocy dla osób zatrzymanych przez policję w czasie protestów, akcji bezpośrednich, nieposłuszeństwa obywatelskiego czy innymi związanymi z działalnością antyfaszystowską. Przy czym działania grup nie ograniczają się wyłącznie do pomocy osobom związanym z ruchem Antify. W Polsce do tego typu inicjatyw zaliczyć można Kolektyw Szpila oraz Anarchistyczny Czarny Krzyż.
Istnieją również organizacje pozarządowe, mające charakter antyfaszystowski, monitorujące bezprawne akty nienawiści na tle rasowym, religijnym czy etnicznym, np. Ośrodek Monitorowania Zachowań Rasistowskich i Ksenofobicznych.
Mimo iż Antifa jest z założenia ruchem nieformalnym i niehierarchicznym, wśród najbardziej kojarzonych z nią aktywistów i aktywistek wymienić można Lidię Domańską, Rafała R. Suszka, Martę Puczyńską, Grzegorza Prujszczyka czy Laurie Debeni.

</doc>
<doc id="4153151" url="https://pl.wikipedia.org/wiki?curid=4153151" title="Parafia NMP Pacyficznej w Nachodce">
Parafia NMP Pacyficznej w Nachodce

Parafia Najświętszej Maryi Panny Pacyficznej w Nachodce – rzymskokatolicka parafia znajdująca się w Nachodce, w diecezji Świętego Józefa w Irkucku, w dekanacie władywostockim, w Rosji.
Kaplica znajduje się pod adresem: ул. Ленинская 10 кв. 19.

</doc>
<doc id="4153156" url="https://pl.wikipedia.org/wiki?curid=4153156" title="Hiromi Tsuru">
Hiromi Tsuru

 – japońska aktorka głosowa. Podkładała głos m.in. Bulmie w anime "Dragon Ball".
Jako aktorka głosowa związana była z agencją Aoni Production.
Została znaleziona martwa w swoim samochodzie 16 listopada 2017 na drodze dużego ruchu w Tokio. Zmarła najprawdopodobniej na rozwarstwienie aorty. Miała 57 lat.

</doc>
<doc id="4153158" url="https://pl.wikipedia.org/wiki?curid=4153158" title="Pływanie na Letnich Igrzyskach Olimpijskich 1972 – 4 × 100 m stylem dowolnym mężczyzn">
Pływanie na Letnich Igrzyskach Olimpijskich 1972 – 4 × 100 m stylem dowolnym mężczyzn

Sztafeta 4 × 100 m stylem dowolnym mężczyzn – jedna z konkurencji pływackich rozgrywanych podczas XX Igrzysk Olimpijskich w Monachium. Eliminacje i finał odbyły się 28 sierpnia 1972 roku.
Tytuł mistrzów olimpijskich obroniła reprezentacja Stanów Zjednoczonych. Amerykanie, którzy już w eliminacjach wyrównali rekord świata, w finale poprawili go o ponad dwie sekundy. Sztafeta w składzie: David Egdar (52,69), John Murphy (52,04), Jerry Heidenreich (50,78), Mark Spitz (50,90) uzyskała czas 3:26,42. Srebrne medale zdobyli pływacy z ZSRR (3:29,72), a brąz wywalczyli reprezentanci NRD (3:32,42).
Rekordy.
Przed zawodami rekord świata i rekord olimpijski wyglądały następująco:
W trakcie zawodów ustanowiono następujące rekordy:

</doc>
<doc id="4153160" url="https://pl.wikipedia.org/wiki?curid=4153160" title="Davidson Andeh">
Davidson Andeh

Davidson Andeh (ur. 17 stycznia 1958 w Lagos) – nigeryjski bokser, mistrz świata z 1978.
Wystąpił na mistrzostwach świata w 1974 w Hawanie w kategorii papierowej (do 48 kg), lecz przegrał pierwszą walkę przez nokaut z Jewgienijem Judinem z ZSRR. W tym samym roku zdobył srebrny medal w tej samej wadze na mistrzostwach Afryki w Kampali po przegranej w finale z wicemistrzem świata Stephenem Muchokim z Kenii.
Miał wystąpić w reprezentacji Nigerii na igrzyskach olimpijskich w 1976 w Montrealu, ale Nigeria, podobnie jak wiele innych państw afrykańskich, wycofała się z igrzysk w proteście przeciw udziałowi drużyny rugbystów Nowej Zelandii w meczu na terytorium Południowej Afryki. Miał walczyć w wadze piórkowej (do 57 kg), a pierwszym przeciwnikiem miał być Sen Rai z Indii. Andeh zwyciężył w wadze lekkiej (do 60 kg) w mistrzostwach Afryki Zachodniej w 1977 w Lagos. 
Zwyciężył w wadze lekkiej na mistrzostwach świata w 1978 w Belgradzie. Wygrał pięć walk, m.in. z Ace Rusevskim z Jugosławii, półfinałową z René Wellerem z RFN i finałową z Władimirem Sorokinem z ZSRR.
W 1980 przeszedł na zawodowstwo. Stoczył 24 walki, z których 18 wygrał (11 przed czasem), 5 przegrał, a jedną uznano za nieodbytą. W 1983 został zawodowym mistrzem Afryki w wadze lekkiej, ale nie bronił tego tytułu. Zakończył karierę bokserską w 1987.

</doc>
<doc id="4153163" url="https://pl.wikipedia.org/wiki?curid=4153163" title="Rich Froning">
Rich Froning

Rich Froning Jr. (ur. 21 lipca 1987 w Mount Clemens w stanie Michigan) – amerykański profesjonalny zawodnik CrossFit, znany ze swoich osiągnięć na CrossFit Games w latach 2010–2017.
Rich Froning jako pierwszy uczynił CrossFit sposobem na życie, zarabiając ponad milion dolarów wygrywając indywidualne tytuły. Dzięki temu został ambasadorem takich marek jak: Reebok, Oakley i Rogue Fitness. Oprócz tego posiada własną siłownie CrossFit Mayhem w Cookeville w stanie Tennessee, a także jest członkiem CrossFit Seminar Staff.
Życiorys.
W wieku 13 lat przeprowadził się do Cookeville, gdzie mieszka i pracuje do dziś. Tam także uczęszczał do Cookville High School, gdzie grał w koszykówkę i futbol. W 2005 roku otrzymał sportowe stypendium na Walters State Community Collage. Po 2 latach zakończył karierę koszykarską na uczelni i rozpoczął pracę w Straży Pożarnej Cookville i studia na Tennessee Technical University. Pracując jako strażak zainteresował się CrossFitem, który rozwinął w pasję i w 2010 roku został trenerem, a także zawodnikiem tej dyscypliny.
O swojej historii związanej z CrossFitem Rich Froning opowiedział w autobiografii znanej w Polsce pod tytułem „Pierwszy. Tajemnica Zwycięstwa” wydanej w Polsce przez Wydawnictwo Galaktyka.
Kariera.
Froning startuje w Crossfit Games od 2010 roku. Wygrał te zawody w latach 2011–2014 wliczając w to Open i Regionals. Swoją zwycięska serie zakończył w 2015 roku rezygnując z indywidualnych startów. Nie udało mu się także wygrać zawodów Open, które ukończył za plecami Mathew Frasera. Jednak jako nowy członek drużyny Crossfit Mayhem Freedom rozpoczął nową serie wygrywając Central East Regional i Crossfit Games w 2015 i 2016 roku. W 2017 roku w obydwu zawodach zajął 4. miejsce indywidualnie w Open. Wygrał wraz z drużyną zawody Regional, a na CrossFit Games uplasowali się na 2 miejscu. Został pierwszym zawodnikiem, który zdobył tytuł The Fittest Man On Earth czterokrotnie z rzędu w latach 2011–2014. W latach 2015–2016 poprowadził drużynę CrossFit Mayhem Freedom do zwycięstw w klasyfikacji drużynowej CrossFit Games. W 2017 roku zajęli na tych zawodach drugie miejsce.

</doc>
<doc id="4153165" url="https://pl.wikipedia.org/wiki?curid=4153165" title="Santa Verna">
Santa Verna

Santa Verna – miejsce pozostałości megalitycznych w Xagħra na wyspie Gozo, Malta. Pierwotnie na tym miejscu znajdowała się wioska i świątynia megalityczna. Chociaż dziś świątynia jest w bardzo złym stanie, w czasach antycznych była prawdopodobnie jedną z głównych świątyń na wyspach maltańskich. Miejsce wzięło swoją nazwę od kaplicy poświęconej , która kiedyś stała nieopodal świątyni.
Stanowisko.
Santa Verna była pierwotnie prehistoryczną wioską, najstarsze znaleziska ceramiki datowane są na około 5000 lat p.n.e., podczas okresu Għar Dalam. Sama świątynia zbudowana została w późniejszych wiekach i miała typowy dla tamtych czasów kształt koniczyny. W czasach swojej świetności Santa Verna była prawdopodobnie ważną świątynią, rywalizującą z innymi, takimi jak Ġgantija, Tarxien czy Ħaġar Qim.
Jedynymi pozostałościami świątyni, które przetrwały do dzisiaj, są trzy stojące megality, inne trzy poziome bloki leżące od ich wschodniej strony, oraz ziemna podłoga, która pozwala zobaczyć oryginalny zarys świątyni.
Wykopaliska.
Megalityczne pozostałości w Santa Verna znalezione zostały przez Nikolę Saida, pracownika Departamentu Robót Publicznych. Wspomniane były one też na początku XX wieku przez archeologa Manuela Magriego. Na stanowisku w roku 1908 przeprowadził wykopaliska T. Eric Peet, a następnie Thomas Ashby oraz R. N. Bradley w roku 1911. Znaleziono wtedy dwa kompletne szkielety oraz kilka niekompletnych, w tym dziecięcy, pochodzące z nieokreślonego czasu, a także wiele innych mniejszych artefaktów. 
Pozostałości świątyni zostały wpisane na "Antiquities List of 1925".
Następne prace archeologiczne przeprowadził w roku 1961 David H. Trump. Znaleziono wtedy pozostałości wioski, poprzedzającej w czasie świątynię.

</doc>
<doc id="4153176" url="https://pl.wikipedia.org/wiki?curid=4153176" title="Działanie urykozuryczne">
Działanie urykozuryczne



</doc>
<doc id="4153179" url="https://pl.wikipedia.org/wiki?curid=4153179" title="Bartelme">
Bartelme

Bartelme – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153180" url="https://pl.wikipedia.org/wiki?curid=4153180" title="Waukechon">
Waukechon

Waukechon – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153181" url="https://pl.wikipedia.org/wiki?curid=4153181" title="Wescott">
Wescott

Wescott – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153183" url="https://pl.wikipedia.org/wiki?curid=4153183" title="Wittenberg (Wisconsin)">
Wittenberg (Wisconsin)

Wittenberg – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153186" url="https://pl.wikipedia.org/wiki?curid=4153186" title="EBLM J0555-57">
EBLM J0555-57

EBLM J0555-57 – gwiazda potrójna w gwiazdozbiorze Malarza. Znajduje się w odległości około 600 lat świetlnych od Słońca. Jeden z jej składników w chwili ogłoszenia odkrycia (2017) był najmniejszą znaną gwiazdą, najbliższą teoretycznej granicy, powyżej której mogą zachodzić reakcje syntezy jądrowej.
Gwiazdy.
EBLM J0555-57 znana jest też jako CD−57°1311. Jest to hierarchiczny układ potrójny, w którym dwa bliskie składniki (Aa i Ab) okrąża dalszy składnik – B. Składniki Aa i Ab tworzą układ zaćmieniowy, co pozwala na określenie parametrów gwiazd. Gwiazdy nie są widoczne gołym okiem, przez teleskop optyczny widać dwa jaśniejsze składniki w odległości 2,5″ (pomiar z 2015).
Najjaśniejszy składnik układu, EBLM J0555-57 Aa, to żółto-biały karzeł należący do typu widmowego F8. Jest nieco gorętsza i masywniejsza od Słońca. Gwiazda ta ma obserwowaną wielkość gwiazdową 9,98. Składnik EBLM J0555-57 B jest nieco słabszy niż składnik А, jego wielkość gwiazdowa wynosi 10,76m. Gwiazdy te mają podobne rozmiary, bliskie rozmiarom Słońca.
EBLM J0555-57 Ab.
Trzeci składnik układu, EBLM J0555-57 Ab, został odkryty przez zespół naukowców z University of Cambridge, biorących udział w projekcie EBLM (ang. "Eclipsing Binary, Low Mass"), na podstawie danych zebranych przez projekt WASP. Gwiazda ta ma masę około 85 ± 4 mas Jowisza albo 0,081 masy Słońca. Jest ona podobna do masy gwiazdy TRAPPIST-1. Gwiazda ta jest jednak mniejsza niż Jowisz i TRAPPIST-1, jej promień można porównać z promieniem Saturna.
Przyspieszenie grawitacyjne na powierzchni EBLM J0555-57 Ab jest około 300 razy większe niż przyspieszenie ziemskie. Gdyby masa EBLM J0555-57 Ab była trochę mniejsza i wynosiła 7% słonecznej, to reakcje termojądrowe w jej jądrze nie zachodziłyby i obiekt byłby brązowym karłem. Ocenia się, że dla gwiazd o metaliczności około -0,5 graniczna masa to około 83 .

</doc>
<doc id="4153189" url="https://pl.wikipedia.org/wiki?curid=4153189" title="Paul Marie Ro Kinam">
Paul Marie Ro Kinam

Paul Marie Ro Kinam (ur. 22 grudnia 1902 w Ron Tjai, zm. 25 czerwca 1984) – koreański duchowny rzymskokatolicki, pierwszy koreański biskup, wikariusz apostolski i arcybiskup seulski.
Biografia.
Paul Marie Ro Kinam urodził się 22 grudnia 1902 w Ron Tjai w Korei. 26 października 1930 otrzymał święcenia prezbiteriatu.
10 listopada 1942 papież Pius XII mianował go wikariuszem apostolskim Seulu i biskupem tytularnym Colbasy. Był pierwszym Koreańczykiem, który został biskupem i zasiadł na seulskiej katedrze. 20 grudnia 1942 przyjął sakrę biskupią z rąk emerytowanego wikariusza apostolskiego Seulu Adriena Josepha Larribeau MEP. Współkonsekratorami byli opat Tŏkwonu Bonifatius Sauer OSB oraz biskup Nagasaki Paul Aijirō Yamaguchi.
10 marca 1962 wikariat apostolski Seulu został podniesiony do rangi archidiecezji. Tym samym Ro Kinam został arcybiskupem seulskim. Jako ojciec soborowy wziął udział we wszystkich sesjach soboru watykańskiego II. W latach 1964 – 1967 był przewodniczącym Konferencji Episkopatu Korei. 23 marca 1967 zrezygnował z arcybiskupstwa seulskiego. Do 1971 był arcybiskupem tytularnym Tituli in Proconsulari. Zmarł 25 czerwca 1984.
Konsekrował dwóch biskupów i współkonsekrował 11. Udzielił święceń prezbiteriatu późniejszemu kardynałowi Nicholasowi Cheongowi Jin-sukowi.

</doc>
<doc id="4153190" url="https://pl.wikipedia.org/wiki?curid=4153190" title="Washington (hrabstwo Shawano)">
Washington (hrabstwo Shawano)

Washington – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153191" url="https://pl.wikipedia.org/wiki?curid=4153191" title="Maalula">
Maalula



</doc>
<doc id="4153193" url="https://pl.wikipedia.org/wiki?curid=4153193" title="Paul Marie Kinam Ro">
Paul Marie Kinam Ro



</doc>
<doc id="4153194" url="https://pl.wikipedia.org/wiki?curid=4153194" title="Paul Marie Ro Ki-nam">
Paul Marie Ro Ki-nam



</doc>
<doc id="4153197" url="https://pl.wikipedia.org/wiki?curid=4153197" title="Pedogeneza (rozród)">
Pedogeneza (rozród)

Pedogeneza, młodzieńczorództwo (łac. "paedogenesis") – zdolność larw niektórych gatunków zwierząt, głównie owadów, do rozrodu przez partenogenezę: partenogenetyczny rozwój jaj w osobnikach larwalnych (zobacz też: partenogeneza). Pedogeneza jest zjawiskiem zbliżonym do neotenii i traktowana bywa jako rodzaj partenogenezy. Pedogenetyczne owady są jajorodne, żyworodne lub jajożyworodne. Larwy powstałe w wyniku pedogenezy rozwijają się w ciele larwalnej matki aż do zupełnego wypełnienia jej wnętrza ciała. U owadów występują także pedogenetyczne poczwarki, na przykład u muchówek z rodzaju Tanytarsus (rodzina ochotkowate).
Przykładami organizmów rozmnażających się pedogenetycznie są: krzelowiec (Monogenoidea) z rodzaju "Polystomum", wiele gatunków przywr, motylica wątrobowa, chrząszcz "Micromalthus debilis", muchówki ("Miastor metraloas") z rodziny Cecidomyiidae oraz muchówki z rodziny grzybiarkowatych, których larwy odżywiają się owocnikami grzybów. Po kopulacji samica wyszukuje odpowiedni grzyb i składa jaja. Wylęgłe czerwie żerują wewnątrz owocnika. W przypadku niedostatecznej ilości pokarmu przeobrażają się w dorosłe osobniki (zdolne do dyspersji i wyszukiwania kolejnych, rozproszonych źródeł pokarmu, jakimi są grzyby wielkoowocnikowe). W przypadku, kiedy grzyb rozwija się prawidłowo i zapewnia dużą ilość pokarmu, czerwie rozmnażają się (właściwszy byłby termin pomnażanie) przez pedogenezę. W ciele larw zaczynają rozwijać się niezapłodnione jaja, z których wylęgają się kolejne czerwie (potocznie mówi się, że grzyb "robaczywieje"). W wyniku pedogenezy zwiększa się znacznie liczba osobników, co jest korzystną strategią w środowisku bez zaburzeń i środowisku z dużą ilością bazy pokarmowej. Pedogeneza jest korzystną strategią dla gatunków wykorzystujących nietrwałe i rozproszone źródła pokarmu. Pedogeneza wiąże się z przemianą pokoleń: czasem po kilku pokoleniach powstałych w wyniki partenogenetycznej pedogenezy pojawiają się pokolenia obupłciowe.
Innym przykładem pedogenezy są muchówki z rodzaju "Miastor" (nieczystki). W ciele larw tych muchówek z jaj rozwijają się kolejne larwy, odżywiające się tkankami matek, a po całkowitym zjedzeniu larwalnych matek – zaczynają się odżywiać próchnicą. Pedogenetyczne rozmnażanie zachodzi zarówno w bardzo złych warunkach pokarmowych jak i bardzo dobrych warunkach środowiskowych. W przeciętnych warunkach z larw rozwijają się postacie dorosłe (imago), rozmnażające się płciowo. W wyniku pedogenezy zwiększa się liczebność populacji w szybkim czasie.

</doc>
<doc id="4153200" url="https://pl.wikipedia.org/wiki?curid=4153200" title="Biełoje More">
Biełoje More



</doc>
<doc id="4153201" url="https://pl.wikipedia.org/wiki?curid=4153201" title="Pedogeneza (gleboznawstwo)">
Pedogeneza (gleboznawstwo)



</doc>
<doc id="4153210" url="https://pl.wikipedia.org/wiki?curid=4153210" title="Jerzy Prokopczuk">
Jerzy Prokopczuk

Jerzy Adam Prokopczuk (ur. 31 maja 1933 w Warszawie, zm. 12 stycznia 2010 tamże) – polski historyk i politolog, profesor nauk humanistycznych, badacz historii stosunków międzynarodowych oraz dziejów Afryki.
Życiorys.
Studiował w Państwowej Wyższej Szkole Pedagogicznej (Warszawa 1954) oraz na Uniwersytecie Warszawskim (1958). W 1960 roku uzyskał stopień doktora. Habilitował się w 1963 roku. W roku 1972 otrzymał tytuł profesora nauk humanistycznych.
W latach 1958–1967 był pracownikiem naukowo-dydaktycznym Wyższej Szkoły Nauk Społecznych przy KC PZPR. Pracował w Polskim Instytucie Spraw Międzynarodowych w Warszawie, gdzie był m.in. kierownikiem Zakładu Krajów Rozwijających się (od 1961 roku). W latach 1969–1972 był redaktorem naczelnym „Studies Developing Countries”. Od 1982 roku był wiceprzewodniczącym Komisji Badań nad Krajami Rozwijającymi się przy Prezydium PAN. W latach 1984–1986 był członkiem Narodowej Rady Kultury.
Zajmował się badaniem historii stosunków międzynarodowych oraz krajów Trzeciego Świata, zwłaszcza państw afrykańskich. Opublikował ponad 230 prac naukowych.
Został pochowany na Cmentarzu Komunalnym Północnym w Warszawie (kw. W-III-5, rząd 4, grób 21).

</doc>
<doc id="4153221" url="https://pl.wikipedia.org/wiki?curid=4153221" title="Grzegorz Dobrowolski">
Grzegorz Dobrowolski

Grzegorz Jacek Dobrowolski – polski prawnik, sędzia, nauczyciel akademicki, doktor habilitowany nauk prawnych, profesor nadzwyczajny na Wydziale Prawa i Administracji Uniwersytetu Śląskiego, także magister historii, specjalista w zakresie prawa geologicznego i górniczego, prawa ochrony środowiska i prawa administracyjnego.
Życiorys.
W 1999 na Wydziale Prawa i Administracji UŚl na podstawie napisanej pod kierunkiem Aleksandra Lipińskiego rozprawy pt. "Administracyjno-prawne instrumenty ochrony powietrza przed zanieczyszczeniem" uzyskał stopień naukowy doktora nauk prawnych w zakresie prawa, specjalność: prawo ochrony środowiska. W 2012 na podstawie dorobku naukowego oraz rozprawy pt. "Decyzja o środowiskowych uwarunkowaniach" Rada Wydziału Prawa i Administracji UŚl nadała mu stopień naukowy doktora habilitowanego nauk prawnych, specjalność: prawo ochrony środowiska, prawo administracyjne. Został profesorem nadzwyczajnym na tym wydziale w Katedrze Katedra Prawa Górniczego i Ochrony Środowiska. Był adiunktem w Instytucie Administracji Wydziału Nauk Społecznych Akademii im. Jana Długosza w Częstochowie i w Katedrze Administracji i Politologii Wyższej Szkoły Ekonomii i Administracji w Bytomiu.
W 2014 został sędzią Wojewódzkiego Sądu Administracyjnego w Gliwicach.

</doc>
<doc id="4153222" url="https://pl.wikipedia.org/wiki?curid=4153222" title="Kredyty studenckie w Polsce">
Kredyty studenckie w Polsce

Kredyt studencki udzielany jest w Polsce od 1998 roku. Przeznaczony dla studentów, na korzystniejszych niż normalne warunkach dla kredytobiorcy. W roku 2016 korzystało z nich 119 tysięcy osób, a do 2016 spłaciło go 275 tysięcy.
Założenia kredytu studenckiego.
Kredyt studencki ma za zadanie wspierać studentów, których rodziny nie są zamożne, dlatego co roku ustalany jest maksymalny dochód na osobę w rodzinie studenta. Kwota podawana jest w grudniu, ustala ją Minister Nauki i Szkolnictwa Wyższego. W ostatnich latach kształtowała się następująco:
Udzielane są one studentom, bez względu na rodzaj uczelni (publiczna, niepubliczna) i tryb studiów. Jedynym warunkiem jest to, że rozpoczęli studia przed ukończeniem 25. roku życia.
Żeby dostać kredyt studenci muszą mieć poręczyciela, który w razie konieczności spłaci zaciągnięty dług. Najczęściej są to rodzice. Jeśli sytuacja w rodzinie na to nie pozwala (rodzice nie żyją lub nie mają wystarczającej zdolności kredytowej) może starać się o poręczenie Banku Gospodarstwa Krajowego oraz o poręczenie Agencji Restrukturyzacji i Modernizacji Rolnictwa.
Wypłata i spłata kredytu.
Kredyt jest udzielany na okres studiów (nie dłuższy niż 6 lat). W przypadku doktorantów może być przedłużony maksymalnie o 4 lata.
W 2023 kredytów studenckich udzielają banki:
Kredyt wypłacany jest w miesięcznych ratach, nie dłużej niż przez 10 miesięcy w roku akademickim. Miesięczna rata kredytu wynosiła w roku 2017/2018 600 zł, ale mogła być także podwyższona do 800 lub 1000 zł, albo obniżona do 400 zł.
Spłata kredytu zaczyna się 2 lata po ukończeniu studiów, a w przypadku przerwania studiów od następnego miesiąca po terminie przedstawienia w banku legitymacji. W czasie studiów i 2 lata po ukończeniu kredytobiorca nie jest obciążony odsetkami kredytu. Pokrywa je BGK (Bank Gospodarstwa Krajowego). Spłata odsetek zaczyna się wraz ze spłatą kredytu. Ich wysokość wynosi połowę stopy redyskonta weksli, w sierpniu 2017 – 1,75 proc.
Umorzenie kredytu możliwe jest po ukończeniu studiów w grupie 5% najlepszych absolwentów.

</doc>
<doc id="4153232" url="https://pl.wikipedia.org/wiki?curid=4153232" title="Oto Melara 76 mm">
Oto Melara 76 mm



</doc>
<doc id="4153238" url="https://pl.wikipedia.org/wiki?curid=4153238" title="Titian Ramsay Peale">
Titian Ramsay Peale

Titian Ramsay Peale (ur. 2 listopada 1799 w Filadelfii, zm. 13 marca 1885 tamże) – amerykański rysownik, akwarelista, malarz, przyrodnik, entomolog i fotograf.
Najmłodszy syn Charlesa Willsona Peale’a. Był znanym naukowym ilustratorem, którego obrazy i rysunki, przedstawiające faunę i florę Ameryki odznaczają się urodą plastyczną i dokładnością. Uczestnik kilku wypraw badawczych, w tym kierowanych przez Stephena Harrimana Longa oraz United States Exploring Expedition.
Życiorys.
Młodość i edukacja.
Najmłodszy syn Charlesa Willsona Peale’a urodził się w Philosophical Hall. Imiona Titian Ramsay otrzymał po bracie, który zmarł podczas epidemii żółtej febry w 1798 roku. Wykształcenie zdobywał głównie w domu. Dzięki koneksjom rodzinnym miał możliwość spotykania się z najbardziej znanymi przyrodnikami Ameryki oraz uczestniczyć w wykładach anatomicznych Caspara Wistara na University of Pennsylvania. Mając 13 lat uczył się produkcji maszyn, ale wkrótce porzucił to zajęcie, by zaangażować się w rodzinne przedsięwzięcie, jakim było prowadzenie założonego przez głowę rodziny muzeum historii naturalnej oraz konserwacja znajdujących się w jego zbiorach okazów przyrodniczych.
Udział w wyprawach badawczych.
Wszechstronnie utalentowany, postanowił zostać ilustratorem dzieł naukowych. Pierwszą profesjonalną pracą, jaką wykonał, było sześć kolorowych tablic do dzieła Thomasa Saya "American Entomology", wydanego w 1817 roku w Filadelfii. Przyniosły mu one uznanie i wybór na członka Academy of Natural Sciences w rodzinnym mieście. Stworzyło mu też możliwość kontynuowania pracy w dziedzinie historii naturalnej. W grudniu tego samego roku dołączył do Thomasa Saya, George’a Orda i Williama Maclure’a, biorących udział w wyprawie do przybrzeżnych regionów Georgii i Florydy. W 1819 roku jego ojciec załatwił mu posadę asystenta-przyrodnika w wyprawie Stephena Harrimana Longa do Gór Skalistych. Ekspedycja, w której uczestniczyli między innymi Thomas Say, George Jessup i Edwin James, przemierzyła na pokładzie parowca Western Engineer rzekę Missouri, udając się następnie na zachód, wzdłuż rzeki Platte do przedniego pasma Gór Skalistych. Celem wyprawy było odkrycie źródeł Platte, a zadaniem Peale’a – dokumentowanie fauny, którą członkowie wyprawy napotkali podczas swej misji. Jego wysiłki zaowocowały ponad setką szkiców, w tym kilkoma pejzażami i scenami z życia rdzennych Amerykanów. Wyprawie nie udało się odkryć źródeł Platte, ale prace Peale’a, wykonane w czasie trwania ekspedycji, przyczyniły się do sporządzenia plastycznego opisu terytorium, które w 1867 roku stało się stanem Nebraska. Przedsięwzięcie Longa zostało uznane za pierwszą naukową ekspedycję geodezyjną do regionu, który badała.
Po powrocie do Filadelfii w 1821 roku Peale wznowił pracę w rodzinnym muzeum, uzupełniając swoje rysunki terenowe i inwentaryzując okazy zebrane podczas wyprawy. Zakres jego działań szybko się poszerzył. W 1822 roku wystawił w Pennsylvania Academy of the Fine Artscztery swoje akwarele, z których trzy powstały w czasie ekspedycji Longa. Wykonał następnie kilka rysunków nowych, amerykańskich ptaków do suplementu Karola Lucjana Bonaparte do "American Ornithology" Alexandra Wilsona, wydanego w Filadelfii, w latach 1825–1833. Od Thomasa Saya otrzymał zamówienie na realizację 54 kolorowych tablic do trzytomowego wydawnictwa "American Entomology", wydanego w Filadelfii, w latach 1824–1828.
W latach 20. i 30. XIX wieku Peale kontynuował swoje badania naukowe. W 1825 roku powrócił na południe Florydy, a w okresie między jesienią 1830, a wiosną 1832 roku wyprawił się do rzeki Magdaleny w Kolumbii, szkicując i zbierając znaczne ilości motyli i innych okazów. Jego wysiłki, włożone w tę ekspedycję oraz dokonania artystyczne sprawiły, że został w 1833 roku wybrany na członka American Philosophical Society. W latach 1838–1842 uczestniczył jako przyrodnik w kolejnej wyprawie badawczej, United States Exploring Expedition pod kierownictwem Charlesa Wilkesa. Celem ekspedycji Wilkesa, jednej z najbardziej ambitnych amerykańskich wypraw w połowie XIX wieku, było opłynięcie kuli ziemskiej, włącznie z odwiedzeniem takich regionów, jak Fidżi, Filipiny, Wybrzeże Północno-Zachodnie i Kalifornia. Ekspedycja dla Peale’a okazała się jednak nieudana. Zatonięcie statku u ujścia rzeki Kolumbii oznaczało dla niego przepadek jego najważniejszych okazów, a dodatkowo, po powrocie do Filadelfii pojawiły się między nim a Wilkesem nieporozumienia co do zasług na polu odkryć naukowych oraz planów publikacji ich rezultatów. W 1848 roku ukazała się w Filadelfii, w limitowanym nakładzie, książka Peale’a "Mammalia and Ornithology", ale później została wycofana przez Wilkesa, a jej miejsce zajęła "Mammalogy and Ornithology" Johna Cassina z 1858 roku.
Upadek muzeum przyrodniczego Peale’ów.
W 1842 roku z muzeum Peale’ów zostały usunięte okazy z ekspedycji Wilkesa, po czym większość z nich uległa zniszczeniu. Wkrótce potem ich muzeum zbankrutowało, a jego zbiory, które były podstawowym źródłem każdej znaczącej monografii przyrodniczej z dziedziny ornitologii, entomologii, zoologii i paleontologii, napisanej w Stanach Zjednoczonych w ciągu pierwszych trzech dekad XIX wieku, zostały rozproszone.
Praca w Urzędzie Patentowym.
Po tych doświadczeniach i okresowych trudnościach Peale, przy wsparciu rodziny, objął w 1849 roku stanowisko asystenta inspektora w Urzędzie Patentowym Stanów Zjednoczonych. Pracował w nim aż do momentu przejścia na emeryturę w 1873 roku.
Ostatnie lata życia.
W ostatnich latach swojej kariery artystycznej Peale kontynuował malowanie, bardzo interesował się też fotografią, zarówno w swojej pracy w Urzędzie Patentowym, jak i poza nią. Został członkiem założycielem Amateur Photographic Exchange Club, pierwszego tego typu klubu w Stanach Zjednoczonych. Nie udało mu się natomiast doprowadzić do końca naukowego przedsięwzięcia, jakim miało być napisanie i zilustrowanie książki poświęconej motylom Ameryki Północnej. Peale zmarł w swym rodzinnym mieście w 1885 roku.
Jego dzieło zostało podjęte dopiero w 2015 roku, kiedy American Museum of Natural History opublikowało je jako "The Butterflies of North America: Titian Peale’s Lost Manuscript". W dziele znalazło się ponad 200 ilustracji Peale’a. Jego manuskrypt, liczący ponad 400 stron, został w 1916 roku przekazany na rzecz muzeum przez finansistę i filantropa Ogdena Millsa.
Twórczość.
Zbiór motyli i ciem.
Zbiór motyli i ciem, "Titian R. Peale Butterfly and Moth Collection", znajdujący się w Academy of Natural Sciences, jest jednym z najstarszych zbiorów entomologicznych w Ameryce Północnej. Stanowi on odzwierciedlenie jego silnych zainteresowań tym rzędem owadów pozostając trwałą spuścizną jego życiowych dokonań. Najwcześniejsze okazy pochodzą z czasów, gdy, jeszcze jako młody człowiek, skonstruował w Filadelfii po raz pierwszy pudełko entomologiczne, tzw. Peale box, które pozwalało na oglądanie okazów z góry i z dołu, a jednocześnie chroniło je przed innymi owadzimi szkodnikami, światłem i wilgocią. Ostatnie okazy pochodzą z 1885 roku, ostatniego roku jego życia. Cała kolekcja przechowywana jest w blisko 100 pudełkach, z dodatkowymi okazami umieszczonymi w głównych zbiorach Academy of Natural Sciences i Carnegie Museum of Natural History. Kolekcja została przekazana na rzecz Academy of Natural Sciences po śmierci Peale’a. Akademia w latach 90., przy wsparciu kilku fundacji, podjęła się konserwacji tych zbiorów, identyfikacji i cyfrowego zapisu obrazu wszystkich okazów oraz udostępnienia tych informacji za pośrednictwem Internetu.
Szkice.
Zbiór szkiców Titiana Ramsaya Peal’a obejmuje ponad 550 rysunków, wykonanych ołówkiem i atramentem (przy pomocy pióra), akwarele oraz litografie.

</doc>
<doc id="4153240" url="https://pl.wikipedia.org/wiki?curid=4153240" title="Barthélemy Bruguière">
Barthélemy Bruguière

Barthélemy Bruguière (ur. 12 lutego 1792 w Raissac-d’Aude, zm. 20 października 1835 w Pielikeou) – francuski duchowny rzymskokatolicki, biskup, misjonarz, pierwszy wikariusz apostolski Korei.
Życiorys.
Barthélemy Bruguière urodził się 12 lutego 1792 w Raissac-d’Aude we Francji. 23 grudnia 1815 otrzymał święcenia prezbiteriatu w Carcassonne i został kapłanem diecezji Carcassonne. W 1825 wstąpił do Towarzystwa Misji Zagranicznych w Paryżu i rok później wyjechał na misje do Syjamu. 5 lutego 1828 papież Leon XII mianował go koadiutorem wikariusza apostolskiego Syjamu (nigdy jednak nie objął tej katedry) i biskupem tytularnym Capsy. 29 czerwca 1829 przyjął sakrę biskupią z rąk wikariusza apostolskiego Syjamu Esprita-Marii-Josepha Florena MEP.
Wiedząc, że w Korei brakuje księży zaproponował, że wyjedzie tam na misje. 9 września 1831 papież Grzegorz XVI mianował go ordynariuszem utworzonego w tym dniu wikariatu apostolskiego Korei. Zmarł 20 października 1835 z wyczerpania w drodze do Mandżurii.

</doc>
<doc id="4153241" url="https://pl.wikipedia.org/wiki?curid=4153241" title="Frans Tähkävuori">
Frans Tähkävuori

Frans Tähkävuori (ur. 29 kwietnia 1992 w Paimio) – fiński skoczek narciarski. Dwukrotny uczestnik zimowej uniwersjady (2015 i 2017), brał też udział w zimowym olimpijskim festiwalu młodzieży Europy (2009). Medalista mistrzostw kraju.
Przebieg kariery.
W oficjalnych zawodach międzynarodowych rozgrywanych przez FIS zadebiutował w lutym 2009 w Szczyrku, startując w zimowym olimpijskim festiwalu młodzieży Europy – w konkursie indywidualnym zajął 34. pozycję, a w rywalizacji drużynowej Finowie uplasowali się na 6. miejscu.
W grudniu 2009 zadebiutował w zawodach FIS Cup, plasując się w Notodden na 47. i 46. pozycji. Przez ponad 3 lata nie występował w żadnych oficjalnych zawodach rangi FIS. Do rywalizacji powrócił w marcu 2013, zajmując w Oberstdorfie miejsca w czwartej i szóstej dziesiątce w zawodach FIS Cup. Pierwsze punkty w tym cyklu zdobył 1 sierpnia 2013, zajmując w Kuopio 24. pozycję.
20 grudnia 2013 w Lahti zadebiutował w Pucharze Kontynentalnym, plasując się na 62. pozycji. Pierwsze punkty w konkursach tej rangi zdobył w marcu 2016 w Czajkowskim, gdzie dwukrotnie zajął 28. miejsce. W listopadzie 2017 po raz pierwszy przystąpił do rywalizacji w Pucharze Świata, jednak w kwalifikacjach do zawodów w Ruce uplasował się na ostatniej lokacie i nie awansował do konkursu głównego. 24 listopada 2018 w Ruce po raz pierwszy wystąpił w głównej części zmagań tego cyklu. W rozgrywanym bez kwalifikacji konkursie zajął 64. lokatę, ostatnią spośród sklasyfikowanych zawodników.
Dwukrotnie startował na zimowej uniwersjadzie – w 2015 w Szczyrbskim Jeziorze był 28. indywidualnie i 5. w konkursie drużynowym, a dwa lata później w Ałmaty zajął 11. pozycję w rywalizacji indywidualnej (w 2017 był również zgłoszony do konkursu drużyn mieszanych, jednak nie stanął na starcie tych zmagań, a w rywalizacji tej w drużynie fińskiej samotnie wystartowała Susanna Forsström, która zajęła ostatnie, 10. miejsce). W oficjalnych zawodach międzynarodowych rozgrywanych pod egidą FIS po raz ostatni wystąpił w styczniu 2020 w Zakopanem, gdzie w FIS Cupie zajął 40. i 39. miejsce.
W 2016 zdobył srebrny medal mistrzostw Finlandii na skoczni średniej. Trzykrotnie zdobywał letnie mistrzostwo kraju w konkursach drużynowych – po złote medale z pierwszym zespołem klubu Lahden Hiihtoseura sięgał w 2015, 2016 i 2017.
Jego starszy brat Riku również uprawia skoki narciarskie.

</doc>
<doc id="4153253" url="https://pl.wikipedia.org/wiki?curid=4153253" title="Inicjatywa Wydawnicza Aspekt">
Inicjatywa Wydawnicza Aspekt

Inicjatywa Wydawnicza Aspekt – polskie wydawnictwo podziemne działające we Wrocławiu w latach 1983–1990.
Pierwszą publikacją Aspektu, wydaną w 1983, była książka "Mity socjalizmu" Leszka Nowaka. Wydawnictwo zakończyło działalność w 1990 publikacją "Droga donikąd" Józefa Mackiewicza. W sumie wydawnictwo opublikowało ponad 40 książek z dziedzin, takich jak historia, literatura piękna (kryminały, wspomnienia), podręczniki. Aspekt wydawał także kwartalnik literacki „Obecność” oraz drukował pisma zakładowe, plakaty i ulotki. Książki ukazywały się w nakładzie 1–2 tys. egzemplarzy, zaś łączny nakład wszystkich publikacji wyniósł około 100 tys. egzemplarzy. Działalność wydawnictwa finansowana była ze sprzedaży książek i kwartalnika „Obecność”, z dotacji od IDEE i z Funduszu Wydawnictw Niezależnych.
Założycielami i szefami wydawnictwa byli Krzysztof Hoffmann i Jacek Mulak. Z wydawnictwem współpracowało około 40 osób, m.in. Lothar Herbst, Jerzy Przystawa oraz Józef Rudziński. Aspekt prowadził archiwum własnych publikacji, a także innych wydawanych we Wrocławiu i całym kraju. Inicjatywa współpracowała blisko z Oficyną Niepokornych. W zakresie kolportażu współpracowała z różnymi strukturami podziemnymi.

</doc>
<doc id="4153256" url="https://pl.wikipedia.org/wiki?curid=4153256" title="Liga Mistrzów UEFA (2017/2018)/Faza pucharowa">
Liga Mistrzów UEFA (2017/2018)/Faza pucharowa

Faza pucharowa rozgrywek Ligi Mistrzów UEFA 2017/2018 rozpoczęła się 13 lutego 2018 i została zakończona meczem finałowym, który odbył się na Stadionie Olimpijskim w Kijowie 26 maja 2018. Zwycięzcą został Real Madryt po wygranej 3:1 nad Liverpoolem FC.
Terminarz.
Wszystkie losowania miały miejsce w siedzibie UEFA w Nyonie, w Szwajcarii.
Zakwalifikowane drużyny.
Do startu w fazie pucharowej uprawnionych było 16 drużyn:
Do dalszych etapów turnieju przechodzili zwycięzcy poszczególnych dwumeczów.
Losowanie par 1/8 finału odbyło się 11 grudnia 2017 roku. Zwycięzcy poszczególnych grup w fazie grupowej Ligi Mistrzów zostali rozlosowani przeciwko zespołom, które zajmą 2. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/8 finału).
 Drużyny rozstawione
 Drużyny nierozstawione
1/8 finału.
Losowanie par tej rundy odbyło się 11 grudnia 2017 roku. Pierwsze mecze zostały rozegrane 13 i 14 lutego oraz 20 i 21 lutego 2018, a rewanże 6 i 7 marca oraz 13 i 14 marca 2018.
Ćwierćfinały.
Od tej rundy drużyny rywalizujące ze sobą w parach losowane są niezależnie od kraju z którego pochodzą, a także grupy w której występowały. Losowanie par tej rundy odbyło się 16 marca 2018 roku. Pierwsze mecze zostały rozegrane 3 i 4 kwietnia, a rewanże 10 i 11 kwietnia 2018.
Półfinały.
Losowanie par tej rundy odbyło się 13 kwietnia 2018 roku. Pierwsze mecze zostały rozegrane 24 i 25 kwietnia, a rewanże 1 i 2 maja 2018.

</doc>
<doc id="4153263" url="https://pl.wikipedia.org/wiki?curid=4153263" title="Frans Taehkaevuori">
Frans Taehkaevuori



</doc>
<doc id="4153267" url="https://pl.wikipedia.org/wiki?curid=4153267" title="Depesza do szefów mocarstw notyfikująca powstanie państwa polskiego">
Depesza do szefów mocarstw notyfikująca powstanie państwa polskiego



</doc>
<doc id="4153268" url="https://pl.wikipedia.org/wiki?curid=4153268" title="Zitto Kazann">
Zitto Kazann

Zitto Kazann (ur. 1 września 1944 w Buenos Aires) – argentyńsko-amerykański aktor filmowy.
Życiorys.
Zitto Kazann studiował na uniwersytecie Otto Krause, w wieku dorastania grał w koszykówkę zawodową, i tym samym czasie występował teatralnych produkcjach w Buenos Aires. Potem zamieszkał w Nowym Jorku a obecnie mieszka w Los Angeles.

</doc>
<doc id="4153270" url="https://pl.wikipedia.org/wiki?curid=4153270" title="Post Tour">
Post Tour

Post Tour – druga trasa koncertowa Björk, w jej trakcie odbyło się 125 koncertów.

</doc>
<doc id="4153289" url="https://pl.wikipedia.org/wiki?curid=4153289" title="Motorpal">
Motorpal

Motorpal – czeskie przedsiębiorstwo zajmujące się produkcją układów wtryskowych do silników wysokoprężnych jest dostawcą OEM na pierwszy montaż do takich firm jak Zetor Tractors, Tatra, MMZ, John Deere, Deutz AG, Cummins, Koel, Alta, Steyr Motors.
Historia.
W roku 1946 w Igławie został założony oddział przedsiębiorstwa państwowego PAL České Budějovice. Na podstawie decyzji Ministerstwa Przemysłu Republiki Czechosłowackiej z dnia 26 lipca 1949 r. zakład uzyskał samodzielność a 1 stycznia 1950 zmieniono nazwę firmy na MOTORPAL JIHLAVA, przedsiębiorstwo krajowe Jihlava. Motorpal miał już trzy zakłady produkcyjne - w Jihlavie, Telču i Havlíčkův Brodzie.
Największą produkcję przedsiębiorstwo notowało przed 1989 rokiem, osiągając 180 000 sztuk układów wtryskowych.
W 1992 roku Motorpal zawiązał spółkę joint venture z niemiecką firmą Robert Bosch.
1. 1. 1996 spółka została sprywatyzowana.
W 1998 r. WSW Andoria wdrożenie do produkcji silnik 4CT90 EURO2 z aparaturą Motorpal.
W 2006 roku wprowadzone zostały do produkcji rzędowe pompy wtryskowe serii Mi systemu Mercer po uzyskaniu homologacji EURO 3. Dwa nowe czujniki zamontowane w pompie wtryskowej serii Mi,tj.: czujnik położenia listwy zębatej oraz czujnik prędkości obrotowej wału korbowego silnika,dają wskazania o stopniu obciążenia silnika służące do sterowania zaworem recyrkulacji spalin.
W lipcu 2014 r. w państwowym laboratorium testowym TÜV w Roztokach koło Pragi, 4-cylindrowy wysokoprężny silnik Zetor Z1717 wyposażony w układ wtryskowy Motorpal VERMi (very electrical system Mi), złożony z konwencjonalnych wtryskiwaczy oraz pompy wtryskowej serii Mi z regulatorem elektronicznym uzupełnionym o oddzielną elektroniczną jednostkę sterującą, po pomyślnym zakończeniu kompleksowej procedury testowej zgodnie z dyrektywą UE został homologowany do etapu emisji spalin Stage IV. Silnik ten jako jedyny na świecie spełnia najsurowsze przepisy dotyczące emisji spalin Stage IV dla kategorii terenowej i zastosowań pozadrogowych z wykorzystaniem konwencjonalnego wtrysku mechanicznego i układów oczyszczania spalin DPF i katalizatora SCR.
Silniki dwóch wieloletnich klientów Motorpal: czeskiej firmy Zetor Tractors i Mińskiej Fabryki Silników (MMZ), wyposażone w nowej generacji system wtrysku VERMi z nową elektroniczną jednostką sterującą opracowaną w całości przez firmę Motorpal, otrzymały pozytywną homologację zgodności z najnowszymi limitami emisji Stage V.

</doc>
<doc id="4153295" url="https://pl.wikipedia.org/wiki?curid=4153295" title="TSN (sieć telewizyjna)">
TSN (sieć telewizyjna)

TSN – kanadyjska sieć telewizyjna, na którą składa się pięć stacji. W 2013 roku sieć miała przychód 400,4 miliona dolarów.
Stacje telewizyjne.
Źródło: TSN

</doc>
<doc id="4153296" url="https://pl.wikipedia.org/wiki?curid=4153296" title="Tomislav Đokić">
Tomislav Đokić

Tomislav Dokić (ur. 27 lutego 1986 w Belgradzie) – serbski siatkarz, grający na pozycji atakującego. Od sezonu 2018/2019 występuje w greckiej drużynie Foinikas Syros.
Sukcesy klubowe.
Mistrzostwo Serbii:
Puchar Serbii:
Puchar Ligi Greckiej:
Mistrzostwo Grecji:
Sukcesy reprezentacyjne.
Liga Światowa:

</doc>
<doc id="4153298" url="https://pl.wikipedia.org/wiki?curid=4153298" title="Tomislav Dokić">
Tomislav Dokić



</doc>
<doc id="4153299" url="https://pl.wikipedia.org/wiki?curid=4153299" title="Jana Mračková Vildumetzová">
Jana Mračková Vildumetzová

Jana Mračková Vildumetzová (ur. 8 maja 1973 w Karlowych Warach) – czeska polityk, pedagog i samorządowiec, w latach 2014–2016 wiceminister spraw wewnętrznych, w latach 2016–2019 marszałek kraju karlowarskiego, parlamentarzystka.
Życiorys.
W 1995 ukończyła pedagogikę na Universita Jana Evangelisty Purkyně. Do 2000 pracowała jako nauczycielka w mieście Horní Slavkov, później w administracji publicznej, pełniła funkcję dyrektora domu dziecka i młodzieży oraz miejskiego centrum kulturalnego. W latach 2002–2014 zasiadała w radzie miejskiej. Od 2006 do 2013 sprawowała urząd burmistrza.
W 2008 dołączyła do Obywatelskiej Partii Demokratycznej. W 2012 z jej ramienia uzyskała mandat radnej kraju karlowarskiego, który sprawowała do 2014. W tym samym roku wystąpiła z ODS.
W grudniu 2014 została wiceministrem spraw wewnętrznych w rządzie Bohuslava Sobotki, zastępując Adrianę Krnáčovą. W 2015 wstąpiła do partii ANO 2011, w 2016 ponownie uzyskała mandat radnej kraju karlowarskiego, po czym objęła stanowisko marszałka. W konsekwencji w listopadzie 2016 zakończyła pełnienie funkcji rządowej.
W wyborach parlamentarnych w 2017 została wybrana na deputowaną do Izby Poselskiej. Z końcem 2019 ustąpiła z funkcji marszałka. W 2021 z powodzeniem ubiegała się o poselską reelekcję.
W 2018 jej mężem został Jan Mraček, działacz Obywatelskiej Partii Demokratycznej.

</doc>
<doc id="4153303" url="https://pl.wikipedia.org/wiki?curid=4153303" title="Mary Ward">
Mary Ward

Mary Ward Breheny, znana jako Mary Ward (ur. 6 marca 1915 w Fremantle, zm. 19 lipca 2021 w Melbourne) – australijska aktorka filmowa, teatralna i telewizyjna, stulatka.

</doc>
<doc id="4153305" url="https://pl.wikipedia.org/wiki?curid=4153305" title="1 Podlaska Brygada Obrony Terytorialnej">
1 Podlaska Brygada Obrony Terytorialnej

1 Podlaska Brygada Obrony Terytorialnej im. gen.bryg. Władysława Liniarskiego, ps. „Mścisław” (1 PBOT) – związek taktyczny Wojsk Obrony Terytorialnej Wojska Polskiego.
Struktura organizacyjna.
Struktura w 2017:
W 2019 roku w strukturach brygady zorganizowane były:
Tradycje.
Decyzją nr 49/MON Ministra Obrony Narodowej z dnia 1 marca 2017, brygada przejęła i z honorem kultywuje tradycje:
oddziałów bojowych Armii Krajowej Obywatelskiej:
oddziałów bojowych podległych Białostockiemu Inspektoratowi Armii Krajowej:
oddziałów bojowych Armii Krajowej Obywatelskiej:
oddziałów bojowych Zrzeszenia „Wolność i Niezawisłość”:
oddziałów bojowych podległych Suwalskiemu Inspektoratowi Armii Krajowej:
oddziałów bojowych Armii Krajowej Obywatelskiej:
oddziałów bojowych Zrzeszenia „Wolność i Niezawisłość”:
oddziałów bojowych podległych Suwalskiemu Inspektoratowi Armii Krajowej:
oddziałów bojowych Armii Krajowej Obywatelskiej:
oddziałów bojowych i związków taktycznych podległych Podlaskiemu Inspektoratowi Armii Krajowej:
Brygada przyjęła wyróżniającą nazwę „Podlaska” i otrzymuje imię płk. Władysława Liniarskiego, ps. „Mścisław”.

</doc>
<doc id="4153308" url="https://pl.wikipedia.org/wiki?curid=4153308" title="2 Lubelska Brygada Obrony Terytorialnej">
2 Lubelska Brygada Obrony Terytorialnej

2 Lubelska Brygada Obrony Terytorialnej im. mjr. Hieronima Dekutowskiego, ps. „Zapora” (2 LBOT) – związek taktyczny Wojsk Obrony Terytorialnej Wojska Polskiego.
Struktura organizacyjna.
Struktura w 2019:
Tradycje.
Decyzją nr 50/MON Ministra Obrony Narodowej z dnia 1 marca 2017, brygada przejęła i z honorem kultywuje tradycje:
Przyjęła nazwę wyróżniającą „Lubelska” i otrzymała imię mjr. Hieronima Dekutowskiego, ps. „Zapora”. Święto 2 Brygada Obrony Terytorialnej obchodzi w dniu 24 maja.

</doc>
<doc id="4153311" url="https://pl.wikipedia.org/wiki?curid=4153311" title="3 Podkarpacka Brygada Obrony Terytorialnej">
3 Podkarpacka Brygada Obrony Terytorialnej

3 Podkarpacka Brygada Obrony Terytorialnej im. płk Łukasza Cieplińskiego (3 PBOT) – związek taktyczny Wojsk Obrony Terytorialnej Wojska Polskiego.
Struktura organizacyjna.
Struktura w 2021:
Tradycje.
Decyzją nr 51/MON Ministra Obrony Narodowej z dnia 1 marca 2017, brygada przejęła i z honorem kultywuje tradycje jednostek wojskowych i pododdziałów partyzanckich zbrojnego podziemia niepodległościowego:
Podokręgu Armii Krajowej Rzeszów, kryptonim „Woda”, „Ogniwo”, „Rezeda”:
Okręgu Zrzeszenia „Wolność i Niezawisłość” Rzeszów:
Brygada przyjęła nazwę wyróżniającą „Podkarpacka” i otrzymała imię płk. Łukasza Cieplińskiego.
Doroczne święto brygady ustanowiono na dzień 26 lipca.

</doc>
<doc id="4153312" url="https://pl.wikipedia.org/wiki?curid=4153312" title="Dmytro Dołgopołow">
Dmytro Dołgopołow



</doc>
<doc id="4153315" url="https://pl.wikipedia.org/wiki?curid=4153315" title="Klára Dostálová">
Klára Dostálová

Klára Dostálová (ur. 13 marca 1971 w Pradze) – czeska polityk, ekonomistka i samorządowiec, w latach 2014–2017 wiceminister, a od 2017 do 2021 minister rozwoju regionalnego, parlamentarzystka.
Życiorys.
W latach 1989–1994 studiowała ekonomię w Wyższej Szkole Ekonomicznej w Pradze. Od 1994 pracowała w branży księgowej, m.in. prowadząc własną działalność gospodarczą. Była też zatrudniona jako specjalistka ds. kredytów w przedsiębiorstwie finansowym. W 2002 została kierownikiem biura w administracji kraju hradeckiego, a w 2004 dyrektorem Centrum evropského projektování w miejscowości Hradec Králové.
W 2014 objęła stanowisko wiceministra, a następnie w tym samym roku pierwszego wiceministra rozwoju regionalnego w rządzie Bohuslava Sobotki. W latach 2016–2017 pełniła funkcję radnej kraju hradeckiego. W wyborach parlamentarnych w 2017 z ramienia partii ANO 2011 uzyskała mandat deputowanej do Izby Poselskiej. Z uwagi na niepołączalność funkcji zrezygnowała ze stanowiska rządowego.
13 grudnia 2017 powróciła w skład administracji rządowej, została wówczas ministrem rozwoju regionalnego w gabinecie Andreja Babiša. Pozostała na tym stanowisku także w powołanym 27 czerwca 2018 drugim gabinecie dotychczasowego premiera.
W 2021 z powodzeniem ubiegała się o poselską reelekcję. W grudniu tegoż roku zakończyła pełnienie funkcji ministra.
Przypisy.
 

</doc>
<doc id="4153316" url="https://pl.wikipedia.org/wiki?curid=4153316" title="4 Warmińsko-Mazurska Brygada Obrony Terytorialnej">
4 Warmińsko-Mazurska Brygada Obrony Terytorialnej

4 Warmińsko-Mazurska Brygada Obrony Terytorialnej im. kpt. Gracjana Klaudiusza Fróga, ps. „Szczerbiec” (4 W-MBOT) – związek taktyczny Wojsk Obrony Terytorialnej Wojska Polskiego.
Struktura organizacyjna.
Struktura w 2017:
Tradycje.
Decyzją nr 15/MON Ministra Obrony Narodowej z dnia 28 lutego 2018, brygada przejęła i z honorem kultywuje tradycje:
Brygada przyjęła wyróżniającą nazwę „Warmińsko-Mazurska” i otrzymuje imię kpt. Gracjana Klaudiusza Fróga, ps. „Szczerbiec”.

</doc>
<doc id="4153317" url="https://pl.wikipedia.org/wiki?curid=4153317" title="Michał Karczewicz">
Michał Karczewicz

Michał Karczewicz (ur. 1886, zm. 31 stycznia 1945 w Zabojkach) – polski duchowny rzymskokatolicki posługujący na terenie archidiecezji lwowskiej.
Życiorys.
Urodził się w 1886 na Kresach Wschodnich. W 1910 został wyświęcony na kapłana archidiecezji lwowskiej obrządku łacińskiego. Od 1934 znajdował się na placówce w Zabojkach, gdzie usługiwał 1213 wiernym. Wraz z ks. Stefanem Chabło z Chodaczkowa Wielkiego uratował  Jana Kliważa przed karą śmierci, błagając o dożywocie dla niego oficerów gestapo w Tarnopolu. Po zajęciu ponownie terenów Podola przez wojska radzieckie, 31.01.1945 ks. Karczewicz został siłą uprowadzony ze wsi przez ukraińskich nacjonalistów i w niejasnych okolicznościach zamordowany.
Jego imię i nazwisko widnieje na tablicy pamiątkowej ku czci pomordowanych księży przez OUN-UPA w Czerwonej Wodzie.

</doc>
<doc id="4153319" url="https://pl.wikipedia.org/wiki?curid=4153319" title="5 Mazowiecka Brygada Obrony Terytorialnej">
5 Mazowiecka Brygada Obrony Terytorialnej

5 Mazowiecka Brygada Obrony Terytorialnej im. ppor. Mieczysława Dziemieszkiewicza, ps. „Rój” (5 MBOT) – związek taktyczny Wojsk Obrony Terytorialnej Wojska Polskiego.
Struktura organizacyjna.
Struktura w 2019:
Tradycje.
Decyzją nr 16/MON Ministra Obrony Narodowej z dnia 28 lutego 2018, brygada przyjęła wyróżniającą nazwę „Mazowiecka” i otrzymała imię st. sierż. Mieczysława Dziemieszkiewicza, ps. „Rój”.
Decyzją nr 74/MON Ministra Obrony Narodowej z dnia 25 maja 2021, brygada otrzymała imię ppor. Mieczysława Dziemieszkiewicza, ps. „Rój” (pośmiertny awans).

</doc>
<doc id="4153320" url="https://pl.wikipedia.org/wiki?curid=4153320" title="6 Mazowiecka Brygada Obrony Terytorialnej">
6 Mazowiecka Brygada Obrony Terytorialnej

6 Mazowiecka Brygada Obrony Terytorialnej im. rotmistrza Witolda Pileckiego (6 MBOT) – związek taktyczny Wojsk Obrony Terytorialnej Wojska Polskiego.
Struktura organizacyjna.
Struktura od 2017
Struktura w 2019:
Struktura stan od stycznia 2021:
Tradycje.
Decyzją nr 17/MON Ministra Obrony Narodowej z dnia 28 lutego 2018, brygada przyjęła wyróżniającą nazwę „Mazowiecka” i otrzymała imię rotmistrza Witolda Pileckiego.
Decyzją nr 147/MON Ministra Obrony Narodowej z dnia 10 września 2019, ustanowiono święto brygady na dzień 27 kwietnia.

</doc>
<doc id="4153322" url="https://pl.wikipedia.org/wiki?curid=4153322" title="Greatest Hits Tour (Björk)">
Greatest Hits Tour (Björk)

Greatest Hits Tour – szósta trasa koncertowa Björk, w jej trakcie odbyło się dwadzieścia osiem koncertów.

</doc>
<doc id="4153323" url="https://pl.wikipedia.org/wiki?curid=4153323" title="Edyta Golec">
Edyta Golec

Edyta Golec z domu Mędrzak (ur. 25 czerwca 1977) – polska altowiolistka i wokalistka, współtworzy zespół Golec uOrkiestra.
Życiorys.
Edukację muzyczną rozpoczęła w 1989 w Państwowej Szkole Muzycznej w Bielsku-Białej w klasie altówki. Mając 14 lat została członkinią kapeli rodzimego Zespołu Regionalnego „Magurzanie” z Łodygowic, oraz gościnnie występowała z kapelami zespołów: „Wierchy” z Milówki, „Pilsko” z Żywca, „Grojcowianie” z Wieprza. Tam zgłębiała tajniki śpiewu białego, oraz poszerzała wiedzę na temat muzyki Beskidu Żywieckiego. Z kulturą góralską obcowała od dziecka, ponieważ jej dziadek grał na skrzypcach, mama tańczyła w zespole regionalnym, a dom rodziców i dziadków był domem rozśpiewanym podczas każdej uroczystości rodzinnej. Udzielając się w zespołach regionalnych, uczestniczyła w konkursach i festiwalach folklorystycznych w kraju i za granicą, m.in. w Turcji, Włoszech, Szwecji, Niemczech, na Słowacji i na Węgrzech.
W 1996 została przyjęta na Akademię Muzyczną w Katowicach, do klasy altówki. W czasie studiów koncertowała z młodzieżowymi orkiestrami symfonicznymi na scenach m.in. niemieckiej Opery Margrabiów w Bayreuth; „Royce Hall of UCLA" w Los Angeles; Filharmonii Śląskiej w Katowicach, w salach koncertowych Innsbrucku, Grazu, Bischoshofen, wykonując dzieła Gustava Mahlera, Richarda Straussa, Johannesa Brahmsa i innych kompozytorów muzyki klasycznej. Współtworzyła również kwartet smyczkowy wspólnie z koleżankami z bielskiego liceum, koncertując z repertuarem m.in. Mozarta, Dvořáka, Beethovena. W 2001 r. zagrała dyplom końcowy i obroniła pracę magisterską na Akademii Muzycznej, zostając absolwentką tejże uczelni w klasie altówki Dariusza Korcza.
W czasach licealnych związała się z Łukaszem Golcem, który zaprosił ją do gry w kapeli „Wierchy” z Milówki. Tak zaczęła się ich współpraca muzyczna, którą kontynuowali na studiach, tworząc zespół z pochodzącą z Poronina Anną Chowaniec -„Rybką” i jej bratem Andrzejem Chowaniec - „Rybką”, Krzysztofem Puszyńskim, Pawłem Golcem. Zespół łączył elementy tradycyjnej muzyki Podhala i Beskidów, z elementami improwizacji jazzowej. Stało się to podwaliną do powstania zespołu Golec uOrkiestra, w której Edyta Golec jest członkinią od 1998 r.
We wrześniu 2000 r. poślubiła Łukasza Golca, z którym wychowuje trójkę dzieci: Bartłomieja (ur. 2004), Antoninę (ur. 2006), Piotra (ur. 2008).
Nagrody.
W 2012 roku została wyróżniona w konkursie „3 RAZY ONA” organizowanym i prowadzonym przez Agatę Młynarską. Oprócz niej wyróżnione zostały jeszcze Dorota Wellman i Ewa Błaszczyk. Patronat honorowy nad plebiscytem objęła ówczesna pierwsza dama Anna Komorowska.

</doc>
<doc id="4153333" url="https://pl.wikipedia.org/wiki?curid=4153333" title="Kacper Bąkiewicz">
Kacper Bąkiewicz

Kacper Bąkiewicz (ur. 15 listopada 1996 we Wschowie) – zawodnik sportów sylwetkowych federacji IFBB startujący w kategorii Men's Physique, siatkarz plażowy, wielokrotny reprezentant Polski,

</doc>
<doc id="4153335" url="https://pl.wikipedia.org/wiki?curid=4153335" title="2 Brygada Obrony Terytorialnej">
2 Brygada Obrony Terytorialnej



</doc>
<doc id="4153336" url="https://pl.wikipedia.org/wiki?curid=4153336" title="George Thomas Baird">
George Thomas Baird

George Thomas Baird (ur. 3 listopada 1847, zm. 21 kwietnia 1917) – polityk kanadyjski.
Życiorys.
Urodził się w Bairdsville w Carleton County w prowincji Nowy Brunszwik. Był mieszanego, szkocko-irlandzkiego pochodzenia. Jego rodzicami byli George Baird, Esq. i jego żona Frances Jane Bishop. Ukończył Bairdsville Public School, Carleton Grammar School i Provincial Normal School we Fredericton. Przez wiele lat pracował jako nauczyciel. Potem zmienił zawód i spróbował swych sił w biznesie. Został handlarzem drewnem, a potem ogólnym sprzedawcą. Był także kierownikiem urzędu pocztowego. W 1879 ożenił się z Idą Jane Sadler, córką kapitana Dextera W. Sadlera. Z tego związku urodziło się troje dzieci, dwóch synów i córka. Zainteresował się funkcjami publicznymi. Został sędzią pokoju dla hrabstwa Victorii. Po raz pierwszy został wybrany do House of Assembly w wyborach uzupełniających po rezygnacji deputowanego Richarda White’a L. Tibbittsa w 1884. Potem wygrywał wybory w 1886 i w 1890. Kiedy jego wybór w 1890 został oprotestowany, zrezygnował z mandatu. Po raz kolejny został wybrany w 1892. W 1895 został wybrany do Senatu. Zmarł w wieku 69 lat w swojej posiadłości w Andover. Jego żona zmarła w wieku 70 lat w 1930.

</doc>
<doc id="4153337" url="https://pl.wikipedia.org/wiki?curid=4153337" title="John P. Hale">
John P. Hale

John Parker Hale (ur. 31 marca 1806 w Rochester, zm. 19 listopada 1873 w Dover) – amerykański polityk, prawnik i abolicjonista. Kandydat na prezydenta w wyborach w 1852 roku.
Życiorys.
Urodził się 31 marca 1806 roku w Rochester. Nauki pobierał w Phillips Exeter Academy, a następnie w Bowdoin College. Od 1827 roku studiował prawo i po trzech latach został przyjęty do palestry. W 1832 roku został wybrany do stanowej legislatury, a w latach 1834–1841 był prokuratorem okręgowym.
W 1841 roku wygrał wybory do Izby Reprezentantów, z ramienia Partii Demokratycznej, gdzie wielokrotnie wypowiadał się przeciwko niewolnictwu. Pięć lat później z sukcesem wystartował do Senatu, jako kandydat niezależny. W Senacie nadal głosił poglądy abolicjonistyczne, a także domagał się przyjęcia ustawy znoszącej chłostę w Marynarce Wojennej. W 1847 roku przyjął nominację prezydencką od Partii Wolnej Ziemi, jednak po jej fuzji z Partią Wolności – zrezygnował. Wystartował jednak w wyborach w 1852 roku, jako kandydat freesoilerów, uzyskując ponad 155 tysięcy głosów (4,9%), co było trzecim wynikiem wśród kandydatów. Od roku 1852 praktykował prawo, a trzy lata później ponownie z sukcesem kandydował do Senatu, przystając do Partii Republikańskiej. W 1865 roku został mianowany przez Abrahama Lincolna ambasadorem USA w Hiszpanii, funkcję tę pełnił przez cztery lata. Zmarł 19 listopada 1873 roku w Dover.

</doc>
<doc id="4153344" url="https://pl.wikipedia.org/wiki?curid=4153344" title="Legenda o jeziorze Leleskim">
Legenda o jeziorze Leleskim



</doc>
<doc id="4153353" url="https://pl.wikipedia.org/wiki?curid=4153353" title="Boriej">
Boriej



</doc>
<doc id="4153372" url="https://pl.wikipedia.org/wiki?curid=4153372" title="Tadija Kačar">
Tadija Kačar

Tadija Kačar (ur. 16 stycznia 1956 w Jajcach) – jugosłowiański bokser, wicemistrz olimpijski z 1976 i świata z 1978.
Zdobył srebrny medal w kategorii półśredniej (do 67 kg) na mistrzostwach Europy juniorów w 1974 w Kijowie.
Na igrzyskach olimpijskich w 1976 w Montreaul zdobył srebrny medal w wadze lekkośredniej (do 71 kg). Po wygraniu czterech walk, w tym półfinałowej z Rolando Garbeyem z Kuby uległ w finale Jerzemu Rybickiemu. Odpadł w pierwszej walce w tej wadze na mistrzostwach Europy w 1977 w Halle.
Na mistrzostwach świata w 1978 w Belgradzie startował w wadze półciężkiej (do 81 kg) i zdobył w niej srebrny medal po pokonaniu w półfinale Herberta Baucha z NRD i przegranej w finale z Sixto Sorią z Kuby. Na tych samych mistrzostwach jego młodszy brat Slobodan wywalczył brązowy medal w wadze średniej (do 75 kg).
Tadija Kačar zdobył srebrny medal w wadze półciężkiej na mistrzostwach Europy w 1979 w Kolonii. W finale pokonał go Albert Nikolian ze Związku Radzieckiego. Zwyciężył w wadze średniej na igrzyskach śródziemnomorskich w 1979 w Splicie (na tych samych igrzyskach Slobodan Kačar wygrał w wadze półciężkiej).
Tadija Kačar był mistrzem Jugosławii w wadze półciężkiej w 1978 i 1979 oraz wicemistrzem w 1981.
Jest bratem Slobodana Kačara, mistrza olimpijskiego w boksie z 1980 oraz wujem Gojko Kačara, serbskiego piłkarza.

</doc>
<doc id="4153376" url="https://pl.wikipedia.org/wiki?curid=4153376" title="Coprotus">
Coprotus

Coprotus Korf &amp; Kimbr. – rodzaj grzybów z typu workowców ("Ascomycota").
Systematyka i nazewnictwo.
Pozycja w klasyfikacji według Index Fungorum: "Incertae sedis, Pezizales, Pezizomycetidae, Pezizomycetes, Pezizomycotina, Ascomycota, Fungi".
Synonim: "Leporina" Velen:

</doc>
<doc id="4153388" url="https://pl.wikipedia.org/wiki?curid=4153388" title="Anna Pelczar-Barwacz">
Anna Pelczar-Barwacz

Anna Maria Pelczar-Barwacz – polska matematyk, doktor habilitowana nauk matematycznych. Specjalizuje się w analizie funkcjonalnej oraz przestrzeniach Banacha. Adiunkt Katedry Analizy Funkcjonalnej Instytutu Matematyki Wydziału Matematyki i Informatyki Uniwersytetu Jagiellońskiego. Córka Andrzeja Pelczara.
Życiorys.
Matematykę ukończyła na Uniwersytecie Jagiellońskim w 1996, gdzie następnie rozpoczęła studia doktoranckie. Stopień doktorski uzyskała w roku 2000 broniąc pracy pt. "O dychotomii Gowersa", przygotowanej pod kierunkiem Edwarda Tutaja. Habilitowała się na macierzystej uczelni w 2013.
Swoje prace publikowała w takich czasopismach jak m.in. „Proceedings of the American Mathematical Society”, „Studia Mathematica”, „Journal of Functional Analysis”, „Bulletin of the London Mathematical Society" oraz „Israel Journal of Mathematics".
Należy do Polskiego Towarzystwa Matematycznego.

</doc>
<doc id="4153390" url="https://pl.wikipedia.org/wiki?curid=4153390" title="Tomasz Kizny">
Tomasz Kizny

Tomasz Kizny (ur. 18 sierpnia 1958 we Wrocławiu) – polski fotograf i dziennikarz, działacz opozycyjny w PRL.
Ukończył liceum ogólnokształcące we Wrocławiu. W latach 1982–1991 działał w Niezależnej Agencji Fotograficznej Dementi, której był współzałożycielem i jednym z głównych fotografów. Agencja dokumentowała m.in. opór społeczny przeciw stanowi wojennemu w Polsce oraz rozpad systemu komunistycznego. W latach 1982–1989 współorganizował też liczne niezależne wystawy fotograficzne, głównie w kościołach oraz mieszkaniach prywatnych w kraju i zagranicą.
Współpracował z kwartalnikiem „Karta” (1991–1999), „Magazynem Gazety Wyborczej” (1993–2003), zaś od 2004 działa jako fotograf i dziennikarz niezależny. Jest członkiem Stowarzyszenia Dziennikarzy Polskich (od 1990) i Związku Polskich Artystów Fotografików (od 1992). Był laureatem nagród Stowarzyszenia Dziennikarzy Polskich dla Dziennikarzy Niezależnych (1988), Polcul Foundation (1990), Związku Polskich Artystów Fotografików. W 2007 został odznaczony Krzyżem Kawalerskim Orderu Odrodzenia Polski.

</doc>
<doc id="4153404" url="https://pl.wikipedia.org/wiki?curid=4153404" title="Old Langho">
Old Langho

Old Langho – wieś w Anglii, w hrabstwie Lancashire. Leży 17,5 km od miasta Preston, 34,6 km od miasta Lancaster i 302,1 km od Londynu. W 2015 miejscowość liczyła 1378 mieszkańców.

</doc>
<doc id="4153405" url="https://pl.wikipedia.org/wiki?curid=4153405" title="Slobodan Kačar">
Slobodan Kačar

Slobodan Kačar (ur. 15 września 1957 w Jajcach) – jugosłowiański bokser, mistrz olimpijski z 1980, później zawodowy mistrz świata organizacji IBF.
Wystąpił w wadze średniej (do 75 kg) na mistrzostwach Europy w 1977 w Halle. Pokonał Wiesława Niemkiewicza, ale w ćwierćfinale uległ późniejszemu mistrzowi Leonidowi Szaposznikowowi ze Związku Radzieckiego.
Na mistrzostwach świata w 1978 w Belgradzie zdobył brązowy medal w wadze średniej po pokonaniu w ćwierćfinale Szaposznikowa i porażce w półfinale z José Gómezem z Kuby. Na tych samych mistrzostwach jego starszy brat Tadija wywalczył srebrny medal w wadze półciężkiej (do 81 kg). Slobodan Kačar zwyciężył w wadze półciężkiej na igrzyskach śródziemnomorskich w 1979 w Splicie (na tych samych igrzyskach Tadija Kačar wygrał w wadze średniej).
Na igrzyskach olimpijskich w 1980 w Moskwie Slobodan Kačar zdobył złoty medal w wadze półciężkiej. Wygrał cztery walki, w tym z Dawitem Kwaczadze z ZSRR w ćwierćfinale, Herbertem Bauchem z NRD w półfinale i z Pawłem Skrzeczem w finale.
Był mistrzem Jugosławii w wadze średniej w 1977 i 1978 oraz w wadze półciężkiej w 1980, a także wicemistrzem w wadze półśredniej (do 67 kg) w 1975.
W 1983 przeszedł na zawodowstwo. Wygrał pierwszych 20 walk i 21 grudnia 1985 w Pesaro zmierzył się z Eddiem Mustafą Muhammadem w pojedynku o pas mistrza świata organizacji IBF w kategorii półciężkiej, wakujący po rezygnacji z niego przez Michaela Spinksa. Kačar wygrał niejednogłośnie na punkty i został nowym mistrzem świata. Stracił ten tytuł w pierwszej obronie 6 września 1986 w Las Vegas, gdy Bobby Czyz pokonał go przez techniczny nokaut w 5. rundzie. Była to pierwsza porażka Kačara na zawodowym ringu. Później stoczył jeszcze jedną wygraną i jedną przegraną walkę i w 1987 zakończył karierę.
Jest bratem Tadiji Kačara, wicemistrza olimpijskiego w boksie z 1976 oraz wujem Gojko Kačara, serbskiego piłkarza.

</doc>
<doc id="4153408" url="https://pl.wikipedia.org/wiki?curid=4153408" title="High Roothing">
High Roothing



</doc>
<doc id="4153413" url="https://pl.wikipedia.org/wiki?curid=4153413" title="New Norfolk (Tasmania)">
New Norfolk (Tasmania)



</doc>
<doc id="4153422" url="https://pl.wikipedia.org/wiki?curid=4153422" title="Retina (czasopismo)">
Retina (czasopismo)

Retina. The Journal of Retinal and Vitreous Diseases (skrót: Retina J Ret Vit Dis) – amerykańskie czasopismo okulistyczne wydawane od 1981; specjalizujące się w zaburzeniach witreoretinalnych (ciała szklistego i siatkówki) oka.
Czasopismo jest recenzowane i publikuje wysoce specjalistyczne prace oryginalne (badania i obserwacje kliniczne oraz klinicznie istotne badania laboratoryjne), artykuły redakcyjne (edytoriale) oraz artykuły przeglądowe dotyczące istotnych zagadnień witreoretinalnych. Publikacje dotyczą nowych metod diagnostycznych w zakresie okulistyki witreoretinalnej, technik mikrochirurgicznych, nowych narzędzi i leków oraz sposobów leczenia schorzeń siatkówki i szklistki. Czasopismo adresowane jest do okulistów i specjalistów-mikrochirurgów zajmujących się odcinkiem witreoretinalnym oka.
Pismo ma współczynnik wpływu impact factor (IF) wynoszący 4,013 (2017). W międzynarodowym rankingu SCImago Journal Rank (SJR) mierzącym znaczenie poszczególnych czasopism naukowych „Retina" zostało w 2018 sklasyfikowane na 7. miejscu wśród czasopism okulistycznych. W polskich wykazach czasopism punktowanych przez Ministerstwo Nauki i Szkolnictwa Wyższego za lata 2009–2016 czasopismo otrzymało kolejno: 24 pkt (2009), 32 pkt (2010), 35 pkt (2011–2015), 40 pkt (2016) oraz 140 pkt (2019). 
Redaktorem naczelnym ("ang. editor-in-chief") jest Alexander J. Brucker – profesor okulistyki związany z Uniwersytetem Pensylwanii. W skład rady redakcyjnej ("ang. editorial board") czasopisma wchodzą głównie profesorowie okulistyki specjalizujący się w badaniach nad schorzeniami siatkówki i szklistki z różnych ośrodków akademickich w USA oraz – w znacznie mniejszej liczbie – także spoza tego kraju. Wydawcą jest Lippincott Williams &amp; Wilkins Ltd.

</doc>
<doc id="4153423" url="https://pl.wikipedia.org/wiki?curid=4153423" title="Rzęśl wiosenna">
Rzęśl wiosenna

Rzęśl wiosenna ("Callitriche palustris" L.) – gatunek rośliny z rodziny babkowatych. Występuje w Europie, Azji i Ameryce Północnej. W Polsce rośnie na obszarze całego kraju.
Biologia i ekologia.
Bylina lub roślina jednoroczna, hydrofit. Rośnie w płytkich wodach stojących i płynących. Kwitnie od maja do października. Liczba chromosomów 2n = 20. Gatunek charakterystyczny związku "Hottonion".
Zastosowanie.
Surowiec zielarski: napar, alkoholatura, maceraty z ziela ("Herba Callitricheae") zawierają: irydoidy, flawonoidy, kwasy fenolowe.
Działanie: rozkurczowe na mięśnie gładkie (spazmolityczne), przeciwzapalne, antyseptyczne, bakteriostatyczne, przeciwwirusowe, hepatoprotekcyjne, moczopędne, immunostymulujące, uspokajające, przeciwkaszlowe. Wskazania: niewydolność wątroby, wirusowe zapalenie wątroby, stany skurczowe układu pokarmowego, układu moczowego i płciowego, stany zapalne gardła, jamy ustnej i przewodu pokarmowego, stany zapalne skóry, zaburzenia w wydzielaniu żółci, owrzodzenia jelit i żołądka.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony). Znajduje się także w Czerwonej księdze gatunków zagrożonych w kategorii LC (najmniejszej troski).

</doc>
<doc id="4153424" url="https://pl.wikipedia.org/wiki?curid=4153424" title="Callitriche palustris">
Callitriche palustris



</doc>
<doc id="4153425" url="https://pl.wikipedia.org/wiki?curid=4153425" title="Callitriche verna">
Callitriche verna



</doc>
<doc id="4153427" url="https://pl.wikipedia.org/wiki?curid=4153427" title="Dom Serbski">
Dom Serbski

Dom Serbski w Budziszynie (jęz. górnołużycki: "Serbski dom w Budyšinje", niem.: "Haus der Sorben (Wendisches Haus) in Bautzen") – to siedziba wielu serbołużyckich organizacji i stowarzyszeń społeczno-kulturalnych.
Historia.
Już w 1847 w łużyckim stowarzyszeniu naukowo-kulturalnym "Maćica Serbska" powstał zamiar wybudowania centralnej siedziby dla tej organizacji. W 1873 Jan Arnošt Smoler kupił działkę na Lauengraben w Budziszynie wraz z domem, podwórzem i ogrodem. Problemem było jednak finansowanie budowy; zbiórka pieniędzy na terenie Niemiec nie przyniosła zadowalających rezultatów, dlatego Smoler udał się do krajów słowiańskich, w tym do Rosji.
Po śmierci Smolera w 1884, patronat nad budową przejęł Arnošt Muka, architektem był August Grothe. Kamień węgielny pod nowy budynek położono 21 kwietnia 1897, a budowę ukończono 26 września 1904 w stylu neorenesansu. Mieściły się tam m.in.: serbołużycka biblioteka, drukarnia, czytelnia i kawiarnia oraz bank ludowy. III Rzesza w 1937 zlikwidowała wszystkie organizacje serbołużyckie, a Dom Serbski stał się miejscem zebrań NSDAP. II wojna światowa spowodowała poważne zniszczenie budynku, który ponownie został otwarty jako centrum społeczno-kulturalne Serbołużyczan dopiero po odbudowie 8 lipca 1956. W czasach NRD Dom mieścił sale klubowe, lokalne grupy Domowiny, Teatr dla Dzieci i Muzeum Literatury Serbołużyckiej. Obecnie Dom jest centrum społeczno-oświatowo-kulturalnym Górnołużyczan i miejscem wielu imprez kulturalnych.

</doc>
<doc id="4153432" url="https://pl.wikipedia.org/wiki?curid=4153432" title="Białouch">
Białouch

Białouch ("Hyomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Nowej Gwinei.
Morfologia.
Długość ciała (bez ogona) 295–390 mm, długość ogona 245–381 mm, długość ucha 18–28 mm, długość tylnej stopy 53–64 mm; masa ciała 750–985 g.
Systematyka.
Etymologia.
"Hyomys": "hus", ὑος "huos" „świnia, wieprz”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4153433" url="https://pl.wikipedia.org/wiki?curid=4153433" title="Hyomys">
Hyomys



</doc>
<doc id="4153435" url="https://pl.wikipedia.org/wiki?curid=4153435" title="Šentrupert">
Šentrupert



</doc>
<doc id="4153437" url="https://pl.wikipedia.org/wiki?curid=4153437" title="Waves (album Rachel Platten)">
Waves (album Rachel Platten)

Waves – czwarty album studyjny amerykańskiej piosenkarki Rachel Platten, wydany 27 października 2017 roku.
Informacje o albumie.
18 sierpnia 2017 roku Platten wydała singiel „Broken Glass” promujący jej czwarty album studyjny. 6 października piosenkarka ujawniła pierwszy singiel promocyjny „Perfect for You” oraz zapowiedziała wydanie albumu "Waves" i zdradziła tracklistę. 20 października wydała kolejny singiel promocyjny – „Collide”.
Album "Waves" ukazał się 27 października 2017 roku i zadebiutował na 73. pozycji listy "Billboard 200", sprzedając się w nakładzie 8,000 kopii w pierwszym tygodniu premiery.

</doc>
<doc id="4153438" url="https://pl.wikipedia.org/wiki?curid=4153438" title="Preserje">
Preserje



</doc>
<doc id="4153439" url="https://pl.wikipedia.org/wiki?curid=4153439" title="Poljče">
Poljče



</doc>
<doc id="4153440" url="https://pl.wikipedia.org/wiki?curid=4153440" title="Morderstwo w Orient Expressie (film 2017)">
Morderstwo w Orient Expressie (film 2017)

Morderstwo w Orient Expressie () – amerykańsko-brytyjski film kryminalny z 2017 roku w reżyserii Kennetha Branagha, powstały na podstawie powieści z 1934 roku "pod tym samym tytułem" autorstwa Agathy Christie. Film jest czwartą adaptacją powieści Christie, poczynając od "filmu" z 1974 roku, "filmu telewizyjnego" z 2001 roku, a kończąc na serialu telewizyjnym "Poirot". Wyprodukowany przez wytwórnię 20th Century Fox.
Premiera filmu odbyła się w Stanach Zjednoczonych 10 listopada 2017, a w Polsce 24 listopada 2017 roku.
Fabuła.
Po rozwiązaniu skomplikowanej zagadki kryminalnej belgijski detektyw Herkules Poirot (Kenneth Branagh) wyrusza na wymarzone wakacje do Stambułu, gdzie spotyka się z dawno niewidzianym przyjacielem Boucem. Wkrótce okazuje się, że Poirot nie może zrealizować swoich urlopowych planów – dostaje telegram wzywający go do Londynu. Bouc, świeżo upieczony szef luksusowego Orient Expressu, proponuje Herkulesowi trzydniową podróż do Paryża, skąd wąsatemu detektywowi będzie już łatwiej dotrzeć do Anglii. Jednym z jego współpasażerów jest arogancki milioner Samuel Ratchett (Johnny Depp), który od jakiegoś czasu dostaje listy z pogróżkami. Mężczyzna oferuje Poirotowi bajońską sumę za wykrycie ich autora. Zdegustowany grubiańskim zachowaniem bogacza Belg odmawia. Następnego dnia Ratchett zostaje znaleziony martwy w swoim przedziale.
Produkcja.
Zdjęcia do filmu kręcono w Londynie, Longcross (Wielka Brytania), Dolinie Aosty (Włochy) oraz na Malcie.
Odbiór.
Box office.
Z dniem 20 listopada 2017 roku film "Morderstwo w Orient Expressie" zarobił łącznie $53,3 miliony dolarów w Stanach Zjednoczonych i Kanadzie, a $96,5 milionów w pozostałych państwach; łącznie $149,8 milionów, w stosunku do budżetu produkcyjnego $55 milionów.
Krytyka w mediach.
Film "Morderstwo w Orient Expressie" spotkał się z mieszanymi recenzjami od krytyków. Agregujący recenzje filmowe serwis Rotten Tomatoes, w oparciu o sto dziewięćdziesiąt siedem omówień, okazał obrazowi 58-procentowe wsparcie (średnia ocena wyniosła 6,1 na 10). Na portalu Metacritic średnia ocen z 41 recenzji wyniosła 52 punkty na 100.

</doc>
<doc id="4153445" url="https://pl.wikipedia.org/wiki?curid=4153445" title="Imago artis">
Imago artis



</doc>
<doc id="4153452" url="https://pl.wikipedia.org/wiki?curid=4153452" title="Katarzyna Hejke">
Katarzyna Hejke



</doc>
<doc id="4153455" url="https://pl.wikipedia.org/wiki?curid=4153455" title="Ołeh Bojczyszyn">
Ołeh Bojczyszyn

Ołeh Iwanowycz Bojczyszyn, ukr. Олег Іванович Бойчишин (ur. 12 sierpnia 1973 roku we Lwowie) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek Szkoły Sportowej Karpaty Lwów. W 1992 rozpoczął karierę piłkarską w rodzimym klubie Karpaty Lwów, jednak rzadko wychodził na boisko. W 1996 został piłkarzem Wołyni Łuck, skąd wrócił w następnym roku do FK Lwów. W 1998 przeszedł do Podillia Chmielnicki. W sezonie 2000/01 bronił barw zespołu Sokił Złoczów, po czym przeniósł się do klubu Frunzeneć-Liha-99 Sumy, w którym zakończył karierę piłkarza w 2001.
Kariera reprezentacyjna.
W 1993 rozegrał jeden mecz w składzie młodzieżowej reprezentacji Ukrainy.
Kariera trenerska.
Najpierw pomagał szkolić dzieci w Szkole Sportowej Karpaty Lwów. W sezonie 2011/12 trenował zespół Karpaty-2 Lwów. Następnie pracował w estońskim Santos Tartu. Od 2016 do maja 2017 roku pracował w sztabie szkoleniowym litewskiego Utenisu Uciana, z przerwami prowadząc klub. 21 listopada 2017 roku został mianowany na stanowisko głównego trenera klubu Karpaty Lwów. 16 sierpnia 2018 roku został z niego zwolniony. Od 28 listopada 2018 do 13 stycznia 2019 ponownie pełnił funkcję głównego trenera Karpat.

</doc>
<doc id="4153458" url="https://pl.wikipedia.org/wiki?curid=4153458" title="Joga śmiechu">
Joga śmiechu

Joga śmiechu ("Hasyayoga") – praktyka polegająca na wywoływaniu śmiechu przez specjalne ćwiczenia, proste techniki oddechowe jogi i relaksację. Na zajęciach jogi śmiechu ćwiczenia odbywają się w grupach, gdzie wywołaniu śmiechu sprzyja utrzymanie kontaktu wzrokowego, ruch i klimat dziecięcej zabawy. Wywołany śmiech może zamienić się spontaniczny i zaraźliwy, ale nawet jeśli tak się nie stanie joga śmiechu opiera się na przekonaniu, że śmiech wywoływany zapewnia te same fizjologiczne i psychologiczne korzyści jak śmiech spontaniczny.
W 1995 roku w Indiach lekarz dr Madan Kataria zapoczątkował jogę śmiechu jako otwartą poranną praktykę w parkach, głównie dla osób starszych. Joga śmiechu stała się popularna i opisana w książce 2002 książkę "Laugh For No Reason" ("Śmiech bez powodu").
Metoda.
Praktyka odbywa się bez żadnych zabawnych powodów do śmiechu.
Joga śmiechu może zacząć się od delikatnej rozgrzewki, która zawiera rozciąganie, śpiewanie, klaskanie, kontakt wzrokowy i ruch ciała, aby zlikwidować zahamowania i zachęcić do zabawy. Ćwiczenia oddechowe są używane do przygotowania płuc do śmiechu, po których następuje seria ćwiczeń śmiechu, które łączą w sobie grę aktorską i techniki wizualizacji z zabawą. Ćwiczenia śmiechu przeplatają się z ćwiczeniami oddechowymi. Dwadzieścia minut śmiechu zapewnia pełnię fizjologiczne korzyści.
Organizacja Laughter Yoga USA zapewnia możliwość udziału w telefonicznej konferencji dla uczestników, którzy nie będą mogli być obecni na warsztatach.
Naukowa zasadność.
Kilka niewielkich badań naukowych wykazało, że Laughter Yoga może przynieść pewne korzyści medyczne, w tym korzyści dla zdrowia układu krążenia i nastroju. Wykazano, że dobre samopoczucie u pacjentów z depresją jest tak dobre, jak terapia ruchowa. Badanie przeprowadzone przez Uniwersytet Oksfordzki wykazało, że progi bólowe stają się „znacznie wyższe” po śmiechu, w porównaniu do stanu kontrolnego i postrzegają to jako wynik samego śmiechu, a nie nastroju podmiotu. Badanie sugerowało, że śmiech wywołał „efekt opiatowy za pośrednictwem endorfin”, który mógłby „odgrywać kluczową rolę w więziach społecznych”.

</doc>
<doc id="4153459" url="https://pl.wikipedia.org/wiki?curid=4153459" title="Lnicznik drobnoowocowy">
Lnicznik drobnoowocowy

Lnicznik drobnoowocowy ("Camelina microcarpa" Andrz. ex DC.) – gatunek rośliny z rodziny kapustowatych. Występuje w Europie, Afryce, Azji, Ameryce Północnej i Południowej.
W Polsce rośnie na obszarze całego kraju, głównie na niżu.
Biologia i ekologia.
Roślina jednoroczna lub dwuletnia. Rośnie na polach, murawach i przydrożach. Kwitnie od maja do lipca. Liczba chromosomów 2n = 40.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony).

</doc>
<doc id="4153460" url="https://pl.wikipedia.org/wiki?curid=4153460" title="Camelina microcarpa">
Camelina microcarpa



</doc>
<doc id="4153461" url="https://pl.wikipedia.org/wiki?curid=4153461" title="Diecezja Cruz das Almas">
Diecezja Cruz das Almas

Diecezja Cruz das Almas – diecezja Kościoła rzymskokatolickiego w Brazylii. Należy do metropolii São Salvador da Bahia i wchodzi w skład regionu kościelnego Nordeste III. Została erygowana przez papieża Franciszka w dniu 22 listopada 2017.

</doc>
<doc id="4153471" url="https://pl.wikipedia.org/wiki?curid=4153471" title="Salcott cum Virley">
Salcott cum Virley



</doc>
<doc id="4153474" url="https://pl.wikipedia.org/wiki?curid=4153474" title="Antoni Zwatsche">
Antoni Zwatsche



</doc>
<doc id="4153475" url="https://pl.wikipedia.org/wiki?curid=4153475" title="Arkady po Rzeźni">
Arkady po Rzeźni



</doc>
<doc id="4153477" url="https://pl.wikipedia.org/wiki?curid=4153477" title="Satafi">
Satafi

Satafi (łac. "Diocesis Satafensis in Mauretania Caesariensi") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4153479" url="https://pl.wikipedia.org/wiki?curid=4153479" title="Bogusław Nieznalski">
Bogusław Nieznalski

Bogusław Nieznalski (ur. 24 maja 1948 w Sopocie, zm. 30 grudnia 2014 w Gdańsku) – polski fotograf, działacz opozycyjny w PRL.
Życiorys.
W 1968 ukończył Technikum Mechaniczne w Gdańsku, zaś w latach 1968–1970 był studentem wieczorowym Wydziału Mechanicznego Politechniki Gdańskiej. W latach 1970–1975 pracował Instytucie Maszyn Przepływowych PAN w Gdańsku, zaś w latach 1975–1990 na Politechnice Gdańskiej. Od 1974 do 1990 był działaczem Gdańskiego Towarzystwa Fotograficznego (1977–1981 jako wiceprezes, 1981–1988 jako prezes). Wielokrotnie był zatrzymywany przez MO, zaś w 1982 został w trakcie demonstracji postrzelony przez ZOMO. Od 1988 był członkiem Związku Polskich Artystów Fotografików. W latach 1991–1995 był fotoreporterem „Dziennika Bałtyckiego”, współpracował także z IPN. W 1987 otrzymał tytuł artysty FIAP, w 2000 nagrodę Prezydenta Gdańska, zaś w 2008 Krzyż Oficerski Orderu Odrodzenia Polski. 
Wydarzenia społeczno-polityczne, w których był także aktywnym uczestnikiem, dokumentował od 1977 (m.in. strajk w Stoczni Gdańskiej w sierpniu 1980, budowa Pomnika Poległych Stoczniowców, kryzys bydgoski i pogrzeb kardynała Wyszyńskiego w 1981, stan wojenny, strajki w 1988). Był współautorem albumów i wystaw poświęconych „Solidarności”. Zdjęcia Nieznalskiego prezentowano na ponad 200 wystawach, m.in. „Drogi do wolności” (Gdańsk, 2000), „Fenomen Solidarności” (Wilson Center, Waszyngton 2011), „W przededniu wielkiej zmiany” (Gdańsk 2013). Fotografie Bogusława Nieznalskiego znajdują się m.in. w zbiorach Centre Georges Pompidou, Biblioteki Watykańskiej, Europejskiego Centrum Solidarności.
Został pochowany na gdańskim cmentarzu Łostowickim.

</doc>
<doc id="4153487" url="https://pl.wikipedia.org/wiki?curid=4153487" title="Sebastian Pozholiparampil">
Sebastian Pozholiparampil

Sebastian (Jobby) Pozholiparampil (ur. 1 września 1957 w Pullur) – indyjski biskup syromalabarskiego Kościoła katolickiego, eparcha Hosur od 2017.
Życiorys.
Prezbiterat.
Święcenia kapłańskie przyjął 22 grudnia 1982 i został inkardynowany do eparchii Irinjalakuda. Pracował głównie jako duszpasterz parafialny, był także m.in. kierownikiem eparchialnego ośrodka duchowości, wicerektorem i rektorem niższego seminarium oraz syncelem eparchii.
Episkopat.
10 października 2017 otrzymał nominację na pierwszego biskupa nowo powstałej eparchii Hosur. Sakrę przyjął 22 listopada 2017 z rąk kardynała George'a Alencherry'ego.

</doc>
<doc id="4153503" url="https://pl.wikipedia.org/wiki?curid=4153503" title="Rzeżucha drobnokwiatowa">
Rzeżucha drobnokwiatowa

Rzeżucha drobnokwiatowa ("Cardamine parviflora" L.) – gatunek rośliny z rodziny kapustowatych. Występuje w Europie, Azji i Ameryce Północnej. 
W Polsce jest gatunkiem rzadkim; rośnie tylko w części południowo-zachodniej.
Biologia i ekologia.
Roślina jednoroczna. Rośnie w rowach, na brzegach rzek i w innych miejscach wilgotnych. Kwitnie od maja do lipca. Liczba chromosomów 2n = 16.
Zagrożenia i ochrona.
Roślina umieszczona na polskiej czerwonej liście w kategorii EN (zagrożony).

</doc>
<doc id="4153504" url="https://pl.wikipedia.org/wiki?curid=4153504" title="Cardamine parviflora">
Cardamine parviflora



</doc>
<doc id="4153535" url="https://pl.wikipedia.org/wiki?curid=4153535" title="Lista dzielnic Helsinek">
Lista dzielnic Helsinek



</doc>
<doc id="4153564" url="https://pl.wikipedia.org/wiki?curid=4153564" title="Horta (stolica tytularna)">
Horta (stolica tytularna)

Horta (łac. "Diocesis Hortensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4153590" url="https://pl.wikipedia.org/wiki?curid=4153590" title="Archiwum Wschodnie">
Archiwum Wschodnie

Archiwum Wschodnie (AW) – archiwum społeczne gromadzące materiały archiwalne dotyczące losów obywateli polskich pod okupacją sowiecką i na terenach ZSRR, w więzieniach, łagrach, na zesłaniu, historii Kresów Wschodnich II RP oraz podziemia zbrojnego w Polsce powojennej.
Dzieje Archiwum Wschodniego.
Działalność „w podziemiu” (lata 1987–1990).
Archiwum Wschodnie zostało zainicjowane w Warszawie w listopadzie 1987 roku przez środowisko pisma podziemnego „Karta”. W spotkaniu inauguracyjnym, które odbyło się w warszawskim mieszkaniu właściciela pracowni fotograficznej Wiesława Krasnodębskiego, wzięły udział osoby reprezentujące Instytut Europy Wschodniej, grupę akowców-łagierników skupionych wokół Wiesława Krasnodębskiego, Obywatelski Komitet Poszukiwań Mieszkańców Suwalszczyzny Zaginionych w Lipcu 1945, Wydawnictwo „Spotkania”, Wydawnictwo Społeczne „KOS”, Wydawnictwo „Przedświt” oraz „Kartę”. Część instytucji wycofała się jednak ze stałej współpracy. Ostatecznie Archiwum Wschodnie stało się federacją pojedynczych osób (inspirowanych do działań przez Zbigniewa Gluzę), które nie reprezentowały pierwotnych instytucji, ale tworzyły nowe środowisko. Archiwum Wschodnie przybrało postać ogólnopolskiego ruchu społecznego na rzecz ratowania pamięci o nieobecnej w życiu publicznym PRL – „wschodniej” historii Polski. Po dwóch miesiącach od jego założenia zaangażowanych w działalność Archiwum było już kilkadziesiąt osób. Jedną z najważniejszych osób kierujących Archiwum stała się Małgorzata Giżejewska. Od grudnia 1987 były tworzone kolejne oddziały w innych miastach: Poznaniu, Wrocławiu, Lublinie, Białymstoku. Po roku działalności Archiwum Wschodnie posiadało już dwanaście filii.
Archiwum Wschodnie utrzymywało się ze składek społecznych i dotacji przekazanych przez podziemne struktury naukowe: Komitet Kultury Niezależnej, Społeczny Komitet Nauki i inne.
Podstawowym celem działalności Archiwum Wschodniego było gromadzenie na możliwie szeroką skalę świadectw indywidualnych – relacji (nagrań), wspomnień, dokumentów, fotografii, po to, aby przerwać trwające 40 lat milczenie wokół spraw ważnych dla polskiej historii i tożsamości. Początkowo nie istniało jedno centralne miejsce przechowywania zbiorów. Ludzie przekazywali ocalone przez siebie ślady „wschodniej” przeszłości, które trafiały do różnych nieznanych Służbie Bezpieczeństwa mieszkań i były zwykle chowane w tapczanach.
Konieczność porządkowania zbiorów, które były przechowywane w rozproszeniu oraz zamysł, aby dotrzeć do informacji o represjonowanych obywatelach polskich pod okupacją sowiecką i ustalenie ich nazwisk i losów, stały się początkiem późniejszego projektu dokumentacyjno-badawczego podjętego przez środowisko skupione wokół „Karty” i Archiwum Wschodniego, który otrzymał nazwę „Indeks Represjonowanych”.
Upublicznienie informacji o istnieniu Archiwum nastąpiło w październiku 1988 roku na łamach „Tygodnika Mazowsze”. Na przełomie 1989/1990 roku Archiwum Wschodnie było obecne w programie telewizyjnym „Dawniej niż wczoraj”, w którym pracownicy Archiwum informowali o prowadzonych działaniach.
Działalność legalna (lata 1990–1996).
Legalną działalność dokumentacyjno-archiwalną Archiwum Wschodnie rozpoczęło w lutym 1990 roku po zarejestrowaniu Fundacji Archiwum Wschodniego. Równolegle została wtedy też zarejestrowana Fundacja KARTA. Funkcję prezesa obu fundacji przyjął Zbigniew Gluza. Pod koniec 1991 roku środowisko Archiwum Wschodniego i KARTY postanowiło objąć obie fundacje jedną nazwą – Ośrodek KARTA. Ostatecznie formalne połączenie obu fundacji nastąpiło w 1996 roku. Nowa instytucja przyjęła nazwę Fundacja Ośrodka KARTA.
Archiwum Wschodnie początkowo mieściło się w lokalu przy ul. Kruczej, udostępnionym przez Radę Ochrony Pamięci Walk i Męczeństwa, następnie przy Krakowskim Przedmieściu, od 1992 roku również przy ul. Odolańskiej, ostatecznie przenosząc się w 1993 roku z różnych tymczasowych siedzib na ul. Narbutta 29.
Archiwum Wschodnie gromadziło wspomnienia, relacje, dokumenty, pamiętniki, mapy, zdjęcia, nagrania, eksponaty muzealne, otrzymując je od osób prywatnych. Najważniejsza część zbiorów Archiwum Wschodniego dotyczyła historii Kresów Wschodnich, losów obywateli polskich w ZSRR i pod okupacją sowiecką oraz przesiedleń po II wojnie światowej.
Oprócz pozyskiwania źródeł archiwalnych Archiwum Wschodnie prowadziło również inną działalność. Zorganizowało kilka konkursów pamiętnikarskich, m.in.:
W kwietniu 1992 został zorganizowany przez środowisko Archiwum Wschodniego i „Karty” „Tydzień Sumienia w Polsce”. W czerwcu 1993 odbył się „Tydzień Sumienia w Londynie”, którego współorganizatorem był komitet Archiwum Wschodniego działający w Londynie.
Działalność oddziałów terenowych Archiwum Wschodniego.
Oddział Archiwum Wschodniego we Wrocławiu.
Oddział Archiwum Wschodniego we Wrocławiu powstał w grudniu 1987 roku.
W kwietniu 1990 roku zorganizował międzynarodową konferencję „System komunistyczny a Polacy 1939-45. Terror i opór”, która odbyła się na Uniwersytecie Wrocławskim. Na początku lat 90. oddział Archiwum Wschodniego we Wrocławiu przestał działać, a jego zbiory archiwalne zostały przeniesione do Archiwum Wschodniego w Poznaniu (Archiwum Zachodniego).
Oddział Archiwum Wschodniego w Poznaniu (Archiwum Zachodnie).
Oddział Archiwum Wschodniego w Poznaniu powstał pod koniec 1987 roku. Jego założycielką i kierowniczką w latach 1987–1991 była Barbara Fabiańska.
W październiku 1992 poznańska grupa Archiwum Wschodniego wspólnie z Ośrodkiem KARTA utworzyła Archiwum Zachodnie, które stało się samodzielną filią. Szefową Archiwum Zachodniego była Barbara Fabiańska. Archiwum Zachodnie nagrywało świadków historii oraz zbierało relacje i dokumenty dotyczące spraw polsko-niemieckich, ziem zachodnich i północnych oraz mniejszości narodowych zamieszkujących tamte tereny. W 1994 roku zorganizowało konkurs pamiętnikarski „Wysiedlenie – wspólne doświadczenie narodów”, na który zostało nadesłane 188 prac. Po kilku latach Archiwum Zachodnie przestało działać, a jego zbiory zostały przeniesione do Archiwum Wschodniego w Warszawie.
Oddziały Archiwum Wschodniego poza granicami Polski.
Po 1989 roku materiały były zbierane również w środowiskach polskich za granicą: w Wielkiej Brytanii (Londyn), Rosji (Moskwa), USA i Kanadzie.
Zasób Archiwum Wschodniego.
Obecnie Archiwum Wschodnie działa w ramach Fundacji Ośrodka KARTA jako profesjonalnie prowadzony zbiór archiwalny do badań losów ludności polskiej na Kresach Wschodnich II RP oraz pod okupacją sowiecką i w ZSRR do lat 50. Na zasób Archiwum Wschodniego składa się ponad 7500 jednostek archiwalnych zajmujących około 60 metrów bieżących półek, w tym:

</doc>
<doc id="4153596" url="https://pl.wikipedia.org/wiki?curid=4153596" title="Konfederacja Tamoios">
Konfederacja Tamoios

Konfederacja Tamoios (port. "Confederação dos Tamoios") – konflikt pomiędzy Indianami a portugalskimi kolonizatorami, który miał miejsce w Brazylii w latach 1556–67. Był to pierwszy poważny bunt brazylijskich Indian przeciwko Europejczykom. Rozegrał się na północy dzisiejszego stanu São Paulo i południu stanu Rio de Janeiro, pomiędzy miejscowościami Bertioga i Cabo Frio. 
Tło historyczne.
Odkrycie Brazylii przypisuje się portugalskiemu żeglarzowi Pedro Álvares Cabralowi, który dopłynął do wybrzeży dzisiejszego stanu Bahia 22 kwietnia 1500 roku. Wkrótce Portugalczycy dotarli też w inne regiony Brazylii, a wybrzeże dzisiejszego stanu Rio de Janeiro odkrył Gaspar de Lemos w 1502 roku. Eksplorując nowo odkryte ziemie, Portugalczycy napotykali plemiona indiańskie, z którymi wchodzili w sojusze bądź też toczyli wojny. Jedną z form sojuszu były małżeństwa z Indiankami – pozwalało to pozyskiwać siłę roboczą oraz sprzymierzeńców w walkach z innymi plemionami. Celem walk było między innymi zdobywanie niewolników. 
Strony konfliktu.
Sprzymierzonej konfederacji plemion indiańskich przewodzili Tupinambás, a w skład przymierza wchodziły grupy Tupiniquins, Aimorés, Temiminós, Pindobuçu, Koakira i Cunhambembe. Te plemiona utworzyły Konfederację Tamoios, której nazwa w języku "tamuya", którym posługują się Tupinambás oznacza „przodków”. Oryginalna nazwa brzmi Konfederacja Tamyuas, jednak Portugalczycy zniekształcili ją do formy Konfederacja Tamoios. 
Po drugiej stronie znajdowali się Portugalczycy, sprzymierzeni z plemieniem Guaianases. 
W konflikt włączyli się też Francuzi, którzy byli zainteresowani obszarem dzisiejszego stanu Rio de Janeiro – dostarczali oni broń wojownikom Konfederacji Tamoios.
Przebieg rewolty.
Konflikt rozpoczął się od małżeństwa Portugalczyka João Ramalho z córką wodza plemienia Guaianases. Ramalho był przyjacielem Brása Cubasa, gubernatora kapitanii São Vicente. Zgodnie ze zwyczajem Indian, z chwilą zawarcia małżeństwa, mąż stawał się członkiem plemienia żony. Ramalho wykorzystał ten zwyczaj i zyskał poparcie Guaianases w walce z innymi plemionami indiańskimi, mając na celu schwytanie Indian i zmuszenie ich do niewolniczej pracy na nowo powstających plantacjach trzciny cukrowej. Sojusznicy zaatakowali jedno z plemion grupy Tupinambá, biorąc w niewolę wodza, Kairuçu (lub Caiçuru) i jego syna Aimberê. Wódz zmarł wskutek złego traktowania przez Portugalczyków, a Aimberê wydostał się z niewoli i zajął jego miejsce jako lider wojowników swojego plemienia. Nowy wódz sprzymierzył się z kilkoma innymi plemionami z grupy Tupinambá i tak powstała Konfederacja Tamoios lub też Konfederacja Tamuyas. 
W XVI wieku regionem dzisiejszego stanu Rio de Janeiro byli zainteresowani Francuzi, chcący utworzyć tam własną kolonię o nazwie France Antarctique. Francuzi pod dowództwem Nicolasa Duranda de Villegaignona poparli Konfederację Tamoios przeciwko Portugalczykom i dostarczyli broń plemieniu Cunhambembe. Jednak wkrótce plemiona konfederacji zostały zdziesiątkowane przez choroby, którymi Indianie zarazili się od białych. W epidemii zmarł między innymi waleczny wódz plemienia Cunhambembe, a po jego śmierci na czele plemienia stanął Aimberê. Szukał on porozumienia z wodzem sprzymierzonego z Portugalczykami plemienia Guaianases, jednak tamten pozostał wierny Portugalczykom. 
W konflikt włączyli się także jezuici, próbując doprowadzić do rozejmu. Manuel da Nóbrega i José de Anchieta spotykali się z indiańskimi liderami, zachęcając ich do zakończenia konfliktu, w czym mieli pomóc jezuici. Jednak przywódcy Konfederacji Tamoios nie chcieli jedynie wyrzucenia Portugalczyków ze swoich ziem – domagali się stracenia wodzów tych plemion, które walczyły po stronie Europejczyków. Dzięki negocjacjom udało się na krótko zawiesić walki, podpisując w 1563 roku traktat pokojowy w Iperoig (dzisiaj Ubatuba w stanie São Paulo). Jednak Portugalczycy wykorzystali okres pokoju na wzmocnienie swoich pozycji wojskowych, po czym wznowili ataki na Indian, biorąc ich w niewolę. Pokonali też wspierających Indian Francuzów i zmusili ich do opuszczenia okolic dzisiejszego Rio de Janeiro. Ostateczna bitwa rozegrała się 20 stycznia 1567 roku pod Cabo Frio. Estácio de Sá, kuzyn gubernatora Mema de Sá rozbił siły indiańskie, a w walce zginął również przywódca Konfederacji Tamoios, Aimberê.
Upamiętnienie Tamoios.
W 1856 roku powstał poemat pt. "A Confederação dos Tamoios" autorstwa poety nurtu romantyzmu Domingosa José Gonçalves de Magalhães. 
W 1883 roku malarz Rodolfo Amoedo namalował obraz "O último Tamoio" (Ostatni Tamoio), który przedstawia śmierć ostatniego wojownika Konfederacji. 
We współczesnej Brazylii wiele ulic zostało nazwanych na cześć Tamoios, m.in. Rodovia dos Tamoios na północy stanu São Paulo, gdzie w XVI wieku zamieszkiwali Indianie tworzący Konfederację. W Perdizes, dzielnicy São Paulo, są ulice noszące nazwy Ipeirog (miejsce zawarcia traktatu pokojowego) i Aimberê (imię lidera Konfederacji). W tym samym mieście, w dzielnicy Jardim Iguatemi znajduje się ulica o nazwie Rua Confederação dos Tamoios.

</doc>
<doc id="4153601" url="https://pl.wikipedia.org/wiki?curid=4153601" title="Honor Prizzich">
Honor Prizzich



</doc>
<doc id="4153604" url="https://pl.wikipedia.org/wiki?curid=4153604" title="Bilderbuch">
Bilderbuch

Bilderbuch (dosłownie: "Książka z obrazkami") – austriacki rockowy zespół muzyczny.
Powstał w Kremsmünster (Austria) w 2005 r. Od 2008 zespół przeniósł się do Wiednia. Obecny skład zespołu to: Maurice Ernst (śpiew, gitara), Peter Horazdovsky (gitara basowa), Michael Krammer (gitara) i Phillipp Scheibl (perkusja). Do 2017 zespół wydał 4 albumy, w których rock łączy się z art-punkiem, rockiem progresywnym, indie rockiem i hip-hopem.
Piosenka "Spliff" w całości pojawiła się w filmie "„Lekarstwo na życie” („Cure for Wellness”)" w reżyserii Gore Verbinskiego z 2016.
Piosenki: "Maschin, Man hat mir weh getan, Kopf ab, Ein Boot für uns" wykorzystano w filmie "„Wilde Maus”" w reżyserii Josefa Hadera z 2017 r.
Zespół był wielokrotnie nagradzany Amadeus Austrian Music Award, m.in. w 2014, 2016 i 2017 r.

</doc>
<doc id="4153617" url="https://pl.wikipedia.org/wiki?curid=4153617" title="Wesoła wdówka (ujednoznacznienie)">
Wesoła wdówka (ujednoznacznienie)



</doc>
<doc id="4153618" url="https://pl.wikipedia.org/wiki?curid=4153618" title="BUtterfield 8">
BUtterfield 8



</doc>
<doc id="4153624" url="https://pl.wikipedia.org/wiki?curid=4153624" title="Janae Smith">
Janae Smith

Janae Smith (ur. 25 sierpnia 1992) – amerykańska koszykarka grająca na pozycjach silnej skrzydłowej lub środkowej.
16 listopada 2017 została zawodniczką Enei AZS Poznań. 2 stycznia 2018 opuściła klub.

</doc>
<doc id="4153640" url="https://pl.wikipedia.org/wiki?curid=4153640" title="John Hale">
John Hale



</doc>
<doc id="4153641" url="https://pl.wikipedia.org/wiki?curid=4153641" title="Iwan Iwanowicz Weymarn">
Iwan Iwanowicz Weymarn



</doc>
<doc id="4153646" url="https://pl.wikipedia.org/wiki?curid=4153646" title="Dzieci Pani Pająkowej ze Słonecznej Doliny">
Dzieci Pani Pająkowej ze Słonecznej Doliny



</doc>
<doc id="4153665" url="https://pl.wikipedia.org/wiki?curid=4153665" title="Cud na 34. ulicy">
Cud na 34. ulicy



</doc>
<doc id="4153691" url="https://pl.wikipedia.org/wiki?curid=4153691" title="Elza z afrykańskiego buszu (film 1966)">
Elza z afrykańskiego buszu (film 1966)



</doc>
<doc id="4153708" url="https://pl.wikipedia.org/wiki?curid=4153708" title="Ad-Daghghara">
Ad-Daghghara

Ad-Daghghara (arab. الدغارة) – miasto w Iraku, w muhafazie Al-Kadisijja. W 2009 roku liczyło 16 886 mieszkańców.

</doc>
<doc id="4153736" url="https://pl.wikipedia.org/wiki?curid=4153736" title="Schronisko w Wąwozie Sobczańskim górne 1">
Schronisko w Wąwozie Sobczańskim górne 1

Schronisko w Wąwozie Sobczańskim górne 1 (Jaskinia w Wąwozie Sobczańskim górna) – jaskinia, a właściwie schronisko, w polskich Pieninach. Wejście do niej znajduje się w Masywie Trzech Koron, 70 metrów nad dnem Wąwozu Sopczańskiego, na wysokości 690 m n.p.m. Jaskinia jest pozioma, a jej długość wynosi 6 metrów. Znajduje się na obszarze Pienińskiego Parku Narodowego, poza szlakami turystycznymi.
Opis jaskini.
Jaskinię stanowi duża nyża na końcu której znajduje się namulisko.
Przyroda.
W jaskini brak jest nacieków. Ściany są suche, rosną na nich mchy, porosty, zielenice i paprocie.
Historia odkryć.
Jaskinia była znana od dawna. Jej pierwszy plan i opis sporządził Kazimierz Kowalski w 1951 roku.

</doc>
<doc id="4153737" url="https://pl.wikipedia.org/wiki?curid=4153737" title="Ad-Daur">
Ad-Daur

Ad-Daur (arab. الدور) – miasto w Iraku, w muhafazie Salah ad-Din. W 2009 roku liczyło 18 763 mieszkańców.

</doc>
<doc id="4153738" url="https://pl.wikipedia.org/wiki?curid=4153738" title="Schronisko w Wąwozie Sobczańskim górne 2">
Schronisko w Wąwozie Sobczańskim górne 2

Schronisko w Wąwozie Sobczańskim górne 2 – jaskinia, a właściwie schronisko, w polskich Pieninach. Wejście do niej znajduje się w Masywie Trzech Koron, 70 metrów nad dnem Wąwozu Sopczańskiego, na wysokości 690 m n.p.m. Jaskinia jest pozioma, a jej długość wynosi 6 metrów. Znajduje się na obszarze Pienińskiego Parku Narodowego, poza szlakami turystycznymi.
Opis jaskini.
Jaskinię stanowi duża nyża z okapem nad wejściem na końcu której znajduje się namulisko.
Przyroda.
W jaskini brak jest nacieków. Ściany są suche, nie ma na nich roślinności.
Historia odkryć.
Jaskinia była prawdopodobnie znana od dawna. Jej plan i opis sporządzili A. Amirowicz, J. Baryła i M. Gradziński w 1993 roku.

</doc>
<doc id="4153739" url="https://pl.wikipedia.org/wiki?curid=4153739" title="Almon (Wisconsin)">
Almon (Wisconsin)

Almon – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153740" url="https://pl.wikipedia.org/wiki?curid=4153740" title="Kerry Walker">
Kerry Walker

Kerry Ann Walker (ur. 29 lutego 1948 w Sydney) – australijska aktorka

</doc>
<doc id="4153741" url="https://pl.wikipedia.org/wiki?curid=4153741" title="Olgierd Gałdyński">
Olgierd Gałdyński

Olgierd Gałdyński (ur. 7 marca 1921 w Grudziądzu, zm. 9 października 1984 w Toruniu) – polski artysta fotograf, uhonorowany tytułami Artiste FIAP (AFIAP) oraz Excellence FIAP (EFIAP). Członek rzeczywisty Okręgu Kujawsko-Pomorskiego Związku Polskich Artystów Fotografików. Członek Stowarzyszenia Dziennikarzy Polskich.
Życiorys.
Olgierd Gałdyński jest absolwentem toruńskiego Uniwersytetu Mikołaja Kopernika. Mieszkał i pracował w Toruniu, uprawiał fotografię reportażową oraz artystyczną; fotografię czarno-białą i barwną. Szczególne miejsce w twórczości Olgierda Gałdyńskiego zajmowała dokumentacja fotograficzna miasta Torunia. Jako fotoreporter współpracował z licznymi czasopismami, wydawnictwami oraz Centralną Agencją Fotograficzną. W 1953 roku został przyjęty w poczet członków Okręgu Kujawsko-Pomorskiego Związku Polskich Artystów Fotografików, z siedzibą w Toruniu. W 1958 roku zadebiutował pierwszą wystawą indywidualną: „Italia jesienią” w Toruniu.
Olgierd Gałdyński jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Fotografie Olgierda Gałdyńskiego były prezentowane w wielu krajach Europy i świata (m.in. w Anglii, Australii, Belgii, Bułgarii, Chinach, Danii, Finlandii, Francji, Grecji, Hiszpanii, Holandii, Indiach, Indonezji, Szwajcarii, Szwecji, USA). Wiele podróżował (m.in.) po Chinach, Francji, Wielkiej Brytanii, Włoszech – co zaowocowało prezentacjami oraz wystawami fotograficznymi setek zdjęć.
Olgierd Gałdyński był autorem projektów, cykli portretowych (m.in.) Marka Żuławskiego i Artura Rubinsteina. Był rzeczoznawcą Ministerstwa Kultury i Sztuki ds. fotografii oraz wykładowcą (od 1981) w Studium Fotografii ZPAF w Toruniu. Pokłosiem udziału w Międzynarodowych Salonach Fotograficznych (pod patronatem FIAP) było przyznanie Olgierdowi Gałdyńskiemu (w 1960) tytułu honorowego Artiste FIAP (AFIAP) oraz (w 1972) tytułu honorowego Excellence FIAP (EFIAP) – tytułów przyznanych przez Międzynarodową Federację Sztuki Fotograficznej FIAP, z siedzibą w Luksemburgu. W 1983 roku został laureatem nagrody Ministerstwa Kultury i Sztuki.
Olgierd Gałdyński zmarł w 1984 roku, pochowany na Cmentarzu św. Jerzego w Toruniu.
Wybrane wystawy.
Źródło.
Publikacje (albumy).
Źródło.

</doc>
<doc id="4153742" url="https://pl.wikipedia.org/wiki?curid=4153742" title="Angelica (Wisconsin)">
Angelica (Wisconsin)

Angelica – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153749" url="https://pl.wikipedia.org/wiki?curid=4153749" title="Aniwa (Wisconsin)">
Aniwa (Wisconsin)

Aniwa – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153754" url="https://pl.wikipedia.org/wiki?curid=4153754" title="Birnamwood (Wisconsin)">
Birnamwood (Wisconsin)

Birnamwood – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153755" url="https://pl.wikipedia.org/wiki?curid=4153755" title="Schronisko w Wąwozie Sobczańskim górne 3">
Schronisko w Wąwozie Sobczańskim górne 3

Schronisko w Wąwozie Sobczańskim górne 3 – jaskinia, a właściwie schronisko, w polskich Pieninach. Wejście do niej znajduje się w Masywie Trzech Koron, 70 metrów nad dnem Wąwozu Sopczańskiego, na wysokości 690 m n.p.m. Jaskinia jest pozioma, a jej długość wynosi 7 metrów. Znajduje się na obszarze Pienińskiego Parku Narodowego, poza szlakami turystycznymi.
Opis jaskini.
Jaskinią jest niski i krótki korytarzyk, do którego można dostać się przez poziomą szczelinę.
Przyroda.
W jaskini można spotkać nacieki grzybkowe. Ściany są wilgotne, nie ma na nich roślinności.
Historia odkryć.
Jaskinia była prawdopodobnie znana od dawna. Jej plan i opis sporządzili A. Amirowicz, J. Baryła, K. Dziubek i M. Gradziński w 1993 roku.

</doc>
<doc id="4153757" url="https://pl.wikipedia.org/wiki?curid=4153757" title="Fairbanks (Wisconsin)">
Fairbanks (Wisconsin)

Fairbanks – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153758" url="https://pl.wikipedia.org/wiki?curid=4153758" title="Francesco Vezzoli">
Francesco Vezzoli

Francesco Vezzoli (ur. 1971 w Brescia) – włoski artysta plastyk i filmowiec, tworzący instalacje, fotografię i sztukę wideo. Jego twórczość jest połączeniem inteligencji artystycznej i kultury popularnej. W swoich pracach Vezzoli jest często porównywany do takich artystów jak Jeff Koons czy Cindy Sherman.
Kariera.
W latach 1992–1995 studiował w londyńskiej Central Saint Martins College of Art. W swoich wczesnych pracach w latach 1994-96 ponownie nakreślił arcydzieła XX-wieczne Marka Rothko i Josefa Albersa jako skromne, ręcznie szyte haftki z drobnej litery. Po powrocie do Włoch, Vezzoli stworzył swoją pierwszą serię filmów zatytułowaną "An Embroidered Trilogy" ("Haftowana trylogia", 1997-99).
W 2000 Vezzoli nakręcił film krótkometrażowy "The Kiss (Let's play Dynasty)" z Helmutem Bergerem. W 2002 roku jego filmy były tematem wystawy indywidualnej w New Museum w Nowym Jorku. Film "Non-Love Meetings" (2004) z serii "Trilogy of Death" (2004) przedstawia program, w którym zawodnicy pokazują swoje talenty w nadziei zdobycia miłości takich gwiazd, jak aktorka Catherine Deneuve. Jego "Trailer for a Remake of Gore Vidal’s Caligula" (2005) z udziałem Courtney Love jako tytułowej bohaterki, wraz z Helen Mirren, Benicio del Toro i Millą Jovovich z kostiumami autorstwa Donatelli Versace, w 2005 roku był prezentowany na Biennale w Wenecji, kiedy reprezentował Włochy. Film był również wyświetlany w ramach Biennale Whitney w 2006 roku.
W 2007 roku Vezzoli ponownie znalazł się na Biennale w Wenecji we włoskim pawilonie z wideo kampanię polityczną w okresie poprzedzającym wybory prezydenckie w USA w 2008 roku - "Democrazy" (2007) z Sharon Stone i francuskim filozofem Bernardem-Henrim Lévy jako parą kandydatów na prezydenta USA. W tym samym roku wystawił "Right You Are (If You Think You Are)" Luigiego Pirandello w Muzeum Guggenheima w Nowym Jorku z udziałem Abigail Breslin, Cate Blanchett i Dianne Wiest. W 2009 wspólnie z Romanem Polańskim stworzył spot reklamowy nieistniejących perfum o nazwie „Greed” (po angielsku „Chciwość”) z Natalie Portman i Michelle Williams.
14 listopada 2009 w MoCa (Museum of Contemporary art) w Los Angeles przygotował widowisko, w którym Lady Gaga wykonała piosenkę „Speechless” na różowym fortepianie Steinway &amp; Sons ozdobionym malowanymi motylami, podczas gdy tancerze baletu z Teatru Bolszoj tańczyli obok.
W maju 2017 roku znalazł się na okładce włoskiej edycji dla mężczyzn magazynu "L’Uomo Vogue" jako prezydent USA z węgierską aktorko porno Ciccioliną w stylizacji Jackie-Melanii-Ciccioliny.

</doc>
<doc id="4153760" url="https://pl.wikipedia.org/wiki?curid=4153760" title="Germania (Wisconsin)">
Germania (Wisconsin)

Germania – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153761" url="https://pl.wikipedia.org/wiki?curid=4153761" title="Grant (hrabstwo Shawano)">
Grant (hrabstwo Shawano)

Grant – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153763" url="https://pl.wikipedia.org/wiki?curid=4153763" title="Green Valley (hrabstwo Shawano)">
Green Valley (hrabstwo Shawano)

Green Valley – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153779" url="https://pl.wikipedia.org/wiki?curid=4153779" title="Hutchins (Wisconsin)">
Hutchins (Wisconsin)

Hutchins – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153780" url="https://pl.wikipedia.org/wiki?curid=4153780" title="Lato roku '42">
Lato roku '42



</doc>
<doc id="4153786" url="https://pl.wikipedia.org/wiki?curid=4153786" title="Lessor (Wisconsin)">
Lessor (Wisconsin)

Lessor – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153789" url="https://pl.wikipedia.org/wiki?curid=4153789" title="Maple Grove (hrabstwo Shawano)">
Maple Grove (hrabstwo Shawano)

Maple Grove – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153790" url="https://pl.wikipedia.org/wiki?curid=4153790" title="Navarino (Wisconsin)">
Navarino (Wisconsin)

Navarino – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153793" url="https://pl.wikipedia.org/wiki?curid=4153793" title="Pella (Wisconsin)">
Pella (Wisconsin)

Pella – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153796" url="https://pl.wikipedia.org/wiki?curid=4153796" title="Richmond (hrabstwo Shawano)">
Richmond (hrabstwo Shawano)

Richmond – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153797" url="https://pl.wikipedia.org/wiki?curid=4153797" title="Franciszek (film)">
Franciszek (film)



</doc>
<doc id="4153801" url="https://pl.wikipedia.org/wiki?curid=4153801" title="Seneca (hrabstwo Shawano)">
Seneca (hrabstwo Shawano)

Seneca – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153803" url="https://pl.wikipedia.org/wiki?curid=4153803" title="Shawano (Wisconsin)">
Shawano (Wisconsin)

Shawano – miasto w Stanach Zjednoczonych, w stanie Wisconsin, w hrabstwie Shawano.

</doc>
<doc id="4153807" url="https://pl.wikipedia.org/wiki?curid=4153807" title="Tydzień Sumienia w Polsce">
Tydzień Sumienia w Polsce

Tydzień Sumienia w Polsce – wydarzenie, które miało miejsce w Warszawie od 6 do 12 kwietnia 1992, zorganizowane przez Ośrodek KARTA w formie spotkania osób represjonowanych z czasów sowieckich z badaczami systemu ze Stowarzyszenia "Memoriał". Wzięło w nim udział kilka tysięcy osób.
Idea.
Pomysł zorganizowania Tygodnia Sumienia w Polsce narodził się, gdy na początku lat 90. Ośrodek KARTA nawiązał współpracę ze Stowarzyszeniem "Memoriał". Wzorem dla Tygodnia Sumienia w Polsce były Tygodnie Sumienia urządzane przez środowisko Stowarzyszenia "Memoriał" w różnych miastach Rosji. Były to spotkania, na które przychodzili ludzie będący ofiarami represji i ich rodziny oraz badacze historii. Miały służyć przywracaniu prawdy, o tym co było. Centralny punkt takich spotkań stanowiła Ściana Pamięci, na której zawieszano informacje o represjach, osobach zaginionych, ich fotografie.
Przygotowania.
Na Tydzień Sumienia w Polsce zostało zaproszonych 54 przedstawicieli Stowarzyszenia "Memoriał" z różnych regionów Rosji oraz po jednej osobie z Ukrainy i Kazachstanu. W kompletowaniu listy zaproszonych memoriałowców pomagała (na prośbę Ośrodka KARTA) Anna Griszina, przewodnicząca Polskiej Sekcji "Memoriału" w Moskwie. Część pieniędzy na pokrycie kosztów organizacji wydarzenia Ośrodek KARTA uzyskał od Fundacji Batorego, Fundacji Kultury i Fundacji IDEE. Były to jednak kwoty znacznie niższe od początkowo obiecanych. W odpowiedzi na apele o pomoc i wsparcie finansowe odpowiedziały prywatne osoby, organizując m.in. noclegi w swoich mieszkaniach, transport etc. Muzeum Niepodległości użyczyło na siedem dni swoich pomieszczeń - w Pałacu Radziwiłłów i w X Pawilonie Cytadeli. 
Przebieg.
Tydzień Sumienia w Polsce odbywał się w dwóch miejscach w Warszawie: w Pałacu Radziwiłów oraz w X Pawilonie Cytadeli. 
W trakcie Tygodnia zostały zorganizowane cztery wystawy. Jedną z nich pt. "Sztuka Gułagu" przywiozła z Moskwy Walentyna Tichanowa. Były na niej prezentowane rysunki, obrazy i przedmioty wykonane w łagrach sowieckich. Łagierne przedmioty i stroje, pochodzące ze zbiorów i depozytów Archiwum Wschodniego, były także tematem polskiej wystawy, która jako ekspozycja stała była prezentowana w X Pawilonie. Dwie pozostałe wystawy miały charakter czysto fotograficzny: pierwsza – "Martwa Droga" – składała się z fotografii wykonanych przez Tomasza Kiznego w trakcie jego ekspedycji na Martwą Drogę (linia kolejowa na Syberii porzucona w 1953 roku), zaś druga – "Ocaleni z Gułagu" autorstwa Tomasza Kiznego – stanowiła montaż zdjęć wykonanych przez więźniów Workuty po opuszczeniu obozu w latach 1955-57. 
Codziennie w salach Pałacu Radziwiłłów odbywały się wykłady polskich historyków oraz badaczy ze Stowarzyszenia "Memoriał", m.in. Nikity Pietrowa i prof. Natalii Lebiediewej na temat zasobów archiwów posowieckich. W konferencjach wzięli udział m.in. Jacques Rossi, autor Przewodnika po Gułagu oraz Lew Kopielew, rosyjski pisarz i dysydent, dwukrotny więzień Gułagu. Wieczorami miały miejsce pokazy filmów dokumentalnych polskich i rosyjskich. Na prośbę widzów pokazy były kilkukrotnie powtarzane. W jednej z sal znajdowało się stanowisko "Indeksu Represjonowanych", gdzie można było sprawdzić w bazie komputerowej informacje o polskich obywatelach represjonowanych przez władze sowieckie w latach 1939-56. Przyszło ponad tysiąc osób, które poszukiwały bliskich zaginionych na terenie ZSRR. Przy oddzielnych stolikach (m.in. "Workuta", "Riazań", "Lwów") dyżurowali - wspomagani przez tłumaczy - przedstawiciele "Memoriału" z Rosji i Ukrainy, do których zgłosiło się kilka tysięcy osób poszukujących informacji o losach swoich bliskich. W kilku pomieszczeniach Pałacu Radziwiłłów powstały Ściany Pamięci, na których wieszano apele, doniesienia, mapy z miejscami represji, fotografie oraz karteczki z pytaniami o bliskich, którzy zaginęli w ZSRR.
Cel Tygodnia Sumienia w Polsce opisała prof. Barbara Skarga, przewodnicząca Rady Naukowej Archiwum Wschodniego: "Nie chcemy rozpamiętywać cierpień, gdyż martyrologia pogłębia wzajemną nieufność i nienawiść. Chcemy zapełnić puste miejsca w naszej najnowszej historii, chcemy poznać prawdę".
Odbiór.
W Tygodniu Sumienia w Polsce wzięło udział kilkanaście tysięcy osób, które przyjechały z całego kraju. Dla wielu ludzi była to szansa, aby uzyskać informacje o bliskich zaginionych na terenie ZSRR kilkadziesiąt lat wcześniej. Na wydarzenie przychodziły także osoby, które same były ofiarami represji sowieckich, np. na spotkanie z Jewgieniją Chajdarową z "Memoriału" z Workuty przyszło ponad 50 więźniów łagrów Workuty. 
W ciągu Tygodnia rozdano około 10 tysięcy ankiet, które miały na celu zebrane danych o osobach represjonowanych i ich losach. Blisko połowa ankiet została wypełniona i oddana organizatorom Tygodnia. Stały się one częścią zasobu archiwalnego programu dokumentacyjno-badawczego "Indeks Represjonowanych", prowadzonego przez Ośrodek KARTA.
Pod koniec Tygodnia została podpisana umowa o trwałej współpracy między Ośrodkiem KARTA (Archiwum Wschodnim) a Stowarzyszeniem "Memoriał". W Stowarzyszeniu powstała Sekcja Polska "Memoriału", którą prowadzi Aleksander Gurjanow. Przedstawiciele "Memoriału" po powrocie do kraju poszukiwali odpowiedzi na zadane podczas Tygodnia pytania o losy bliskich. W kolejnych miesiącach z Rosji nadeszło kilkaset listów zawierających informacje o konkretnych archiwach, w których znajdują się materiały dotyczące poszczególnych represjonowanych. Ponadto w ciągu pierwszego roku akcji poszukiwawczej zapoczątkowanej podczas Tygodnia Sumienia zostało wysłanych do "Memoriału" około 3500 listów z Polski. W odpowiedzi na nie napłynęło około 1000 opisów losów poszukiwanych osób. 
Współpraca nawiązana podczas Tygodnia Sumienia w Polsce między Ośrodkiem KARTA a "Memoriałem" zaowocowała również stworzeniem serii wydawniczej INDEKS REPRESJONOWANYCH, w ramach której w latach 1995-2013 zostało opublikowanych 21 tomów w 29 woluminach, zawierających ponad 190 tys. biogramów polskich obywateli represjonowanych przez władze sowieckie. 
Goście z Polskiego Ośrodka Społeczno-Kulturalnego w Londynie, którzy brali udział w Tygodniu, jeszcze podczas jego trwania podjęli decyzję o zorganizowaniu w kolejnym roku podobnego wydarzenia u siebie – Tydzień Sumienia w Londynie odbył się w czerwcu 1993. 
Relacje z wydarzenia.
https://www.polskieradio.pl/68/2461/Audio/316520,Polacy-na-swiecie
http://www.kronikarp.com/szukaj,3032,tag-691991,strona-1

</doc>
<doc id="4153809" url="https://pl.wikipedia.org/wiki?curid=4153809" title="Sphaerulina cornicola">
Sphaerulina cornicola

Sphaerulina cornicola (DC.) Verkley, Quaedvl. &amp; Crous – gatunek grzybów z klasy "Dothideomycetes". Według Index Fungorum takson niepewny. Pasożyt roślin z rodzaju dereń ("Cornus"). Grzyb mikroskopijny, endobiont rozwijający się w tkankach roślin.
Systematyka i nazewnictwo.
Pozycja w klasyfikacji według Index Fungorum: "Sphaerulina, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1815 r. Augustin Pyramus de Candolle jako odmianę "Sphaeria lichenoides", nadając mu nazwę "Sphaeria lichenoides var. cornicola". Obecną, uznaną przez Index Fungorum nazwę nadali mu Verkley, Quaedvl. i Crous w 2013 r.
Synonimy:
Teleomorfa jest nieznana.
Morfologia.
Na obydwu stronach porażonych liści powstają okrągławe lub eliptyczne plamy o średnicy 1–5 mm. Są zielonkawe, zielonoszare lub brązowozielone, a środek z czasem staje się białoszary. Wokół plam tworzy się cienka, purpurowobrązowa obwódka, a czasami purpurowe, szersze od niej halo. Objawy porażenia nasilają się od połowy czerwca do połowy lipca. Porażeniu ulegają liście na wszystkich gałęziach. Od połowy lipca do połowy sierpnia często następuje żółknięcie porażonych liści i ich przedwczesne opadanie.
W obrębie plam na górnej stronie liści, bardzo rzadko na dolnej, tworzą się pyknidia o średnicy 40–95 μm, ze ścianą o grubości 10–15 μm. Powstają podskórnie, lub mniej lub bardziej zanurzone w warstwie miękiszu palisadowego. Początkowo są żółtawe, potem, bladobrązowe. Na ich wewnętrznej ścianie na konidioforach powstają cylindryczne, proste, rzadko nieco wygięte konidia o wymiarach (20) 30–50 (–65) × 2–3 μm. Posiadają 1–7 przegród, ale najczęściej 3–5. Uwalniają się przez pojedynczą, szczytową ostiolę o średnicy 20–40 μm. 
Występowanie.
"Sphaerulina cornicola" znana jest w wielu krajach Europy. W Polsce podano liczne stanowiska na kilku gatunkach żywicieli: dereń biały "Cornus alba", dereń jadalny "Cornus mas", dereń świdwa "Cornus sanguinea", dereń rozłogowy" Cornus sericea".
Gatunki podobne.
Podobne plamy na liściach derenia tworzy 5 gatunków z rodzaju "Septoria" i "Sphaerulina": "Septoria canadensis", "Mycosphaerella cornicola", "Septoria corni-maris", " Septoria cornina" i "Septoria florida". W Polsce potwierdzono występowanie trzech: "M. cornicola", "S. corni-maris" i "S. cornina". Index Fungorum potwierdza jako prawidłowy takson tylko "M. cornicola", pozostałe to taksony niepewne .

</doc>
<doc id="4153810" url="https://pl.wikipedia.org/wiki?curid=4153810" title="Kościół Trójcy Przenajświętszej w Ulanowie">
Kościół Trójcy Przenajświętszej w Ulanowie

Kościół Trójcy Przenajświętszej – rzymskokatolicki kościół filialny należący do parafii św. Jana Chrzciciela i św. Barbary w Ulanowie. Należy do dekanatu Ulanów diecezji sandomierskiej.
Jest to świątynia wzniesiona w 1690 roku i ufundowana przez Jędrzeja Zamojskiego, wojewodę smoleńskiego. Nazywana jest „flisacką”, ponieważ została zbudowana również ze składek mieszkańców, którzy głównie zajmowali się flisactwem. Kościół został rozbudowany w 1742 roku o kruchtę, następnie był restaurowany w latach 1856–1860 i latach 1979–1981 – podczas remontu zostały odnalezione fragmenty polichromii z końca XVII wieku. Pożar z dnia 29 marca 2002 roku zniszczył wnętrze świątyni. Zniszczone zostało wyposażenie i polichromia. Kościół został odbudowany do końca 2002 roku, natomiast restauracja wnętrza została zakończona w 2005 roku.
Budowla jest drewniana, jednonawowa, posiadająca konstrukcję zrębowej. Świątynia jest orientowana, do jej budowy użyto drewna modrzewiowego. Jej prezbiterium jest mniejsze w stosunku do nawy, zamknięte jest trójbocznie i posiada boczną zakrystię. Z przodu nawy znajduje się duża kruchta z dwoma oryginalnymi wieżyczkami, które są zwieńczone cebulastymi blaszanymi dachami hełmowymi z latarniami. Nad wejściem głównym znajduje się obraz Trójcy Świętej. Świątynia posiada dach jednokalenicowy, pokryty gontem z ośmiokątną wieżyczką na sygnaturkę, którą zwieńcza cebulasto – iglicowy dach hełmowy z latarnią. Przyziemie kościoła jest osłonięte fartuchem gontowym. Wnętrze jest nakryte stropem w formie pozornego sklepienia kolebkowego, podpartego w nawie dwoma słupami. Chór muzyczny jest podparty dwiema kolumnami i mieści późnobarokowe organy powstałe pod koniec XVIII wieku oraz posiada prostą linię parapetu. Belka tęczowa z krucyfiksem pochodzi z XVIII wieku. Polichromia późnobarokowa, iluzjonistyczna pochodzi z XVIII wieku, przemalowana i zniekształcona została w 1866 roku. Przedstawia sceny ze Starego i Nowego Testamentu, sceny śmierci Świętego Józefa i wskrzeszenie Łazarza. Ołtarz główny i ambona w stylu późnobarokowym pochodzą z 2 połowy XVIII wieku. Dwa ołtarze boczne w stylu barokowym pochodzą z końca XVII wieku.

</doc>
<doc id="4153811" url="https://pl.wikipedia.org/wiki?curid=4153811" title="Septoria cornicola">
Septoria cornicola



</doc>
<doc id="4153815" url="https://pl.wikipedia.org/wiki?curid=4153815" title="Jaskinia w Szaflarach">
Jaskinia w Szaflarach

Jaskinia w Szaflarach – jaskinia w Skalicach Nowotarskich. Ma dwa otwory wejściowe położone na terenie kamieniołomu w Szaflarach na wysokości 650 m n.p.m. Długość jaskini wynosi 43 metry, a jej deniwelacja 6 metrów.
Opis jaskini.
Do jaskini dostać się można przez dwie prawie pionowe studnie, które zostały odsłonięte podczas prac w kamieniołomie. Na dnie większej studni zaczynają się trzy korytarze z których dwa kończą się po kilku metrach, natomiast trzeci prowadzi do dużej sali, z której odchodzą dwa korytarzyki. Jeden idzie do drugiej, mniejszej studni wejściowej, drugi natomiast kończy się po kilku metrach.
Przyroda.
W jaskini nie ma nacieków. Ściany są wilgotne, rosną na nich wątrobowce, glony, porosty i mchy.
Historia odkryć.
Jaskinia została odkryta podczas prac w kamieniołomie. Nie wiadomo jednak kiedy to nastąpiło. Pierwszy jej plan i opis sporządził Krzysztof Birkenmajer w sierpniu 1968 roku. Jaskinia stanowiła wówczas jedną całość z niewielkim Schroniskiem w Szaflarach (3 m długości), jednak w latach następnych połączenie między tymi jaskiniami zostało zasypane.

</doc>
<doc id="4153821" url="https://pl.wikipedia.org/wiki?curid=4153821" title="Thuyền nan">
Thuyền nan

Thuyền nan – wietnamska łódź ludowa.
Łódź ma kształt owalny i zbudowana jest z bambusa. Poszycie stanowi mata pleciona z pasków dartego bambusa, kształt nadają wzmocnienia z całych bambusów, stanowiące górną krawędź łodzi, rodzaj niskiego relingu, rozparte poprzecznymi belkami bambusowymi. Poszycie uszczelniane jest mieszaniną nawozu bawolego, wapna i żywicy. Napędzana jest przez odpychanie się od dna długą tyczką bambusową.
Przypuszcza się, że łódź taka była znana w X wieku, a jeszcze w XX wieku używano jej do komunikacji i rybołówstwa przybrzeżnego.

</doc>
<doc id="4153823" url="https://pl.wikipedia.org/wiki?curid=4153823" title="Rap Monster">
Rap Monster



</doc>
<doc id="4153826" url="https://pl.wikipedia.org/wiki?curid=4153826" title="Wielkogon">
Wielkogon

Wielkogon ("Leopoldamys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w południowo-wschodniej Azji.
Morfologia.
Długość ciała (bez ogona) 178–290 mm, długość ogona 220–415 mm, długość ucha 20–45 mm, długość tylnej stopy 25–58 mm; masa ciała 204–500 g.
Systematyka.
Etymologia.
"Leopoldamys": Ellerman nie wyjaśnił znaczenia nazwy rodzajowej. Beolens i współpracownicy uważają że jedną z osób, o których Ellerman z pewnością słyszał i z którymi być może korespondował, był Aldo Leopold (1887–1948), amerykański specjalista w dziedzinie biologii środowiskowej który pracował w U.S. Forest Service w latach 1909–1933 i przeprowadził rozległe inspekcje i badania dotyczące dzikiej przyrody Ameryki Północnej; "mus", μυος "muos" „mysz”. 
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe: 

</doc>
<doc id="4153827" url="https://pl.wikipedia.org/wiki?curid=4153827" title="Leopoldamys">
Leopoldamys



</doc>
<doc id="4153828" url="https://pl.wikipedia.org/wiki?curid=4153828" title="My Way (singel Calvina Harrisa)">
My Way (singel Calvina Harrisa)

My Way – singel szkockiego producenta muzycznego i DJ-a Calvina Harrisa. Singel został wydany 16 września 2016. Twórcą tekstu i producentem utworu jest sam Calvin Harris.
„My Way” jest utrzymany w stylu muzyki tropical house. Singel był notowany na 1. miejscu na liście najlepiej sprzedających się singli w Szkocji.
Teledysk.
Teledysk do utworu został wyreżyserowany przez Emila Nava, a premiera odbyła się 28 października 2016.

</doc>
<doc id="4153829" url="https://pl.wikipedia.org/wiki?curid=4153829" title="Droga magistralna A21 (Litwa)">
Droga magistralna A21 (Litwa)

Droga magistralna A21, obwodnica Poniemunia () – droga magistralna o długości 4 km. Łączy drogę A12 w Poniemuniu z granicą litewsko-rosyjską (obwód kaliningradzki) i dalej drogą regionalną 27A-004.
Arterię zbudowano w latach 2014 – 2015 w celu odciążenia przejścia granicznego Poniemuń – Sowieck oraz historycznego mostu im. Królowej Luizy.
Obecnie droga pozostaje nieużywana ze względu na nieoddane do użytku przejście graniczne, zlokalizowane po rosyjskiej stronie. Prawdopodobną datą otwarcia przejścia jest rok 2019.
Docelowo wraz z drogą 27A-004 ma pełnić rolę obwodnicy Sowiecka.

</doc>
<doc id="4153830" url="https://pl.wikipedia.org/wiki?curid=4153830" title="6 zer">
6 zer

6 zer – singel polskiego rapera Taco Hemingwaya, promujący minialbum zatytułowany "Umowa o dzieło". Wydawnictwo, w formie digital download ukazało się 6 czerwca 2015 roku własnym nakładzie. Tekst utworu został napisany przez Filipa Szcześniaka.
Nagrywanie.
Utwór wyprodukowany przez Rumaka został zarejestrowany w studio na Muranowie. Za mastering i miks odpowiada Michał Baj Kompozycja była promowana teledyskiem, za reżyserię odpowiada Łukasz Partyka. Singiel ukazał się w wersji fizycznej na płycie CD, wraz z dwoma remixami utworu w liczbie 2 tys. sztuk.
Przyjęcie.
Singiel rapera był kamieniem milowym w jego karierze, który otworzył mu drogę do kariery. Parę miesięcy po wydaniu utworu, raperem zaczęły interesować się media, a on sam zaczął zdobywać coraz to większą popularność. Rafał Krause ze strony screengers.pl pozytywnie ocenił singiel chwaląc rapera za chwytliwe teksty, układanie rymów, choć czasami zarzucając im prostotę, a Rumaka pochwalił za wpadający w ucho bit. Antoni Barszczak, redaktor strony porcys.pl napisał w swojej recenzji że singla słucha się przyjemnie i czeka na resztę materiału. Teledysk promujący utwór, został nominowany w kategorii "Innowacja" na Festiwalu Yach Film.
Lista utworów.
Opracowano na podstawie materiału źródłowego.
Personel.
Opracowano na podstawie materiału źródłowego.

</doc>
<doc id="4153832" url="https://pl.wikipedia.org/wiki?curid=4153832" title="Teresa Prażmowska">
Teresa Prażmowska

Teresa Prażmowska, z domu Wysocka, "secundo voto" Wołowska, ps. T. P., Te. Pa., Tepa, Wacław Weresz, (ur. 1842 w Czortowicach, zm. 1912 w Warszawie) – polska pisarka, tłumaczka, działaczka społeczna i oświatowa.
Życiorys.
Teresa Prażmowska urodziła się w 1842 roku we wsi Czortowice (w woj. lubelskim) w rodzinie ziemiańskiej; jako córka Stanisława Wysockiego i Tekli z Wereszczyńskich. Jej ojciec był ziemianinem i majorem 2 p. ułanów. Po śmierci ojca, w wieku 13 lat rozpoczęła naukę na pensji sióstr wizytek w Warszawie.
Za mąż wyszła w 1860 roku, za lekarza i ziemianina Franciszka Prażmowskiego. Po śmierci męża, przeniosła się do Warszawy, gdzie pracowała na pensjach jako nauczycielka literatury. W 1869 roku ponownie wyszła za mąż, za Franciszka Wołowskiego (który był ciotecznym bratem Celiny Mickiewiczowej. Po ślubie zamieszkała na krótko w Lublinie i z powrotem przeniosła się do Warszawy.
W stolicy rozpoczęła współpracę literacką z różnymi czasopismami, do których pisała własne utwory, przekłady, sprawozdania i recenzje literatury angielskiej i francuskiej. Miała stałe rubryki w „Kłosach” i „Życiu”, jej utwory ukazywały się m.in.: w latach 1868 – 1894 w Kronice Rodzinnej (w której w roku 1868 w numerach 11-16 ukazała się jej debiutancka powieść „Tajemnice życia”);1875 – 1909 w Kurierze Warszawskim; 1884-1906 w Biesiadzie Literackiej; 1880-1905 w Wieczorach Rodzinnych; 1887-1903 w Kurierze Codziennym; 1888-1891 w Tygodniku Ilustrowanym; 1901-1912 w Bluszczu. Współpracowała także z „Przyjacielem Dzieci” i „Tygodnikiem Romansów i Powieści”.
Pisała często opowiadania i komedyjki dla dzieci oraz powieści dydaktyczne i przygodowe dla dorastającej młodzieży ("W dziewiczych lasach Ameryki", "Serce").
Przekładała utwory wybitnych współczesnych twórców europejskich i amerykańskich, takich jak m.in.: Honoré Balzac, Paul Bourget, Elizabeth Barrett Browning, François Coppée, Alphonse Daudet, Victor Hugo, Rudyard Kipling, Henry Wadsworth Longfellow, Mark Twain.
Poza działalnością literacką pracowała jako nauczycielka na żeńskich pensjach. Prowadziła szeroką działalność społeczno-oświatową, pedagogiczną i patriotyczną. Była członkiem "Kobiecego Koła Oświaty Ludowej", tajnej organizacji, której przewodniczącymi były Kasylda Kulikowska i Faustyna Morzycka. Należała do Ligi Polskiej (później Narodowej). Była działaczką Koła Kobiet Korony i Litwy (KKKiL). W 1906 roku imieniu Koła Kobiet Polskich z Warszawy złożyła na ręce posła do I Dumy ks. Jana Gralewskiego, deklarację w sprawie przyznania równych praw kobietom. Była współzałożycielką i prezesem Towarzystwa Opieki nad Dziećmi. Kierowała sekcją pedagogiczno-społeczną w Katolickim Związku Kobiet. Założyła Stowarzyszenie Umysłowo Pracujących Polek oraz Kursy dla Ochroniarek.
W 1893 roku za prowadzoną działalność patriotyczną i narodową została wydalona z granic Królestwa Polskiego Wyjechała do Odessy gdzie została zatrzymana i zesłana do Archangielska (na pięć lat). Do kraju wróciła w 1900 roku.
Teresa Prażmowska zmarła w Warszawie 5 marca 1912 roku, pochowana została na cmentarzu Powązkowskim.

</doc>
<doc id="4153834" url="https://pl.wikipedia.org/wiki?curid=4153834" title="Letnie Mistrzostwa Norwegii w Skokach Narciarskich 2017">
Letnie Mistrzostwa Norwegii w Skokach Narciarskich 2017

Letnie Mistrzostwa Norwegii w Skokach Narciarskich – rozegrane dnia 28 października w Oslo na skoczni normalnej Midtstubakken zawody, które miały za zadanie wyłonić najlepszych skoczków w kraju na igielicie.
Tytułu mistrzowski w kategorii kobiet obroniła Maren Lundby wyprzedzając o ponad pięćdziesiąt punktów drugą na podium Silje Opseth. Trzecie miejsce wywalczyła sobie Anna Odine Strøm. Łącznie na starcie pojawiło się trzynaście zawodniczek.
Kategorię mężczyzn wygrał Daniel-André Tande również broniąc przy tym tytułu wywalczonego w zeszłym sezonie. Zaledwie pół punktu za nim uplasował się Kenneth Gangnes. Skład podium uzupełnił Halvor Egner Granerud, który do poprzedniej dwójki stracił niecałe cztery punkty. W zawodach wystartowało pięćdziesięciu skoczków.
Konkurs drużynowy planowany na 29 października został odwołany z powodu zbyt silnego wiatru.

</doc>
<doc id="4153838" url="https://pl.wikipedia.org/wiki?curid=4153838" title="Dziewięćsił długolistny">
Dziewięćsił długolistny

Dziewięćsił długolistny ("Carlina biebersteinii" Bernh. ex Hornem.) – gatunek rośliny z rodziny astrowatych. Występuje w Europie i Azji. 
W Polsce rośnie w rozproszeniu na obszarze całego kraju.
Biologia i ekologia.
Roślina dwuletnia. Rośnie w murawach i zaroślach. Kwitnie od lipca do września. Liczba chromosomów 2n = 20.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony).

</doc>
<doc id="4153839" url="https://pl.wikipedia.org/wiki?curid=4153839" title="Carlina biebersteinii">
Carlina biebersteinii



</doc>
<doc id="4153840" url="https://pl.wikipedia.org/wiki?curid=4153840" title="Carlina longifolia">
Carlina longifolia



</doc>
<doc id="4153841" url="https://pl.wikipedia.org/wiki?curid=4153841" title="Deszcz na betonie">
Deszcz na betonie

Deszcz na betonie – singel polskiego rapera Taco Hemingwaya, promujący album zatytułowany "Marmur". Wydawnictwo, w formie digital download ukazało się 5 lipca 2016 roku nakładem Taco Corp. Tekst utworu został napisany przez Filipa Szcześniaka.
Nagrywanie.
Utwór wyprodukowany przez Rumaka, został zarejestrowany w studio na Muranowie. Za mastering i miks odpowiada Michał Baj. Kompozycja była promowana teledyskiem, za reżyserię odpowiada studio takie.pany oraz Łukasz Partyka. Animowany teledysk pokazuje podróż rapera pociągiem z Trójmiasta do Warszawy, na którym możemy zauważyć liczne nawiązania do poprzednich utworów muzyka. Tekst piosenki z płyty, a na singlu, różni się w trzeciej zwrotce utworu.
Przyjęcie.
Utwór został dobrze przyjęty przez krytyków muzycznych. Igor Knapczyk z portalu kinkyowl.pl napisał, że leniwe tło bitowe doskonale łączy się z uczuciową warstwą tekstową Filipa. Natomiast Łukasz Borys ze strony Muzykocholicy.pl nazwał utwór "genialnym kawałkiem", zwracając szczególną uwagę na dobrze napisany tekst i brzmienie rapera. Krytyk Jakub Grygiel uważa utwór za solidny, choć raczej bez fajerwerków. Animowany klip promujący utwór, został wybrany "Najlepszym teledyskiem roku 2016" na Festiwalu Yach Film. Piosenka zebrała ponad 30 milionów wyświetleń w serwisie Youtube oraz była grana w wielu radiach w kraju, docierając do wysokich miejsc na listach przebojów.
Lista utworów.
Opracowano na podstawie materiału źródłowego.
Personel.
Opracowano na podstawie materiału źródłowego.

</doc>
<doc id="4153844" url="https://pl.wikipedia.org/wiki?curid=4153844" title="Nowogwinejek">
Nowogwinejek

Nowogwinejek ("Leptomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Nowej Gwinei.
Morfologia.
Długość ciała (bez ogona) 117–194 mm, długość ogona 125–171 mm, długość ucha 15–26 mm, długość tylnej stopy 31–45 mm; masa ciała 34–120 g.
Systematyka.
Etymologia.
"Leptomys": "leptos" „mały, smukły, delikatny”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4153845" url="https://pl.wikipedia.org/wiki?curid=4153845" title="Piet Schoonenberg">
Piet Schoonenberg

Piet Schoonenberg (ur. 1911 zm. 1999) – holenderski teolog i biblista, jezuita.
Życiorys.
Od 1948 profesor dogmatyki na Jezuickim Wydziale Teologii w Maastricht, a od 1964 na uniwersytecie w Nijmegen; twórca niechalcedońskiej koncepcji chrystologicznej (tzw. chrystologii ludzkiej transcendencji), będącej próbą nowego spojrzenia na problem dwóch natur w osobie Jezusa Chrystusa oraz przezwyciężenia aporii między tradycjami szkół teologicznych w Aleksandrii i Antiochii.
Opublikował m.in.: "Ein Gott der Menschen" (1969), "Wege nach Emmaus" (1974). Był współautorem głośnego "Katechizmu Holenderskiego". 

</doc>
<doc id="4153846" url="https://pl.wikipedia.org/wiki?curid=4153846" title="Nostalgia (singel)">
Nostalgia (singel)

Nostalgia – singel polskiego rapera Taco Hemingwaya, promujący minialbum zatytułowany "Szprycer". Wydawnictwo, w formie digital download ukazało się 30 lipca 2017 roku nakładem Taco Corp. Tekst utworu został napisany przez Filipa Szcześniaka.
Nagrywanie.
Utwór wyprodukowany przez Rumaka został zarejestrowany w Studio Nagrywarka. W utworze wykorzystane są sample z utworu „Robot Rock” w wykonaniu duetu Daft Punk. Kompozycja była promowana teledyskiem, wyprodukowanym przez Kriskeja, za reżyserię odpowiedzialni są Łukasz Partyka i studio Syrena Warszawa. Teledysk został nakręcony w dwa dni, w kilku dzielnicach Warszawy. Na klipie możemy ujrzeć samochód Citroen XM, było to wymarzone auto rapera w 2009 roku.
Przyjęcie.
Utwór został słabo przyjęty przez krytyków muzycznych. Według Rafała Samborskiego utwór strasznie usypia i brakuje mu innowacyjności. Zwraca również uwagę na słabe flow i brak dobrego tempa. Z kolei Marcin Flint narzeka na mało oryginalne i przewidywalne akcentowanie w piosence. Piotr „Splin” Zdziarstek, komik i dziennikarz hiphopowy, skomentował utwór słowami „Frytki na mokrej ulicy. Białe wino z Tesco. Uciekanie przed Strażą Miejską. I oczywiście miałem parę dziewczyn na ulicy Koziej. Taco Hemingway sparodiował całą twórczość Taco Hemingwaya w jednym utworze”. Pomimo nie przychylnych ocen, utwór zebrał prawie 30 milionów wyświetleń w serwisie Youtube oraz był grany w kilku radiach w kraju.
Lista utworów.
Opracowano na podstawie materiału źródłowego.
Personel.
Opracowano na podstawie materiału źródłowego.

</doc>
<doc id="4153847" url="https://pl.wikipedia.org/wiki?curid=4153847" title="Leptomys">
Leptomys



</doc>
<doc id="4153848" url="https://pl.wikipedia.org/wiki?curid=4153848" title="Thuyen Nan">
Thuyen Nan



</doc>
<doc id="4153849" url="https://pl.wikipedia.org/wiki?curid=4153849" title="Joni Maki">
Joni Maki



</doc>
<doc id="4153850" url="https://pl.wikipedia.org/wiki?curid=4153850" title="Kamień życzeń - magiczne przygody">
Kamień życzeń - magiczne przygody



</doc>
<doc id="4153853" url="https://pl.wikipedia.org/wiki?curid=4153853" title="Mandy Rose">
Mandy Rose

Amanda Saccomanno (ur. 18 lipca 1990 w Hrabstwie Westchester w stanie Nowy Jork) – amerykańska profesjonalna wrestlerka, osobowość telewizyjna i była kulturystka, gdzie była znana ze swoich występów w federacji WWE pod pseudonimem ringowym Mandy Rose, gdzie była posiadaczką NXT Women’s Championship.
W 2015 wzięła udział w szóstym sezonie programu "WWE Tough Enough", w którym zajęła drugie miejsce. Tego samego roku podpisała kontrakt z WWE i przyłączyła się do obsady serialu "Total Divas" produkowanego przez WWE i E!.
Wczesne życie i kariera fitness.
Amanda Saccomanno urodziła się i wychowywała we włosko-amerykańskiej rodzinie w Hrabstwie Westchester w Nowym Jorku. Ma troje starszego rodzeństwa. Uczęszczała do Yorktown High School, w którym przy okazji uczyła się tańczyć. Zdobyła stopień "bachelor's degree" w Iona College specjalizując się w logopedii.
Saccomanno wzięła udział w pierwszej rywalizacji w kulturystyce w 2013. Rok później zdobyła pierwsze miejsce w World Bodybuilding Fitnerss &amp; Fashion Boston Show, a także zdobyła mistrzostwo 2014 World Beauty Fitness &amp; Fashion Bikini Champion.
Kariera profesjonalnej wrestlerki.
WWE.
Tough Enough (2015).
Rose była uczestniczką szóstego sezonu programu WWE "Tough Enough", który zaczęto emitować w czerwcu 2015. Podczas odcinka z 28 lipca została uratowana przed eliminacją przez sędziego The Miza. W finałowym odcinku przyjęła pseudonim ringowy Mandy Rose i przegrała w walce z Alicią Fox. Ostatecznie zajęła drugie miejsce przegrywając z Sarą Lee w finałowym głosowaniu&lt;ref name="Tough Enough 25/08/15"&gt;&lt;/ref&gt;.
NXT (2015–2017).
Tuż po zakończeniu emisji programu "Tough Enough" zostało poinformowane, że Rose podpisała pięcioletni kontrakt z federacją. Została przydzielona do rozwojowego brandu NXT i zadebiutowała w ringu podczas gali typu house show w six-diva tag team matchu z 30 stycznia 2016. 17 sierpnia podczas odcinka tygodniówki "NXT" zadebiutowała w telewizji, gdzie wraz z Darią Berenato i Alexą Bliss przegrała z Carmellą, Liv Morgan i Nikki Glencross&lt;ref name="NXT 17/08/16"&gt;&lt;/ref&gt;. 28 września na "NXT" wystąpiła w pierwszej singlowej walce przegrywając z Ember Moon, co ostatecznie było jej ostatnim występem w brandzie NXT&lt;ref name="NXT 28/09/16"&gt;&lt;/ref&gt;.
Absolution (2017–2018).
20 listopada 2017 podczas odcinka tygodniówki "Raw", Rose zadebiutowała u boku Sonyi Deville i powracającej Paige w głównym rosterze federacji; trio zaatakowało Sashę Banks, Bayley, Mickie James oraz posiadaczkę WWE Raw Women’s Championship Alexę Bliss, wskutek czego stały się one antagonistkami. Tydzień później wszystkie trzy utworzyły ugrupowanie o nazwie Absolution. 19 grudnia na "Tribute to the Troops" Absolution zwyciężyły walkę przeciwko Banks, Bayley oraz James.
28 stycznia 2018 Rose była uczestniczką inauguracyjnego meczu Royal Rumble kobiet, z którego została wyeliminowana przez Litę. Rose była uczestniczką pierwszego Elimination Chamber match'u kobiet, którego stawką było WWE Raw Women’s Championship, wygranego przez broniącą mistrzostwa Alexę Bliss. Na WrestleManii 34 poniosła porażkę, w kobiecym WrestleMania Battle Royal, który zwyciężyła Naomi. Dzień później Paige rozwiązała Absolution, ze względu na swoją emeryturę, spowodowaną przez kontuzję szyi.
Fire &amp; Desire (2018–2020).
Po rozpadzie Absolution, Rose i Deville kontynuowały swoją współpracę jako tag team. W ramach projektu Superstar Shake-up obie zostały przeniesione do brandu SmackDown. Na gali pay-per-view Evolution, Rose wyeliminowała swoją sojuszniczkę z battle royal, jednak nie udało jej się zwyciężyć walki. W listopadzie była jedną z reprezentantek SmackDown, w 5-on-5 Survivor Series interbrand elimination match'u, gdzie jej drużyna poniosła porażkę.
W grudniu rozpoczęła feud z Naomi, podrywając jej męża Jimmy'ego Uso, w celu „zniszczenia jej życia”. Uso odrzucał ciągłe zaloty Rose w jego stronę, które powodowały zazdrość u Naomi. Obie wdały się w bójkę, w pokoju hotelowym, do którego Rose zaprosiła Uso. 27 stycznia wyeliminowały siebie nawzajem z Royal Rumble match'u kobiet. 5 marca Rose odniosła ostateczne zwycięstwo nad Naomi, kończąc rywalizację.
Pod koniec lutego Mandy rzuciła wyzwanie Asuce o WWE SmackDown Women's Championship, po tym jak pokonała mistrzynię, w meczu bez mistrzostwa na szali. Na Fastlane Asuka zdołała obronić tytuł przeciwko Rose, po tym jak towarzysząca przy ringu Sonya Deville nieświadomie podwinęła fartuch ringowy, o który Mandy się przewróciła.
17 lutego na gali Elimination Chamber Deville i Rose wzięły udział, w Elimination Chamber match'u z udziałem pięciu innych drużyn, mającym na celu wyłonić inauguracyjne posiadaczki WWE Women's Tag Team Championship. Zostały ostatnią wyeliminowaną drużyną przez zwyciężczynie The Boss 'n' Hug Connection (Bayley i Sasha Banks). Rose bezskutecznie rywalizowała, we WrestleMania Women's Battle Royal na WrestleManii 35. Na Money in the Bank, 19 maja uczestniczyła, w Money in the Bank ladder match'u, którego mimo pomocy swojej sojuszniczki nie zdołała wygrać.
3 września na "SmackDown" Rose i Deville, które przyjęły nazwę Fire &amp; Desire pokonały WWE Women's Tag Team Championki Alexę Bliss i Nikki Cross, gdzie tytuły nie były stawką walki. Zwycięstwem zapewniły sobie pojedynek mistrzowski na Clash of Champions, gdzie przegrały.
Pod koniec grudnia Mandy wdała się w romans z Otisem, który zaczął jej pomagać podczas walk. Rose zgodziła się na walentynkową randkę z Otisem, jednak ten otrzymał wiadomość o rzekomym spóźnieniu na randkę od swojej ukochanej, gdy Rose o niczym nie wiedziała i swój wieczór spędziła z Dolphem Zigglerem. Obaj mężczyźni zaczęli następnie rywalizować o uczucia Mandy. 3 kwietnia ujawniono, że Sonya Deville współpracowała z Zigglerem, w celu rozdzielenia ukochanych i stoi za wysłaniem wiadomości do Otisa. 5 kwietnia na WrestleManii 36 Rose zaatakowała Deville i pomogła Otisowi odnieść zwycięstwo, w pojedynku z Zigglerem, a następnie pocałowała go. 22 maja para przegrała mixed tag team match przeciwko Deville i Zigglerowi. 31 lipca Deville zaatakowała Rose na zapleczu i obcięła jej włosy. Rose wyzwała Deville na mecz Hair vs. Hair (pol. Włosy vs. Włosy) na SummerSlam, którego przegrana musiałaby ogolić swoje włosy. Zamiast włosów, stawką stały się kariery obu zawodniczek. Na gali Rose odniosła zwycięstwo nad swoją byłą przyjaciółką, która zgodnie ze stypulacją musiała opuścić firmę.
Sojusz z Daną Brooke (2020–2021).
Po zakończeniu fabuły z Deville, Rose została przeniesiona do brandu Raw, we wrześniu 2020. Tam utworzyła drużynę z Daną Brooke. 2 listopada walczyły z ówczesnymi mistrzyniami Nią Jax i Shayną Baszler o WWE Women's Tag Team Championship, aczkolwiek nie udało im się zdobyć mistrzostwa.
Podczas pierwszej części WrestleManii 37 Brooke i Rose rywalizowały, w Tag Team turmoil match'u o miano pretendentek do WWE Women's Tag Team Championship na część drugą gali. Niemniej zostały wyeliminowane z meczu przez The Riott Squad (Liv Morgan i Ruby Riott).
Powrót do NXT (2021–obecnie).
Toxic Attraction (2021–obecnie).
13 lipca Rose niespodziewanie pojawiła się na odcinku "NXT", obserwując pojedynek Sarray z Gigi Dolin. PWInsider następnie poinformowało, że Rose została oficjalnie przeniesiona do brandu NXT. W następnym miesiącu zawarła sojusz z Gigi Dolin i Jacy Jayne, który we wrześniu nazwano Toxic Attraction. Rose następnie rozpoczęła rywalizację z mistrzynią NXT Women’s Raquel González. Na Halloween Havoc pokonała González w Chucky's choice Trick or Street Fight matchu, zdobywając NXT Women’s Championship, swoje pierwsze mistrzostwo w karierze, podczas gdy Dolin i Jayne zdobyły NXT Women’s Tag Team Championship, z rąk Io Shirai i Zoey Stark, w Scareway to Hell Ladder Triple Threat Tag Team matchu, którego częścią były również Indi Hartwell i Persia Pirotta.
Inne media.
Artykuły o Saccomanno były zawarte w magazynach takich jak "Fitness Gurls", "Fit &amp; Firm" oraz "FitFemme".
Rose była częścią głównej obsady piątego sezonu programu WWE "Total Divas", który zaczęto emitować w styczniu 2016.
Życie prywatne.
Saccomanno wspiera ideologię prawa zwierząt oraz adopcje. Praktykuje yogę, pilates i CrossFit. Jej przezwisko w dzieciństwie brzmiało „hamburgers”. Rodzina Saccamanno prowadzi sklep delikatesowy w Carmel w Nowym Jorku. Jej chłopak Michael wystąpił z nią w serialu "Total Divas".

</doc>
<doc id="4153855" url="https://pl.wikipedia.org/wiki?curid=4153855" title="Mszarniczek">
Mszarniczek

Mszarniczek ("Limnomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Mindanao.
Morfologia.
Długość ciała (bez ogona) 119–144 mm, długość ogona 147–181 mm, długość ucha 20–24 mm, długość tylnej stopy 28–35 mm; masa ciała 47–90 g.
Systematyka.
Etymologia.
"Limnomys": "limnē" „bagno, moczary”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4153856" url="https://pl.wikipedia.org/wiki?curid=4153856" title="Limnomys">
Limnomys



</doc>
<doc id="4153857" url="https://pl.wikipedia.org/wiki?curid=4153857" title="Stanisław Krzyżowski (1923–1942)">
Stanisław Krzyżowski (1923–1942)

Stanisław Krzyżowski (ur. 14 października 1923 w Tychach, zm. 1 lipca 1942 w Oświęcimiu) – harcerz, członek tyskiej młodzieżowej organizacji antyhitlerowskiej, ofiara KL Auschwitz, bratanek działaczki harcerskiej Marii Krzyżowskiej i b. komendanta Polskiej Organizacji Wojskowej Górnego Śląska na powiat pszczyński Stanisława Krzyżowskiego.
Życiorys.
Był synem Franciszka (powstańca śląskiego, organizatora ruchu oporu w Tychach w czasie II wojny światowej) i Anny z domu Machnik. Wywodził się z rodziny, która przybyła na Górny Śląsk z Warszawy po upadku powstania kościuszkowskiego. W domu panowała atmosfera patriotyczna. W okresie międzywojennym uczył się w gimnazjum i działał w drużynie harcerskiej w Tychach.
Od pierwszych dni okupacji hitlerowskiej był członkiem polskiego ruchu oporu. Z Alojzym Hnidą (w 1930 był on podharcmistrzem i drużynowym Drużyny Harcerskiej im. Bolesława Chrobrego w Tychach) i Wyciskiem założył młodzieżową organizację antyniemiecką, która zajmowała się m.in. kolportowaniem ulotek i gazetki podziemnej w Tychach i okolicach. 14 listopada 1941 został aresztowany przez Niemców, a potem przewieziony w transporcie zbiorowym do KL Auschwitz, gdzie 22 maja 1942 zarejestrowano go jako więźnia nr 36040. Zginął w tym obozie po przeszło miesiącu od momentu rejestracji.

</doc>
<doc id="4153858" url="https://pl.wikipedia.org/wiki?curid=4153858" title="Liga Europy UEFA (2017/2018)/Faza pucharowa">
Liga Europy UEFA (2017/2018)/Faza pucharowa

Faza pucharowa rozgrywek Ligi Europy UEFA 2017/2018 rozpoczęła się 15 lutego 2018 i została zakończona meczem finałowym, który odbył się na Parc OL w Décines-Charpieu 16 maja 2018. Zwycięzcą zostało Atlético Madryt po wygranej 3:0 nad Olympique Marsylia.
Terminarz.
Wszystkie losowania miały miejsce w siedzibie UEFA w Nyonie, w Szwajcarii.
Mecze mogły być rozegrane również we wtorki i środy, zamiast czwartków, gdyby były problemy z terminarzem.
Zakwalifikowane drużyny.
Do startu w fazie pucharowej uprawnione były 32 drużyny:
Do dalszych etapów turnieju przechodzili zwycięzcy poszczególnych dwumeczów.
Losowanie par 1/16 finału odbyło się 11 grudnia 2017 roku. Zwycięzcy fazy grupowej Ligi Europy oraz 4 najlepsze z zespołów, które zajmą 3. miejsca w fazie grupowej Ligi Mistrzów zostali rozlosowani przeciwko zespołom, które zajmą 2. miejsca w fazie grupowej Ligi Europy oraz pozostałym drużynom, które zajmą 3. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/16 finału). Z powodu napiętej sytuacji politycznej pomiędzy Rosją i Ukrainą w jednej parze nie mogły zostać zestawione także drużyny z tych krajów.
 Drużyny rozstawione
 Drużyny nierozstawione
Drużyny, które awansowały z fazy grupowej Ligi Europy:
Zespoły, które odpadły z fazy grupowej Ligi Mistrzów:
1/16 finału.
Losowanie par tej rundy odbyło się 11 grudnia 2017 roku. Pierwsze mecze zostały rozegrane 15 lutego, a rewanże 22 lutego 2018.
1/8 finału.
Od tej rundy drużyny rywalizujące ze sobą w parach losowane są niezależnie od kraju z którego pochodzą, a także grupy w której występowały. Losowanie par tej rundy odbyło się 23 lutego 2018 roku. Pierwsze mecze zostały rozegrane 8 marca, a rewanże 15 marca 2018.
Ćwierćfinały.
Losowanie par tej rundy odbyło się 16 marca 2018 roku. Pierwsze mecze zostały rozegrane 5 kwietnia, a rewanże 12 kwietnia 2018.
Półfinały.
Losowanie par tej rundy odbyło się 13 kwietnia 2018 roku. Pierwsze mecze zostaną rozegrane 26 kwietnia, a rewanże 3 maja 2018.

</doc>
<doc id="4153860" url="https://pl.wikipedia.org/wiki?curid=4153860" title="Liv Morgan">
Liv Morgan

Gionna Jene Daddio (ur. 8 czerwca 1994 w Paramus w New Jersey) – amerykańska wrestlerka. Obecnie związana jest kontraktem z federacją WWE, występując w brandzie SmackDown pod pseudonimem ringowym Liv Morgan.
Podczas swojej dotychczasowej kadencji w WWE, Morgan zdołała wygrać kobiecy Money in the Bank ladder match i jednokrotnie wygrać mistrzostwo kobiet, w postaci WWE SmackDown Women’s Championship. Przez długi okres była częścią stajni The Riott Squad, którą tworzyła wraz z Sarah Logan i Ruby Riott. Obie sojuszniczki jednak zostały zwolnione przez firmę przy różnych okazjach, a Morgan wkroczyła na singlową ścieżkę swojej kariery, szybko stając się ulubienicą fanów, zyskując ogromne poparcie publiczności.
Kariera profesjonalnej wrestlerki.
WWE.
NXT (2014–2017).
W 2014 Daddio podpisała kontrakt z WWE i w październiku została przydzielona do rozwojowego brandu NXT. Po raz pierwszy pojawiła się w telewizji podczas gali , gdzie jako tzw. "planted fan" przeskoczyła przez ogrodzenie wokół ringu i przytuliła Tylera Breeze’a podczas jego wejściówki. Podobny motyw odegrano podczas gali z 20 maja. W październiku 2015 na krótki czas przybrała pseudonim ringowy Marley, po czym zadebiutowała 4 listopada podczas odcinka tygodniowki "NXT" i szybko przegrała z Evą Marie.
2 grudnia 2015 podczas gali "NXT" Daddio powróciła występując jako Liv Morgan, lecz ponownie przegrała z Emmą. 13 stycznia wzięła udział w battle royalu o miano pretendentki do NXT Women's Championship, jednakże walkę wygrała Carmella. 17 sierpnia podczas tygodniówki "NXT" zawalczyła w six-woman tag team matchu, gdzie wspólnie z Carmellą i Nikki Glencross pokonały Darię Berenato, Mandy Rose i Alexę Bliss&lt;ref name="NXT 17/08/16"&gt;&lt;/ref&gt;.
31 sierpnia po raz pierwszy odniosła zwycięstwo w telewizji, wygrywając z Aliyah. Dwa tygodnie później wygrała z Rachel Fazio poprzez submission i wyzwała posiadaczkę NXT Women’s Championship Asukę do obrony tytułu przeciwko niej. Walka odbyła się tydzień później i Morgan przegrała w mniej niż minutę, lecz po walce wspólnie z mistrzynią odparła atak ze strony Billie Kay i Peyton Royce. 12 października przegrała z Kay w singlowym pojedynku po interwencji ze strony Royce. Odegrała się dwa tygodnie później pomagając wygrać Aliyah w walce z Kay. 23 listopada odbył się six-woman tag team match, w którym Morgan, Aliyah i Ember Moon pokonały Kay, Royce i Darię Berenato, tym samym kończąc rywalizację z Kay i Royce. 3 maja 2017 podczas odcinka tygodniówki "NXT" Morgan wzięła udział w kolejnym battle royalu o miano pretendentki do tytułu kobiet, gdzie wyeliminowała Sarah Bridges, lecz sama została wyrzucona z ringu przez Nikki Cross.
Po czteromiesięcznej absencji powróciła do NXT 27 września 2017 i pokonała Vanessę Borne. 11 października przegrała w triple threat matchu o miano czwartej członkini meczu o zawieszony tytuł kobiet; pojedynek wygrała Nikki Cross.
The Riott Squad (2017–2019).
Morgan zadebiutowała w brandzie SmackDown u boku Sarah Logan i Ruby Riot podczas tygodniówki "SmackDown Live" z 21 listopada. Zaatakowały wspólnie Naomi, Becky Lynch, a także w późniejszej części gali Natalyę i posiadaczkę WWE SmackDown Women’s Championship Charlotte Flair, wskutek czego trio stało się antagonistkami. W następnym tygodniu utworzyły ugrupowanie o nazwie The Riott Squad i pokonały Natalyę, Lynch oraz Flair, w six-women tag team matchu. 28 stycznia 2018 Morgan była uczestniczką inauguracyjnego meczu Royal Rumble kobiet, z którego została wyeliminowana przez Michelle McCool. Na WrestleManii 34 poniosła porażkę, w kobiecym WrestleMania Battle Royal, który zwyciężyła Naomi.
W ramach projektu Superstar Shake-up, które odbyło się, w kwietniu 2018, wszystkie członkinie Riott Squad zostały przeniesione do brandu Raw. Całe trio zadebiutowało, ingerując w mecz pomiędzy Bayley, a Sashą Banks, powodując podwójną dyskwalifikację.
Na Evolution Riott Squad przegrały z Natalyą, Bayley i Sashą Banks. 27 stycznia 2019 na Royal Rumble Morgan została najszybciej wyeliminowaną kobietą, z żeńskiego Royal Rumble matchu, w historii, odpadając po 8 sekundach. 17 lutego na gali Elimination Chamber Logan i Morgan, jako reprezentacja Riott Squad wzięły udział, w Elimination Chamber matchu z udziałem pięciu innych drużyn, mającym na celu wyłonić inauguracyjne posiadaczki WWE Women's Tag Team Championship. Obie zostały wyeliminowane przez Nię Jax i Taminę, a walkę ostatecznie zwyciężyły The Boss 'n' Hug Connection (Bayley i Sasha Banks). Morgan bezskutecznie rywalizowała w WrestleMania Women's Battle Royal na WrestleManii 35.
Raw (2019–2020).
Liv Morgan została oddzielona od The Riott Squad, kiedy to przeniesiono ją z powrotem na SmackDown podczas draftu Superstar Shake-up. Morgan zmierzyła się z Charlotte Flair, w swoim pierwszym meczu telewizyjnym od WrestleManii 35, gdzie przegrała.
Podczas draftu w październiku tego samego roku Liv została z powrotem przeniesiona na Raw, a WWE zaczęło wydawać filmy reklamujące jej powrót. Powróciła 30 grudnia na "Raw", wyznając miłość Lanie podczas jej ślubu z Bobbym Lashleyem. Morgan dwukrotnie pokonała Lanę w odcinku "Raw" z 27 stycznia 2020 i tydzień później, gdzie zaraz po meczu zaatakowała ją była sojuszniczka Ruby Riott. 2 marca Sarah Logan była specjalnym sędzią pojedynku, w którym Morgan odniosła zwycięstwo nad Ruby Riott. 8 marca nie zdołała wygrać Elimination Chamber matchu wraz z mianem pretendenckim do WWE Raw Women’s Championship na szali, zostając wyeliminowana przez zwyciężczynię Shaynę Baszler. Podczas pre-show WrestleManii 36 zwyciężyła Natalyę. 4 maja przegrała z ówczesną posiadaczką NXT Women’s Championship Charlotte Flair.
Powrót Riott Squad (2020–2021).
22 czerwca, po przegranej walce przeciwko Natalyi, Liv Morgan została zauważona przez Ruby Riott, która próbowała ją pocieszyć po odniesieniu porażki, jednakże została odrzucona. 3 sierpnia na "Raw" Riott zaproponowała swojej byłej przyjaciółce reformacje grupy Riott Squad, ale chwilę później przerwały jej The IIconics (Billie Kay i Peyton Royce), wyśmiewając ją. Doprowadziło to do starcia tag teamowego, w którym Morgan i Riott pokonały IIconics. Na Payback Riott i Morgan, oficjalnie już jako The Riott Squad pokonały Kay i Royce, w rewanżu. Następnej nocy na "Raw", czyli 31 sierpnia odbył się kolejny rewanż, którego stypulacja zakładała, iż przegrana drużyna musi się rozpaść, a wygrana drużyna otrzyma walkę o WWE Women’s Tag Team Championship. Walkę wygrały Riott Squad, zmuszając IIconics do rozpadu. Obie członkinie Riott Squad zostały następnie przeniesione do SmackDown, na skutek Draftu.
13 listopada zakwalifikowała się do drużyny SmackDown, biorącej udział, w żeńskim Survivor Series interbrand elimination matchu. Zespół SmackDown, w którym znajdowały się zarówno Morgan i Riott, przegrał z kobiecą reprezentacją Raw, 22 listopada na Survivor Series.
W ich ostatniej walce jako drużyna zostały pokonane przez panujące WWE Women’s Tag Team Championki Natalyę i Taminę, w walce bez tytułu na szali, 28 maja na "SmackDown". 5 dni później Riott została zwolniona z kilkoma innymi wrestlerami WWE, wskutek cięć budżetowych.
Różne rywalizacje (2021–2022).
4 czerwca na "SmackDown" Morgan została pokonana przez Carmellę. Tydzień później Liv wygrała rewanż, a następnie postawiła sobie za cel WWE SmackDown Women’s Championship. Po pokonaniu dwóch uczestniczek żeńskiego Money in the Bank ladder matchu Carmelli i Zeliny Vegi, zastąpiła tą pierwszą, we wcześniej wspomnianym ladder matchu, ze względu na jej mistrzowski pojedynek przeciwko SmackDown Women’s Championce Biance Belair. Na Money in the Bank nie udało jej się wygrać ladder matchu, którego stawką był kontrakt gwarantujący walkę o mistrzostwo, w dowolnym momencie. Zwyciężczynią tego starcia została Nikki A.S.H..
17 września podczas "SmackDown" połączyła siły z Toni Storm, pokonując Zelinę Vegę i Carmellę, po tym jak ta druga została wyliczona przez sędziego poza ringiem. Skłoniło to Morgan do wyzwania Carmelli na pojedynek na Extreme Rules, który Carmella zaakceptowała. Na gali Morgan pokonała Carmellę. 4 października, w wyniku Draftu 2021 została ona przeniesiona do brandu Raw. 
8 listopada wygrała walkę z udziałem ośmiu kobiet o miano pretendentki do WWE Raw Women’s Championship. 6 grudnia uległa broniącej tytułu Becky Lynch, w głównym wydarzeniu "Raw", dokładnie w 17 rocznicę pierwszego, żeńskiego pojedynku, który był walką wieczoru tego programu. Ze względu na nieczysty finisz starcia, Morgan otrzymała walkę rewanżową na Day 1, jednak nie udało jej się odnieść zwycięstwa. W lutym podjęła kolejnej, nieudanej próby zdobycia prawa do walki z Lynch o mistrzostwo na WrestleManii 38, uczestnicząc w swoim trzecim Elimination Chamber matchu na tytułowej gali Elimination Chamber.
Niedługo potem zawarła sojusz z Rheą Ripley, szybko dołączając do walki o WWE Women’s Tag Team Championship na WrestleManii 38, dzięki zwycięstwu nad panującymi mistrzyniami Carmellą i Queen Zeliną w zmaganiu bez tytułu na szali. Podczas wydarzenia Morgan i Ripley poniosły porażkę w Fatal 4-way matchu, którego częścią były mistrzynie Carmella i Queen Zelina, Natalya i Shayna Baszler oraz zwycięski duet Sashy Banks i Naomi. Krótko po WrestleManii, Morgan i Ripley bezskutecznie rzuciły wyzwanie Banks i Naomi o WWE Women’s Tag Team Championship na odcinku "Raw" z 18 kwietnia 2022. Zaraz po walce Ripley zaatakowała Morgan, rozwiązując współpracę. Na Hell in a Cell sprzymierzyła się z AJ Stylesem i Finnem Bálorem, mierząc się z Ripley i jej nowymi sojusznikami, Edgem i Damianem Priestem, przegrywając.
SmackDown Women’s Champion (od 2022).
Liv Morgan zdołała zakwalifikować się do Money in the Bank matchu kobiet, kiedy to wraz z Alexą Bliss pokonały Nikki A.S.H. i Doudrop na odcinku "Raw", 13 czerwca. Na Money in the Bank zwyciężyła sześć innych kobiet, we wcześniej wspomnianym Money in the Bank ladder matchu, gwarantującym kontrakt, który zapewnia walkę o dowolne mistrzostwo kobiet, w wyznaczonym przez posiadacza miejscu i czasie. Jeszcze tego samego wieczoru wykorzystała przysługujący jej przywilej, pokonując Rondę Rousey o WWE SmackDown Women’s Championship, triumfując z pierwszym tytułem mistrzowskim w swojej zawodowej karierze. Obroniła miano mistrzyni w rewanżu na SummerSlam, gdzie podczas przypięcia, Rousey zmusiła ją do poddania się, jednak sędzia nie zauważył tego i przyznał zwycięstwo dla Morgan. Po meczu Rousey zaatakowała mistrzynię i sędziego.
Na Clash at the Castle pokonała Shaynę Baszler, ponownie broniąc mistrzostwa. Po 98 dniach panowania straciła tytuł ponownie na rzecz Rondy Rousey, która zwyciężyła ją w Extreme Rules matchu na gali Extreme Rules. 
9 grudnia sprzymierzyła się z powracającą Tegan Nox, która pospieszyła jej na pomoc w bójce z Damage CTRL (WWE Women’s Tag Team Championkami Dakotą Kai i Iyo Sky oraz Bayley). Tydzień później Nox i Morgan podjęły zmagania z Kai i Sky z WWE Women’s Tag Team Championship na szali. W walkę zaingerowała Xia Li, dając przewagę Damage CTRL, które wskutek tego utrzymały tytuły nad pretendentkami.
W styczniu 2023 Morgan wstąpiła do Royal Rumble matchu kobiet jako druga z kolei, pobijając rekord najdłuższego czasu spędzonego w Royal Rumble matchu kobiet, który jako ostatnia ustanowiła Bianca Belair na Royal Rumble w 2021 roku. Morgan pobiła go z czasem jednej godziny, minuty i siedmiu sekund. Była również ostatnią uczestniczką wyeliminowaną z kompetycji przez ostateczną zwyciężczynie Rheę Ripley, która według oficjalnych źródeł spędziła w meczu zaledwie sekundę więcej od niej. Ponadto zawalczyła o szansę na mistrzowski pojedynek przeciwko Biance Belair na WrestleManii 39 o WWE Raw Women’s Championship, uczestnicząc w Elimination Chamber matchu na tytułowej gali Elimination Chamber, jednakże została wykluczona po technicznym poddaniu ze strony Asuki i Natalyi. Występ Morgan w Elimination Chamber matchu był jej rekordowym, czwartym wystąpieniem w tej strukturze.
Życie osobiste.
Daddio urodziła się w mieście Paramus w New Jersey. Dorastała w Elmwood Park i uczęszczała do Henry P. Becton Regional High School w East Rutherford. Ma czterech starszych braci i młodszą siostrę. Po śmierci ojca jej matka wychowywała szóstkę dzieci. Daddio jest wieloletnią fanką profesjonalnego wrestlingu i praktykowała backyard wrestling. Jej idolką jest Lita.
Daddio jest byłą cheerleaderką. Ponadto pracowała w restauracji sieci Hooters jako "Hooter Girl".
W listopadzie 2020 poinformowała, iż podjęła się kursu agenta nieruchomości w Bob Hogue School of Real Estate. W lutym następnego roku założyła biznes nieruchomości wraz z byłym wrestlerem WWE Bo Dallasem.

</doc>
<doc id="4153862" url="https://pl.wikipedia.org/wiki?curid=4153862" title="Drobnozębnik">
Drobnozębnik

Drobnozębnik ("Macruromys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Nowej Gwinei.
Morfologia.
Długość ciała (bez ogona) 153–263 mm, długość ogona 206–340 mm, długość ucha 13–21 mm, długość tylnej stopy 36–60 mm; masa ciała jednej samicy 350 g.
Systematyka.
Etymologia.
"Macruromys": "makros" „długi”; -ουρος "-ouros" „-ogonowy”, od ουρα "oura" „ogon”; μυς "mus", μυος "muos" „mysz”.
Podział systematyczny.
Do rodzaju należą następujące gatunki:

</doc>
<doc id="4153863" url="https://pl.wikipedia.org/wiki?curid=4153863" title="Macruromys">
Macruromys



</doc>
<doc id="4153868" url="https://pl.wikipedia.org/wiki?curid=4153868" title="Gionna Jene Daddio">
Gionna Jene Daddio



</doc>
<doc id="4153869" url="https://pl.wikipedia.org/wiki?curid=4153869" title="Amanda Saccomanno">
Amanda Saccomanno



</doc>
<doc id="4153872" url="https://pl.wikipedia.org/wiki?curid=4153872" title="Państwo Sikhów">
Państwo Sikhów

Państwo Sikhów powstało w XVIII wieku na terytorium Pendżabu. Szczyt potęgi osiągnęło na początku XIX stulecia, kiedy Ranjit Singh wprowadził reformy w duchu europejskim. W 1849, po przegranej wojnie z Anglią, stało się jej protektoratem, jako ostatni region Indii.

</doc>
<doc id="4153873" url="https://pl.wikipedia.org/wiki?curid=4153873" title="Brodobrzanka wodna">
Brodobrzanka wodna

Brodobrzanka wodna ("Catabrosa aquatica" (L.) P.Beauv.) – gatunek rośliny z rodziny wiechlinowatych. Występuje w Europie, Afryce, Azji, Ameryce Północnej i Południowej. 
W Polsce rośnie w rozproszeniu na obszarze całego kraju.
Biologia i ekologia.
Bylina, hemikryptofit. Rośnie na mulistym podłożu na brzegach lub na dnie zbiorników wód stojących lub wolno płynących. Gatunek charakterystyczny związku "Bidention tripartiti". Kwitnie od maja do września. Liczba chromosomów 2n = 20.
Zagrożenia i ochrona.
Roślina umieszczona na polskiej czerwonej liście w kategorii VU (narażony). Znajduje się także w Czerwonej księdze gatunków zagrożonych w kategorii LC (najmniejszej troski).

</doc>
<doc id="4153874" url="https://pl.wikipedia.org/wiki?curid=4153874" title="Catabrosa aquatica">
Catabrosa aquatica



</doc>
<doc id="4153876" url="https://pl.wikipedia.org/wiki?curid=4153876" title="Sarah Logan">
Sarah Logan

Sarah Bridges (ur. 9 września 1993 w Jeffersonville w Indianie) – amerykańska profesjonalna wrestlerka, obecnie występująca w federacji WWE w brandzie SmackDown pod pseudonimem ringowym Sarah Logan.
Kariera profesjonalnej wrestlerki.
Federacje niezależne (2011–2016).
Bridges zaczęła karierę w 2011 występując pod pseudonimem ringowym Crazy Mary Dobson, gdzie pierwszą walkę stoczyła z Mickie Knuckles w federacji IWA East Coast. W pierwszym wystąpieniu dla promocji APWA przypięła Viper w ten-woman tag team matchu. Dobson walczyła w wielu federacjach niezależnych w Stanach Zjednoczonych i Europie, między innymi w D1W, WCCW, APWA, UWF, ICW, WxW, JCW, SHIMMER, ROH i wielu innych. 21 lutego 2015 podczas gali JCW Take Me Home Show, Brides wraz z Mad Man Pondo pokonała The Hooligans (Devina Cuttera i Masona Cuttera) zdobywając JCW Tag Team Championship.
WWE.
Pierwsze wystąpienia (2014–2015).
Bridges pojawiła się kilka razy w WWE pomiędzy 2014 i 2016 występując w różnych charakterach, między innymi po raz pierwszy 1 września 2014 podczas tygodniówki "Raw" jako wizażystka The Miza, zaś dwa miesiące później jako kierowniczka koncesji. W 2015 wystąpiła w reklamie "Niagara" tworzonej przez The Miza i Damiena Mizdowa. Kilkukrotnie pojawiła się jako maskotka Adama Rose'a. Zadebiutowała 29 kwietnia 2015 w rozwojowym brandzie NXT jako Sarah Dobson, gdzie przegrała z Becky Lynch. Kontynuowała sporadyczne wystąpienia w tymże brandzie przegrywając między innymi z Bayley i Alexą Bliss.
NXT i turniej Mae Young Classic (2016–2017).
19 października 2016 zostało ogłoszone, że Bridges została zakontraktowana przez WWE i rozpocznie kolejne treningi w WWE Performance Center. 17 listopada wystąpiła podczas WrestleMania 33 Ticket Party pokonując Macey Estrellę. 11 stycznia podczas odcinka tygodniówki "NXT" po raz pierwszy wystąpiła w telewizji pod swoim prawdziwym imieniem i nazwiskiem, gdzie wraz z Macey Evans przegrała z Billie Kay i Peyton Royce w tag-team matchu&lt;ref name="NXT11/01/17"&gt;&lt;/ref&gt;. Bridges powróciła 7 czerwca jako Sarah Logan i została pokonana w singlowym starciu z Royce&lt;ref name="NXT07/06/17"&gt;&lt;/ref&gt;. 25 października podczas gali "NXT" wzięła udział w battle royalu o miano pretendentki do zawieszonego NXT Women's Championship podczas gali , lecz nie wygrała pojedynku, co również było jej ostatnim wystąpieniem w brandzie NXT.
16 czerwca Logan została ogłoszona jedną z pierwszych czterech uczestniczek nadchodzącego turnieju Mae Young Classic. 28 sierpnia została wyeliminowana w pierwszej rundzie przez Mię Yim&lt;ref name="MaeYoungClassic28/08/17"&gt;&lt;/ref&gt;. 11 września podczas finałowego odcinka wystąpiła w specjalnym six-women tag team matchu, gdzie z Santaną Garrett i Marti Belle przegrały z Tessą Blanchard, Kay Lee Ray i Jazzy Gabert.
SmackDown (od 2017).
Logan zadebiutowała w brandzie SmackDown u boku Liv Morgan i Ruby Riot podczas tygodniówki "SmackDown Live" z 21 listopada. Zaatakowały wspólnie Naomi, Becky Lynch, a także w późniejszej części gali Natalyę i posiadaczkę WWE SmackDown Women’s Championship Charlotte Flair, wskutek czego trio stało się antagonistkami.

</doc>
<doc id="4153878" url="https://pl.wikipedia.org/wiki?curid=4153878" title="Sarah Bridges">
Sarah Bridges



</doc>
<doc id="4153879" url="https://pl.wikipedia.org/wiki?curid=4153879" title="Sarah Dobson">
Sarah Dobson



</doc>
<doc id="4153884" url="https://pl.wikipedia.org/wiki?curid=4153884" title="Félix Clair Ridel">
Félix Clair Ridel

Félix-Clair Ridel (ur. 7 lub 10 lipca 1830 w Chantenay-sur-Loire, zm. 20 czerwca 1884 w Vannes) – francuski duchowny rzymskokatolicki, biskup, misjonarz, wikariusz apostolski Korei.
Biografia.
Młodość i prezbiteriat.
Félix Clair Ridel urodził się 7 lub 10 lipca 1830 w Chantenay-sur-Loire (obecnie będące częścią Nantes) we Francji. Studiował w Wyższym Seminarium Duchownym w Nantes i w Wyższym Seminarium Duchownym przy kościele św. Sulpicjusza w Paryżu. 19 grudnia 1857 otrzymał święcenia prezbiteriatu w Paryżu i został kapłanem diecezji Nantes. Pragnął wyjechać na misje, jednak chcąc być posłusznym swojemu biskupowi powrócił do swojej diecezji i został wikariuszem w La Renaudière. 29 lipca 1859 wstąpił do Towarzystwa Misji Zagranicznych w Paryżu i 25 lipca 1860 wyjechał na misje do Korei, gdzie obowiązywały wtedy edykty zakazujące głoszenia Ewangelii pod karą śmierci. Przybył tam 31 marca 1861. Początkowo w jednej wsi uczył się języka, a następnie rozpoczął ewangelizację. Gdy w 1866 wybuchły prześladowania katolików, o. Ridel na polecenie przełożonego misji udał się do Chin, aby poinformować o wydarzeniach w Korei.
Episkopat.
27 kwietnia 1869 papież Pius IX mianował go wikariuszem apostolskim Korei i biskupem tytularnym Philippopolisu. 5 czerwca 1870 przyjął w kościele Najświętszego Imienia Jezus w Rzymie sakrę biskupią z rąk arcybiskupa Rouen, prymasa Normandii kard. Henriego-Marii-Gastona Boisnormanda de Bonnechose. Współkonsekratorami byli wikariusz apostolski Liaodongu i Mandżurii Emmanuel Jean François Verrolles MEP oraz wikariusz apostolski Japonii Bernard Petitjean MEP.
Wziął udział w soborze watykańskim I. Po otrzymaniu sakry wyjechał do Mandżurii i osiadł w pobliżu granicy z Koreą, którą kilkukrotnie bez powodzenia próbował przekroczyć. Udało mu się to dopiero we wrześniu 1877. W Korei zaczął odbudowywać katolicką wspólnotę po prześladowaniach i dłuższej nieobecności misjonarzy. 28 stycznia 1878 został aresztowany w Seulu. W więzieniu pozostawał do 5 czerwca, kiedy to w wyniku interwencji francuskiego posła w Pekinie oraz rządów Chin i Japonii został wydalony do Chin. Nigdy już nie dane było mu powrócić do swojego wikariatu apostolskiego.
W kolejnych latach stworzył z pomocą swoich misjonarzy opis gramatyki i słownik języka koreańskiego. W 1882 został sparaliżowany w Nagasaki i zmuszony do powrotu do Francji, gdzie zmarł 20 czerwca 1884 w Vannes i został pochowany na tamtejszym cmentarzu.

</doc>
<doc id="4153885" url="https://pl.wikipedia.org/wiki?curid=4153885" title="Sonya Deville">
Sonya Deville

Daria Berenato (ur. 24 września 1993 w Shamong Township w New Jersey) – amerykańska profesjonalna wrestlerka, była judoka oraz była zawodniczka mieszanych sztuk walki, obecnie występująca w federacji WWE w brandzie Raw pod pseudonimem ringowym Sonya Deville.
W 2015 wzięła udział w szóstym sezonie programu "WWE Tough Enough", w którym zajęła jedenaste miejsce. W październiku tego samego roku podpisała kontrakt z WWE i rozpoczęła dalsze treningi w WWE Performance Center w Orlando.
Wczesne życie.
Berenato urodziła się w Shamong Township w New Jersey i uczęszczała do Seneca High School w Tabernacle Township w tym samym stanie. Treningi w mieszanych sztukach walki rozpoczęła w wieku 17 lat.
Kariera profesjonalnej wrestlerki.
WWE.
Tough Enough (2015).
W czerwcu 2015 Berenato została ogłoszona jedną z trzynastu uczestników szóstego sezonu programu WWE "Tough Enough". Ostatecznie została wyeliminowana z programu jako trzecia.
NXT (2015–2017).
28 października 2015 zostało ogłoszone, że Berenato podpisała kontrakt z WWE i została przydzielona do rozwojowego brandu NXT by kontynuować treningi. Zadebiutowała w ringu 3 grudnia podczas gali typu house show i przegrała z Nią Jax. Berenato pojawiła się po raz pierwszy na telewizyjnej gali "NXT" z 17 sierpnia, gdzie wzięła w six-woman tag team matchu z Mandy Rose i Alexą Bliss, lecz przegrały z Carmellą, Liv Morgan i Nikki Glencross&lt;ref name="NXT 17/08/16"&gt;&lt;/ref&gt;. Berenato powróciła do telewizji 23 listopada i w kolejnym six-woman tag team matchu wspólnie z Billie Kay i Peyton Royce przegrały z Aliyah, Ember Moon i Liv Morgan. 21 grudnia podczas tygodniówki "NXT" wzięła pierwszy raz udział w singlowej walce i została pokonana przez Billie Kay z powodu interwencji Peyton Royce&lt;ref name="NXT21/12/16"&gt;&lt;/ref&gt;.
Berenato powróciła 3 maja 2017 podczas odcinka "NXT" występując pod pseudonimem Sonya Deville; wystąpiła w battle royalu o miano pretendentki do NXT Women's Championship, lecz została wyeliminowana przez Kay i Royce. Niedługo po tym rozpoczęła pasmo zwycięstw pokonując Lacey Evans, Jennę Van Bamel, Rachel Evers i Zedę. Po raz ostatni wystąpiła w brandzie NXT 18 października przegrywając w triple threat matchu o miano pretendentki do walki o zawieszony tytuł kobiet na gali . Pojedynek wygrała Ember Moon.
Raw (od 2017).
20 listopada 2017 podczas odcinka tygodniówki "Raw", Deville zadebiutowała u boku Mandy Rose i powracającej Paige w głównym rosterze federacji; trio zaatakowało Sashę Banks, Bayley, Mickie James oraz posiadaczkę WWE Raw Women’s Championship Alexę Bliss, wskutek czego stały się one antagonistkami.
Inne media.
Berenato była współprowadzącą show UFC AfterBuzz.
Życie prywatne.
Berenato jest przyjaciółką Marii Menounos. Otwarcie przyznaje, że jest lesbijką.

</doc>
<doc id="4153887" url="https://pl.wikipedia.org/wiki?curid=4153887" title="Daria Berenato">
Daria Berenato



</doc>
<doc id="4153890" url="https://pl.wikipedia.org/wiki?curid=4153890" title="Multanka">
Multanka

Multanka (; ) – wieś na Białorusi, w rejonie oszmiańskim obwodu grodzieńskiego, około 25 km na południe od Oszmiany.
Historia.
W 1885 roku wieś należała do dóbr Hołoblewszczyzna, które z kolei należały w XVI wieku (wzmiankowane w 1559 roku) i pierwszej połowie XVII wieku do klucza bohdanowskiego z siedzibą w Holszanach należącego do Sapiehów. W 1650 roku w wyniku eksdywizji (podziału ziem dłużnika na rzecz wierzycieli) dóbr holszańskich Hołoblewszczyzna przypadła jednej z córek Kazimierza Mikołaja Sapiehy, Barbarze Wołłowiczowej (~1636–?). Po niej dziedziczyła jej córka Tekla Konstancja (1658–1691), żona Piotra Michała Paca (1654–1696). Piotr, nie mając własnego potomstwa, zapisał majątek, który otrzymał w posagu, swemu siostrzeńcowi (synowi Katarzyny Pacówny i Romana Danilewicza), Michałowi Danilewiczowi herbu Ostoja, który w 1724 roku sprzedał go Tomaszowi Lachowickiemu-Czechowiczowi (~1700–?) i jego żonie Barbarze Sulistrowskiej (1710–1780). Kuzyn Tomasza, Franciszek Lachowicki-Czechowicz sprzedał w 1742 roku dobra Hołoblewszczyzna innemu Tomaszowi Czechowskiemu, który z kolei sprzedał je Bronowskim, którzy byli właścicielami majątku w 1865 roku i prawdopodobnie pozostali nimi do 1939 roku.
W wyniku reformy administracyjnej w latach 1565–1566 Hołoblewszczyzna (dawniej również "Ohłoblewszczyzna, Hołobliszki") weszła w skład powiatu oszmiańskiego województwa wileńskiego Rzeczypospolitej. Po II rozbiorze Polski w 1793 roku dobra te znalazły się na terenie powiatu oszmiańskiego (ujezdu) guberni wileńskiej. Po ustabilizowaniu się granicy polsko-radzieckiej w 1922 roku dobra Hołoblewszczyzna i wieś Multanka wróciły do Polski, należały do gminy Holszany w powiecie oszmiańskim województwa wileńskiego, od 1945 roku – w ZSRR, od 1991 roku – na terenie Republiki Białorusi.
W 1885 roku w Multance było 27 "dusz rew.". W 1931 roku we wsi mieszkało 65 osób, w majątku mieszkało 29 osób, w folwarku – 6 osób. W 2009 roku Multanka liczyła 8 osób,
Dwór Hołoblewszczyzna Bronowskich.
Najprawdopodobniej na początku XIX wieku Bronowscy wznieśli tu drewniany, parterowy dwór, który przetrwał do II wojny światowej. Był to dom zbudowany na planie prostokąta, tynkowany na biało z wysokim, gontowym dachem naczółkowym. Wejście stanowił ganek o dwóch parach smukłych kolumn podtrzymujących trójkątny szczyt. 
Obok stał co najmniej tak stary, niewielki, parterowy, drewniany świron, stojący na wysokiej kamiennej o podobnym jak dwór dachu naczółkowym z galeryjką od strony dziedzińca, składającą się z pięciu kolumienek i pilastrów podpierających wystający daszek.
Dziś po dworze i folwarku nie ma śladu na zaoranym polu.
Majątek Hołoblewszczyzna został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4153891" url="https://pl.wikipedia.org/wiki?curid=4153891" title="Ryan Sessegnon">
Ryan Sessegnon

Kouassi Ryan Sessegnon (ur. 18 maja 2000 w Londynie) – angielski piłkarz grający na pozycji lewego obrońcy w Tottenhamie Hotspur. Jego kuzynem jest beniński zawodnik – Stéphane Sessègnon.

</doc>
<doc id="4153895" url="https://pl.wikipedia.org/wiki?curid=4153895" title="Kościół św. Jakuba Apostoła w Bronikowie">
Kościół św. Jakuba Apostoła w Bronikowie

Kościół św. Jakuba Apostoła w Bronikowie – rzymskokatolicka świątynia filialna zlokalizowana we wsi Bronikowo (powiat wałecki). Należy do parafii św. Katarzyny w Marcinkowicach i dekanatu Mirosławiec.
Historia i architektura.
Świątynię konstrukcji szkieletowej z muru pruskiego wzniesiono w 1775 dla lokalnej społeczności protestanckiej. Kościół jest salowy, zbudowany na planie prostokąta, a prezbiterium trójbocznie zamknięte znajduje się od północy. Od południa dobudowana jest wieża na rzucie kwadratu, kryta dachem namiotowym. Zakrystia i kruchta zlokalizowane są w bocznych aneksach. Obiekt nie jest orientowany. 
Wyposażenie.
We wnętrzu wiszą obrazy: "Chrystus na Górze Oliwnej" oraz "Św. Jakub Starszy". Z czasu budowy świątyni pochodzą rokokowe: ambona i balustrada ołtarzowa. Sam ołtarz reprezentuje nurt ludowego rokoka. Dzwon kościelny pochodzi z 1770.

</doc>
<doc id="4153906" url="https://pl.wikipedia.org/wiki?curid=4153906" title="Meghan (księżna Sussexu)">
Meghan (księżna Sussexu)

Meghan, księżna Sussexu (ur. 4 sierpnia 1981 w Los Angeles jako Rachel Meghan Markle) – amerykańska aktorka i aktywistka społeczna, od 2018 członkini brytyjskiej rodziny królewskiej jako żona Henryka, księcia Sussexu.
W 2003 ukończyła Northwestern University School of Communication w Evanston na kierunkach teatr i studia międzynarodowe.
W 2011 poślubiła Trevera Engelsona, z którym rozwiodła się w 2013. W 2018 wyszła za Henryka (księcia Sussex), z którym ma dwoje dzieci: Archiego (ur. 2019) i Lilibet (ur. 2021). Po ślubie z Henrykiem wstąpiła do brytyjskiej rodziny królewskiej i otrzymała tytuły: Jej Królewskiej Wysokości Księżnej Sussexu, Hrabiny Dumbarton i Baronowej Kilkeel.
8 stycznia 2020 wraz z mężem publicznie oświadczyła o intencji zrezygnowania z pełnienia oficjalnych funkcji w rodzinie królewskiej; zakończyła ich sprawowanie 31 marca 2020.
Zaangażowana jest w działalność publiczną i charytatywną. Do marca 2020 reprezentowała królową Elżbietę II w oficjalnych wystąpieniach i patronowała wybranym organizacjom. Jej aktywności związane są głównie z walką o prawa kobiet, ochroną środowiska oraz wspieraniem aktorstwa.
Życiorys.
Rodzina i wykształcenie.
Urodziła się 4 sierpnia 1981 w Los Angeles. Jej rodzicami są Doria Loyce Ragland oraz Thomas Wayne Markle, którzy poznali się na planie serialu "Szpital miejski". Jej matka jest Afroamerykanką, a ojciec ma pochodzenie holendersko-irlandzkie. Jej matka jest terapeutką oraz instruktorką jogi; jej rodzicami byli Jeanette Arnold i Alvin Ragland. Ojciec Meghan jest operatorem filmowym; współpracował przy serialu "Świat według Bundych", a w 2011 otrzymał nagrodę Emmy za wybitne osiągnięcia w swojej dziedzinie. Jej rodzice rozstali się po dwóch latach małżeństwa, gdy ich jedyna córka miała dwa lata. Po rozwodzie rodziców pozostawała pod opieką matki, przy czym regularnie widywała się z ojcem – w dni powszednie mieszkała z matką, a weekendy odwiedzała ojca. Z małżeństwa ojca z Roslyn Loveless ma starsze przyrodnie rodzeństwo: siostrę Samanthę Grant i brata Thomasa Markle’a juniora. Nie utrzymuje jednak z nimi kontaktu. Z samym ojcem miała bardzo bliskie relacje.
Rodzina jej ojca wywodzi się od XIV-wiecznego króla Anglii Edwarda III Plantageneta i jego trzeciego syna Lionela z Antwerpii, który z małżeństwa z hrabiną Ulsteru Elisabeth de Burgh miał córkę Filipę Plantagenet, żonę hrabiego Edmunda Mortimera. Ich córka Elisabeth Mortimer z małżeństwa z rycerzem Henrym Percy (bohaterem sztuki Williama Szekspira "Henryk IV") miała córkę Elisabeth Percy, żonę lorda Johna Clifforda. Urodzona z tego małżeństwa Mary Clifford wyszła za rycerza Filipa Wentwortha i miała z nim córkę Elisabeth. Mary Clifford i Filip Wentworth byli też przodkami księcia Henryka, męża Meghan Markle. Elisabeth Wentworth wyszła za Martina De La See i z nim miała m.in. córkę Joan, żonę Petera Hildyarda lorda Winestead. Ich córka (Isabel) wyszła za Roberta Legarda i miała z nim córkę Joan, żonę Richarda Skeppera. Urodzony z tego związku Edward Skepper ożenił się z Mary Robinson, a ich synem był pastor William Skepper, który w 1639 wyemigrował z rodziną do Nowej Anglii. Jego córka (Jane) wyszła za Abrahama Browne, a ich córka (również Jane) ze związku z Henrym Luntem miała córkę Jane, żonę Nataniela Drake’a. Urodzony z tego małżeństwa Abraham Drake ożenił się z Marthą Eaton, z którą miał córkę Marthę, żonę Johna Smitha. Ich syn, John Smith jr., miał ze związku z Mary Mudgett córkę Mary Smith, żonę Jacoba Lee Merrilla. Ich syn (George Dawid Merrill) z małżeństwa z Mary Bird miał córkę Gertrudę, żonę Fryderyka Sandersa. Pochodząca z tego małżeństwa Doris wyszła za Gordona Markle’a, z którym miała syna Thomasa.
Wychowywała się w zamożnym kalifornijskim przedmieściu Woodland Hills. W okresie szkolnym była wybitną i ambitną uczennicą. Po ukończeniu nauki w prywatnej szkole podstawowej Little Red Schoolhouse oraz katolickim gimnazjum i liceum dla dziewcząt w Los Feliz studiowała jednocześnie stosunki międzynarodowe i historię teatru na Uniwersytecie Północno-Zachodnim, którego absolwentką została w 2003.
Kariera zawodowa.
Jej pierwszą pracą było kaligrafowanie zaproszeń okazjonalnych w ekskluzywnym sklepie papierniczym „Paper Source” w Beverly Hills; jednymi z jej klientów byli piosenkarz Robin Thicke i aktorka Paula Patton, dla których w 2005 stworzyła zaproszenia ślubne. Na ostatnim roku studiów odbyła staż w ambasadzie amerykańskiej w Buenos Aires. Była także opiekunką do dzieci. Była wolontariuszką w organizacji Kappa Kappa Gamma.
Często brała udział w szkolnych przedstawieniach. Aktorstwa uczyła ją Gigi Perreau. W 1999 wystąpiła w teledysku do piosenki Tori Amos „1000 Oceans”. Na szklanym ekranie zadebiutowała w 2002 epizodyczną rolą w serialu "Szpital miejski", w którym zagrała u boku swojego ojca. Jej debiut filmowy nastąpił w 2005 w filmie "Zupełnie jak miłość", w którym zagrała epizodyczną rolę. W latach 2006–2007 była jedną z hostess w teleturnieju "Deal or No Deal?" (NBC). Do 2010 zagrała epizodyczne role w serialach: ', ', "90210" i "Bez śladu", a także wystąpiła w telewizyjnej reklamie producenta chipsów i sosów Tostitos. W 2010 zagrała w dramacie "Twój na zawsze" z Robertem Pattinsonem oraz Emilie de Ravin. W latach 2010–2012 anonimowo pisała blog "The Working Actress", w którym opisywała losy aktorki pragnącej zaistnieć w Hollywood.
W sierpniu 2011 odbyła się premiera filmu "Szefowie wrogowie", w którym wcieliła się w postać Jamie. W tym samym roku otrzymała jedną z głównych ról w serialu "W garniturach", w którym wcieliła się w postać ambitnej asystentki Rachel Zane marzącej o karierze prawniczej. Rola w serialu zapewniła jej ogólnokrajową rozpoznawalność, ona sama korzystała w tym okresie z usług firmy PR-owej „Kruger Cowne”, dzięki której pojawiała się w charakterze gościa na imprezach celebryckich oraz prelegentki na konferencjach lifestyle’owych. W 2014 założyła lifestyle’owy blog "The Tig", który zamknęła w kwietniu 2017.
W listopadzie 2017 twórcy serialu "W garniturach" poinformowali o odejściu Markle wraz z końcem siódmego sezonu serialu, ponieważ aktorka nie przedłużyła kontraktu, na co miał wpływ jej uczuciowy związek z brytyjskim księciem Henrykiem.
We wrześniu 2018 premierę miała książka kucharska pt. "Together: Our Community Cookbook", której pomysłodawczynią była Markle i do której księżna napisała wstęp; zbiór przepisów w ciągu kilku godzin od premiery stał się najczęściej kupowaną książką w serwisie Amazon i trafił na listę bestsellerów „The New York Timesa”, przekraczając sprzedaż 71 tys. egzemplarzy w pierwsze siedem tygodni po premierze. W 2019 redagowała wrześniowe wydanie magazynu „Vogue”, które zostało najszybciej sprzedającym się numerem w historii czasopisma.
Życie prywatne.
W 2004 zaczęła się spotykać z producentem filmowym Trevorem Engelsonem. Zaręczyli się w 2010 podczas wakacji w Belize, a 10 września 2011 wzięli ślub na Jamajce. W 2013 się rozwiedli, a oficjalnym powodem rozstania były „różnice nie do pogodzenia”. W latach 2014–2016 partnerem Markle był szef kuchni Cory Vitiello.
1 lipca 2016 podczas zaaranżowanej przez przyjaciół randki w ciemno poznała księcia Henryka. Para spotykała się w tajemnicy do 31 października 2016, kiedy to dziennik „The Sunday Express” poinformował o ich związku. Ogólnoświatowe media zaczęły opisywać nową partnerkę księcia, publikując przy tym wiele artykułów wykazujących rasizm i seksizm oraz przypominając m.in. erotyczne sceny Markle w serialu "W garniturach". Fotoreporterzy próbowali dostać się do domu aktorki oraz kontaktowali się z osobami z jej otoczenia, by zdobyć kompromitujące ją materiały. 8 listopada 2016 Pałac Kensington wydał oświadczenie, w którym zaapelował o zaprzestanie prześladowania Markle, potwierdzając przy tym relację łączącą księcia i aktorkę. Prasa mimo to publikowała kolejne szlakujące aktorkę materiały, m.in. rozmowy z przyrodnim rodzeństwem Markle, które nieprzychylnie wypowiadało się o siostrze.
Zainteresowanie Markle wzrosło na tyle, że była najczęściej wyszukiwaną aktorką w wyszukiwarce Google w 2016. 
We wrześniu 2017 znalazła się na okładce gazety „Vanity Fair”, a w wywiadzie dla magazynu przybliżyła swoją relację z księciem, zapewniając, że nadal jest tą samą osobą, nowy związek jej nie zmienił, a jedyne, co uległo zmianie, to postrzeganie jej przez ludzi. Pod koniec września tego samego roku pojawiła się z Henrykiem pierwszy raz publicznie podczas rozgrywek Invictus Games w Toronto.
4 listopada 2017 przyjęła oświadczyny Henryka. Biuro prasowe księcia ogłosiło zaręczyny 27 listopada 2017. Po zaręczynach przyszli małżonkowie zamieszkali w Pałacu Kensington, odbyli także oficjalną trasę objazdową po Anglii, Irlandii, Szkocji i Walii, na której Henryk przedstawiał obywatelom swoją narzeczoną. 6 marca 2018 Markle została ochrzczona w St. James’s Palace i tym samym wstąpiła do Kościoła Anglii. Ostatnie dni przed jej ślubem z Henrykiem zostały przyćmione przed medialne wystąpienia rodziny Markle, m.in. ojca, który nawiązał płatną współpracę z paparazzi oraz poinformował media o nieobecności na ślubie córki. 19 maja 2018 poślubiła Henryka podczas uroczystości na zamku w Windsorze .Jedyną reprezentantką jej rodziny na ślubie była matka, Doria Ragland. Z tytułu małżeństwa z księciem Sussexu od 19 maja 2018 przysługuje jej tytuł księżnej Sussex, hrabiny Dumbarton, baronowej Kilkeel (ang. "The Duchess of Sussex, Countess of Dumbarton, Baroness Kilkeel"). Po ślubie zamieszkała z Henrykiem w Nottingham Cottage, a później we Frogmore Cottage.
15 października 2018 Pałac Kensington ogłosił, że Henryk i Meghan spodziewają się dziecka. Syn pary – Archie Harrison – urodził się 6 maja 2019 o godz. 5:26 w Portland Hospital w Londynie. W lipcu 2020 Markle poroniła drugie dziecko. 4 czerwca 2021 urodziła córkę, Lilibet Dianę.
W październiku 2019 pozwała redakcję „Mail on Sunday” za naruszenie prywatności, złamanie zasad ochrony danych i naruszenia praw autorskich w związku z opublikowaniem fragmentów jej prywatnego listu, który napisała do ojca w sierpniu 2018. 8 stycznia 2020 wraz z mężem poinformowała o planowanej rezygnacji z pełnienia oficjalnych funkcji w rodzinie królewskiej; zakończyła ich sprawowanie 31 marca 2020. Wraz z rezygnacją z wyższej funkcji w rodzinie królewskiej zobowiązała się nie używać predykatu Jej Królewskiej Wysokości, jednak go nie utraciła. Po rezygnacji z funkcji zamieszkała z rodziną w Montecito, a w czasie pobytu w Wielkiej Brytanii rezyduje we Frogmore Cottage w Windsorze.
Działalność społeczna.
Gdy miała 11 lat, napisała listy do ówczesnej pierwszej damy Hillary Clinton, prawniczki broniącej praw kobiet Glorii Allred oraz prezenterki telewizji Nickelodeon Lindy Ellerbee, wyrażając niepokój – jej zdaniem – seksistowskim przesłaniem reklamy płynu do mycia naczyń, której hasło brzmiało: „Kobiety w całej Ameryce walczą z tłustymi garnkami i patelniami”. Otrzymała odpowiedź od wszystkich adresatów, którzy wyrazili poparcie dla jej poglądu w tej sprawie, ponadto udzieliła wywiadu w programie emitowanym przez Nickelodeon, a firma produkująca środki czystości ostatecznie zmieniła hasło reklamy na: „Ludzie w całej Ameryce walczą z tłustymi garnkami i patelniami”.
W 2014 odbyła wizytę w Afganistanie, gdzie z ramienia USL wsparła amerykańskich żołnierzy. Niedługo później została doradczynią młodzieżowej organizacji "One Young World". W 2015 wraz z przedstawicielami ONZ odwiedziła obóz uchodźczy w Rwandzie. W 2016 została światową ambasadorką "World Vision Canada", organizacji działającej na rzecz trwałych zmian w życiu dzieci, rodzin i społeczności w celu przezwyciężenia ubóstwa. W lutym 2016 udała się do Rwandy w celu promocji kampanii społecznej „Clean Water”, która uwypuklała problem braku dostępu do świeżej wody wśród mieszkańców tego kraju. W 2017 wraz z przedstawicielami ONZ udała się do New Delhi, gdzie dyskutowała o problemach z dostępem mieszkańców do ochrony zdrowia i edukacji.
Po ślubie z księciem Henrykiem dołączyła do organizacji dobroczynnej "The Royal Foundation". W ramach książęcych obowiązków odbywała wizyty humanitarne i wolontaryjne w wielu krajach na świecie. W styczniu 2019 ogłosiła zaangażowanie w działalność "Smart Works", organizacji wspierającej bezrobotne kobiety, z którą to wcześniej współpracowała jako wolontariuszka. W ramach współpracy z firmą m.in. stworzyła kolekcję garderoby kapsułkowej, a dochód z jej sprzedaży ubrań w sieci sklepów Marks &amp; Spencer zasilił konto organizacji. Należy także do organizacji ONZ Kobiety. Wraz z Emmą Watson zaangażowała się w kampanię „HeForShe”, która ma zachęcać ludzi do walki o równość płci. Angażuje się także w tematykę postrzegania kobiet mieszanych ras. Jako księżna Susseksu patronowała organizacjom, m.in. Royal National Theatre i Stowarzyszeniu Uniwersytetów Wspólnoty Narodów oraz ośrodka opieki nad zwierzętami Mayhew. Została także wiceprezeską "Queen’s Commonwealth Trust", organizacji skupiającej młodych liderów z krajów Wspólnoty Narodów i wspierającej finansowo ich działania.
Jesienią 2019 została narratorką w filmie dokumentalnym Disneynature "Słoń" (2020), a jej honorarium marka filmowa przekazała na rzecz organizacji dobroczynnej "Elephants Without Borders".
Filmografia.
Opracowano na podstawie: IMDb:
Meghan Markle w kulturze.
Na początku 2017 roku przyrodnia siostra aktorki zadeklarowała, że pisze powieść o Markle, w której ujawni „jej prawdziwe oblicze” oraz udowodni, że aktorka od dawna planowała zostać żoną księcia Henryka. Książka miała się ukazać pod tytułem „The Diary of Princess Pushy’s Sister”, jednak nie podano dotychczas daty wydania.
We wrześniu 2017 roku potwierdzono, że kolejny film byłego męża aktorki ma opowiadać historię mężczyzny, który musi dzielić opiekę nad swoim dzieckiem po tym, jak jego była żona poślubiła brytyjskiego księcia. Para nie doczekała się potomstwa, jednak Engelson przyznał, że pomysł na historię powstał podczas rozmowy o tym, jak wyglądałoby jego życie, gdyby mieli dzieci i musiałby on dzielić się opieką z księciem Henrykiem.
Markle została sportretowana w serialu komediowym "The Windsors", wcieliła się w nią Kathryn Drysdale.

</doc>
<doc id="4153910" url="https://pl.wikipedia.org/wiki?curid=4153910" title="Uczelnia Warszawska im. Marii Skłodowskiej–Curie w Warszawie">
Uczelnia Warszawska im. Marii Skłodowskiej–Curie w Warszawie



</doc>
<doc id="4153913" url="https://pl.wikipedia.org/wiki?curid=4153913" title="Ruby Soho (wrestlerka)">
Ruby Soho (wrestlerka)

Dori Prange (ur. 9 stycznia 1991 w Edwardsburgu w Michigan) – amerykańska profesjonalna wrestlerka i menedżerka, obecnie występująca w federacji AEW pod pseudonimem ringowym Ruby Soho.
W przeszłości występowała pod pseudonimem ringowym Heidi Lovelace w federacjach niezależnych takich jak Shimmer Women Athletes, Shine Wrestling, Ohio Valley Wrestling (OVW) i World Wonder Ring Stardom.
Kariera profesjonalnej wrestlerki.
Federacje niezależne (2010–2017).
W 2012 Prange rozpoczęła treningi z Billy Roc w jej szkole "School of Roc". Lovelace zadebiutowała w federacji JCW podczas gali "Arena Chicks at the Gathering!", gdzie pokonała C.J. Lane. Zadebiutowała dla promocji Shimmer podczas gali Volume 51, gdzie z December przegrały z Pink Flash Kirą i Sweet Cherrie w tag-team matchu.
Ohio Valley Wrestling (2012–2013).
16 maja 2012 Prange otrzymała szansę wystąpienia w Ohio Valley Wrestling przeciwko Taeler Hendrix, lecz przegrała walkę. Zadebiutowała w promocji występując jako Heidi Lovelace podczas tygodniówki "OVW" z 23 maja, gdzie przegrała z C.J. Lane. Dwa tygodnie później przegrała z Epiphany w Dark matchu. 1 września podczas gali "Saturday Night Special" pokonała Hendrix w no disqualification matchu, uzyskując miano pretendentki do jej tytułu. Lovelace pokonała mistrzynię OVW Women’s Championship o dwa tygodnie później podczas gali typu house show. Po zdobyciu pasa rozpoczęła pasmo zwycięstw pokonując między innymi Jessie Belle Smoothers, Epiphany i Scarlett Bordeaux. 6 października przegrała z Josette Bynum, co znaczyło przyszłą obronę mistrzowską z Bynum. Mimo to Lovelace pokonała ją oraz Taeler Hendrix miesiąc później w three-way matchu. 14 listopada podczas tygodniówki "OVW" Lovelace straciła tytuł na rzecz Taryn Terrell, gdzie sędzia specjalna Taeler Hendrix spowodowała jej porażkę. 8 grudnia przegrała z Jessie Belle Smothers o miano pretendentki do tytułu. Od stycznia 2013 Taeler Hendrix otrzymywała prezenty od nieznanej osoby myśląc, że są one od Dylana Bostica lub Ryana Howe’a. Rozstrzygnięciem scenariusza było to, że Heidi ogłosiła, iż to ona przysyłała prezenty, gdyż troszczyła się o nią. 31 maja Lovelace skonfrontowała się z Triną i chciała zawalczyć z nią o pas kobiet, co doprowadziło do walki dzień później, którą wygrała mistrzyni.
Shine Wrestling (2012–2014).
17 sierpnia 2012 zostało ogłoszone, że Prange zadebiutuje w Shine Wrestling podczas gali "Shine 2" jako Heidi Lovelace. Podczas gali zawalczyła z Sojournor Bolt i Taeler Hendrix w three-way matchu, który wygrała Bolt. 16 listopada na gali "Shine 5" przegrała z Sassy Stephie w singlowej walce, zaś 22 lutego 2013 na gali "Shine 7" poniosła porażkę z Brittney Savage. 24 maja Lovelace, Luscious Latasha i Solo Darling podjęły Sojournor Bolt, Sassy Stephie i Jessie Belle w six-woman tag team matchu, jednakże jej drużyna przegrała. Pasmo przegranych było kontynuowane na gali "Shine 15", gdzie przegrała z Mercedes Martinez.
Po gali "Shine 15" przyłączyła się do frakcji „All Star Squad” (ASS) prowadzonej przed Daffney. Wraz z Solo Darling pokonały S-N-S Express (Sassy Stephie i Jessie Belle Smothers) podczas gali "Shine 16" z 24 stycznia 2014.
Chikara (2013–2016).
18 maja 2013 Lovelace zadebiutowała dla federacji Chikara, kiedy to ona i Saturyne wzięły udział w 2013 Tag World Grand Prix. Zostały wyeliminowane w pierwszej rundzie przez Arik Cannon i Darin Corbin. 6 grudnia 2014 podczas pre-show gali Tomorrow Never Dies pokonała Missile Assault Ant w finale turnieju o puchar Chikara Young Lions Cup. Broniła pucharu kilkukrotnie w 2015 i była niepokonana do końca roku, dopóki nie wyłoniono kolejnego zwycięzcy turnieju o nowy puchar w przyszłym roku. Heidi ostatecznie „przeszła na emeryturę” jako niepokonana posiadaczka poprzedniego pucharu.
W 2015 Heidi wzięła udział w turnieju „Challenge of the Immortals”. Została przypisana do drużyny Dashera Hatfielda, do której należał również „Mr. Touchdown” Mark Angelosetti i posiadacz Chikara Grand Championship Icarus. Drużyna zdobyła wystarczająco dużo punktów, by przejść do kolejnej fazy turnieju, lecz ostatecznie zrezygnowali z udziału kiedy okazało się, że Angelosetti oszukiwał. Prócz tego Dasher i Heidi wzięli udział w 16-osobowym turnieju „Tourneo Cibernetico”. 19 marca 2016 otrzymała szansę na walkę o Chikara Grand Championship z Princess Kimber Lee, lecz przegrała pojedynek poddając się po założeniu na niej dźwigni. Po walce otrzymały od publiki owację na stojąco.
Beyond Wrestling (2014–2015).
Lovelace pojawiła się po raz pierwszy na rzecz Beyond Wrestling podczas gali "St. Louis Sleeper Cell" z 9 lutego 2014. Po przegranej z Brianem Furym podczas gali "When Satan Rules His World" z 26 kwietnia 2015, Heidi stała się antagonistką, kiedy to 31 maja podczas gali "Beyond Wrestling The Real Thing" zaatakowała Kimber Lee; swój atak wytłumaczyła faworyzowaniem Kimber Lee przez właścicieli federacji.
World Wonder Ring Stardom (2015).
11 stycznia 2015 Lovelace zadebiutowała w japońskiej federacji World Wonder Ring Stardom, gdzie w pierwszej walce wraz z Act Yasukawą przegrały z Hudson Envy i Kris Wolf. Tydzień później Lovelace, Yasukawa i Dragonita zostały zmuszone do dołączenia do złowrogiej grupy Monter-gun z powodu przegranej z Envy, Wolf i liderką Kyoko Kimurą w six-woman tag team matchu. Po przyłączeniu się do grupy zmieniono jej nazwę z Monster-gun na Oedo Tai. 8 lutego Lovelace wraz z Dragonitą i Envy przegrały z Heisei-gun (Io Shirai, Mayu Iwatani i Takumi Irohą) o Artist of Stardom Championship.
WWE.
NXT (2017).
4 stycznia 2017 zostało ogłoszone, że Pragne podpisała kontrakt z WWE i rozpocznie dalsze treningi w WWE Performance Center. Zadebiutowała w rozwojowym brandzie NXT podczas gali typu house show z 13 stycznia, gdzie przegrała z Darią Berenato. 22 marca podczas odcinka tygodniówki "NXT" zadebiutowała w telewizji pod pseudonimem ringowym Ruby Riot i wspólnie z Tyem Dillingerem, No Way Josem i Roderickiem Strongiem zaatakowała Nikki Cross i resztę grupy Sanity. Doprowadziło to do ośmioosobowej walki podczas gali z 1 kwietnia, gdzie drużyna Riot przegrała. W swojej pierwszej singlowej walce emitowanej 12 kwietnia w programie "NXT" pokonała Kimberly Frankele. Tydzień później wywiązała się bijatyka pomiędzy nią i Cross, po czym generalny menedżer William Regal ogłosił walką pomiędzy nimi. 3 maja podczas odcinka tygodniówki "NXT" Riot wzięła udział w battle royalu o miano pretendentki do tytułu NXT Women’s Championship należącego do Asuki, lecz pod koniec walki Asuka zaatakowała ją, Cross i Ember Moon. Ogłoszono czteroosobową walkę o mistrzostwo na gali , lecz z powodu kontuzji Moon zawalczyły tylko trzy uczestniczki; walkę wygrała Asuka, która przypięła Riot i Cross. Riot zawalczyła w ostatniej walce w brandzie NXT podczas odcinka "NXT" z 18 października, gdzie przegrała w triple threat matchu o miano pretendentki do tytułu kobiet z Ember Moon.
SmackDown (od 2017).
Riot zadebiutowała w brandzie SmackDown u boku Sarah Logan i Liv Morgan podczas tygodniówki "SmackDown Live" z 21 listopada. Zaatakowały wspólnie Naomi, Becky Lynch, a także w późniejszej części gali Natalyę i posiadaczkę WWE SmackDown Women’s Championship Charlotte Flair, wskutek czego trio stało się antagonistkami. Tydzień później Riott (której do nazwiska dodano literę „t”), Logan i Morgan, znane już jako The Riott Squad, pokonały Flair, Naomi i Natalyę w six-woman tag team matchu.

</doc>
<doc id="4153915" url="https://pl.wikipedia.org/wiki?curid=4153915" title="Heidi the Riveter">
Heidi the Riveter



</doc>
<doc id="4153916" url="https://pl.wikipedia.org/wiki?curid=4153916" title="Heidi Lovelace">
Heidi Lovelace



</doc>
<doc id="4153917" url="https://pl.wikipedia.org/wiki?curid=4153917" title="Dori Prange">
Dori Prange



</doc>
<doc id="4153921" url="https://pl.wikipedia.org/wiki?curid=4153921" title="Dr.-Erich-Salomon-Preis">
Dr.-Erich-Salomon-Preis



</doc>
<doc id="4153922" url="https://pl.wikipedia.org/wiki?curid=4153922" title="Dyskografia Taco Hemingwaya">
Dyskografia Taco Hemingwaya

Dyskografia Taco Hemingwaya – dyskografia polskiego rapera i piosenkarza Taco Hemingwaya. Obejmuje ona 5 albumów studyjnych, 4 albumy w ramach supergrup, 6 minialbumów, 1 mixtape, 26 single i 12 teledysków. Artykuł zawiera także listę 26 występów gościnnych Taco Hemingwaya na albumach innych wykonawców.
Lista zawiera informacje o datach premiery, wytwórniach muzycznych, nośnikach, pozycjach na listach przebojów, sprzedaży i certyfikatach Związku Producentów Audio-Video.

</doc>
<doc id="4153937" url="https://pl.wikipedia.org/wiki?curid=4153937" title="Legenda o Smoku Gnatochrupie">
Legenda o Smoku Gnatochrupie



</doc>
<doc id="4153939" url="https://pl.wikipedia.org/wiki?curid=4153939" title="Waldemar Nowakowski (żołnierz)">
Waldemar Nowakowski (żołnierz)

Waldemar Jerzy Nowakowski, ps. "Gacek" (ur. 3 stycznia 1933 w Warszawie) – podpułkownik Wojska Polskiego w stanie spoczynku, jeden z najmłodszych uczestników powstania warszawskiego. Po wojnie zaangażowany w działalność antykomunistyczną w ramach organizacji WiN. Kolekcjoner militariów.
Życiorys.
Urodził się w X Pawilonie na terenie Cytadeli Warszawskiej. Jego ojciec, mjr Władysław Nowakowski, był oficerem 30 pułku Strzelców Kaniowskich, podczas powstania warszawskiego dowodził Zgrupowaniem AK „Żubr” na Żoliborzu.
W 1937 rodzina Nowakowskich przeprowadziła się na Koło, do budynku przy ul. Obozowej 85, gdzie matka Waldemara, Halina, prowadziła gabinet dentystyczny. Na Kole Waldemar uczestniczył podczas okupacji w zbiórkach Szarych Szeregów.
1 sierpnia 1944 zameldował się na zbiórce Zgrupowania „Waligóra”. Podczas powstania był sanitariuszem i łącznikiem. Uczestniczył w walkach przedzierając się z lekami i opatrunkami pomiędzy szpitalami Woli, Leszna i Koła. Trzykrotnie przeszedł linię frontu na ul. Górczewskiej. Zatrzymany przez Niemców, uciekł z cywilnej kolumny jenieckiej i przedarł się do Boernerowa, a następnie do matki, do Tomaszowa Mazowieckiego. Do stolicy wrócił 20 stycznia 1945.
Po zakończeniu wojny zaangażował się w konspirację antykomunistyczną. Był współorganizatorem Harcerskiego Ruchu Oporu. Od 1948 należał do organizacji Wolność i Niezawisłość. Uczestniczył w akcjach dywersyjnych polegających na produkowaniu i rozlepianiu ulotek o tematyce patriotycznej i antysowieckiej. Na początku 1949 brał udział w próbie wysadzenia pod Mińskiem Mazowieckiem pociągu kursującego pomiędzy Berlinem a Moskwą. Był dwukrotnie aresztowany przez funkcjonariuszy UB (1950 i 1951). Za działalność wywrotową został skazany na jedenaście lat więzienia, zamienionego ostatecznie na sześć lat pozbawienia wolności. Przebywał w więzieniach na Cyryla i Metodego, Jaworznie (więzienie dla małoletnich) i Montelupich w Krakowie. Wyszedł po trzech latach.
Członek komitetu założycielskiego Związku Powstańców Warszawskich, a także Związku Byłych Więźniów Politycznych okresu Stalinowskiego, Warszawskiego Obwodu Zrzeszenia Wolność i Niezawisłość oraz Związku Młodocianych Więźniów Politycznych PRL „Jaworzniacy”. Dziś jest kolekcjonerem militariów. Ma blisko tysiąc eksponatów – oprócz broni zbiera mundury, hełmy, odznaki, opaski i inne akcesoria. Współpracował również z Muzeum Powstania Warszawskiego, właśnie jako ekspert w dziedzinie starej broni.
17 marca 2016 mianowany na stopień podpułkownika.

</doc>
<doc id="4153942" url="https://pl.wikipedia.org/wiki?curid=4153942" title="Paulie - gadający ptak">
Paulie - gadający ptak



</doc>
<doc id="4153945" url="https://pl.wikipedia.org/wiki?curid=4153945" title="Katarzyna Laskowska (profesor nauk prawnych)">
Katarzyna Laskowska (profesor nauk prawnych)

Katarzyna Laskowska – polska prawnik, profesor nauk prawnych, specjalistka w zakresie kryminologii i prawa karnego, nauczyciel akademicki Wydziału Prawa Uniwersytetu w Białymstoku.
Życiorys.
W 1998 na Wydziale Prawa UwB na podstawie napisanej pod kierunkiem Emila Walentego Pływaczewskiego rozprawy pt. "Nielegalny handel narkotykami i substancjami psychotropowymi w Polsce" uzyskała stopień naukowy doktora nauk prawnych w zakresie prawa specjalność kryminologia. Tam też w 2007 na podstawie dorobku naukowego oraz rozprawy pt. "Rosyjskojęzyczna przestępczość zorganizowana. Studium kryminologiczna" otrzymała stopień doktora habilitowanego nauk prawnych w zakresie prawa specjalność kryminologia. W 2017 prezydent RP nadał jej tytuł naukowy profesora nauk prawnych. Została profesorem nadzwyczajnym Wydziału Prawa UwB. Była zatrudniona w Niepaństwowej Wyższej Szkole Pedagogicznej w Białymstoku.

</doc>
<doc id="4153947" url="https://pl.wikipedia.org/wiki?curid=4153947" title="Sing (film)">
Sing (film)



</doc>
<doc id="4153949" url="https://pl.wikipedia.org/wiki?curid=4153949" title="Sing">
Sing



</doc>
<doc id="4153951" url="https://pl.wikipedia.org/wiki?curid=4153951" title="Sing (singel)">
Sing (singel)



</doc>
<doc id="4153955" url="https://pl.wikipedia.org/wiki?curid=4153955" title="Nasza walka z Żydami">
Nasza walka z Żydami

Nasza walka z Żydami (ang. "Our Struggle Against the Jews") – praca egipskiego filozofa islamskiego Sajjida Kutba z 1950. Była jednym z kluczowych dzieł definiujących antysemityzm muzułmański oraz czyniącą z antysemityzmu wyznacznik ruchów islamistycznych.
Treść.
W pracy Kutb czyni z Żydów symbol dominacji zachodniej nad światem muzułmańskim, a także źródło światowego zepsucia zagrażającego integralności islamu. Oskarża Żydów o tworzenie społeczeństwa dekadencyjnego. Mieli oni (poprzez teorie Karola Marksa) rozszerzać doktrynę "ateistycznego materializmu", zaś w wyniku działań Zygmunta Freuda propagowali "zwierzęcą seksualność". Krytykuje również socjologię w wydaniu Émile Durkheima. Kutb uważa w swej pracy, że Żydzi są z natury źli, a źródłem ich zła jest odwieczne sprzeciwianie się Bogu: "Od takich kreatur, które zabijają, masakrują i zniesławiają proroków, można się spodziewać jedynie rozlewu krwi ludzkiej i podstępnych sztuczek, wspomagających ich machinacje i właściwe im zło". W wersji Kutba Żydów cechuje m.in.: niewdzięczność, samolubność, fanatyzm, izolacjonizm, jak również permanentna nienawiść do wszystkich innych nie-Żydów. Żydzi żerują np. na katastrofach, na których zbijają majątki. Szerzą też podziały społeczne i niezgodę w narodach, by osiągnąć z tego profity. To właśnie światowy judaizm zastawił na ludzi pułapkę w postaci świeckich filozofii. Osłabia ona społeczeństwo, zaciera granice wcześniej wyznaczone przez wiarę i ułatwia Żydom wnikanie do poszczególnych krajów ze swoją "satanistyczną działalnością lichwiarską". Działalność ta ma przekazać "owoce całego ludzkiego trudu w ręce wielkich, lichwiarskich, żydowskich instytucji finansowych". Ukoronowaniem żydowskich spisków przeciw samemu islamowi ma być natomiast syjonizm. Adolf Hitler był w jego mniemaniu osobą wysłaną przez Boga, do rozprawienia się z Żydami.

</doc>
<doc id="4153957" url="https://pl.wikipedia.org/wiki?curid=4153957" title="Stare wygi (film)">
Stare wygi (film)



</doc>
<doc id="4153959" url="https://pl.wikipedia.org/wiki?curid=4153959" title="Tajemniczy ogród (film)">
Tajemniczy ogród (film)



</doc>
<doc id="4153960" url="https://pl.wikipedia.org/wiki?curid=4153960" title="Wielka misja Maxa Keeble'a">
Wielka misja Maxa Keeble'a



</doc>
<doc id="4153966" url="https://pl.wikipedia.org/wiki?curid=4153966" title="Barbie w Świecie Mody">
Barbie w Świecie Mody



</doc>
<doc id="4153971" url="https://pl.wikipedia.org/wiki?curid=4153971" title="Rodney Bewes">
Rodney Bewes

Rodney Bewes pseud. Chubby-checkeed (ur. 27 listopada 1937 w Bingley, zm. 21 listopada 2017 w Cadgwith) – brytyjski aktor.
Życie Prywatne.
W 1963 ożenił się Niną Tebbitt jednak małżeństwo było bezdzietne i skończyło się rozwodem. W 1973 poślubił Daphne Black (1941-2015) z którą miał czwórkę dzieci w tym trojaczki. Zmarł 21 listopada 2017.

</doc>
<doc id="4153974" url="https://pl.wikipedia.org/wiki?curid=4153974" title="Anioł śmierci (film)">
Anioł śmierci (film)



</doc>
<doc id="4153975" url="https://pl.wikipedia.org/wiki?curid=4153975" title="Rose Tremain">
Rose Tremain

Rose Tremain (ur. 2 sierpnia 1943 w Londynie) – brytyjska pisarka, scenarzystka radiowa i telewizyjna, nauczycielka akademicka, prawnuczka biskupa anglikańskiego Williama Thomsona.
Studiowała na Sorbonie. W 1967 ukończyła studia licencjackie z zakresu anglistyki Uniwersytecie Wschodniej Anglii. Otrzymała nagrody literackie: "The Sunday Express Fiction Award " (za powieść historyczną "Powrót"), "James Tait Black Memorial Prize", "Prix Femina Étranger" (obie za powieść "Sacred Country"), "Good Housekeeping Book Award", "Orange Prize" (obie za powieść "Droga do domu"), "Whitbread Award" (za powieść "Muzyka i cisza"), "Giles Cooper Award", "Dylan Thomas Award" oraz dwukrotnie "Angel Literary Award". W 1983 znalazła się na liście dwudziestu najlepszych młodych brytyjskich powieściopisarzy magazynu "Granta". Jej książka "Powrót" doczekała się adaptacji filmowej (polski tytuł filmu – "Czas przemian"). W 2007 została Komandorem Orderu Imperium Brytyjskiego.
Jest dwukrotnie rozwiedziona i ma córkę. Jej obecnym partnerem jest pisarz–biografista Richard Holmes.

</doc>
<doc id="4153976" url="https://pl.wikipedia.org/wiki?curid=4153976" title="Beowulf - Droga do sprawiedliwości">
Beowulf - Droga do sprawiedliwości



</doc>
<doc id="4153978" url="https://pl.wikipedia.org/wiki?curid=4153978" title="Novella Calligaris">
Novella Calligaris

Novella Calligaris (ur. 27 grudnia 1954 w Padwie) – włoska pływaczka specjalizująca się w stylu dowolnym i zmiennym, trzykrotna medalistka olimpijska, mistrzyni świata i wicemistrzyni Europy, była rekordzistka świata.
Kariera.
W 1968 roku mając niespełna 14 lat reprezentowała Włochy na Letnich Igrzyskach Olimpijskich w 1968 w Meksyku. Swoje starty zakończyła na etapie eliminacji. W pływaniu na dystansie 400m stylem dowolnym w serii 5 z czasem 4:59,4 zajęła 3. miejsce, na dystansie 200m stylem dowolnym w serii 2 z czasem 2:26,3 zajęła 5. miejsce, na dystansie 800m stylem dowolnym w serii 4 z czasem 10:21,0 zajęła 3. miejsce.
w 1970 podczas mistrzostw Europy w Barcelonie zdobyła brązowy medal na 800 m stylem dowolnym z czasem 9:38,8.
W 1972 na Letnich Igrzyskach Olimpijskich w Monachium jako pierwsza Włoszka w historii wywalczyła medale olimpijskie w pływaniu. Pierwszy z nich, srebrny zdobyła w konkurencji 400m stylem dowolnym, w której czasem 4:22,44 ustanowiła nowy rekord Europy. Na dystansie 400m stylem zmiennym z czasem 5:03,99 ustanowiła rekord Europy i wywalczyła brązowy medal, a na dystansie 800m stylem dowolnym z czasem 8:57,46 ustanowiła rekord Europy i zdobyła brązowy medal.
W 1973 roku podczas pierwszych mistrzostw świata w Belgradzie Calligaris z czasem 8:52,973 pobiła rekord świata na dystansie 800m i zdobyła złoty medal. Zdobyła także brązowe medale w konkurencjach 400m stylem dowolnym z czasem 4:21,978 i 400m stylem zmiennym z czasem 5:02,02.
W 1974 na mistrzostwach Europy w Wiedniu wywalczyła srebrny medal na 800m stylem dowolnym i brązowy medal na 400m stylem dowolnym.
Po zakończeniu kariery sportowej w 1975 zaczęła współpracę z Corriere della Sera jako dziennikarka. Pisała sprawozdania z Mistrzostw Świata w Pływaniu 1975 w Cali w Kolumbii. W 1976 przeniosła się do programu "Niedziela Sportowa" () nadawanego przez telewizję RAI, a w latach 1983-1985 była jednym dyrektorów tego programu. Od 2000 pracowała jako dziennikarka w RaiNews24.
W 1986 roku została wprowadzona do International Swimming Hall of Fame. Była trenerem włoskiej pływackiej narodowej kadry juniorów w Rzymie.
W marcu 2021 została wybrana na prezesa Włoskiego Stowarzyszenia Olimpijskiego Azzurri ().
Wyróżnienia.
Calligaris została uznana za najlepszą pływaczkę świata 1973 roku (po ujawnieniu stosowania dopingu przez reprezentantki NRD).
Życie prywatne.
Pochodzi z rodziny o pływackich tradycjach. Brat Novelli, Mauro również startował w konkurencji 400m stylem zmiennym w Letnich Igrzyskach Olimpijskich w Monachium w 1972.

</doc>
<doc id="4153981" url="https://pl.wikipedia.org/wiki?curid=4153981" title="Conan - Łowca przygód">
Conan - Łowca przygód



</doc>
<doc id="4153983" url="https://pl.wikipedia.org/wiki?curid=4153983" title="Cypisek - syn rozbójnika Rumcajsa">
Cypisek - syn rozbójnika Rumcajsa



</doc>
<doc id="4153986" url="https://pl.wikipedia.org/wiki?curid=4153986" title="Detektyw - podróżnik">
Detektyw - podróżnik



</doc>
<doc id="4153990" url="https://pl.wikipedia.org/wiki?curid=4153990" title="Elitarni - Ostatnie starcie">
Elitarni - Ostatnie starcie



</doc>
<doc id="4153992" url="https://pl.wikipedia.org/wiki?curid=4153992" title="Kumple z dżungli - kierunek biegun">
Kumple z dżungli - kierunek biegun



</doc>
<doc id="4153994" url="https://pl.wikipedia.org/wiki?curid=4153994" title="Laura - śmierć zapisana w kartach">
Laura - śmierć zapisana w kartach



</doc>
<doc id="4153997" url="https://pl.wikipedia.org/wiki?curid=4153997" title="Miłość - zawiłość">
Miłość - zawiłość



</doc>
<doc id="4153999" url="https://pl.wikipedia.org/wiki?curid=4153999" title="Miłość - zawiłość 2">
Miłość - zawiłość 2



</doc>
<doc id="4154001" url="https://pl.wikipedia.org/wiki?curid=4154001" title="Małpka wie - nauczy cię">
Małpka wie - nauczy cię



</doc>
<doc id="4154004" url="https://pl.wikipedia.org/wiki?curid=4154004" title="Platinum - świat hip-hopu">
Platinum - świat hip-hopu



</doc>
<doc id="4154006" url="https://pl.wikipedia.org/wiki?curid=4154006" title="Raa Raa - mały, hałaśliwy lew">
Raa Raa - mały, hałaśliwy lew



</doc>
<doc id="4154008" url="https://pl.wikipedia.org/wiki?curid=4154008" title="Shadowboxing - Walka z cieniem">
Shadowboxing - Walka z cieniem



</doc>
<doc id="4154010" url="https://pl.wikipedia.org/wiki?curid=4154010" title="Shadowboxing - Walka z cieniem. Rewanż">
Shadowboxing - Walka z cieniem. Rewanż



</doc>
<doc id="4154012" url="https://pl.wikipedia.org/wiki?curid=4154012" title="Yeti - śnieżna furia">
Yeti - śnieżna furia



</doc>
<doc id="4154019" url="https://pl.wikipedia.org/wiki?curid=4154019" title="Casae Medianae">
Casae Medianae

Casae Medianae (łac. "Diocesis Casamedianensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4154022" url="https://pl.wikipedia.org/wiki?curid=4154022" title="Antőnio Ferreira">
Antőnio Ferreira



</doc>
<doc id="4154024" url="https://pl.wikipedia.org/wiki?curid=4154024" title="Andrade „Cien” Almas">
Andrade „Cien” Almas



</doc>
<doc id="4154026" url="https://pl.wikipedia.org/wiki?curid=4154026" title="Brillante Jr.">
Brillante Jr.



</doc>
<doc id="4154027" url="https://pl.wikipedia.org/wiki?curid=4154027" title="Guerrero Azteca">
Guerrero Azteca



</doc>
<doc id="4154028" url="https://pl.wikipedia.org/wiki?curid=4154028" title="Manny Andrade">
Manny Andrade



</doc>
<doc id="4154029" url="https://pl.wikipedia.org/wiki?curid=4154029" title="William Shawn McKnight">
William Shawn McKnight



</doc>
<doc id="4154030" url="https://pl.wikipedia.org/wiki?curid=4154030" title="Joseph Mark Spalding">
Joseph Mark Spalding



</doc>
<doc id="4154033" url="https://pl.wikipedia.org/wiki?curid=4154033" title="Zmarli w grudniu 2017">
Zmarli w grudniu 2017



</doc>
<doc id="4154034" url="https://pl.wikipedia.org/wiki?curid=4154034" title="Parol">
Parol



</doc>
<doc id="4154035" url="https://pl.wikipedia.org/wiki?curid=4154035" title="Warren Moore">
Warren Moore

Warren „Pete” Moore (ur. 19 listopada 1939 w Detroit, zm. 19 listopada 2017 w Las Vegas) – amerykański piosenkarz.
Życiorys.
Pochodził z Detroit. W dzieciństwie poznał Smokeya Robinsona z którym w 1955 założył Five Chimes and the Matadors, przekształcony następnie w The Miracles. Wraz z zespołem należał do pierwszych artystów wytwórni Motown Records odkrytych przez producenta Berry’ego Gordy’ego. Moore był zarówno wokalistą jak i autorem szeregu przebojów The Miracles w tym "The Tracks of My Tears", "Ooo Baby Baby", "My Girl Has Gone" oraz "Love Machine". Był także współautorem przebojów innych artystów, w tym Marvina Gaye'a oraz zespołu The Temptations. Z The Miracles związany był do rozpadu grupy w 1978. W 2012 został wraz z zespołem włączony do 
Rock and Roll Hall of Fame.

</doc>
<doc id="4154042" url="https://pl.wikipedia.org/wiki?curid=4154042" title="Dik Mik">
Dik Mik

Dik Mik właściwie Michael Davies (ur. 1943, zm. 16 listopada 2017) – brytyjski klawiszowiec, członek zespołu Hawkwind.
Życiorys.
Do Hawkwind dołączył w 1969 początkowo w charakterze technicznego zespołu, jednak jeszcze przed pierwszym koncertem został pełnoprawnym klawiszowcem grupy. W 1970 wraz z zespołem wydał jego debitancki album "Hawkwind". Niedugo potem uległ wypadkowi samochodowemu w wyniku czego czasowo zawiesił działalność w zespole, a jego miejsce zajął Del Dettmar. Po powrocie do grupy sprowadził do niej swojego współokatora Lemmy'ego Kilmister i nagrał z Hawkwind jeszcze dwa albumy studyjne; "In Search Of Space" oraz "Doremi Fasol Latido", a także koncertowy "Space Ritual". Z zespołu odszedł w 1973 i osiadł w Rzymie.

</doc>
<doc id="4154043" url="https://pl.wikipedia.org/wiki?curid=4154043" title="Jan Ryszard Garlicki">
Jan Ryszard Garlicki

Jan Ryszard Garlicki (ur. 23 marca 1958 w Warszawie) – polski politolog wykładowca na Wydziale Nauk Politycznych i Studiów Międzynarodowych Uniwersytetu Warszawskiego.
Życiorys.
Kierownik Zakładu Socjologii i Psychologii Polityki Instytutu Nauk Politycznych Uniwersytetu Warszawskiego oraz Pracowni Marketingu i Komunikowania Politycznego na Wydziale Nauk Politycznych i Studiów Międzynarodowych UW. Absolwent Wydziału Dziennikarstwa i Nauk Politycznych (1981). Od 1988 doktor nauk humanistycznych w zakresie nauk o polityce na podstawie rozprawy "Kultura polityczna młodzieży studenckiej – studium teoretyczno-empiryczne" (PWN, 1991). Od 1996 doktor habilitowany, na podstawie książki pt. "Społeczeństwo przyszłości"; 2008 – tytuł profesora nauk humanistycznych w zakresie nauk o polityce, od 2015 – profesor zwyczajny.
W swojej pracy naukowej i badawczej zajmuje się trzema istotnymi klasycznymi tematami z szeroko rozumianej subdyscypliny politologii jaką jest socjologia polityki: kultura polityczna, partycypacja polityczna, marketing polityczny. Dodatkowo łączy swoje zainteresowania naukowe z ważnym dla nauk o polityce zagadnieniem metodologii badań politologicznych. Autor licznych publikacji naukowych i publicystycznych, w tym 25 książek. Równolegle z pracą naukową prowadzi działalność dydaktyczną; promotor 150 prac magisterskich, 4 dysertacji doktorskich, recenzent 15 rozpraw doktorskich i 6 habilitacyjnych. Współzałożyciel (1990) Centrum Badań Marketingowych INDICATOR, Prezes Zarządu i Dyrektor Generalny; INDICATOR należy do firm najdłużej działających na rynku badawczym w Polsce i realizuje badania dla największych polskich przedsiębiorstw oraz dla sektora publicznego. Członek Polskiego Towarzystwa Socjologicznego (PTS) od 1987; członek Międzynarodowego Towarzystwa Socjologicznego (ISA) od 1989; członek założyciel Polskiego Towarzystwa Badaczy Rynku i Opinii w 1994; prezes PTBRiO 1999-2003 i członek honorowy od 2004; członek Kapituły powołanej przez KRRiT i WDiNP od 2012 przyznającej nagrody im. Pawła Stępki za prace doktorskie i publikacje dotyczące mediów elektronicznych.
Należał do Polskiej Zjednoczonej Partii Robotniczej.

</doc>
<doc id="4154047" url="https://pl.wikipedia.org/wiki?curid=4154047" title="Leon Józef Szeptycki">
Leon Józef Szeptycki

Leon Józef Maria hr. Szeptycki (ur. 4 lipca 1877, zm. 27 września 1939 w Przyłbicach) – polski arystokrata, ziemianin i społecznik, szambelan papieski.
Był synem hrabiego Jana Kantego Remigiana Szeptyckiego (1836–1912) i Zofii Ludwiki Cecylii Konstancji Szeptyckiej, hrabianki Fredro (1837–1904), córki Aleksandra Fredry. Rodzony brat błogosławionego Klemensa, arcybiskupa Andrzeja, Aleksandra i generała Stanisława Szeptyckiego.
Poślubił Jadwigę z Szembeków (1883–1939; prawnuczkę Aleksandra Fredry), para doczekała się ośmiorga dzieci. Po agresji ZSRR na Polskę oboje zostali zamordowani przez NKWD w rodzinnej posiadłości w Przyłbicach.
Jego córka, Zofia Maria Bronisława Szeptycka została przełożoną Prowincji Polskiej zakonu Franciszkanek Misjonarek Maryi.

</doc>
<doc id="4154048" url="https://pl.wikipedia.org/wiki?curid=4154048" title="Różka Korczak-Marla">
Różka Korczak-Marla

Różka Korczak-Marla ( – "Rejzl Korczak"; ur. 24 kwietnia 1921, zm. 5 marca 1988 w En ha-Choresz) – żydowska działaczka społeczna, nauczycielka, w czasie II wojny światowej, niemieckiej okupacji Polski i Holokaustu członkini antyfaszystowskiego podziemia i bojowniczka partyzancka.
Życiorys.
Urodziła się 24 kwietnia 1921 roku w Bielsku lub Płocku, w rodzinie handlarza bydłem. Uczyła się w polskiej szkole, była jedną z organizatorek strajku żydowskich uczniów w proteście przeciwko antysemickim wypowiedziom dyrektora. W 1934 rodzina przeniosła się do Płocka, gdzie sytuacja finansowa zmusiła Różę do podjęcia pracy, uczyła się jednocześnie na kursach wieczorowych. W tym okresie wstąpiła także do syjonistycznej organizacji młodzieżowej Ha-Szomer Ha-Cair.
Po zajęciu Polski przez wojska niemieckie i radzieckie, przez Warszawę uciekła do Wilna, gdzie wraz z kilkorgiem innych uchodźców założyła spółdzielnię produkującą szczotki. Po przejęciu miasta przez Związek Radziecki działacze Ha-Szomer Ha-Cair zeszli do podziemia. Po zajęciu przez Niemcy i tego miasta oraz utworzenia w Wilnie getta, Korczak została bibliotekarką, równocześnie wstąpiła do Zjednoczonej Organizacji Partyzanckiej. W jej ramach szmuglowała broń i żywność do getta, a bojowników organizacji do pobliskiej Puszczy Rudnickiej. Po likwidacji getta 23 września 1943 znalazła się po aryjskiej stronie i wstąpiła do żydowskiego oddziału partyzanckiego „Nekama” (dosł. Zemsta) Aby Kownera, walczącego z Niemcami w Puszczy Rudnickiej. Została jedną z przywódczyń oddziału i odznaczyła się w akcjach sabotażowych, zajmowała się także logistyką i aprowizacją oddziału.
Po zajęciu Wilna przez ZSRR w lipcu 1944 nawiązała kontakt z ocalonymi z Kowna, następnie została skierowana do Rumunii, gdzie tworzyła ośrodki przygotowujące żydowskich uchodźców z Europy do nielegalnego przekraczania granicy z brytyjskim mandatem Palestyny. Sama przybyła do Palestyny 12 grudnia 1944 roku. Była jednym z pierwszych świadków Zagłady Żydów litewskich przybyłych do Izraela.
Początkowo mieszkała w kibucu Elon, następnie w 1946 roku, wraz z grupą byłych partyzantów, utworzyła kibuc En ha-Choresz, gdzie mieszkała do śmierci. Pracowała jako nauczycielka w miejscowej szkole średniej, uczestniczyła także w edukacji młodzieży na temat Holokaustu. Jej mężem został Awi Marla, z którym miała troje dzieci.
Uczestniczyła w tworzeniu miejsc pamięci żydowskiego oporu, m.in. w Lochamej haGeta’ot, organizacji Giwat Hawiwa i w kibucu Jad Mordechaj. W 1964 roku opublikowała autobiograficzną książkę „Płomienie w popiołach” dokumentującą historię wileńskiego getta, której pisanie rozpoczęła w 1945, wkrótce po przybyciu do Palestyny.
Zmarła na raka 5 marca 1988 roku.

</doc>
<doc id="4154050" url="https://pl.wikipedia.org/wiki?curid=4154050" title="Ember Moon">
Ember Moon

Adrienne Reese (ur. 31 sierpnia 1988 w Garland w Teksasie) – amerykańska profesjonalna wrestlerka, najbardziej znana z występów w WWE w brandzie NXT pod pseudonimem ringowym Ember Moon. 
Moon pracowała wcześniej w federacjach niezależnych jako Athena, występując między innymi w Shimmer Women Athletes, Women Superstars Uncensored, Inspire Pro Wrestling i Anarchy Championship Wrestling, w którym była trzykrotną posiadaczką ACW American Joshi Championship.
Kariera profesjonalnej wrestlerki.
Wczesna kariera i Anarchy Championship Wrestling (2007–2012).
Reese została wprowadzona do świata wrestlingu przez jej dziadka, po czym zaczęła treningi u boku Skandora Akbara w kwietniu 2007. Później trenowała z Bookerem T w jego federacji Pro Wrestling Alliance (obecnie nazywanej Reality of Wrestling), w której przybrała pseudonim ringowy Trouble. W Professional Championship Wrestling (PCW) zadebiutowała 10 listopada 2007 jako Athena, gdzie wraz z Mace Malone przegrały z Claudią i Mike Foxx. Regularnie występowała w PCW przez początek 2008, lecz wraz z Brandon Collins nie zdołała zdobyć PCW Tag Team Championship od Jerome Daniels i Nobe Bryant.
Athena pracowała również w federacjach z Teksasu, głównie w Anarchy Championship wrestling (ACW). 21 lutego 2010 wyzwała do walki Rachel Summerlyn o ACW American Joshi Championship, lecz przegrała. W kolejnej walce z nią z 29 maja zdobyła tytuł pokonując Summerlyn i Lillie Mae. Niedługo potem utraciła tytuł na rzecz Summerlyn. Nie zdołała odzyskać tytuły od Malii Hosaki w dniu 19 września, a także 10 lutego w four-way matchu z Perez, Amandą Fox i Jen-Alise. W czerwcu 2011 wzięła udział w turnieju wyłaniającym pretendentkę do ACW American Joshi Championship; pokonała Angel Blue i Amandę Fox w pierwszej rundzie i półfinale, ale przegrała z Rachel Summerlyn w finale. 18 września pokonała Lady Poison i ponownie zdobyła mistrzostwo. Do końca 2011 skutecznie broniła tytułu, lecz 15 stycznia utraciła na rzecz Angel Blue. W czerwcu wzięła udział i wygrała turniej ACW Queen of Queens pokonując Su Yung, Christinę Von Eerie i Jessickę Havok w pierwszej rundzie, półfinale i finale. Po raz trzeci zdobyła ACW American Joshi Championship od Su Yung pokonując ją 18 stycznia 2013, lecz zawiesiła tytuł 23 sierpnia z powodu opuszczenia federacji.
Shimmer Women Athletes (2010–2015).
Athena zadebiutowała w kobiecej federacji Shimmer Women Athletes podczas gali "Volume 33" z 11 września 2010; wraz z Bonesam przegrała z Jessicą James i Rachel Summerlyn. W przeciągu dwóch kolejnych dni przegrała z Tenille i Nevaeh na galach "Volume 34" i "Volume 36".
Powróciła do Shimmer 1 października 2011 podczas gali "Volume 42", gdzie pokonała Jessie McKay i Mię Yim w trzyoosbowej walce. Podczas gali "Volume 43" zawalczyła z Mercedes Martinez, lecz walka zakończyła się podwójnym wyliczeniem poza ringowym, tudzień pokonała ją przez dyskwalifikację na gali "Volume 44". W październiku na gali "Volume 46" nie zdołała pokonać Sarayi Knight o Shimmer Championship. Na gali "Volume 50" pokonała Tomokę Nakagawę.
Na gali "Volume 55", "Volume 57", "Volume 62", "Volume 64" i "Volume 65" pokonała kolejno Taylor Made, Kimber Lee, Candice LeRae, Cherry Bomb i Kay Lee Ray. W walce wieczoru gali "Volume 68", Athena wzięła udział w czteroosobowym starciu pomiędzy nią, Madison Eagles, Cheerleader Melissa i Nicole Matthews o Shimmer Championship, który zdobyła Matthews. Ostatnią walkę stoczyła na gali "Volume 72", gdzie pokonała Mię Yim w two-out-of-three falls matchu.
Women Superstars Uncensored (2011–2015).
Athena zadebiutowała w Women Superstars Uncensored (WSU) podczas gali "WSU The Final Chapter" z 11 stycznia 2011, lecz przegrała z Niyą. Powróciła do WSU dwa miesiące później podczas gali z okazji czwartej rocznicy istnienia federacji, gdzie pokonała Levę Bates. Rok później ponownie pokonała Bates. W kwietniu 2012 wzięła udział w J-Cup Tournament 2012, gdzie pokonała Kimber Lee w pierwszej rundzie, aczkolwiek przegrała w finale z Brittney Savage. Podczas gali "WSU Y.O.L.O." z 28 kwietnia przegrała z Rain. W lutym 2013 na gali "WSU An Ultraviolent Affair" nie zdołała zdobyć WSU Championship od Jessicki Havok.
Wraz z AR Foxem wzięła udział w turnieju WSU King and Queen of the Ring 2013; pokonały Ezavel Suenę i Latin Dragona w pierwszej rundzie, Addy Starr i Matta Tremonta w półfinale, a także Drewa Gulaka i Kimber Lee w finale. Po wyleczeniu kontuzji powróciła do WSU 7 lutego 2014 i pokonała Hanię the Howling Huntress. Następnego dnia przegrała z LuFisto o miano pretendentki do tytułu WSU Championship. 21 lutego 2015 pokonała Hanię the Howling Huntress w Tables, Ladders and Chairs matchu. 9 maja pokonała Niyę stając się pretendentką do tytułu WSU Spirit Championship.
Inne promocje (2012–2015).
Athena zadebiutowała w All American Wrestling (AAW) 16 marca 2012, gdzie wspólnie z Christiną Von Eerie i MsChif pokonały Sarę Del Rey, Portię Perez i Nicole Matthews. Podczas gali "Girls Night Out 7" federacji Absolute Intense Wrestling (AIW) pokonała Sassy Stephie. 3 listopada wystąpiła dla kanadyjskiej promocji NCW Femmes Fatales, gdzie poprzez pokonanie Cheerleader Melissy i Angie Skye zyskała miano pretendentki do NCW Femmes Fatales Championship tej samej nocy, lecz przegrała z mistrzynią Kalamity. Athena zadebiutowała w Shine Wrestling podczas gali "SHINE 5" z 16 listopada i pokonała Ivelisse Vélez. Zadebiutowała w Ring of Honor (ROH) w lutym 2013 i przegrała z MsChif. Podczas gali "Girls Night Out 8" pokonała Kimber Lee w walce kwalifikacyjnej Climb the Rank, po czym tej samej nocy przegrała z Vedą Scott. Powróciła do ROH 6 kwietnia i pokonała Cherry Bomb, MsChif i Scarlett Bordeaux w four-way matchu.
Podczas gali "Girls Night Out 12" z marca 2014 pokonała Mię Yim, zaś niedługo potem Allysin Kay w no count-out, no disqualification matchu zdobywając AIW Women's Championship.. Tytuł obroniła podczas gal "AIW All In", "AIW Battle of the Sexes" i "Girls Night Out 14" pokonując kolejno Heidi Lovelace, Louis Lyndon i Vedę Scott w singlowych starciach. Straciła tytuł na rzecz Heidi Lovelace podczas gali "AIW Faith No More" z 11 września 2015.
WWE.
NXT (2015-2018).
11 września 2015 zostało ogłoszone, że Reese podpisała kontrakt z WWE i zostanie przypisana do rozwojowego brandu WWE NXT, a także będzie odbywała dalsze treningi w WWE Performance Center. Zadebiutowała w federacji podczas gali typu house show z 10 października. Na początku występowała jako Adrien Reeseref oraz Adrienne Reese do czerwca 2016. Podczas gali z 8 czerwca 2016 pokonała Peyton Royce w Dark matchu, lecz wystąpiła pod pseudonimem ringowym Ember Moon. Od czerwca rozpoczęto emisję winietek promujących debiut Moon na gali z 20 sierpnia, gdzie pokonała Billie Kay. Po debiucie w telewizji rozpoczęła pasmo zwycięstw w singlowych i tag teamowych starciach. Moon po raz pierwszy przegrała 1 kwietnia 2017 podczas gali , kiedy to nie zdołała zdobyć tytułu NXT Women's Championship od Asuki. 8 maja 2017 zostało ogłoszone, że Moon odniosła kontuzję ramienia i nie zawalczy w fatal four-way matchu o tytuł kobiet na gali . Powróciła do telewizji 21 czerwca podczas tygodniówki "NXT" i pokonała Peyton Royce. 19 sierpnia podczas gali ponownie przegrała z Asuką o tytuł. W sierpniu Asuka musiała zawiesić tytuł z powodu odniesienia kontuzji podczas gali TakeOver: Brooklyn III, po czym została przeniesiona do głównego rosteru. 18 listopada 2017 podczas gali , Moon zdobyła po raz pierwszy w karierze NXT Women's Championship wygrywając fatal four-way match z Peyton Royce, Nikki Cross i Kairi Sane; po walce pojawiła się Asuka, która uniosła rękę byłej rywalce.
Moon trzymała mistrzostwo do gali , gdzie straciła go na rzecz Shayny Baszler, po 140 dniach panowania. 
Główny roster (2018-2020).
Raw (2018-2019).
Zaraz po WrestleManii 34, 9 kwietnia 2018 Moon zawarła sojusz z Nią Jax, aby pokonać Mickie James i Alexę Bliss, w swoim debiucie na Raw. Nie udało jej się wygrać meczu Money in the Bank, w połowie czerwca. Na gali Royal Rumble, w styczniu 2019 Moon rywalizowała w damskim Royal Rumble match'u, lecz nie udało jej się go wygrać. Podczas meczu dostała kontuzję, a powróciła na kobiecy battle royal, na WrestleManii 35, wygranego przez Carmellę.
SmackDown (2019-2020).
Ember Moon została przeniesiona do brandu SmackDown, w ramach WWE Superstar Shake-up 2019. Następnie rozpoczęła feud z Mandy Rose i Sonyą Deville, który zakończył się meczem tag team, gdzie Moon połączyła siły ze SmackDown Women's Champion Bayley, w zwycięskim pojedynku. Zaraz potem Bayley dała szansę Moon o jej tytuł na SummerSlam, gdzie Ember przegrała, przegrywając następne 5 meczy z rzędu, dostając kontuzji kostki. 
Powrót do NXT (2020-obecnie).
Od września WWE promowało zamaskowaną postać na motocyklu, na odcinkach "NXT". Na NXT TakeOver: 31, tajemnicza postać ujawniła się po udanej obronie NXT Women's Championship przez Io Shirai, gdzie Moon ujawniła się jako ta tajemnicza postać. Na NXT TakeOver: War Games, drużyna Moon, Shotzi Blackheart, NXT Women's Champion Io Shirai i Rhea Ripley przegrali WarGames match przeciwko Candice LeRae, Dakocie Kai, Raquel González i Toni Storm. 
Następnie Moon utworzyła aktywny tag team wraz Shotzi Blackheart, gdzie rywalizowały, w pierwszym kobiecym turnieju Dusty Rhodes Tag Team Classic. Dotarły do finału, gdzie ostatecznie przegrały z Dakotą Kai i Raquel González. 10 marca 2021 Moon i Blackheart pokonały NXT Women's Tag Team Champions, Dakotę Kai i Raquel González, aby wygrać NXT Women's Tag Team Championship, kończąc panowanie Kai i González po zaledwie 56 minutach. Zwycięstwo uczyniło ją pierwszą, która wygrała NXT Women's Championship i NXT Women's Tag Team Championship.
Inne media.
Postać Moon po raz pierwszy przedstawiono w grze "WWE 2K18". Następnie pojawiła się w "WWE 2K19", "WWE 2K20" i "WWE 2K Battlegrounds". 
Życie prywatne.
Reese jest żoną profesjonalnego wrestlera Matthew Palmere'a.

</doc>
<doc id="4154052" url="https://pl.wikipedia.org/wiki?curid=4154052" title="Adrienne Reese">
Adrienne Reese



</doc>
<doc id="4154055" url="https://pl.wikipedia.org/wiki?curid=4154055" title="Różka Korczak">
Różka Korczak



</doc>
<doc id="4154056" url="https://pl.wikipedia.org/wiki?curid=4154056" title="Róża Korczak">
Róża Korczak



</doc>
<doc id="4154057" url="https://pl.wikipedia.org/wiki?curid=4154057" title="Rejzl Korczak">
Rejzl Korczak



</doc>
<doc id="4154058" url="https://pl.wikipedia.org/wiki?curid=4154058" title="Cecilia (piosenkarka)">
Cecilia (piosenkarka)

Cecilia, właśc. Evangelina Sobredo Galanes (ur. 11 października 1948, zm. 2 sierpnia 1976) – hiszpańska piosenkarka, która swój pseudonim artystyczny przyjęła z przeboju „Cecilia”, duetu Simon &amp; Garfunkel. Jedna z najlepszych pieśniarek hiszpańskich w historii, a jej dorobek uznawany jest za klasykę gatunku.
Piosenki, które pisała i śpiewała, były niekonwencjonalne (podobnie jak jej wygląd – hippiski), niezbyt beztroskie w porównaniu do kanonów muzyki pop w tamtym czasie, z dobrymi jakościowo tekstami, które można porównać do twórczości Joana Manuela Serrata.
Większość utworów było jej autorstwa, poruszała tematy egzystencjalizmu, feminizmu, a także polityki, przez co w czasie dyktatury Franco miała kłopoty z cenzurą. Wiele z jej piosenek, np. Soldadito de plomo ukazało się dopiero po zmianie systemu.
Jej twórczość, mimo upływu lat, cieszy się dużą popularnością, nabierając coraz większego politycznego znaczenia. Niektórzy, jak dziennikarz Santiago Alcanda, zaproponowali, aby "Mi querida España", została uznana za hymn Hiszpanii.
Analogiczna propozycja padła przed Mundialem w 2006, a także kiedy Hiszpański Komitet Olimpijski brał pod uwagę znalezienie hymnu, który mogliby śpiewać sportowcy. Ogromna sława jaką się cieszy jest wykorzystywana również w celach charytatywnych, przez organizację koncertów okolicznościowych, połączonych ze zbiórkami pieniędzy.
Członkowie jej rodziny zauważyli, iż wielka popularność w mediach, jak i internecie (choćby w dziesiątkach wersji piosenek na YouTube) wskazuje, iż zapewne wielu uważa, że "dziedzictwo" Cecilii należy właśnie do nich:
Pisała wiersze po angielsku (np: "Lady in the Limousine") i hiszpańsku, a także teksty dla innych artystów, takich jak Rocío Jurado, Massiela, Mocedades czy Julio Iglesiasa.
Rozgłos zyskała w połowie lat 70. Jej inne wielkie przeboje to: "Un ramito de violetas", "Dama, dama", "Amor de medianoche", "Nada de nada", "Desde que tú te has ido", "Nana del prisionero", "Me Quedaré Soltera".
Zginęła w wypadku samochodowym, u szczytu swojej kariery, w wieku 27 lat.
Młodość.
Urodzona w okolicach Madrytu, jako jedno z ośmiorga dzieci, wojskowego i dyplomaty José Ramóna Sobredo i Maríí Dolores Galanes. Z powodu specyfiki pracy jej ojca, okres dzieciństwa i dorastania spędziła poza granicami kraju, między innymi w Jordanii, Wielkiej Brytanii i USA, dlatego swobodnie posługiwała się językiem angielskim. Jej nauczycielką w USA była zakonnica, która zachęcała ją do gry na gitarze i śpiewu. Zaczęła pisać wiersze już w wieku 14 lat, najpierw po angielsku. W czasie, kiedy jej rodzina przeniosła się do Kostaryki, ona sama, mając 20 lat, pozostała w Hiszpanii, aby studiować prawo, jednak nigdy nie ukończyła nauki. Poświęciła całą uwagę muzyce, która w jej życiu była obecna od najmłodszych lat.
Jej siostra Teresa Sobredo wspominała:
Na Wyspach Brytyjskich odkryła Beatlesów, za oceanem Simona &amp; Garfunkela, a na Bliskim Wschodzie zakochała się na zawsze w muzyce arabskiej.
Twórczość.
W 1970 roku związała się z grupą „Expresión”, w której śpiewała po angielsku, między innymi: "Try catch the sun", "Have you ever had a blue day". W 1971 roku podpisała kontrakt z wytwórnią CBS i nagrała swój pierwszy singiel "Reuníos", poświęcony zespołowi The Beatles.
W 1972 roku wydała swoją pierwszą płytę pt.: „Cecilia”. Utwór "Dama Dama", w którym skrytykowała z ironią zwyczaje drobnomieszczaństwa madryckiego przyniósł jej większy rozgłos, ale również pierwsze kłopoty z cenzurą. Musiała zmienić fragment tekstu odnoszący się do szóstego przykazania. Symbolem jej postawy była okładka albumu, na której pojawiła się z wielką rękawicą bokserską na prawej dłoni, czego inspiracją był przebój zespołu Simon &amp; Garfunkel – The Boxer. Teledysk do piosenki nagrano w 1975 w Museo Cerralbo.
W 1973 roku ukazała się jej druga płyta, zatytułowana „Cecilia 2”, która nie okazała się sukcesem, choć obecnie uznawana jest za jedną z najlepszych w historii muzyki popularnej w Hiszpanii. Album początkowo miał nosić tytuł "Me quedaré soltera" (), ale nie zgodziła się na to cenzura, ponieważ zdjęcie z okładki sugerowało, że jest w ciąży.
Artystka zerwała ze z góry przyjętymi poglądami na temat roli kobiet we współczesnym społeczeństwie.
Według wspomnień jej siostry: 
Zastrzeżenia cenzorów wzbudził także song: "Un millón de muertos", gdzie została posądzona o nawiązywanie do hiszpańskiej wojny domowej. Chociaż twierdziła, że tekst odnosił się do wojny sześciodniowej to tytuł został zmieniony na "Un millón de sueños", a ona sama musiała złożyć wyjaśnienia przed Trybunałem Porządku Publicznego. Ostatecznie piosenka została uznana za nie nadającą się do rozpowszechniania w radio.
W 1975 roku nagrała kolejny album – „Un ramito de violetas”, powstały we współpracy z muzykiem i autorem tekstów, Juanem Carlosem Calderonem. Piosenka tytułowa, jak i utwór "Mi querida España" na trwałe przyniósły jej miejsce w historii hiszpańskiej muzyki rozrywkowej. Album ten odzwierciedla Cecilię artystycznie bardziej swobodną niż kiedykolwiek, która kołysze swą gorzką, złośliwie ironiczną, intymną poezję, pomiędzy rytmami bossy, popu, walca czy jazzu.
Reprezentowała swój kraj na OTI Festival (organizowanym w latach 1972–2000 przez Iberoamerykańską Unię Nadawców, na wzór Konkursu Eurowizji), gdzie zajęła drugie miejsce, piosenką "Amor de Medianoche". W tym samym roku wydała kolejną płytę, na której znalazł się ten tytułowy singiel, wraz z nowymi wersjami starszych przebojów. W styczniu 1976 osiągnęła pierwsze miejsce pod względem sprzedanych płyt. Pracowała na kolejną płytą, zatytułowaną "Valle-Inclán" i planowała wejść na rynek amerykański z singlem „A million reasons/Come the wind”. Tuż po śmierci, song „Tú y yo” osiągnął pierwsze miejsce na liście Los 40 Principales, co nie udało jej się nigdy za życia.
Un ramito de violetas.
Utwór ten, powstał na podstawie jej własnego opowiadania w stylu Jamesa Joyce’a, z czasów dorastania. Niezadowolona z rezultatu, przerwała pisanie, a swój niedokończony poemat po latach przekształciła w wiersz, który stał się zalążkiem piosenki – głęboko smutnej, ale zakończonej słodko-gorzkim finałem.
Piosenka okazała się ogromnym sukcesem. Już po śmierci autorki, doczekała się wielu wykonań, między innymi Pastory Soler, chilijczyka Zalo Reyesa, Víctora Manuela, Natalii Oreiro, Julio Iglesiasa i wielu innych.
Tekst przeboju był szeroko wykorzystywany w uznanym za nielegalne przez rząd w Madrycie, referendum katalońskim, z dnia 9 listopada 2014, a także w 2017 roku.
Utwór ten jest bardzo ciekawy, również z punktu widzenia gramatyki hiszpańskiej. Wersy „¿Quién la escribía versos?” czy „¿Quién la mandaba flores por primavera?” uważa się „za najbardziej znane laísmo w historii piosenki hiszpańskiej”, czyli zamiany rodzajnika „le” na „la”. (Jest to cecha charakterystyczna dla średniowiecznej ówczesnej Kastylii, która utrzymała się do dziś w niektórych regionach północnej części kraju). Nie są znane motywy, dla których autorka, świadomie i celowo, użyła tej formy. Dziennikarz Santiago Alcanda w jednym z programów radiowych w Radio 3, wysunął hipotezę, że było to działanie spowodowane „intrygą fabularną tekstu”, a także poparciem autorki dla feminizmu. Z drugiej strony, nie przeszkodziło to jednak artystce w innej piosence pisać i śpiewać „quiero ser peregrino” w formie męskiej. Alcalda zauważył, że w refrenie pieśniarka wkłada słowa w usta słuchającego, prosząc o odpowiedź (dime quién era), co wiąże tekst z wpływami kantabryjskimi i ukłonem w stronę, między innymi kastycyzmu madryckiego.
Mi querida España.
Piosenka ta stała się ikoną muzyki hiszpańskiej. Uważana jest za dzieło artystyczne na miarę całych lat 70. i była w intencji krytyką sytuacji społeczno-politycznej Hiszpanii w czasie dyktatury Franco. Teledysk zrealizowano w Parku Retiro.
Oryginalny tekst refrenu „Esta España viva, esta España muerta” został zmieniony przez cenzorów na „Esta España mía, esta España nuestra” .
Pewnego razu stwierdziła:
 a podczas występów na żywo, wielokrotnie trzymała się pierwszej wersji, nawet podczas koncertów transmitowanych przez telewizję.
Śmierć.
Zginęła w wypadku samochodowym 2 sierpnia 1976 na drodze łączącej Benavente z Santiago de Compostela (obecnie N-525), w miejscu znanym jako Colinas de Trasmonte. W drodze powrotnej z koncertu w Vigo, samochód prowadzony przez jednego z członków jej zespołu, najechał na nieoświetlony wóz prowadzony przez woły. W momencie wypadku spała i zginęła na miejscu. Została pochowana na cmentarzu Almudena.
Płyty z jej piosenkami były wielokrotnie wznawiane i wydawane w rozmaitych kompilacjach, a utwory śpiewane przez różnych wykonawców. Regularnie organizowane są koncerty ku jej pamięci, np. 15 listopada 2017 w sali Palacio de Congresos w Madrycie.
Podczas jednego z koncertów powiedziała:
W 2011 została wydana jej pierwsza biografia pod tytułem „Equilibrista. La vida de Cecilia”, której autorem jest dziennikarz José Madrid.
Dyskografia.
Jej dorobek artystyczny to jedenaście wydanych singli, a także trzy dodatkowe, które ukazały się już po jej śmierci. Wydała cztery płyty studyjne.
Single:
Albumy studyjne:
Kompilacje:

</doc>
<doc id="4154061" url="https://pl.wikipedia.org/wiki?curid=4154061" title="Marcin Łossowski">
Marcin Łossowski

Marcin Łossowski herbu Prus III (zm. w 1758 roku) – dziekan kapituły katedralnej lwowskiej w 1735 roku, kanonik kapituły katedralnej lwowskiej w 1725 roku.
Za młodu służył wojskowo.

</doc>
<doc id="4154073" url="https://pl.wikipedia.org/wiki?curid=4154073" title="Sphaerulina hyperici">
Sphaerulina hyperici

Sphaerulina hyperici (Roberge ex Desm.) Verkley, Quaedvl. &amp; Crous – gatunek grzybów z klasy "Dothideomycetes". Pasożyt roślin z rodzaju dziurawiec ("Hypericum"). Grzyb mikroskopijny, endobiont rozwijający się w tkankach roślin.
Systematyka i nazewnictwo.
Pozycja w klasyfikacji według Index Fungorum: "Sphaerulina, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozowali go w 1842 r. Michel Robert Roberge i Jean Baptiste Henri Joseph Desmazières jako "Septoria hyperici". Obecną, uznaną przez Index Fungorum nazwę nadali mu Quaedvl. i Crous w 2013 r.
Synonimy:
Morfologia.
Na obydwu stronach porażonych liści powstają wielokątne lub eliptyczne plamy o długości 3-10 mm i szerokości 2-5 mm. Czasami są nieregularne, ograniczone nerwami liścia. Mają barwę żółtobrązową, pomarańczowobrązową lub brązową i zazwyczaj wokół nich występuje żółte halo.
W obrębie plam na obydwu stronach liści tworzą się pyknidia o średnicy 70–150 μm. Powstają podskórnie, lub mniej lub bardziej zanurzone w warstwie miękiszu palisadowego. Na ich wewnętrznej ścianie na konidioforach powstają cylindryczne, proste, lub nieco tylko wygięte konidia o wymiarach 18–44 (–50) × (1,5–) 2–2,5 μm. Posiadają 1–3 przegrody.
Występowanie.
"Sphaerulina hyperici" znana jest w niektórych krajach Europy. W Polsce podano stanowiska na dziurawcu kosmatym, dziurawcu czterobocznym, dziurawcu skapolistnym i dziurawcu zwyczajnym .
Na dziurawcu może jeszcze występować "Septoria hypericorum" N.P. Golovina, w Polsce jednak nie notowano tego gatunku.

</doc>
<doc id="4154074" url="https://pl.wikipedia.org/wiki?curid=4154074" title="Septoria hyperici">
Septoria hyperici



</doc>
<doc id="4154076" url="https://pl.wikipedia.org/wiki?curid=4154076" title="Witold Michalik">
Witold Michalik

Witold Michalik (ur. w 1905 w Rudkach; województwo lwowskie, zm. 3 lipca 1985 w Krakowie) – polski artysta fotograf, uhonorowany tytułem Artiste FIAP (AFIAP). Członek założyciel krakowskiego oddziału Polskiego Towarzystwa Fotograficznego.
Życiorys.
Witold Michalik mieszkał i pracował w Nowej Hucie, fotografował od 1955 roku. W 1939 roku został absolwentem Szkoły Budownictwa we Lwowie. W 1950 roku ukończył studia na Politechnice Krakowskiej im. Tadeusza Kościuszki. W 1956 roku był jednym ze współzałożycieli oddziału Polskiego Towarzystwa Fotograficznego w Nowej Hucie (przekształconego w latach późniejszych w Krakowski Klub Fotograficzny), w którym przez wiele lat pełnił funkcję prezesa oraz honorowego przewodniczącego Zarządu. W 1957 roku uczestniczył w Kursie Fotografiki prowadzonym przez Delegaturę Krakowską Związku Polskich Artystów Fotografików. W 1978 roku został korespondentem Photographica de Arte Camera Club of America – Springfield Ohio.
Witold Michalik był autorem i współautorem wielu wystaw fotograficznych; indywidualnych, zbiorowych (m.in. cyklicznej wystawy aktu i portretu „Venus” w Krakowie), poplenerowych, pokonkursowych. Brał aktywny udział (m.in.) w Międzynarodowych Salonach Fotograficznych, organizowanych pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie Witoldowi Michalikowi (w 1980) tytułu honorowego Artiste FIAP (AFIAP) – nadanego przez Międzynarodową Federację Sztuki Fotograficznej FIAP, z siedzibą w Luksemburgu.
Fotografie Witolda Michalika mają w swoich zbiorach: Muzeum Narodowe we Wrocławiu, Ministerstwo Edukacji w Bangkoku (Tajlandia) oraz Fox Talbot Museum Lacock (Anglia).
Wybrane wystawy.
Źródło.

</doc>
<doc id="4154077" url="https://pl.wikipedia.org/wiki?curid=4154077" title="André Séguenny">
André Séguenny

André Séguenny, właśc. Andrzej Ściegienny (ur. 1938) – filozof, historyk i religioznawca, początkowo tworzący w Polsce, następnie związany ze Strasburgiem. Specjalista w zakresie historii protestantyzmu.
Życiorys.
Jest uczniem Leszka Kołakowskiego. Uzyskał stopień naukowy doktora. Osiedlił się w Strasburgu.

</doc>
<doc id="4154078" url="https://pl.wikipedia.org/wiki?curid=4154078" title="Septoria artemisiae">
Septoria artemisiae

Septoria artemisiae Pass. – gatunek grzybów z klasy "Dothideomycetes". Według Index Fungorum takson niepewny. Pasożyt roślin z rodzaju bylica ("Artemisia"). Grzyb mikroskopijny, endobiont rozwijający się w tkankach roślin.
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Morfologia.
Na obydwu stronach porażonych liści powstają okrągławe lub nieregularne plamy o średnicy do 5 mm. Czasami sąsiednie plamy zlewają się z sobą, tworząc większą plamę Mają barwę brązową, brązowoczarną lub szarobrązową i otoczone są ciemniejszą obwódką. Z czasem środek plam staje się jasnoszary. 
W obrębie plam na górnej stronie liści tworzą się pyknidia o średnicy 50–100 μm. Powstają podskórnie, lub mniej lub bardziej zanurzone w warstwie miękiszu palisadowego. Na ich wewnętrznej ścianie na konidioforach powstają cylindryczne, proste, lub nieco tylko wygięte, nitkowate konidia o wymiarach 26–56 × 1,5–2,5 μm. Posiadają 2–5 przegród. Wydostają się przez pojedynczą ostiolę o średnicy 12–20 (–30) μm.

</doc>
<doc id="4154081" url="https://pl.wikipedia.org/wiki?curid=4154081" title="Alvin i wiewiórki (serial animowany)">
Alvin i wiewiórki (serial animowany)



</doc>
<doc id="4154084" url="https://pl.wikipedia.org/wiki?curid=4154084" title="Alvin i wiewiórki">
Alvin i wiewiórki



</doc>
<doc id="4154088" url="https://pl.wikipedia.org/wiki?curid=4154088" title="Jan Kołodziejski">
Jan Kołodziejski

Jan Kołodziejski (ur. 24 lutego 1963 w Poznaniu, zm. 18 października 2018 w Poznaniu) – polski fotograf, działacz opozycyjny w PRL.
Życiorys.
Od 1981 do 1989 był fotoreporterem poznańskiej opozycji (wykonał największy zbiór fotografii dokumentujących działalność opozycji w regionie). W swoim mieszkaniu oraz innych punktach miasta organizował podziemne drukarnie. Drukował i kolportował m.in. pisma „Solidarni”, „Biuletyn Wojenny”, „Okno”, „Lech”, „Wiraże”, „Solidarność – Poznań”, „Tygodnik Mazowsze” (z matryc przywiezionych do Poznania) oraz ulotki. W latach 1980–1983 należał do Poznańskiego Towarzystwa Fotograficznego. Był założycielem i szefem Agencji Fotograficznej Solidarność (1986–1989). W latach 1982 i 1987–1989 współorganizował niezależne wystawy fotograficzne. W 1989 i 1990 fotografował wydarzenia w Rumunii. W latach 1992–2001 przebywał w Stanach Zjednoczonych. Od 2001 pracownik, a od 2016 r. członek Komisji Oddziałowej NSZZ "Solidarność" Instytutu Pamięci Narodowej w Poznaniu.
Odznaczenia.
Otrzymał Odznakę Zasłużony Działacz Kultury (2001) i Krzyż Kawalerski Orderu Odrodzenia Polski (2009). W 2018 został laureatem nagrody honorowej „Świadek Historii” przyznanej przez Instytut Pamięci Narodowej.

</doc>
<doc id="4154090" url="https://pl.wikipedia.org/wiki?curid=4154090" title="Ross Bagdasarian">
Ross Bagdasarian



</doc>
<doc id="4154091" url="https://pl.wikipedia.org/wiki?curid=4154091" title="Crocicreas">
Crocicreas

Crocicreas Fr.– rodzaj grzybów z rzędu tocznikowców ("Helotiales").
Systematyka i nazewnictwo.
Pozycja w klasyfikacji według Index Fungorum: "Incertae sedis, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonimy: "Ascoverticillata" Kamat, Subhedar &amp; V.G. Rao,
"Belonidium" sect. "Podobelonium" Sacc.,
"Belonioscypha "Rehm,
"Belonium" sect. "Scelobelonium "Sacc.,
"Conchatium" Velen.,
"Davincia" Penz. &amp; Sacc.,
"Exotrichum "Syd. &amp; P. Syd.,
"Podobelonium" (Sacc.) Penz. &amp; Sacc.,
"Scelobelonium "(Sacc.) Höhn.
Na początku XXI wieku w taksonomii tego rodzaju nastąpiły duże zmiany. Liczne gatunki zostały przeniesione do innych rodzajów, głównie "Cyathicula" i "Grahamiella".

</doc>
<doc id="4154093" url="https://pl.wikipedia.org/wiki?curid=4154093" title="Chile na Letnich Igrzyskach Olimpijskich 2016">
Chile na Letnich Igrzyskach Olimpijskich 2016

Chile na Letnich Igrzyskach Olimpijskich 2016 reprezentowało 42 zawodników : 25 mężczyzn i 17 kobiet. Był to 23 start reprezentacji Chile na letnich igrzyskach olimpijskich.
Skład reprezentacji.
Gimnastyka.
Mężczyźni
Kobiety
Lekkoatletyka.
Mężczyźni
Konkurencje biegowe
Kobiety
Konkurencje biegowe
Konkurencje techniczne
Żeglarstwo.
M = Wyścig medalowy

</doc>
<doc id="4154096" url="https://pl.wikipedia.org/wiki?curid=4154096" title="Bob's Burgers">
Bob's Burgers



</doc>
<doc id="4154098" url="https://pl.wikipedia.org/wiki?curid=4154098" title="Lista odcinków serialu Bob's Burgers">
Lista odcinków serialu Bob's Burgers



</doc>
<doc id="4154100" url="https://pl.wikipedia.org/wiki?curid=4154100" title="Mysz jeziorna">
Mysz jeziorna

Mysz jeziorna ("Mus setzeri") – gatunek gryzonia z rodziny myszowatych, występujący w Afryce Południowej.
Gatunek został opisany naukowo w 1978 roku przez F. Pettera. Miejsce typowe znajduje się w Botswanie, 82 km na zachód od Mohembo, blisko granicy z Namibią.
Występowanie.
Mysz jeziorna występuje w północno-wschodniej Namibii, północno-zachodniej Botswanie, pojedynczy raport stwierdza jej obecność także w południowej części Botswany, a dwa raporty pochodzą z zachodniej Zambii. Spotykana na wysokościach około 1100 m n.p.m.
Wymiary.
Jest to mała mysz, długość jej głowy i ciała to około 61 mm, ogonem ma długość średnio 36 mm (od 31 do 48 mm). Średnia masa ciała to 6,8 g (od 5 do 9 g).
Tryb życia.
Jest to słabo znany gatunek. W Botswanie znajdowano ją na skrajach wyschłych jezior i mokradeł na suchych sawannach. W Namibii żyje także na terenach porośniętych niskimi trawami. Może być owadożerna.
Populacja.
Mysz jeziorna jest spotykana na dużym obszarze, ale nieczęsto chwytana i brakuje informacji o statusie jej populacji. Nie są jednak znane zagrożenia dla gatunku, a gryzoń ten występuje w obszarach chronionych (zamieszkuje m.in. Park Narodowy Waterberg i okolice delty Okawango). Mysz jeziorna jest przez Międzynarodową Unię Ochrony Przyrody uznawana za gatunek najmniejszej troski.

</doc>
<doc id="4154101" url="https://pl.wikipedia.org/wiki?curid=4154101" title="Mus setzeri">
Mus setzeri



</doc>
<doc id="4154105" url="https://pl.wikipedia.org/wiki?curid=4154105" title="Dzięciołek Woody - nowe przygody">
Dzięciołek Woody - nowe przygody



</doc>
<doc id="4154107" url="https://pl.wikipedia.org/wiki?curid=4154107" title="Chaber pannoński">
Chaber pannoński

Chaber pannoński ("Centaurea pannonica" (Heuff.) Hayek) – gatunek rośliny z rodziny astrowatych.
W Polsce rośnie w rozproszeniu na południu.
Biologia i ekologia.
Bylina, hemikryptofit. Rośnie w murawach kserotermicznych, na skrajach lasów i nasypach kolejowych. Kwitnie od lipca do września. Liczba chromosomów 2n = 22, 44.
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia).

</doc>
<doc id="4154108" url="https://pl.wikipedia.org/wiki?curid=4154108" title="Centaurea pannonica">
Centaurea pannonica



</doc>
<doc id="4154110" url="https://pl.wikipedia.org/wiki?curid=4154110" title="Happy Tree Friends">
Happy Tree Friends



</doc>
<doc id="4154113" url="https://pl.wikipedia.org/wiki?curid=4154113" title="Sanktuarium Matki Bożej Rudeckiej Królowej Bieszczadzkiej w Ustrzykach Dolnych-Jasieniu">
Sanktuarium Matki Bożej Rudeckiej Królowej Bieszczadzkiej w Ustrzykach Dolnych-Jasieniu

Sanktuarium Matki Bożej Rudeckiej Królowej Bieszczadzkiej – rzymskokatolicki kościół parafialny i sanktuarium maryjne należące do dekanatu Ustrzyki Dolne archidiecezji przemyskiej. Znajduje się w Ustrzykach Dolnych, na osiedlu Jasień (dawnej wsi).
Jest to najstarsza świątynia katolicka w mieście. Murowana budowla została wzniesiona w stylu barokowym w 1740 roku. Wewnętrzne ściany kościoła zostały podzielone pilastrami. We wnętrzu znajdują się barokowa ambona z baldachimem w stylu rokokowym pochodząca z końca XVII wieku oraz zabytkowa chrzcielnica w formie łódki z rzeźbą Dzieciątka Jezus i krzyżem, powstała zapewne w połowie XVIII wieku. W ołtarzu głównym jest umieszczona kopia skradzionego w 1992 roku obrazu Matki Bożej Bieszczadzkiej z Rudek.
Sanktuarium Matki Bożej Rudeckiej Królowej Bieszczadzkiej powstało w dniu 7 lipca 1968 roku, a posługę duszpasterską sprawują w nim księża Michalici.
Przy sanktuarium znajduje się cmentarz parafialny, na którym został pochowany m.in. Tomasz Winnicki.

</doc>
<doc id="4154118" url="https://pl.wikipedia.org/wiki?curid=4154118" title="Malacomyini">
Malacomyini

Malacomyini – monotypowe plemię ssaków z podrodziny myszy (Murinae) w obrębie rodziny myszowatych (Muridae).
Zasięg występowania.
Plemię obejmuje gatunki występujące w Afryce.
Morfologia.
Długość ciała (bez ogona) 68–125 mm, długość ogona 105–142 mm, długość ucha 18 mm, długość tylnej stopy 17–21 mm; masa ciała około 10 g.
Systematyka.
Etymologia.
"Malacomys": "malakos" „miękki”; μυς "mus", μυος "muos" „mysz”.
Podział systematyczny.
Do plemienia należy jeden rodzaj błotnoszczurek ("Malacomys") wraz z gatunkami:

</doc>
<doc id="4154119" url="https://pl.wikipedia.org/wiki?curid=4154119" title="Inspektor Gadżet (film 1999)">
Inspektor Gadżet (film 1999)



</doc>
<doc id="4154121" url="https://pl.wikipedia.org/wiki?curid=4154121" title="Inspektor Gadżet">
Inspektor Gadżet



</doc>
<doc id="4154125" url="https://pl.wikipedia.org/wiki?curid=4154125" title="Malacomys">
Malacomys



</doc>
<doc id="4154136" url="https://pl.wikipedia.org/wiki?curid=4154136" title="René Auberjonois">
René Auberjonois



</doc>
<doc id="4154140" url="https://pl.wikipedia.org/wiki?curid=4154140" title="Luan Rama">
Luan Rama

Luan Mersin Rama (ur. 9 marca 1966 w Peshkopii) – albański polityk i dziennikarz, w latach 2002–2003 minister spraw wewnętrznych w rządzie Fatosa Nano.
Życiorys.
Syn Mersina i Deshiry. W 1990 ukończył studia z zakresu języka i literatury albańskiej w Wyższym Instytucie Pedagogicznym „Luigji Gurakuqi" w Szkodrze. Po studiach rozpoczął pracę dziennikarza kulturalnego w czasopiśmie "Zëri i Popullit". W latach 1993–1996 pełnił funkcję zastępcy redaktora naczelnego pisma, a w latach 1996–1998 redaktora naczelnego. W 1998 objął stanowisko dyrektora czasopisma. W latach 1995–1997 zasiadał w Komitecie Radia i Telewizji.
Członek Socjalistycznej Partii Albanii od 1991, od 1997 członek Rady Naczelnej partii. Jako jej przedstawiciel w latach 1992–1996 zasiadał w radzie miejskiej Tirany. W wyborach 1997 uzyskał mandat deputowanego do parlamentu, w którym pracował przez kolejne dwie kadencje.
W 2001 kierował resortem kultury, młodzieży i sportu. W 2002 objął stanowisko ministra spraw wewnętrznych w rządzie Fatosa Nano. W październiku 2003 został usunięty ze stanowiska po tym jak pobił dziennikarza Ilira Babaramo.
W 2009 związał się z Socjalistycznym Ruchem Integracji, dwa lata później objął funkcję sekretarza generalnego partii. W wyborach 2017 ponownie uzyskał mandat deputowanego do parlamentu, zasiadał w komisji d.s. bezpieczeństwa narodowego. W wyborach 2021 mandatu nie zdobył.

</doc>
<doc id="4154145" url="https://pl.wikipedia.org/wiki?curid=4154145" title="Wełnistek">
Wełnistek

Wełnistek ("Mallomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące endemicznie na Nowej Gwinei.
Morfologia.
Długość ciała (bez ogona) 344–470 mm, długość ogona 279–435 mm, długość ucha 25,3–36,5 mm, długość tylnej stopy 62,5–80 mm; masa ciała 925–2000 g.
Systematyka.
Podział systematyczny.
Do rodzaju należą następujące gatunki:

</doc>
<doc id="4154146" url="https://pl.wikipedia.org/wiki?curid=4154146" title="Mallomys">
Mallomys



</doc>
