<doc id="4174800" url="https://pl.wikipedia.org/wiki?curid=4174800" title="Margarete Schramböck">
Margarete Schramböck

Margarete Schramböck (ur. 12 maja 1970 w St. Johann in Tirol) – austriacka ekonomistka i menedżer związana z branżą telekomunikacyjną, w latach 2016–2017 dyrektor generalny A1 Telekom Austria, w latach 2017–2019 i od 2020 do 2022 minister w rządzie federalnym.
Życiorys.
W 1994 ukończyła zarządzanie przedsiębiorstwem na Uniwersytecie Ekonomicznym w Wiedniu. W 1997 doktoryzowała się w tej dziedzinie na tym samym uniwersytecie.
Od 1995 pracowała w Alcatelu, początkowo jako audytor wewnętrzny odpowiedzialny za część krajów Europy Środkowo-Wschodniej, następnie kierowała działami technicznymi i sprzedaży. Od 2002 była dyrektorem zarządzającym NextiraOne, a od 2014 dyrektorem zarządzającym Dimension Data Austria. W maju 2016 została dyrektorem generalnym A1 Telekom Austria, spółki zależnej od przedsiębiorstwa Telekom Austria. Ustąpiła z tej funkcji w październiku 2017.
W grudniu tego samego roku z rekomendacji Austriackiej Partii Ludowej objęła stanowisko ministra nauki, badań naukowych i gospodarki w rządzie Sebastiana Kurza. W styczniu 2018 jej resort przekształcono w ministerstwo cyfryzacji i biznesu. Pełniła funkcję ministra do 3 czerwca 2019, odchodząc wówczas wraz z całym gabinetem. W przedterminowych wyborach w tym samym roku z ramienia ludowców została wybrana w skład Rady Narodowej. W styczniu 2020 powróciła na stanowisko ministra cyfryzacji i biznesu, dołączając do drugiego rządu Sebastiana Kurza. Pozostała na dotychczasowej funkcji w październiku 2021, gdy nowym kanclerzem został Alexander Schallenberg, a także w grudniu 2021, gdy na czele gabinetu stanął Karl Nehammer. Ustąpiła z tej funkcji w maju 2022, zrezygnowała w tymże miesiącu także z mandatu poselskiego.
Wyróżnienia.
Wyróżniona przyznawaną przez Uniwersytet Ekonomiczny w Wiedniu doroczną nagrodą WU-Manager des Jahres (2017).

</doc>
<doc id="4174801" url="https://pl.wikipedia.org/wiki?curid=4174801" title="Hartwig Löger">
Hartwig Löger

Hartwig Löger (ur. 15 lipca 1965 w Selzthalu) – austriacki menedżer związany z branżą ubezpieczeniową, od 2017 do 2019 minister finansów, w 2019 dodatkowo wicekanclerz, od 28 maja do 3 czerwca 2019 p.o. kanclerza Austrii.
Życiorys.
Absolwent Stiftsgymnasium Admont. Początkowo w trakcie służby wojskowej planował pracować jako pilot, co jednak uniemożliwiła mu kontuzja kolana. W latach 1987–1988 odbył kurs uniwersytecki dla branży ubezpieczeniowej na Uniwersytecie Ekonomicznym w Wiedniu. W 2001 uzyskał dyplom z zakresu zarządzania międzynarodowego IMEA na Uniwersytecie w St. Gallen.
Od 1985 zatrudniony w przedsiębiorstwach ubezpieczeniowych na różnych stanowiskach. W pierwszej połowie lat 90. pracował jako sprzedawca ubezpieczeń w Allianzie w Grazu. Później był asystentem kierownictwa w Grazer Wechselseitige i kierownikiem działu w Donau Versicherung. Od 2002 związany z grupą ubezpieczeniową Uniqa Insurance Group. Był dyrektorem zarządzającym Uniqa International Versicherungs-Holding (2002–2005) i kierownikiem dystrybucji grupy (2005–2011). W 2011 dołączył do zarządu koncernu, a w 2013 został prezesem zarządu i dyrektorem generalnym przedsiębiorstwa Uniqa Österreich.
W 2014 stanął na czele Sportunion, jednej z trzech austriackich konfederacji sportowych.
W grudniu 2017 z rekomendacji Austriackiej Partii Ludowej objął stanowisko ministra finansów w rządzie Sebastiana Kurza. W maju 2019, po zdymisjonowaniu ministrów z Wolnościowej Partii Austrii, objął dodatkowo funkcję wicekanclerza.
27 maja 2019 parlament głosami SPÖ i niedawnego koalicjanta ludowców przegłosował wobec rządu wotum nieufności, co rozpoczęło procedurę dymisji gabinetu. Następnego dnia Hartwig Löger został pełniącym obowiązki kanclerza w miejsce Sebastiana Kurza. Zakończył pełnienie wszelkich funkcji rządowych 3 czerwca 2019, gdy zaprzysiężony został techniczny gabinet z Brigitte Bierlein na czele.

</doc>
<doc id="4174806" url="https://pl.wikipedia.org/wiki?curid=4174806" title="Grahamiella">
Grahamiella

 
Grahamiella Spooner – rodzaj grzybów z rodziny przeźroczkowatych ("Hyaloscyphaceae").
Systematyka i nazewnictwo.
"Hyaloscyphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
W Polsce występuje " Grahamiella variabile".

</doc>
<doc id="4174808" url="https://pl.wikipedia.org/wiki?curid=4174808" title="Wasilij Zajcew (lotnik)">
Wasilij Zajcew (lotnik)

Wasilij Aleksandrowicz Zajcew (, ur. we wsi Siemibratskoje w rejonie kołomieńskim w obwodzie moskiewskim, zm. 19 maja 1961 w Kołomnie) – radziecki lotnik wojskowy, pułkownik, dwukrotny Bohater Związku Radzieckiego (1942 i 1943).
Życiorys.
Od 1932 należał do WKP(b) i służył w Armii Czerwonej, w 1933 ukończył ługańską wojskową szkołę pilotów, a w 1936 kursy doskonalenia dowódców kluczy w Borisoglebsku, w 1938 był dowódcą klucza w wojskowej szkole pilotów w Borisoglebsku. Od 1939 służył w 42 lotniczym pułku myśliwskim w Wielkich Łukach, od 22 czerwca 1941 uczestniczył w wojnie z Niemcami jako dowódca eskadry i potem nawigator i zastępca dowódcy 129 lotniczego pułku myśliwskiego 47 Mieszanej Dywizji Lotniczej Sił Wojskowo-Powietrznych Frontu Zachodniego i Kalinińskiego. Do stycznia 1942 wykonał 115 lotów bojowych, w tym 16 zwiadowczych, i stoczył 16 walk powietrznych, w których strącił 12 samolotów wroga. We wrześniu 1942 został dowódcą 5 lotniczego pułku myśliwskiego gwardii 207 Lotniczej Dywizji Myśliwskiej 3 Mieszanego Korpusu Lotniczego 17 Armii Powietrznej Frontu Południowo-Zachodniego/3/1 Frontu Ukraińskiego, do sierpnia 1943 wykonał jeszcze 299 lotów bojowych i strącił 22 samoloty wroga. Od marca 1944 do 24 kwietnia 1945 był zastępcą dowódcy 11 Lotniczej Myśliwskiej Dywizji Gwardii, potem zastępcą dowódcy 2 Lotniczego Korpusu Szturmowego. Łącznie w czasie wojny wykonał 427 lotów bojowych, w 163 walkach powietrznych strącił 34 samoloty wroga osobiście, a 19 w grupie. Po wojnie kontynuował służbę w lotnictwie, jednak 2 października 1945 został ciężko poszkodowany w wypadku samochodowym w Brnie, po czym w stopniu pułkownika został zwolniony ze służby z powodu stanu zdrowia. Pracował jako szef aeroklubu w Kołomnie.
Odznaczenia.
I medale.

</doc>
<doc id="4174811" url="https://pl.wikipedia.org/wiki?curid=4174811" title="Gremmeniella">
Gremmeniella

 
Gremmeniella M. Morelet – rodzaj grzybów z rodziny "Godroniaceae".
Systematyka i nazewnictwo.
Pozycja w klasyfikacji według Index Fungorum: "Godroniaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonim: "Brunchorstia" Erikss.
Gatunki.
W Polsce występuje " Gremmeniella abietina".

</doc>
<doc id="4174812" url="https://pl.wikipedia.org/wiki?curid=4174812" title="Źródło (album 2Tm2,3)">
Źródło (album 2Tm2,3)

Źródło – szósty album studyjny polskiej grupy muzycznej 2Tm2,3

</doc>
<doc id="4174817" url="https://pl.wikipedia.org/wiki?curid=4174817" title="Parafia Niepokalanego Poczęcia Najświętszej Maryi Panny w Baku">
Parafia Niepokalanego Poczęcia Najświętszej Maryi Panny w Baku

Parafia Niepokalanego Poczęcia Najświętszej Maryi Panny w Baku – rzymskokatolicka parafia znajdująca się w prefekturze apostolskiej Azerbejdżanu. Jedyna parafia rzymskokatolicka w tym państwie. Parafię prowadzą salezjanie.
Msze święte sprawowane są w językach rosyjskim i angielskim.
Historia.
Już od połowy XIX w. podejmowano starania o wybudowanie kościoła katolickiego w Baku. W 1894 zbudowano kaplicę Niepokalanego Poczęcia Najświętszej Panny Maryi, jednak władze carskie skonfiskowały budynek, jako zbudowany bezprawnie. 30 marca 1900 wydano zgodę na budowę kościoła. 5 stycznia 1903 powstały Rzymskokatolickie Towarzystwo Dobroczynności i Katolicka Wspólnota Polska. W 1904 otworzono szkołę katolicką. W tym czasie w mieście mieszkało 9–10 tys. katolików. W latach 1908–1914 zbudowano kościół (proj. Józef Płoszko). Wśród jego fundatorów była m.in. rodzina Rylskich oraz Witold Zglenicki (pośmiertnie w zapisie spadkowym).
W czasach komunistycznych katolicy byli represjonowani. Ówczesny proboszcz ks. Stefan Demurow (wspomniany w "Przedwiośniu" Stefana Żeromskiego jako "ksiądz Gruzin") kilka lat ukrywał się i prowadził nabożeństwa w prywatnych mieszkaniach. 14 listopada 1937 został aresztowany i 11 lutego 1938 skazany na śmierć za szpiegostwo. Wyrok wykonano w nocy z 23 na 24 lutego 1938. W latach 1931–1934 komuniści zburzyli kościół.
Odrodzenie parafii nastąpiło po upadku Związku Sowieckiego. Oficjalnie parafia została zarejestrowana w 1999 roku. W 2000 roku opiekę nad nią objęli słowaccy salezjanie. Parafia obejmuje cały kraj i administracyjnie podlega bezpośrednio Watykanowi. Pierwszym przełożonym był o. Daniel Prawda, a od 2003 roku funkcję tę pełni o. Jan Ćapla.
W 2001 powstała kaplica pw. Chrystusa Zbawiciela. Podczas wizyty w Azerbejdżanie papieża Jana Pawła II prezydent Azerbejdżanu Heydər Əliyev ofiarował teren pod budowę kościoła.
Kościół Niepokalanego Poczęcia Najświętszej Marii Panny w Baku został konsekrowany 29 kwietnia 2007 przez nuncjusza apostolskiego w republikach zakaukaskich abp Claudio Gugerottiego.

</doc>
<doc id="4174818" url="https://pl.wikipedia.org/wiki?curid=4174818" title="Żebrowiec górski">
Żebrowiec górski

Żebrowiec górski ("Pleurospermum austriacum" (L.) Hoffm.) – gatunek rośliny z rodziny selerowatych. Występuje w Europie.
W Polsce rośnie w Karpatach, Sudetach, pasie wyżyn oraz w północnej części kraju.
Biologia i ekologia.
Bylina, hemikryptofit. Kwitnie od czerwca do lipca. Rośnie w traworoślach na skałach i zboczach oraz w widnych lasach. Liczba chromosomów 2n =22. Gatunek charakterystyczny zespołu wysokogórskich traworośli "Bupleuro-Calamagrostietum arundinaceae".
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia).

</doc>
<doc id="4174821" url="https://pl.wikipedia.org/wiki?curid=4174821" title="Pleurospermum austriacum">
Pleurospermum austriacum



</doc>
<doc id="4174825" url="https://pl.wikipedia.org/wiki?curid=4174825" title="Nowy Tok (rejon demidowski)">
Nowy Tok (rejon demidowski)

Nowy Tok (ukr. Новий Тік) – wieś na Ukrainie w rejonie demidowskim obwodu rówieńskiego na Ukrainie.

</doc>
<doc id="4174834" url="https://pl.wikipedia.org/wiki?curid=4174834" title="Nie-miejsce pamięci">
Nie-miejsce pamięci

Nie-miejsce pamięci – termin stosowany do definiowania miejsc, które były świadkami przemocy i potencjalnie mogły zyskać status miejsc pamięci, a jednak tak się nie stało – nie ma w nich pomników, tablic ani innych oznaczeń. 
Opis.
Nie-miejsca pamięci nie są upamiętnione, a lokalna społeczność nie dokonuje w nich żadnych praktyk pamięciowych (np. uroczystości rocznicowe, składanie kwiatów, palenie zniczy), a jednak nie oznacza to, że zostały one zapomniane. Mieszkający w ich pobliżu ludzie często dokładnie znają ich historię i związane z nimi opowieści, także za sprawą przekazu międzypokoleniowego. Miejsca, o których mowa są liczne i powiązane na różne sposoby z dwudziestowiecznym doświadczeniem masowej śmierci. To miejsca tragicznych wydarzeń, a także elementy przestrzeni związane z eksterminacją: porzucone wioski, zdewastowane i zapomniane cmentarze, nieoznaczone masowe groby.
Termin nawiązuje do koncepcji miejsc pamięci (fr. "lieux de mémoire") autorstwa Pierre'a Nora, autora monumentalnego dzieła pod tym samym tytułem. 
Według Regisa Meyran nie-miejsce pamięci różni się od nie-miejsca (bezosobowej przestrzeni) i stanowi określenie miejsca związanego z doświadczeniem masowej przemocy, które nie wyróżnia się niczym wskutek zarówno niechęci władz do przywoływania wspomnienia tragicznych wydarzeń, jak i wskutek faktu, że jednym z celów sprawców przemocy było usunięcie wszelkich śladów historii i zaistniałej tragedii. Trudno wobec tego o materialne wyznaczniki miejsca pamięci. 
Kontekst terminu.
Sformułowaniem nie-miejsca pamięci (fr. "non-lieux de mémoire") posłużył się Claude Lanzmann, autor filmu dokumentalnego Shoah w wywiadzie z 1986 roku, na określenie porzuconych, nieoznaczonych miejsc związanych z Zagładą Żydów.
Termin stosowany na określenie miejsc powiązanych z tzw. trudnym dziedzictwem (ang. "difficult heritage"), nie tylko w kontekście wydarzeń drugiej wojny światowej. 
W Polsce termin ten został zaproponowany przez prof. Romę Sendykę (Ośrodek Badań nad Kulturami Pamięci, Uniwersytet Jagielloński).Nie-miejscom pamięci poświęcony jest projekt badawczy prowadzony w latach 2016-2019 w Ośrodku Badań nad Kulturami Pamięci UJ pod nazwą "Nieupamiętnione miejsca ludobójstwa i ich wpływ na pamięć zbiorową, tożsamość kulturową, postawy etyczne i relacje międzykulturowe we współczesnej Polsce".

</doc>
<doc id="4174841" url="https://pl.wikipedia.org/wiki?curid=4174841" title="Yang Shuquing">
Yang Shuquing



</doc>
<doc id="4174843" url="https://pl.wikipedia.org/wiki?curid=4174843" title="Joseph Berry">
Joseph Berry

Joseph Berry (ur. 28 lutego 1920 w Cassop-cum-Quarrington, zm. 2 października 1944 w Veendam) – brytyjski lotnik, najskuteczniejszy pilot myśliwski w walce z bombami latającymi.
Życiorys.
Urodził się w Cassop-cum-Quarrington 12 mil na wschód od Crook, mieszkał przy 55 Ramsey Street, później przeprowadził się do Hampeth. W latach 1931–1936 uczęszczał do Dukes Grammar School w Alnwick. W wieku 16 lat opuścił szkołę, zamieszkał w Carlton, gdzie znalazł pracę w urzędzie skarbowym. Dwa lata później poznał Joyce, swoją przyszłą żonę która pracowała na tym samym wydziale.
8 sierpnia 1940 wstąpił do ochotniczej służby Royal Air Force (RAF Volunteer Reserve). W 1942 przeszedł szkolenie lotnicze i otrzymał przydział, w stopniu sierżanta, do 256 dywizjonu RAF wyposażonego pierwotnie w myśliwce Boulton Paul Defiant a w późniejszym czasie w dwusilnikowe Bristol Beaufighter. Po otrzymaniu promocji oficerskiej, 14 marca 1942 wstąpił w związek małżeński. 1 października 1942 awansował na porucznika ("flying officer"). 30 stycznia 1943 został przeniesiony do 153 dywizjonu stacjonującego w Afryce Północnej i wyposażonego w myśliwce Bristol Beaufighter. 8 maja 1943 otrzymał przydział do 255 dywizjonu który w sierpniu 1943 został przesunięty na Sycylię.
Swoje pierwsze zwycięstwo osiągnął 9 września 1943 zestrzeliwując niemiecki samolot myśliwski Messerschmitt Me 210, następnego dnia, nad Salerno strącił kolejnego Me 210 lecz był zmuszony ratować się skokiem ze spadochronem. 24 października nad Neapolem powiększył swoje konto o Ju 88.
3 października 1943 255 dywizjon brał udział w operacji "Great E-Boat Raid", (atak na niemieckie schnellbooty) w ramach bitwy o Kos. Wyniki operacji nie były zadowalające z powodu złej pogody oraz silnej obrony przeciwlotniczej, straty brytyjskich dywizjonów osiągnęły 27%, 25 Beaufighterów wycofało się z braku paliwa.
3 marca 1944 Berry otrzymał Distinguished Flying Cross, 14 marca awansował na kapitana ("flight lieutenant").
W 1944 został przeniesiony do elitarnej jednostki "Fighter Interception Unit" w Wittering w której wykonywał nocne loty na myśliwcach Hawker Tempest na przechwytywanie bomb latających V-1, szybko stał się najskuteczniejszym pilotem w walce z V-1. Zgłosił 52 zestrzelenia w mniej niż 2 miesiące, w tym 7 strąceń w nocy 23 lipca 1944. 23 sierpnia 1944 tempesty z "Fighter Interception Unit" zostały wcielone do 501 dywizjonu w Manston a Berry został jego dowódcą. Na czele swojej nowej jednostki atakował wyrzutnie V-1 w Niemczech i Holandii. 2 października 1944, gdy przelatywał na małej wysokości nad Veendam jego samolot został trafiony z broni małokalibrowej. Leciał zbyt nisko aby wyskoczyć na spadochronie, zginął, kiedy samolot zderzył się z ziemią. Został pochowany na cmentarzu protestanckim w Scheemda.
Zestrzelenia.
Joseph Berry zestrzelił 3 samoloty oraz 59 1/2 bomb latających V-1.

</doc>
<doc id="4174858" url="https://pl.wikipedia.org/wiki?curid=4174858" title="Urząd Moorrege">
Urząd Moorrege



</doc>
<doc id="4174860" url="https://pl.wikipedia.org/wiki?curid=4174860" title="Geest und Marsch Südholstein">
Geest und Marsch Südholstein



</doc>
<doc id="4174861" url="https://pl.wikipedia.org/wiki?curid=4174861" title="Geest und Marsch Suedholstein">
Geest und Marsch Suedholstein



</doc>
<doc id="4174863" url="https://pl.wikipedia.org/wiki?curid=4174863" title="NHL Winter Classic">
NHL Winter Classic

NHL Winter Classic – tradycjne spotkania ligi NHL rozgrywane w okresie noworocznym na otwartych stadionach w ramach sezonu regularnego. Pierwszy mecz z cyklu NHL Winter Classic rozegrany został 1 stycznia 2008 roku pomiędzy drużynami Buffalo Sabres i Pittsburgh Penguins. W roku 2013 z powodu lokautu zawody nie odbyły się. Dotychczas wszystkie spotkania odbyły się na terenie Stanów Zjednoczonych. W meczach drużyny występują w strojach retro nawiązujących do lat poprzednich, specjalnie przygotowanych na tę okazję.

</doc>
<doc id="4174865" url="https://pl.wikipedia.org/wiki?curid=4174865" title="Amt Geest und Marsch Südholstein">
Amt Geest und Marsch Südholstein



</doc>
<doc id="4174867" url="https://pl.wikipedia.org/wiki?curid=4174867" title="Muszeg Mardirossian">
Muszeg Mardirossian

Muszeg Mardirossian – duchowny Apostolskiego Kościoła Ormiańskiego, od 1997 biskup Zachodniej Diecezji Ameryki Patriarchatu Cylicyjskego. Sakrę otrzymał 22 czerwca 1997 roku. 28 maja 2003 roku uzyskał godność arcybiskupa.

</doc>
<doc id="4174869" url="https://pl.wikipedia.org/wiki?curid=4174869" title="Vikas Kumar">
Vikas Kumar

 
Vikas Kumar (ur. 1995) – indyjski zapaśnik walczący w obu stylach. Zajął 21. miejsce na mistrzostwach świata w 2022. Srebrny medalista mistrzostw Wspólnoty Narodów w 2016 i 2017. Wicemistrz Azji juniorów w 2015 i 2016 roku.

</doc>
<doc id="4174871" url="https://pl.wikipedia.org/wiki?curid=4174871" title="Smallford">
Smallford

Smallford – przysiółek w Anglii, w hrabstwie Hertfordshire. Leży 4 km od miasta Hatfield, 13,8 km od miasta Hertford i 29,4 km od Londynu. W latach 1870–1872 miejscowość liczyła 245 mieszkańców.

</doc>
<doc id="4174875" url="https://pl.wikipedia.org/wiki?curid=4174875" title="Bakowce (rejon łucki)">
Bakowce (rejon łucki)

Bakowce (ukr. Баківці) – wieś położona na Ukrainie, w rejonie łuckim, w obwodzie wołyńskim, w 2001 r. liczyła 354 mieszkańców.

</doc>
<doc id="4174877" url="https://pl.wikipedia.org/wiki?curid=4174877" title="Karol Hein">
Karol Hein

Karol Jan Józef Hein ps. „Satyr” (ur. 8 marca 1897 w Stanisławowie, zm. wiosną 1940 w Katyniu) – major dyplomowany artylerii Wojska Polskiego, działacz niepodległościowy.
Życiorys.
Urodził się w rodzinie Franciszka i Emilii z Maschinów. Uczeń Gimnazjum we Lwowie. Egzamin dojrzałości zdał w Wiedniu. Od 21 sierpnia 1914 roku do 28 lutego 1915 roku był żołnierzem IV baonu 1 pułku piechoty Legionów Polskich. Uznany za niezdolnego do służby został zwolniony z Legionów. Walczył pod Krzywopłotami i Łowczówkiem. Od 1 listopada do 6 grudnia 1918 roku walczył na I Odcinku obrony Lwowa. W czasie wojny 1920 w stopniu podporucznika służył w 5 pułku artylerii polowej. 
3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 263. lokatą w korpusie oficerów artylerii, a jego oddziałem macierzystym był 11 pułk artylerii polowej. W następnych latach kontynuował służbę w 11 pap w Stanisławowie. 31 marca 1924 roku został awansowany na kapitana ze starszeństwem z dniem 1 lipca 1923 roku i 144. lokatą w korpusie oficerów artylerii. Z dniem 1 listopada 1925 roku został przydzielony do Wyższej Szkoły Wojennej w Warszawie, w charakterze słuchacza Kursu Normalnego 1925–1927 (VI promocja). Z dniem 28 października 1927 roku, po ukończeniu kursu i otrzymaniu dyplomu naukowego oficera sztabu generalnego, został przydzielony do Biura Ogólno Organizacyjnego Ministerstwa Spraw Wojskowych w Warszawie. Na stopień majora został mianowany ze starszeństwem z dniem 1 stycznia 1936 roku i 4. lokatą w korpusie oficerów artylerii. W 1939 roku pełnił służbę w Oddziale I Sztabu Głównego na stanowisku kierownika III referatu mobilizacyjnego Wydziału Mobilizacyjnego.  
W kampanii wrześniowej wzięty do niewoli radzieckiej, od 17 listopada 1939 osadzony w Kozielsku. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 017/2, poz. 51, nr akt 1796 z 5.04.1940. Został zamordowany między 9 a 11 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 11.05.1943. Przy szczątkach znaleziono kartę szczepień nr 1144, 3 karty pocztowe, jeden list. Figuruje na liście AM-211-1633 i liście Komisji Technicznej PCK pod numerem 01633. Nazwisko Heina znajduje się na liście ofiar (pod nr 1633) opublikowanej w Gońcu Krakowskim nr 123 i w Nowym Kurierze Warszawskim nr 128 z 1943. W Archiwum Robla w pakiecie 02567-01 Konstantego Zacherta znajduje się deklaracja jeńców obozu kozielskiego z 17 listopada 1939, wśród których wymieniony jest Karol Hein, o braku polskich środków pieniężnych. 
Karol Hein nie założył rodziny.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
Był przedstawiony do odznaczenia Orderem Virtuti Militari.

</doc>
<doc id="4174878" url="https://pl.wikipedia.org/wiki?curid=4174878" title="Real de Catorce">
Real de Catorce

Real de Catorce – meksykańska miejscowość położona w północnej części stanu San Luis Potosí, siedziba władz gminy o Catorce. 
Położenie.
Miasto leży w odległości około 170 km na północ od stolicy stanu San Luis Potosí, około 25 km na zachód od Matehuala, w górach Sierra Madre Wschodnia.

</doc>
<doc id="4174880" url="https://pl.wikipedia.org/wiki?curid=4174880" title="John W. Davis (1873–1955)">
John W. Davis (1873–1955)

John William Davis (ur. 13 kwietnia 1873 w Clarksburg, zm. 24 marca 1955 w Charleston) – amerykański polityk, adwokat, kandydat na prezydenta w 1924 roku.
Życiorys.
Urodził się 13 kwietnia 1873 roku w Clarksburgu. W 1892 roku ukończył studia na wydziale literackim Washington and Lee University, a przez następne trzy lata studiował tam prawo. W tym samym czasie został przyjęty do palestry w Wirginii, lecz dwa lata później powrócił do rodzinnej miejscowości. Od 1899 roku działał w legislaturze stanowej Wirginii Zachodniej. W 1910 roku został wybrany do Izby Reprezentantów z ramienia Partii Demokratycznej. W latach 1913–1918 pełnił rolę naczelnego radcy prawnego, reprezentującego rząd federalny przed Sądem Najwyższym. Był doradcą prezydenta Woodrowa Wilsona na konferencji pokojowej w Paryżu. W 1918 roku został mianowany ambasadorem USA w Wielkiej Brytanii i pełnił tę funkcję do roku 1921.
Na początku lat 20. XX w. został wspólnikiem w nowojorskiej firmie prawniczej. Na konwencji wyborczej demokratów, poprzedzającej wybory prezydenckie w 1924 roku dwaj kontrkandydaci: Al Smith i William McAdoo nie mogli uzyskać wystarczającego poparcia delegatów. Po 102 nieudanych głosowaniach, uczestnicy konwencji kompromisowo udzielili nominacji Davisowi. W głosowaniu powszechnym zdobył nieco ponad 8 milionów głosów, ustępując Calvinowi Coolidge’owi. W Kolegium Elektorów zdobył 136 głosów, przy 382 dla Coolidge’a. Po porażce wyborczej, powrócił do praktykowania prawa, niejednokrotnie występując przed Sądem Najwyższym. Zmarł 24 marca 1955 roku w Charleston.

</doc>
<doc id="4174881" url="https://pl.wikipedia.org/wiki?curid=4174881" title="Pinki (ur. 1992)">
Pinki (ur. 1992)

 
Pinki Pinki (ur. 15 czerwca 1992) – indyjska zapaśniczka walcząca w stylu wolnym. Zajęła piąte miejsce na mistrzostwach świata w 2021. Piąta w indywidualnym Pucharze Świata w 2020. Trzynasta na igrzyskach azjatyckich w 2018. Mistrzyni Azji w 2020; piąta w 2018. Triumfatorka igrzysk Azji Południowej w 2019. Złota medalistka mistrzostw Wspólnoty Narodów w 2016 i srebrna w 2017. Wicemistrzyni Azji juniorów w 2016 roku.

</doc>
<doc id="4174883" url="https://pl.wikipedia.org/wiki?curid=4174883" title="Accelerated Mobile Pages">
Accelerated Mobile Pages

Accelerated Mobile Pages (z angielskiego „Przyspieszone Strony Mobilne”) w skrócie: AMP – open source’owa inicjatywa doskonalenia wrażeń użytkownika przy korzystaniu ze stron internetowych na urządzeniach mobilnych. Projekt rozwijany jest pod przewodnictwem firmy Google. Cechą charakterystyczną stron AMP jest nacisk na szybkość ładowania się stron w przeglądarce nawet przy korzystaniu z pasma danych pakietowych o mniejszej przepustowości (EDGE, 3G). Jest to możliwe dzięki specjalnym mechanizmom JavaScript zarządzającym ładowaniem zasobów na stronie internetowej oraz usłudze AMP Cache. W grudniu 2018 roku najbardziej popularny system zarządzania treścią na świecie, WordPress udostępnił oficjalne rozszerzenie pozwalające na pełną integrację standardu AMP ze stronami internetowymi stworzonymi przy użyciu tego oprogramowania.
Framework.
Strony internetowe AMP składają się z trzech głównych komponentów:
AMP Cache.
Cache dla większości stron AMP jest dostarczany przez Google. W marcu 2017 do projektu dołączyło Cloudflare.

</doc>
<doc id="4174886" url="https://pl.wikipedia.org/wiki?curid=4174886" title="Nathan for You">
Nathan for You



</doc>
<doc id="4174890" url="https://pl.wikipedia.org/wiki?curid=4174890" title="Puchar Świata w skokach narciarskich w Râșnovie">
Puchar Świata w skokach narciarskich w Râșnovie

Puchar Świata w skokach narciarskich w Râșnovie – zawody w skokach narciarskich, rozgrywane w ramach Pucharu Świata kobiet (od sezonu 2013/14) i Pucharu Świata mężczyzn (od sezonu 2019/20). Zawody po raz pierwszy odbyły się tam podczas sezonu 2013/2014. Rozegrano wtedy dwa konkursy i oba wygrała Sara Takanashi. Konkursy odbywają się na Trambulina Valea Cărbunării.

</doc>
<doc id="4174894" url="https://pl.wikipedia.org/wiki?curid=4174894" title="Aleksandrówka (rejon łucki)">
Aleksandrówka (rejon łucki)

Aleksandrówka (ukr. Олександрівка) – wieś położona na Ukrainie, w rejonie łuckim, w obwodzie wołyńskim, liczy 112 mieszkańców.

</doc>
<doc id="4174895" url="https://pl.wikipedia.org/wiki?curid=4174895" title="Bryszcze">
Bryszcze

Bryszcze (ukr. Брище) – wieś położona na Ukrainie, w rejonie łuckim, w obwodzie wołyńskim, liczy 366 mieszkańców.

</doc>
<doc id="4174897" url="https://pl.wikipedia.org/wiki?curid=4174897" title="Dubyczańskie">
Dubyczańskie

Dubyczańskie (ukr. Дубичанське) – wieś położona na Ukrainie, w rejonie łuckim, w obwodzie wołyńskim, liczy 89 mieszkańców.

</doc>
<doc id="4174898" url="https://pl.wikipedia.org/wiki?curid=4174898" title="Białostok">
Białostok

Białostok (ukr. Білосток) – wieś położona na Ukrainie, w rejonie łuckim, w obwodzie wołyńskim, liczy 380 mieszkańców.

</doc>
<doc id="4174899" url="https://pl.wikipedia.org/wiki?curid=4174899" title="Puchar Świata w skokach narciarskich w Ljubnie">
Puchar Świata w skokach narciarskich w Ljubnie

Puchar Świata w skokach narciarskich w Ljubnie – zawody w skokach narciarskich, przeprowadzane w ramach Pucharu Świata kobiet w skokach narciarskich. Rozegrane po raz pierwszy podczas debiutanckiego sezonu 2011/2012. Wówczas dwukrotnie zwyciężyła Sarah Hendrickson. Areną zmagań w Ljubnie jest skocznia Logarska dolina.

</doc>
<doc id="4174900" url="https://pl.wikipedia.org/wiki?curid=4174900" title="Ritu Malik">
Ritu Malik

 
Ritu Malik Dalal (ur. 17 grudnia 1993) – indyjska zapaśniczka walcząca w stylu wolnym. Piąta na mistrzostwach świata w 2018. Złota medalistka mistrzostw Wspólnoty Narodów w 2017. Trzecia na mistrzostwach Azji juniorów w 2012 roku.

</doc>
<doc id="4174904" url="https://pl.wikipedia.org/wiki?curid=4174904" title="Bajów">
Bajów

Bajów (ukr. Баїв) – wieś położona na Ukrainie, w rejonie łuckim, w obwodzie wołyńskim, liczy 658 mieszkańców.

</doc>
<doc id="4174905" url="https://pl.wikipedia.org/wiki?curid=4174905" title="Antoni Michał Nowak-Przygodzki">
Antoni Michał Nowak-Przygodzki



</doc>
<doc id="4174906" url="https://pl.wikipedia.org/wiki?curid=4174906" title="Regetówka (potok)">
Regetówka (potok)



</doc>
<doc id="4174908" url="https://pl.wikipedia.org/wiki?curid=4174908" title="Rudka Kozińska">
Rudka Kozińska

Rudka Kozińska (ukr. Рудка-Козинська, "Rudka-Kozynśka") – wieś na Ukrainie, w obwodzie wołyńskim, w rejonie rożyszczeńskim. W 2001 roku liczyła 752 mieszkańców.

</doc>
<doc id="4174909" url="https://pl.wikipedia.org/wiki?curid=4174909" title="Puchar Świata w skokach narciarskich w Schonach">
Puchar Świata w skokach narciarskich w Schonach

Puchar Świata w skokach narciarskich w Schonach – zawody w skokach narciarskich, przeprowadzane w ramach Pucharu Świata kobiet w skokach narciarskich. Zaplanowany jeden konkurs w sezonie 2011/2012 nie odbył się z powodu niekorzystnych warunków. Sezon później zostały rozegrane dwa jedyne do tej pory konkursy na Langenwaldschanze, w których zwyciężały Sara Takanashi oraz Anette Sagen.

</doc>
<doc id="4174910" url="https://pl.wikipedia.org/wiki?curid=4174910" title="Pavel Fischer">
Pavel Fischer

Pavel Fischer (ur. 26 sierpnia 1965 w Pradze) – czeski urzędnik państwowy i dyplomata, ambasador Republiki Czeskiej we Francji (2003–2010), kandydat w wyborach prezydenckich w 2018 i 2023, senator.
Życiorys.
W latach 1983–1984 był pracownikiem fizycznym w przedsiębiorstwie Geofyzika Brno. Następnie do 1990 studiował na Wydziale Filozoficznym Uniwersytetu Karola w Pradze. W 1999 ukończył paryską École nationale d’administration. W 1990 podjął pracę jako nauczyciel języka francuskiego w jednej ze stołecznych szkół. Od 1991 do 1993 był osobistym sekretarzem biskupa Františka Lobkowicza, następnie do 1995 wicedyrektorem instytutu zajmującego się komunikacją. W latach 1995–2003 pracował w kancelarii prezydenta Václava Havla, od 1999 jako dyrektor departamentu politycznego. Później do 2010 pełnił funkcję ambasadora Republiki Czeskiej we Francji. Po powrocie do kraju został szefem sekcji w strukturze Ministerstwa Spraw Wewnętrznych. Po odejściu z resortu zajął się działalnością doradczą w branży bezpieczeństwa. W 2015 objął stanowisko dyrektora instytutu badawczego STEM.
W 2017 zarejestrował swoją kandydaturę w wyborach prezydenckich przewidzianych na styczeń 2018. Umożliwiło mu to zebranie podpisów 17 członków Senatu należących do różnych ugrupowań. W pierwszej turze głosowania z 12 i 13 stycznia 2018 otrzymał 10,2% głosów, zajmując 3. miejsce wśród 9 kandydatów. W tym samym roku wystartował również w wyborach do Senatu w jednym z praskich okręgów. Uzyskał mandat członka wyższej izby czeskiego parlamentu, wygrywając w drugiej turze głosowania.
Zarejestrował swoją kandydaturę również w wyborach prezydenckich przewidzianych na styczeń 2023 (uzyskał podpisy członków niższej izby parlamentu). W październiku 2022 współrządząca centroprawicowa koalicja SPOLU wskazała go jako jednego z trzech popieranych pretendentów. W pierwszej turze głosowania z 13 i 14 stycznia 2023 zajął 4. miejsce wśród 8 kandydatów z wynikiem 6,8% głosów.
Odznaczenia.
Odznaczony m.in. Legią Honorową III klasy (2010).

</doc>
<doc id="4174911" url="https://pl.wikipedia.org/wiki?curid=4174911" title="Ligue A w piłce siatkowej kobiet">
Ligue A w piłce siatkowej kobiet

Ligue A siatkarek – najwyższa klasa siatkarskich rozgrywek ligowych kobiet we Francji. Pierwsze rozgrywki o mistrzostwo kraju odbyły się w 1940 roku, a tytuł zdobył zespół Villa Primrose Bordeaux. W latach 1998-2009 rozgrywki nosiły nazwę 'Pro A'. W roku 2009 nazwa została zmieniona na 'Ligue A'.
Najczęściej Mistrzyniami Francji były zawodniczki klubu RC Cannes - 20 razy.

</doc>
<doc id="4174913" url="https://pl.wikipedia.org/wiki?curid=4174913" title="Alice Rohrwacher">
Alice Rohrwacher

Alice Rohrwacher (ur. 29 grudnia 1982 w Fiesole) – włoska reżyserka i scenarzystka filmowa i telewizyjna.
Życiorys.
Urodziła się w Fiesole w Toskanii, ale młode lata spędziła w Castel Giorgio, gdzie urodziła się jej matka, a ojciec Reinhard (z pochodzenia Niemiec) był pszczelarzem. Jej siostrą jest aktorka Alba Rohrwacher. 
Studiowała literaturę i filozofię na Uniwersytecie w Turynie, po czym ukończyła kurs scenopisarstwa w Holden School w Turynie.
Jej fabularnym debiutem był film "Ciało niebieskie" (2011), który miał premierę na 64. MFF w Cannes w sekcji "Quinzaine des Réalisateurs", gdzie spotkał się z entuzjastycznym przyjęciem krytyków. 
Kolejny film Rohrwacher, "Cuda" (2014), trafił już do konkursu głównego na 67. MFF w Cannes. Sukces tego autobiograficznego powrotu do lat dzieciństwa na włoskiej prowincji potwierdziła druga nagroda konkursu - Grand Prix Jury.
Jej filmowa parabola "Szczęśliwy Lazzaro" (2018) zdobyła nagrodę za najlepszy scenariusz na 71. MFF w Cannes. Otrzymała również nominacje do Europejskiej Nagrody Filmowej za najlepszy film, reżyserię, scenariusz i rolę głównej aktorki Alby Rohrwacher.
Rohrwacher zasiadała w jury konkursu głównego na 72. MFF w Cannes (2019). Wyreżyserowała dwa odcinki serialu "Genialna przyjaciółka" (2020), zrealizowanego na podstawie powieści Eleny Ferrante.

</doc>
<doc id="4174915" url="https://pl.wikipedia.org/wiki?curid=4174915" title="Paprotka przejściowa">
Paprotka przejściowa

Paprotka przejściowa ("Polypodium interjectum" Shivas) – gatunek byliny z rodziny paprotkowatych. Występuje w Europie i na Maderze. W Polsce rośnie tylko na Pogórzu Kaczawskim.
Biologia i ekologia.
Bylina, hemikryptofit. Zarodnikuje od września do października. Rośnie na zacienionych zboczach. Liczba chromosomów 2n = 222.
Zagrożenia i ochrona.
Umieszczona na polskiej czerwonej liście w kategorii EN (zagrożony).

</doc>
<doc id="4174916" url="https://pl.wikipedia.org/wiki?curid=4174916" title="Polypodium interjectum">
Polypodium interjectum



</doc>
<doc id="4174925" url="https://pl.wikipedia.org/wiki?curid=4174925" title="Viktor Arvidsson">
Viktor Arvidsson

Viktor Arvidsson (ur. 8 kwietnia 1993 w Kusmarku) – szwedzki hokeista, występujący w NHL, reprezentant Szwecji.

</doc>
<doc id="4174928" url="https://pl.wikipedia.org/wiki?curid=4174928" title="Nie-miejsca">
Nie-miejsca



</doc>
<doc id="4174932" url="https://pl.wikipedia.org/wiki?curid=4174932" title="Polar S.A.">
Polar S.A.



</doc>
<doc id="4174934" url="https://pl.wikipedia.org/wiki?curid=4174934" title="Anthony Milosz">
Anthony Milosz

Anthony „Tony” Oscar John Milosz (ur. 29 marca 1947 w Waszyngtonie) – amerykański informatyk, muzyk, kompozytor i tłumacz. Syn Janiny i Czesława Miłoszów oraz bratanek Andrzeja Miłosza.
Życiorys.
Rodzice i dzieciństwo.
Po zakończeniu wojny Czesław Miłosz w listopadzie 1945 otrzymał posadę w Ministerstwie Spraw Zagranicznych PRL, został skierowany na początku 1946 roku jako dyplomata do konsulatu w Nowym Jorku, a następnie do ambasady w Waszyngtonie. Kiedy w marcu 1947 Janina urodziła syna, nadano mu drugie imię „Oscar” po jednym z krewnych, Oskarze Miłoszu, którego Czesław Miłosz odwiedził w Paryżu w lecie 1931 oraz 1934/35. Syn nabył obywatelstwo amerykańskie zgodnie z prawem ziemi (Ius soli). Dla Janiny jako matki priorytetem stało się bezpieczeństwo rodziny z dala od zniszczonej wojną i podzielonej politycznie Europy. Jednak w 1950 Czesław Miłosz otrzymał skierowanie do ambasady PRL w Paryżu i polecenie przyjazdu do Warszawy. Wyjechał jesienią 1950 zostawiając w Waszyngtonie spodziewającą się drugiego dziecka Janinę. W Warszawie władze PRL odebrały mu w grudniu paszport i zatrzymały go w stolicy. Po uporczywych staraniach mógł wyjechać w styczniu 1951 roku do Paryża, gdzie złożył wniosek o azyl polityczny we Francji. Skontaktował się z Jerzym Giedroyciem i zamieszkał w Maisons-Laffitte. Pod jego nieobecność, Janina 22 stycznia 1951 urodziła w Waszyngtonie drugiego syna, Johna Petera. W Paryżu ambasada amerykańska odmówiła Miłoszowi, w związku z ustawą McCarran Act i przy donosach polskiego emigranta ps. Ryszard Wraga zarzucającego mu kryptokomunizm, wydania wizy wjazdowej. Między Czesławem Miłoszem a Janiną z synami zamknęła się na prawie trzy lata „żelazna kurtyna”. Janina z dwójką małych dzieci przeprowadziła się z Waszyngtonu do Pensylwanii i mieszkała do lata 1953 u Hanny i Ignacego Święcickich w Yorku.
W marcu 1953 roku Czesław Miłosz otrzymał za książkę "„Zdobycie władzy”", w przekładzie Jeanne Hersch, nagrodę Prix Littéraire Européen, która zapewniła mu środki finansowe na sprowadzenie bliskich do Francji. Do połączenia rodziny doszło latem 1953 w Normandii, kiedy synowie z matką przypłynęli statkiem do Hawru, gdzie czekał na nich w porcie Czesław Miłosz. Najpierw zamieszkali w Bons nad Jeziorem Genewskim, by wkrótce przenieść się do Brie-Comte-Robert. 13 stycznia 1956 roku rodzice zawarli sakrament małżeństwa w kościele Notre Dame de l’Assomption w Paryżu oraz kupili domek jednorodzinny w Montgeron, gdzie synowie mogli rozpocząć edukację w liceum. W 1960 roku Uniwersytet Kalifornijski w Berkeley zaproponował Miłoszowi wykłady, poeta otrzymał amerykańską wizę i w październiku 1960 roku wraz z rodziną zamieszkał w Berkeley na Zachodnim Wybrzeżu. Później zakupili dom na Grizzly Peak na Berkeley Hills, gdzie Czesław Milosz mieszkał do 1993 roku.
Studia i praca zawodowa.
Anthony studiował lingwistykę, antropologię i chemię na Uniwersytecie Kalifornijskim w Berkeley, gdzie ojciec był wykładowcą literatury słowiańskiej, oraz neurofizjologię i neurofarmakologię w Medical Center na Uniwersytecie Kalifornijskim w San Francisco. Zna język francuski, angielski i polski. Został programistą i kompozytorem muzyki elektronicznej. Na Uniwersytecie w Berkely poznał lektorkę języka angielskiego Roni Gilbert. Ich córka Erin Gilbert (ur. 1973) jest lekarzem dermatologiem w Nowym Jorku.
Około 1976 roku u matki lekarze błędnie zdiagnozowali śmiertelną chorobę stwardnienie zanikowe boczne (ALS). Później dopiero rozpoznali nowotwór kręgosłupa, który można było wcześniej wyleczyć. Zmarła w wieku 77 lat w Berkeley. Uroczystość pogrzebowa odbyła się w kwietniu 1986 roku na Sunset View Cemetery w El Cerrito. Podczas podróży z ojcem w 1981 roku do Polski, pojechali do Zuzeli, gdzie urodziła się w 1909 roku jego matka Janina, z domu Dłuska.
W 2003 roku został prezesem Milosz Institute Library &amp; Archives w Oakland, a po śmierci ojca w sierpniu 2004 jego spadkobiercą. Przetłumaczył z języka polskiego i opatrzył komentarzem antologię wierszy Czesława Miłosza. Antologia z przedmową Seamusa Heaneya ukazała się w języku angielskim w Nowym Jorku w 2006 roku. Drugi nakład, zawierający 345 stron i poszerzony o ponad 40 nowych wierszy, wydano w 2011 roku.
Należy do Polskiego Stowarzyszenia Muzyki Elektroakustycznej (PSeME) w Krakowie, z którym wydał w 2011 roku płytę „Rzeki”. Utwór „Tak Mało” składa się z dwóch części: pierwsza – niemal w pełni śpiewana przez Czesława Miłosza z towarzyszeniem fortepianu, druga utrzymana w stylu reggae i gospel, gdzie poecie wtóruje chór. Czesław Miłosz czytał swoje utwory w języku polskim, natomiast syn czytał dwa wiersze w swoim angielskim tłumaczeniu.
W związku z obchodami setnej rocznicy urodzin Czesława Miłosza przyjechał w 2011 roku do Polski i przebywał na Litwie. W czerwcu 2011 wziął udział w Wilnie w ceremonii odsłonięcia tablicy upamiętniającej Czesława Miłosza oraz w uroczystości otwarcia Międzynarodowego Centrum Dialogu w Krasnogrudzie. Brał udział w realizacji trzygodzinnego filmu dokumentalnego "The Age of Czeslaw Milosz", ukończonego w 2012 roku przez litewskiego reżysera Juozasa Javaitisa. W listopadzie 2012 przekazał rękopisy i bibliotekę po ojcu Bibliotece Narodowej w Warszawie. Jako kompozytor i autor tekstu wziął udział w powstaniu polsko-litewskiej suity multimedialnej "Frater" w ramach programu „Kolekcje” – priorytet „Zamówienia kompozytorskie”, realizowanego w 2013 roku przez Instytut Muzyki i Tańca. Utwór jest pracą zbiorową kompozytorów polskich – Zygmunta Koniecznego, Anthony’ego Milosza i Cezarego Duchnowskiego – oraz litewskich – Broniusa Kutavičiusa, Arvydasa Malcysa i Vytautasa Germanavičiusa – poświęconą setnej rocznicy urodzin Witolda Lutosławskiego.
Jest wieloletnim członkiem Komitetu Honorowego Międzynarodowego Festiwalu Miłosza, który odbywa się od 2009 corocznie w maju w Krakowie. Anthony Milosz był wykładowcą, konsultantem i projektantem sprzętu i oprogramowania w Dolinie Krzemowej. Pracował w Oakland w Kalifornii. Mieszkał w Oakland i Montclair. W 1992 roku ożenił się w stanie Nevada z Joanną Genowefą Rayską, która w 2003 roku została archiwistką i prezesem fundacji „The Miłosz Institute – Archives and Library”.
Młodszy brat John Peter studiował antropologię na Uniwersytecie w Berkeley. W 1967 podjął pracę na Alasce, gdzie zapadł na ciężką wieloletnią chorobę. Mieszka w Oakland. Był w Krakowie na obchodach Międzynarodowego Festiwalu Literackiego im. Czesława Miłosza.

</doc>
<doc id="4174938" url="https://pl.wikipedia.org/wiki?curid=4174938" title="Ure (rzeka w Anglii)">
Ure (rzeka w Anglii)

Ure (ang. "River Ure") – rzeka w północno-wschodniej Anglii, w hrabstwie North Yorkshire. Długość rzeki wynosi około 119 km.
Źródło rzeki, Ure Head, znajduje się około 640 m n.p.m., w High Abbotside, w Górach Pennińskich, na terenie parku narodowego Yorkshire Dales. Rzeka płynie w kierunku południowo-wschodnim, w górnym biegu płynie doliną Wensleydale. Nad rzeką i w jej pobliżu położone są miasta Hawes, Leyburn, Masham, Ripon i Boroughbridge. W końcowym biegu wpada do niej rzeka Swale. W miejscu, gdzie wpada do niej strumień Ouse Gill Beck, w pobliżu wsi Linton-on-Ouse, rzeka zmienia nazwę na Ouse, pod którą kontynuuje bieg do ujścia na estuarium Humber.

</doc>
<doc id="4174947" url="https://pl.wikipedia.org/wiki?curid=4174947" title="Andrea Hlaváčková">
Andrea Hlaváčková



</doc>
<doc id="4174953" url="https://pl.wikipedia.org/wiki?curid=4174953" title="Ahmed Issa">
Ahmed Issa

Ahmed Issa (ur. 17 lipca 1943 na terenie dzisiejszej Republiki Środkowoafrykańskiej, zm. 1983) – czadyjski lekkoatleta, średniodystansowiec.
Brązowy medalista igrzysk afrykańskich w biegu na 1500 metrów (1965).
Podczas igrzysk olimpijskich w Tokio (1964) odpadł w półfinale na 800 metrów.
Podczas igrzysk olimpijskich w Meksyku (1968) odpadł w eliminacjach na 800 metrów oraz półfinale na 1500 metrów.

</doc>
<doc id="4174961" url="https://pl.wikipedia.org/wiki?curid=4174961" title="Pawieł Czystow">
Pawieł Czystow



</doc>
<doc id="4174963" url="https://pl.wikipedia.org/wiki?curid=4174963" title="Augusts Šiironis">
Augusts Šiironis



</doc>
<doc id="4174965" url="https://pl.wikipedia.org/wiki?curid=4174965" title="Makary (Hrynaszkiewicz)">
Makary (Hrynaszkiewicz)

Makary, imię świeckie Paweł Hrynaszkiewicz (ur. 3 grudnia 1980 w Białymstoku) – polski duchowny prawosławny, mnich monasteru św. Onufrego w Jabłecznej.
Życiorys.
Wychował się w sąsiedztwie monasteru Zwiastowania Przenajświętszej Bogurodzicy i św. Jana Teologa w Supraślu. W 1999 ukończył Technikum Gastronomiczne w Białymstoku i wstąpił do monasteru św. Onufrego w Jabłecznej. Postrzyżony w riasofor otrzymał 27 stycznia 2000 z rąk metropolity warszawskiego i całej Polski Sawy. Święcenia kapłańskie otrzymał 3 września 2004, zaś 1 kwietnia 2003 złożył śluby zakonne. 15 czerwca 2014 został podniesiony do godności ihumena, natomiast w marcu 2015 został odznaczony palicą. Od 28 lutego 2007 do 15 października 2019 r. pełnił obowiązki dziekana monasteru św. Onufrego w Jabłecznej, zaś od 2017 do 15 października 2019 r. był p.o. jego namiestnika i proboszcza przyklasztornej parafii. 15 października 2019 r. dekretem metropolity Sawy zastąpił go na wszystkich stanowiskach hieromnich mgr Piotr Dawidziuk (30 marca 2021 roku podniesiony do godności archimandryty).

</doc>
<doc id="4174967" url="https://pl.wikipedia.org/wiki?curid=4174967" title="Koulsy Lamko">
Koulsy Lamko

Koulsy Lamko (ur. 1959 w Dadouar) – czadyjski dramaturg, poeta, autor opowiadań, narracji i scenariuszy, wykładowca i muzyk. Zdobył nagrody za swoją twórczość, a jego sztuki zostały wystawione w Afryce, Europie oraz w Kanadzie. Po opuszczeniu Czadu przebywał w Burkina Faso, Francji, Holandii, w Wybrzeżu Kości Słoniowej, Togo, Rwandzie i Kanadzie. Obecnie mieszka w mieście Meksyk, gdzie angażuje się w działania kulturalne i polityczne na rzecz ludności afrykańskiej.
Życiorys.
Urodził się w miejscowości Dadouar, w regionie Guéra. W 1983 opuścił Czad z powodu wojny domowej. Udał się do Burkina Faso, gdzie poznał Thomasa Sankarę, premiera, a potem prezydenta. Zaangażował się w działania Institute for Black Peoples (Instytutu Czarnych Ludów) w Wagadugu. Spędził tam dziesięć lat, wspierając działania Teatru Społecznego ("Theater of the Community"), był jednym z założycieli Międzynarodowego Festiwalu Teatru Rozwoju ("International Festival of Theatre for Development"), który odbywa się cyklicznie od 1991. Założył też agencję animacji kultury Kaleido Culture Project, w ramach której zrealizował wiele projektów i prowadził warsztaty z pisania scenariuszy sztuk teatralnych.
W 1994 jego wiersze zostały opublikowane w „Revue Noire”, francuskim czasopiśmie poświęconym promocji kultury i sztuki afrykańskiej. W 1997 wydał wspólnie album "Bir Ki Mbo, Hommage à Thomas Sankara" będący mieszanką poezji i muzyki w hołdzie dla Thomasa Sankary.
W 1998 został zaproszony do udziału w projekcie literackim związanym z upamiętnieniem ludobójstwa w Rwandzie i będącym wyrazem moralnej solidarności wobec ludu rwandyjskiego – „Rwanda: Pisanie przez obowiązek pamięci” ("Rwanda: écrire par devoir de mémoire"). Razem z dziesięcioma innymi pisarzami wyjechał do Rwandy i zaangażował się w działalność społeczno-kulturalną. Autorzy przeprowadzili wywiady z ocalonymi, spotkali się ze sprawcami i odwiedzili wiele miejsc pamięci. Większość z tych miejsc to kościoły, do których Tutsi uciekali, licząc na ochronę. Cztery lata po ludobójstwie Lamko odwiedził kościół Nyamata, gdzie 14 kwietnia 1994 zabójcy zamordowali trzy tysiące Tutsi. Kiedy Lamko tam przybył, zwłoki zmarłych wciąż były wystawione na pokaz. Było to konsekwencją kontrowersyjnej decyzji rządu Rwandy, który twierdził, że ofiary milczą o zbrodniach popełnionych przeciwko nim. Wstrząśnięty zastanymi realiami, postanowił zostać dłużej i w latach 1998–2002 był dyrektorem Uniwersyteckiego Centrum Sztuki i Dramatu w Butare w Rwandzie, wykładał też literaturę i sztuki dramatyczne na Narodowym Uniwersytecie w Rwandzie. W tym samym czasie ukończył doktorat, pisząc pracę: „Nowa estetyczna teatrologia we francuskojęzycznej czarnej Afryce”.
Swoją pierwszą powieść, zainspirowaną ludobójstwem w Rwandzie, pt. "La phalène des collines", wydał w 2000.
W 2002 wystąpił w filmie "Nasz ojciec" w reżyserii pochodzącego z Czadu Mahamata Saleha Harouna.
Od 2003 mieszka w stolicy Meksyku, gdzie pracuje jako "coordinador de Difusión Cultural" na Universidad Nacional Autónoma de México. Wykłada dramaturgię i historię teatralną. Jest założycielem Casa Hankili So Africa – centrum sztuki dla afrykańskich pisarzy, artystów i twórców, które funkcjonuje jako przestrzeń wymiany kulturalnej Meksyku z kontynentem afrykańskim.
Koulsy Lamko był jednym z zaproszonych gości w 2005, podczas Międzynarodowego Festiwalu Poezji w Medellin w Kolumbii, najstarszego festiwalu Ameryki Łacińskiej.

</doc>
<doc id="4174980" url="https://pl.wikipedia.org/wiki?curid=4174980" title="Yathkyed">
Yathkyed

Yathkyed (ang. "Yathkyed Lake") – jezioro w Kanadzie, w Regionie Kivalliq, na terytorium Nunavut. Yathkyed znajduje się 140 m n.p.m. i zajmuje powierzchnię 1449 km², przez co jest szóstym pod względem wielkości jeziorem Nunavut. Leży pomiędzy jeziorami Angikuni i Forde, nad rzeką Kazan.

</doc>
<doc id="4174982" url="https://pl.wikipedia.org/wiki?curid=4174982" title="Ivuniraarjuq Island">
Ivuniraarjuq Island

Ivuniraarjuq Island – mała niezamieszkana wyspa należąca do Archipelagu Arktycznego, znajdująca się w regionie Kivalliq, Nunavut, Kanada. Jest oddalona o 36 km na południe od osady Whale Cove.
Pobliskie wyspy to Imilijjuaq Island, Imiligaarjuk Island, Walrus Island, Airartuuq Island, Bibby Island, Flattop Island i Irik Island.

</doc>
<doc id="4174984" url="https://pl.wikipedia.org/wiki?curid=4174984" title="Impact Wrestling One Night Only">
Impact Wrestling One Night Only



</doc>
<doc id="4174986" url="https://pl.wikipedia.org/wiki?curid=4174986" title="Majorenhof">
Majorenhof



</doc>
<doc id="4174989" url="https://pl.wikipedia.org/wiki?curid=4174989" title="Dan Sexton">
Dan Sexton

Dan Sexton (ur. 29 kwietnia 1987 w Apple Valley) – amerykański hokeista, reprezentant USA.
Kariera.
Karierę rozwijał w amerykańskich rozgrywkach juniorskich NAHL, USHL, NCAA. W kwietniu 2009 podpisał kontrakt wstępujący z klubem Anaheim Ducks z rozgrywek NHL, nie będąc draftowanym do tej ligi. Od tego czasu występował w rozgrywkach seniorskich NHL, a ponadto także AHL i ECHL. W lipcu 2011 przedłużył kontakt z Ducks o dwa lata. W styczniu 2013 przeszedł do Norfolk Admirals (AHL), a w marcu tego roku wymieniony za Kyle'a Wilsona do klubu Tampa Bay Lightning, w którego barwach jednak nie wystąpił. W połowie 2013 wyjechał do Europy i został zawodnikiem fińskiego klubu TPS Turku. W jego barwach grał w sezonie Liiga (2013/2014), a w jego trakcie w styczniu 2014 został przetransferowany do rosyjskiego klubu w rozgrywkach KHL. Przedłużał kontrakt z klubem każdorazowo o rok: w czerwcu 2015, w maju 2016, w marcu 2017. Od maja 2018 zawodnik . Z końcem kwietnia 2021 odszedł z klubu. W maju 2021 został ponownie zaangażowany przez Nieftiechimik Niżniekamsk. Po inwazji Rosji na Ukrainę z 24 lutego 2022 zdecydował się opuścić Rosję wbrew woli klub. Latem 2022 został zaangażowany w szwedzkim klubie Växjö Lakers.
W barwach USA uczestniczył w turnieju mistrzostw świata edycji 2015.

</doc>
<doc id="4174990" url="https://pl.wikipedia.org/wiki?curid=4174990" title="T.J. Perkins">
T.J. Perkins

Theodore James Perkins (ur. 3 września 1984 w Kansas City) – amerykański profesjonalny wrestler, obecnie występujący w federacji WWE w brandzie Raw w dywizji cruiserweight pod pseudonimem ringowym TJP (skrót od poprzedniego pseudonimu T.J. Perkins). Jest byłym i pierwszym posiadaczem WWE Cruiserweight Championship wprowadzonego w 2016. Perkins jest znany z występów w Total Nonstop Action Wrestling (TNA) pod pseudonimem Manik, gdzie był w posiadaniu TNA X Division Championship. Ponadto pracował w federacjach niezależnych jako TJP oraz zamaskowany wrestler Puma.
Kariera profesjonalnego wrestlera.
Treningi i wczesna kariera (1998–2003).
Perkins rozpoczął swoje pierwsze treningi w wieku 13 lat w lokalnej szkółce lucha libre w Los Angeles w Kalifornii. Zadebiutował w sierpniu 1998 występując pod maską, gdyż promotorzy uważali, że wygląda na za młodego na walki w ringu. Przybrał pseudonim T.J. Perkins i przydomek „Pinoy Boy”. Ze względu na treningi nie uczęszczał w większości piątków do szkoły. Przez dwa pierwsze lata kariery występował w federacjach niezależnych w Kalifornii, Nevadzie, Arizonie i Meksyku.
New Japan Pro-Wrestling (2001–2003; 2011).
W 2001 Perkins rozpoczął treningi w Inoki Dojo federacji New Japan Pro-Wrestling (NJPW) u boku Ricky’ego Reyesa, Rocky’ego Romero i Bryana Danielsona. Wszyscy wspólnie zadebiutowali w NJPW w październiku 2002, gdzie Perkins wystąpił jako „Pinoy Boy” T.J. Perkins. W wieku 18 lat w 2003, Perkins po raz trzeci wyruszył w podróż z NJPW, gdzie otrzymał rolę postaci Pumy, zamaskowanego wrestlera podobnego do Tiger Maska, przy czym zaczął współpracować w drużynie z Tiger Maskiem IV. Perkins twierdzi, że postać została stworzona z powodu postrzegania podobieństw jego i oryginalnego Tiger Maska, Satoru Sayamy, gdzie Perkins miał zostać amerykańską wersją Tiger Maska.
Pod koniec maja 2011, Perkins (występujący jako TJP) wziął udział w turnieju Best of the Super Juniors 2011. Poprzez wygraną trzech z ośmiu walk zajął siódme miejsce w swoim bloku i nie przeszedł do półfinałów.
Pro Wrestling Guerrilla (2003–2012).
Perkins zaczął występować w promocji Pro Wrestling Guerrilla (PWG) w 2003 jako „Pinoy Boy” T.J. Perkins, gdzie pojawił się podczas gali "Are You Adequately Prepared To Rock?!" i pokonał Vita Thomasellego, zaś na gali "An Inch Longer Than Average" przegrał w six-man tag team matchu. W grudniu zmienił pseudonim ringowy na Puma i wziął udział w turnieju Tango and Cash Invitational Tournament o inauguracyjnych posiadaczy PWG World Tag Team Championship, gdzie Samoa Joe był jego partnerem. Para dotarła do drugiej rundy, po czym zostali wyeliminowani. Przez cały 2004 Puma występował regularnie w singlowych walkach pokonując między innymi Ricky’ego Reyesa, Tony’ego Kozinę, Brada Bradleya i The UK Kida. Przez pierwszą połowę 2005 sporadycznie występował w PWG, głównie w walkach eliminacyjnych.
W lipcu 2005 powrócił do używania pseudonimu TJ Perkins, po czym pokonywał w singlowych starciach takich wrestlerów jak Daveya Richardsa czy też Hardkore Kidda, lecz Perkins i Alex Shelley nie zdołali pokonać tej dwójki w walce drużynowej. Perkins przegrał z Shelleyem podczas gali "After School Special". Zakończył rok 2005 i rozpoczął 2006 występami w tag team matchach. W marcu wrócił do występów solo, gdzie podczas gali "Beyond The Thunderdome" pokonał Mr. Excitementa. Podczas gali "Self-Titled" z października, Perkins pokonał Rocky’ego Romero, lecz kilka dni później przegrał z nim w rewanżu. Pod koniec roku rozpoczął rywalizację z Bino Gambino, gdzie zawalczył z nim wiele sześcioosobowych drużynowych walk na początku 2007. W maju pokonał Gambino w singlowym starciu.
W styczniu 2008 Perkins uformował regularny tag team z Hookiem Bomberrym, wspólnie wystąpili w kwalifikacjach do turnieju Dynamite Duumvirate Tag Team Title Tournament. Podczas gali "Pearl Habra" duo pokonało The Young Bucks (Nicka i Matta Jacksona), lecz podczas gali "¡Dia de los Dangerous!" przegrali z Los Luchas (Phoenix Starem i Zokrem). Na gali "Scared Straight" pokonali Scorpio Sky'a i Ronina przez dyskwalifikacje, a tej samej nocy zainterweniowali w walce pomiędzy Los Luchas i The Young Bucks. Doprowadziło to do starcia czterech drużyn w four-way elimination tag team matchu na gali "1.21 Gigawatts", który wygrało Los Luchas. Perkins i Bomberry otrzymali ostatnią szansę na dołączenie do turnieju DDT4, gdzie na gali "It's a Gift... and a Curse" przegrali ze Scorpio Sky'em i Roninem. Tuż po przegranej Perkins powrócił do solowych występów. W listopadzie wziął udział w turnieju Battle of Los Angeles, gdzie w pierwszej rundzie pokonał Chucka Taylora, jednakże został wyeliminowany w kolejnej rundzie przez Bryana Danielsona. W styczniu i lutym 2009 przegrał singlowe walki z Austinem Ariesem i B-Boyem. Po przeprowadzce na Florydę na początku 2009, Perkins zaprzestał występów w PWG.
We wrześniu 2011 Perkins powrócił do PWG na gali "The Perils of Rock N' Roll Decadence", gdzie przegrał z Eddiem Edwardsem. W 2012 brał udział w mniej ważnych walkach. We wrześniu wziął udział w kolejnym turnieju Battle of Los Angeles, w którym w pierwszej rundzie pokonał Joeya Ryana, a w ćwierćfinale został pokonany przez Samiego Callihana.
Ring of Honor (2003–2012).
Perkins zadebiutował dla Ring of Honor (ROH) w grudniu 2003, gdzie używał pseudonimu Puma i przegrał z Joshem Danielsem. Puma powrócił do ROH w lutym 2005 i przegrał w dwóch walkach z Homicidem i Jamesem Gibsonem. Kolejny występ nastąpił w sierpniu, gdzie ponownie poniósł porażkę wraz z Jimmym Ravem w walce drużynowej, a także w singlowym starciu z Rickym Reyesem. W lutym 2007 podczas gali "Fifth Year Festifal: Philly", Perkins wystąpił pod swoim regularnym pseudonimem i przegrał z Nigelem McGuinnessem. Kolejne porażki nastąpiły w październiku 2007, zaś pierwszą walkę wygrał dopiero w grudniu 2010 z Kyle'em O’Reillym. 18 grudnia 2010 na gali Final Battle 2010 przegrał z Coltem Cabaną.
W styczniu 2011 Perkins pojawił się podczas gali "Showdown in the Sun II", gdzie przegrał z Daveyem Richardsem. Dwa miesiące później przegrał z Chrisem Hero i El Generico, lecz mimo tego ROH ogłosiło podpisanie z nim kontraktu w październiku. Perkins był wykorzystywany głównie w roli jobbera, gdzie do końca roku przegrywał z Jayem Briscoe, Jayem Lethalem i Mikiem Bennettem. Podczas gali Final Battle 2011 przegrał z Michaelem Elginem. W marcu podczas gali "ROH 10th Anniversary Show", on i Amazing Red przegrali z The House of Truth (Elginem i Roderickiem Strongiem). Podczas trwania rywalizacji federacji ROH z Chikarą, Perkins zawalczył podczas gali Showdown in the Sun i pokonał Fire Anta. Na gali "Unity" Fire Ant i jego sprzymierzeńcy z grupy The Colony pokonali Perkinsa, Jaya Lethala i Adama Cole’a w six-man tag team matchu. W kwietniu Perkins rozpoczął rywalizację z Mikiem Mondo pokonując go w singlowym starciu. Na gali Border Wars 2012 Perkins, Rhett Titus i Kenny King pokonali Mondo i The Young Bucks. 9 września Perkins poprosił o rozwiązanie kontraktu z federacją.
Total Nonstop Action Wrestling.
Sporadyczne wystąpienia (2004–2013).
W 2004 Perkins wystąpił jako Puma w federacji Total Nonstop Action Wrestling (TNA), gdzie pracował w roli jobbera podczas kilku nagrań programów "TNA Xplosion". Był również pierwszą osobą wyeliminowaną z turnieju Super X_Cup 2004. Podczas gali Victory Road wziął udział w 20-osobowym X-Division gauntlet battle royalu, lecz również został wyeliminowany jako pierwszy. Dwa lata później powrócił do TNA jako reprezentant Japonii w International X-Division Showcase matchu podczas gali Destination X, gdzie wziął udział w walce z Peteyem Williamsem, Chrisem Sabinem i Sonjayem Duttem; pojedynek wygrał Sabin. Miesiąc później był częścią Xscape matchu na gali Lockdown. Podczas turnieju World X-Cup 2006, Puma był częścią drużyny Team Mexico u boku Incognito, Magno i Shockera – ostatecznie Team Mexico zajęło trzecie miejsce zdobywając cztery punkty. W lipcu 2007 Puma powrócił do TNA i brał udział w kolejnym 10-osobowym Ultimate X Gauntlet matchu na gali Victory Road, aczkolwiek pierwszy odpadł z pojedynku. Powrócił rok później i podczas gali Victory Road 2008 reprezentował Team Japan w walce eliminacyjnej.
22 września 2009 Puma powrócił do TNA i zawalczył w dark matchu, w którym został pokonany przez Colta Cabanę. W 2011 powrócił do używania pseudonimu T.J. Perkins, gdzie podczas nagrań tygodniówek "TNA Impact!" przegrał z Shannonem Moore'em i El Generico. We wrześniu 2012 wystąpił jako Puma w dark matchu z Zema Ionem. 12 stycznia 2013 był częścią nagrań gali One Night Only: X-Travaganza, gdzie brał udział w siedmioosobowym Xscape matchu, który wygrał Christian York.
Manik (2013–2016).
23 maja 2013 Perkins wystąpił podczas odcinka tygodniówki "Impact Wrestling" jako Suicide, gdzie pokonał Peteya Williamsa i Joeya Ryana. Dzięki zwycięstwu wystąpił na gali Slammiversary XI w Ultimate X matchu o TNA X Division Championship, lecz walkę wygrał Chris Sabin pokonujący jego i Kenny’ego Kinga. 27 czerwca podczas odcinka "Impact Wrestling" Perkins został ujawniony jako osoba, która atakowała właściwego Suicide'a, po czym przebierał się w jego kostium; ponadto spowodował zdobycie X Division Championship przez Austina Ariesa.
Tydzień później Perkins zaczął występować jako Manik, gdzie nosił podobny strój i maskę do Suicide'a. Wziął udział w trzyosobowej walce o X Division Championship z Sabinem i Ariesem, lecz Sabin zdołał obronić tytuł, kiedy to Manik został wyrzucony z ringu i zaatakowany przez grupę Aces &amp; Eights. Po tym jak Sabin zawiesił mistrzostwo, Manik wziął udział w turnieju mianującym nowego mistrza; dotarł do finału pokonując Chavo Guerrero i Kenny’ego Kinga. 25 lipca podczas tygodniówki "Impact Wrestling" wygrał zawieszony X Division Championship pokonując Grega Marasciuolo i Sonjaya Dutta w trzyosobowym Ultimate X matchu. Był w posiadaniu tytułu do październikowej gali Bound for Glory, gdzie utracił go na rzecz Sabina w pięcioosobowym Ultimate X matchu. Manik powrócił do federacji podczas gali Lockdown 2014, gdzie przegrał z Tigre Uno w steel cage matchu. Podczas gali Slammiversary XII wziął udział w ladder matchu o X Division Championship, lecz walkę wygrał Sanada.
3 września 2014 na odcinku "Impact Wrestling", Manik został porwany przez Jamesa Storma i Sanadę. Tydzień później trio utworzyło frakcję „The Revolution” i zaatakowało Samoa Joego i Homicide'a, wskutek czego stali się antagonistami. Podczas gali Bound for Glory Manik przegrał w starciu z Minoru Tanaką. Pół roku później na gali Slammiversary brał udział w three-way elimination matchu o X Division Championship, aczkolwiek Tigre Uno zdołał obronić tytuł. 23 września 2015 podczas odcinka "Impact Wrestling" Manik opuścił The Revolution i porzucił noszenie maski, dzięki czemu powrócił do roli protagonisty. Na gali Bound for Glory wziął udział w Ultimate X matchu o X Division Championship; walkę ponownie wygrał Tigre Uno. W październiku i listopadzie brał udział w TNA World Title Series, gdzie pokonał Mandrewsa oraz DJ Z'ego, a także przegrał z Tigre Uno. Turniej zakończył zdobywając sześć punktów i nie przeszedł do dalszej części turnieju. 12 stycznia 2016 zakończył się kontrakt Perkinsa z federacją.
Federacje niezależne (2004–2016).
W styczniu 2004 Puma zawalczył na dwóch galach federacji Major League Wrestling, gdzie on i Bobby Quance przegrali z The Stampede Bulldogs (Harrym Smithem i TJ Wilsonem). Następnej nocy Puma przegrał czteroosobową walkę z Jackiem Evansem, Chasynem Rancem i posiadaczem MLW Junior Heavyweight Championship Sonjayem Duttem. W grudniu Puma wygrał APW Worldwide Internet Championship federacji All Pro Wrestling pokonując J.J. Pereza. Był w posiadaniu tytułu do lipca 2005 i utracił go na rzecz poprzedniego mistrza.
W styczniu 2005 zadebiutował w Full Impact Pro (FIP) pokonując Azrieala. Podczas gali "Unfinisher Business" został zaatakowany przez Azrieala i jego przyjaciela CM Punka, zaś podczas kolejnego show Puma przegrał w singlowym starciu z Punkiem. 12 lutego wygrał czteroosobową walkę z Azriealem, Jerrelle Clarkiem i Eddiem Vegasem. Cztery lata później powrócił do FIP jako T.J. Perkins i prowadził pasmo zwycięstw nad Jayem Bradleyem, Nigelem McGuinnesem i Salem Rinauro. W listopadzie 2009 wziął udział w turnieju Jeff Peterson Memorial Cup 2009, gdzie dotarł do półfinału i przegrał w nim z Richardsem. W kwietniu 2010 na gali "Southern Stampede" powrócił do FIP używając pseudonimu TJP i był częścią battle royalu, który wygrał Chasyn Rance.
Puma zawalczył w Super 8 Tournament 2005 federacji East Coast Wrestling Association; dotarł do finału, w którym przegrał z Peteyem Williamsem. Tego samego roku brał udział w turnieju Pacific Cup promocji Extreme Canadian Championship Wrestling i w finale zmierzył się z Aaronem Idolem i Bryanem Danielsonem – pojedynek wygrał Idol.
W sierpniu 2005 zadebiutował w UWA Hardcore Wrestling jako Puma i poniósł porażkę z Rickym Reyesem. W maju przyszłego roku pokonał M-Dogga 20 i zdobył UWA Canadian Championship. Miesiąc później obronił go w starciu z Peteyem Williamsem, lecz w lipcu utracił go na rzecz M-Dogga 20. W październiku był częścią UWA Grand Prix Tournament, gdzie do finału dotarł pokonując Kazuchikę Okadę i Dana Paysana, aczkolwiek turniej wygrał Sonjay Dutt. Swoje występy w UWA kontynuował do końca 2007.
Perkins zadebiutował w Empire Wrestling Federation (EWF) 22 września 2005 podczas gali "Chaos", gdzie on i Dan Kobrick pokonali Big Ugly'ego i Vinniego Massaro. 23 grudnia na gali "Holiday Fear" wezwał do walki posiadacza EWF Cruiserweight Championship Joeya Hardera. Ostatecznie doszło do trzyosobowej walki z Rockym Romero, lecz starcie wygrał Harder. Perkins kontynuował rywalizację z Harderem o jego tytuł; 12 lutego 2006 został przez niego pokonany poprzez submission. 8 września zawalczył z posiadaczem EWF World Championship Bino Gambino, lecz pokonał go przez wyliczenie poza ringowe i nie odebrał mu tytułu. Po restarcie walki pojedynek zakończył się remisem. 21 listopada Perkins przegrał z Ryanem Taylorem o EWF Cruiserweight Championship. W listopadzie 2006 wziął udział w turnieju EWF's Inland Title Series Tournament. Jego pierwsza walka z Harderem zakończyła się remisem, druga i trzecia z Hookem Bomberrym i Jasonem Kingiem zwycięstwem. W finale z 5 stycznia 2007 zawalczył z Harderem, lecz poniósł porażkę. 27 czerwca 2008 podczas gali "Knockdown Dragout 2", Perkins i Liger Rivera (znani jako Famous For Fearless) przegrali z La Ola Del Mal o EWF Tag Team Championship.
W 2006 Puma był częścią nagrań gal federacji Wrestling Society X (WSX). Wziął udział w battle royalu, podczas którego został wyeliminowany przez Vampiro, a także występował w kilku dark matchach z Altar Boy Lukiem i Humanem Tornado. W wywiadzie z 2009 Perkins stwierdził, że poprosił o rozwiązanie kontraktu, gdyż według niego promocja była beznadziejna. Przez kolejne dwa lata występował w federacjach współpracujących z National Wrestling Alliance, między innymi wygrywając NWA Heritage Championship podczas gali federacji Mach One Wrestling z 1 czerwca 2008.
W 2010 zadebiutował dla Dragon Gate USA i Evolve występując jako TJP. Podczas pierwszej w historii gali Evolve przegrał z Munenorim Sawą, zaś na gali "Evolve 3" pokonał Kyle’a O’Reilly’ego. Podczas gali DGUSA Fearless federacji Dragon Gate USA pokonał Gran Akumę. W marcu 2010 zadebiutował w niemieckiej federacji Westside Xtreme Wrestling (wX w.); podczas ich pierwszego show w Stanach Zjednoczonych przegrał z Zackiem Sabre Jr. W lipcu 2010 wyruszył do Niemiec i przepracował kilka gal dla wXw.
WWE.
Pierwsze wystąpienia (2009).
19 października 2009 podczas odcinka tygodniówki "Raw", Perkins pojawił się na gali i miał zawalczyć z The Mizem, lecz przed rozpoczęciem walki został zastąpiony przez Marty’ego Jannetty'ego. Następnego dnia pojawił się podczas nagrań tygodniówki "ECW", gdzie jako J.T. Quinn wystąpił w walce z Sheamusem, lecz pojedynek zakończył się dyskwalifikacją po ataku Sheltona Benjamina na Sheamusie. Do końca roku był częścią rozwojowej federacji Florida Championship Wrestling współpracującej z WWE.
Dywizja cruiserweight (od 2016).
7 maja 2016 Perkins pokonał Freda Yehiego na gali "Evolve 61" i zakwalifikował się do turnieju Cruiserweight Classic. 23 czerwca pokonał w pierwszej rundzie Da Macka, zaś 14 lipca pokonał Johnny’ego Gargano. Po wygranej nad Richem Swannem, 14 września Perkins pokonał Kotę Ibushiego i zakwalifikował się do finału, w którym pokonał Gran Metalika i wygrywając turniej stał się inauguracyjnym posiadaczem WWE Cruiserweight Championship. We wrześniu przywrócono dywizję cruiserweight należącą do brandu Raw. Podczas wrześniowej gali Clash of Champions Perkins obronił tytuł pokonując The Briana Kendricka. Utracił tytuł w rewanżu podczas gali Hell in a Cell. Na gali , Rich Swann obronił tytuł pokonując Perkinsa i Kendricka w triple threat matchu; po walce powrócił Neville, który zaatakował Swanna i Perkinsa. 20 grudnia podczas odcinka tygodniówki "205 Live" Perkins i Swann przegrali z Neville’em i Kendrickem.
10 kwietnia 2017 podczas odcinka tygodniówki "Raw" Neville próbował przekonać Perkinsa do faktu, że Austin Aries zabiera mu szansę na bycie w czołówce dywizji cruiserweight. Podczas jego walki z Ariesem, Neville odwrócił uwagę Ariesa i pozwolił Perkinsowi wygrać walkę. Po pojedynku Perkins zaatakował Ariesa, uformował sojusz z Neville’em i stał się heelem. W międzyczasie powrócił do używania skróconego pseudonimu TJP. 5 czerwca na "Raw" współpraca z Neville’em zakończyła się, kiedy to zaatakował on TJP po wygranej z Mustafą Alim. Dzień później TJP przegrał z Neville’em w starciu o jego WWE Cruiserweight Championship. W lipcu rozpoczął przyjacielską rywalizację z Richem Swannem, która zakończyła się 10 października przegraną z przeciwnikiem. W październiku wziął przerwę od występów w ringu w celu wyleczenia kontuzjowanego kolana.
Życie prywatne.
Perkins urodził się w Kansas City w stanie Missouri. Jego matka pochodzi z Manily z Filipin, zaś kultury tego państwa nauczył się wychowując się w Riverside w Kalifornii. Uczęszczał tam do St. Thomas the Apostle School i Poly High School. W wieku 18 lat zaczął trenować boks, mieszane sztuki walki oraz wolnoamerykankę. Perkins jest wielkim fanem drużyn Los Angeles Lakers, Los Angeles Rams, Los Angeles Kings i Los Angeles Dodgers.
Inne media.
Postać TJP po raz pierwszy przedstawiono w grze "WWE 2K18"

</doc>
<doc id="4174991" url="https://pl.wikipedia.org/wiki?curid=4174991" title="TJ Perkins">
TJ Perkins



</doc>
<doc id="4174992" url="https://pl.wikipedia.org/wiki?curid=4174992" title="TJP">
TJP



</doc>
<doc id="4174993" url="https://pl.wikipedia.org/wiki?curid=4174993" title="J.T. Quinn">
J.T. Quinn



</doc>
<doc id="4174994" url="https://pl.wikipedia.org/wiki?curid=4174994" title="Theodore James Perkins">
Theodore James Perkins



</doc>
<doc id="4174997" url="https://pl.wikipedia.org/wiki?curid=4174997" title="Mistrzostwa Polski w Łyżwiarstwie Szybkim w Wieloboju 1999">
Mistrzostwa Polski w Łyżwiarstwie Szybkim w Wieloboju 1999

71. Mistrzostwa Polski w łyżwiarstwie szybkim w wieloboju odbyły się w 1999 roku w Warszawie na torze Stegny. Złote medale zdobyli Katarzyna Wójcicka i Paweł Zygmunt.

</doc>
<doc id="4174999" url="https://pl.wikipedia.org/wiki?curid=4174999" title="Mistrzostwa Polski w Łyżwiarstwie Szybkim w Wieloboju 1998">
Mistrzostwa Polski w Łyżwiarstwie Szybkim w Wieloboju 1998

70. Mistrzostwa Polski w łyżwiarstwie szybkim w wieloboju odbyły się w 1998 roku w Warszawie na torze Stegny. Złote medale zdobyli Małgorzata Mika i Paweł Zygmunt.

</doc>
<doc id="4175000" url="https://pl.wikipedia.org/wiki?curid=4175000" title="Stożkówka cienkotrzonowa">
Stożkówka cienkotrzonowa

Stożkówka cienkotrzonowa ("Conocybe filaris" (Fr.) Kühner) – gatunek grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1884 r. Elias Fries nadając mu nazwę "Agaricus togularis var. filaris". Obecną, uznaną przez Index Fungorum nazwę nadał mu R. Kühner w 1935 r.
Synonimy:
Nazwę polską zaproponował Władysław Wojewoda w 2003 r..
Morfologia.
Średnica (0,2) 0,3-1,2 cm. Kształt początkowo stożkowy z tępym garbkiem lub stożkowo-dzwonkowaty, potem wypukły. Podczas wilgotnej pogody prążkowany, z prześwitującymi blaszkami. Jest bardzo higrofaniczny; podczas wilgotnej pogody jest cynamonowy, na środku rdzawy, podczas suchej blaknący. Powierzchnia gładka, rzadko drobno pomarszczona.
Przyrośnięte, brzuchate, średniogęste, białe. Ostrza ząbkowate lub kłaczkowate.
Wysokość 1-3,5 cm, grubość 0,5-1,5 mm, cylindryczny z pierścieniem często ześlizgującym się w dół. W górnej części w kolorze kości słoniowej lub srebrzystobiałej i oprószony, w dolnej o barwie sepii stopniowo ciemniejącej ku podstawie, grubo prążkowany i pokryty jedwabistymi włókienkami. Pierścień filcowaty, prążkowany, o barwie od białawej do kremowej.
Zarodniki o rozmiarach (6,5) 7-8,5 (9,5) × (4) 4,5-5 μm (według Watlinga), elipsoidalne, gładkie, o dość grubych ścianach. Posiadają pory rostkowe, ale słabo widoczne. Podstawki 4-zarodnikowe, rzadziej 2-zarodnikowe. Pleurocystyd brak. Cheilocystydy baryłkowate, o rozmiarach 24-40 (45) × 8-10,5 μm, wierzchołek rozwarty 2,5-4 (6) um szerokości, szyjka 5-7 um. Skórka kapelusza zbudowana z komórek kulistych z szypułkami o szerokości 10,5-21 um z, lekko przyciemnionymi szypułkami.
Występowanie i siedlisko.
Znane jest występowanie stożkówki cienkotrzonowej w Ameryce Północnej i Europie, oraz w całym obszarze Pacyfiku, gdzie jest dość częsta. W Polsce rozprzestrzenienie i częstość występowania nie są znane, według W. Wojewody jest rzadka. W piśmiennictwie naukowym do 2003 r. podano 4 stanowiska na terenie Polski.
Rośnie na bogatych glebach gliniastych, zwłaszcza na terenach zalesionych w obszarach wapiennych, na krawędziach ścieżek, w parkach itp., na próchniejącym podłożu drzewnym, w zrębkach drzewnych lub korze, na świeżo założonych trawnikach i trawiastych obszarach, które zawierają w podłożu zagrzebane resztki drewna. Występuje także wokół szklarni, czasami w mchu, na omszałych polanach, wzdłuż ścieżek, w trocinach i kompostach.
Znaczenie.
Saprotrof, grzyb trujący. Zawiera te same zabójcze amanityny, co muchomor sromotnikowy i hełmówka jadowita.

</doc>
<doc id="4175001" url="https://pl.wikipedia.org/wiki?curid=4175001" title="Conocybe filaris">
Conocybe filaris



</doc>
<doc id="4175002" url="https://pl.wikipedia.org/wiki?curid=4175002" title="Mistrzostwa Polski w Łyżwiarstwie Szybkim w Wieloboju 1997">
Mistrzostwa Polski w Łyżwiarstwie Szybkim w Wieloboju 1997

69. Mistrzostwa Polski w łyżwiarstwie szybkim w wieloboju odbyły się w 1997 roku w Warszawie na torze Stegny. Złote medale zdobyli Agnieszka Magiera i Jaromir Radke.

</doc>
<doc id="4175003" url="https://pl.wikipedia.org/wiki?curid=4175003" title="Pholiotina filaris">
Pholiotina filaris



</doc>
<doc id="4175007" url="https://pl.wikipedia.org/wiki?curid=4175007" title="Mistrzostwa Polski w Łyżwiarstwie Szybkim w Wieloboju 1996">
Mistrzostwa Polski w Łyżwiarstwie Szybkim w Wieloboju 1996

68. Mistrzostwa Polski w łyżwiarstwie szybkim w wieloboju odbyły się w 1996 roku w Sanoku na torze Błonie. Złote medale zdobyli Ewa Borkowska-Wasilewska i Paweł Zygmunt.

</doc>
<doc id="4175009" url="https://pl.wikipedia.org/wiki?curid=4175009" title="Włodzimierz Caruk">
Włodzimierz Caruk

Włodzimierz Caruk (ur. 6 września 1949, zm. 8 lipca 1986) – polski bokser, wielokrotny medalista mistrzostw Polski.
Był wicemistrzem Polski wadze piórkowej (do 57 kg) w 1968 i w wadze lekkiej (do 60 kg) w 1969, a także brązowym medalistą w wadze lekkopółśredniej (do 63,5 kg) w 1972 i 1973. Był mistrzem Polski juniorów w wadze koguciej (do 54 kg) w 1966 i w wadze piórkowej w 1967. Zdobył drużynowe mistrzostwo Polski z Gwardią Warszawa w 1972 i 1974.
W 1970 wystąpił w reprezentacji Polski w wadze lekkiej w meczu z NRD, ponosząc porażkę. W latach 1967-1969 sześciokrotnie walczył w meczach młodzieżowej reprezentacji Polski, 5 razy wygrywając i raz przegrywając. Pokonał wówczas m.in. Borisa Kuzniecowa i Borisa Minikajewa z ZSRR.
Zwyciężył w wadze lekkiej w Turnieju Nadziei Olimpijskich w 1969 w Łodzi. Zajął 2. miejsce w Spartakiadzie Gwardyjskiej w 1971 oraz 3. miejsca w 1974 i 1975, wszystkie w wadze lekkopółśredniej.
Występował w Prośnie Kalisz i Gwardii Warszawa.
Zmarł śmiercią samobójczą.

</doc>
<doc id="4175010" url="https://pl.wikipedia.org/wiki?curid=4175010" title="Mistrzostwa Polski w Łyżwiarstwie Szybkim w Wieloboju 1995">
Mistrzostwa Polski w Łyżwiarstwie Szybkim w Wieloboju 1995

67. Mistrzostwa Polski w łyżwiarstwie szybkim w wieloboju odbyły się w 1995 roku w Tomaszowie Mazowieckim na torze Pilica. Złote medale zdobyli Aneta Rękas i Jaromir Radke.

</doc>
<doc id="4175012" url="https://pl.wikipedia.org/wiki?curid=4175012" title="Mistrzostwa Polski w Łyżwiarstwie Szybkim w Wieloboju 1994">
Mistrzostwa Polski w Łyżwiarstwie Szybkim w Wieloboju 1994

66. Mistrzostwa Polski w łyżwiarstwie szybkim w wieloboju odbyły się w 1994 roku w Warszawie na torze Stegny. Złote medale zdobyli Ewa Borkowska-Wasilewska i Paweł Zygmunt.

</doc>
<doc id="4175013" url="https://pl.wikipedia.org/wiki?curid=4175013" title="Mistrzostwa Polski w Łyżwiarstwie Szybkim w Wieloboju 1993">
Mistrzostwa Polski w Łyżwiarstwie Szybkim w Wieloboju 1993

65. Mistrzostwa Polski w łyżwiarstwie szybkim w wieloboju odbyły się w 1993 roku w Tomaszowie Mazowieckim na torze Pilica. Złote medale zdobyli Katarzyna Rogulska i Jaromir Radke.

</doc>
<doc id="4175015" url="https://pl.wikipedia.org/wiki?curid=4175015" title="Ewa Wasilewska">
Ewa Wasilewska



</doc>
<doc id="4175021" url="https://pl.wikipedia.org/wiki?curid=4175021" title="Royal Rumble (2018)">
Royal Rumble (2018)

Royal Rumble (2018) – gala wrestlingu wyprodukowana przez federację WWE. Odbyła się 28 stycznia 2018 w Wells Fargo Center w Filadelfii w stanie Pensylwania. Emisja była przeprowadzana na żywo za pośrednictwem WWE Network oraz w systemie pay-per-view. Była to trzydziesta pierwsza gala w chronologii cyklu Royal Rumble i pierwsza, na której odbyły się dwa Royal Rumble matche, w tym pierwszy żeński Royal Rumble match.
Podczas gali odbyło się dziewięć walk, w tym trzy podczas pre-show. W walce wieczoru Asuka wygrała pierwszy żeński Royal Rumble match, dzięki czemu otrzymała wybór walki o WWE Raw Women’s Championship lub WWE SmackDown Women’s Championship na WrestleManii 34. Męski Royal Rumble match zwyciężył Shinsuke Nakamura, który za rywala na WrestleManii wybrał posiadacza WWE Championship AJ Stylesa. Ponadto Brock Lesnar obronił WWE Universal Championship pokonując Brauna Strowmana i Kane’a, zaś AJ Styles obronił WWE Championship pokonując Kevina Owensa i Samiego Zayna w 2-on-1 Handicap matchu. Pod koniec gali pojawiła się była gwiazda UFC Ronda Rousey, która podpisała kontrakt z WWE.
Produkcja.
Royal Rumble oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane są podczas cotygodniowych gal "Raw", "SmackDown" oraz ekskluzywnej dla dywizji cruiserweight "205 Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Tradycją gali Royal Rumble jest zorganizowanie Royal Rumble matchu, w którym zwycięzca otrzymał szansę na walkę o WWE Universal Championship (brandu Raw) lub WWE Championship (brandu SmackDown) na WrestleManii 34. Ponadto na gali odbył się pierwszy żeński Royal Rumble match, w którym zwyciężczyni otrzymała szansę na walkę o WWE Raw Women’s Championship lub WWE SmackDown Women’s Championship na WrestleManii.
Rywalizacje.
18 grudnia 2017 podczas edycji tygodniówki "Raw", Elias ogłosił się pierwszym wrestlerem, który weźmie udział w męskim Royal Rumble matchu. Następnej nocy podczas edycji "SmackDown Live" do walki przyłączyli się Randy Orton i Shinsuke Nakamura. 1 stycznia 2018 wolny agent John Cena ogłosił siebie kolejnym członkiem pojedynku, zaś tego dnia podczas tygodniówki "Raw" w skład walki dodano Finna Bálora. Kolejnym potwierdzonym zawodnikiem był Baron Corbin, który 2 stycznia ogłosił swoje uczestnictwo. 8 stycznia na "Raw" dodano Matta Hardy’ego, Samoa Joe i Braya Wyatta do walki. Tej samej nocy Joe kontuzjował swoją stopę podczas walki z Rhyno, przez co kilka dni później usunięto go ze składu walki oraz z turnieju "WWE Mixed Match Challenge". Dobę później na tygodniówce "SmackDown Live" do walki przyłączyli się Rusev i Aiden English. W przyszły poniedziałek Titus O’Neil i Apollo Crews ogłosili swoje uczestnictwo.
18 grudnia 2017 na tygodniówce "Raw" odbył się six-woman tag team match pomiędzy Sashą Banks, Bayley, Mickie James oraz Absolution (Paige, Mandy Rose i Sonyą Deville). Pojedynek zakończył się dyskwalifikacją, a po chwili do ringu wkroczyła cała dywizja kobiet brandu Raw (Alicia Fox, Asuka, Nia Jax, Dana Brooke, i posiadaczka Raw Women’s Championship Alexa Bliss). Po chwili do ringu weszła komisarz brandu Raw Stephanie McMahon, która przypomniała widzom o trwającej trzyletniej „kobiecej rewolucji” w federacji, w tym zorganizowania pierwszego żeńskiego Hell in a Cell matchu oraz pierwszego żeńskiego Money in the Bank ladder matchu. Po chwili ogłosiła, że na gali Royal Rumble odbędzie się pierwszy żeński Royal Rumble match, gdzie zwyciężczyni zawalczy o Raw Women’s Championship lub SmackDown Women’s Championship na WrestleManii. Dzień później podczas odcinka tygodniówki "SmackDown Live" do składu pojedynku przyłączyła się Naomi. Generalny menadżer brandu "Raw" Kurt Angle potwierdzil, że będzie to trzydziestoosobowy pojedynek na takich samych zasadach, co męski Royal Rumble match. Kolejnymi zawodniczkami ogłaszający swój udział w pojedynku były Asuka (25 grudnia na "Raw"), Natalya i Ruby Riott (26 grudnia na "SmackDown Live"), Sasha Banks, Bayley, Paige, Mandy Rose i Sonya Deville (1 stycznia na "Raw"), Carmella, Lana, Tamina, Liv Morgan i Sarah Logan (2 stycznia na "SmackDown Live"), Mickie James i Nia Jax (8 stycznia na "Raw"), Becky Lynch (9 stycznia na "SmackDown Live"), a także Alicia Fox i Dana Brooke (15 stycznia na "Raw"). Ze względu na ponowienie kontuzji karku, Paige została usunięta z pojedynku.
16 października 2017 podczas edycji "Raw" powrócił Kane powrócił po dziesięciomiesięcznej absencji i pomógł Braunowi Strowmanowi pokonać Romana Reignsa w steel cage matchu. Kane został dodany do drużyny Strowmana podczas gali w 5-on-3 handicap Tables, Ladders and Chairs matchu. Podczas walki Strowman przypadkowo uderzył Kane’a stalowym krzesełkiem, przez co ten przez resztę pojedynku skupiał się na ataku na swoim partnerze, ostatecznie wrzucając go do śmieciarki. Strowman powrócił do telewizji dwa tygodnie później i kontynuował swoją rywalizację z Kanem przez kolejne tygodnie. 11 grudnia zawalczyli ze sobą w walce o miano pretendenta do WWE Universal Championship będącego w posiadaniu Brocka Lesnara, lecz pojedynek zakończył się podwójnym wyliczeniem poza ringowym. Tydzień później generalny menadżer brandu Raw Kurt Angle ogłosił, że Lesnar będzie bronił tytułu w triple threat matchu podczas gali Royal Rumble. Kane próbował przekonać Strowmana do współpracy przeciwko Lesnarowi, lecz ten odmówił. 1 stycznia podczas edycji "Raw" adwokat Lesnara, Paul Heyman, wygłosił przemówienie w którym stwierdził, że Lesnar nie boi się zawalczyć w walce, w której nie musi być przypiętym by utracić mistrzostwo. 8 stycznia Kane zaatakował Lesnara od tyłu, zaś do bijatyki dołączył się Strowman. Na zapleczu Strowman zrzucił stalowe rusztowanie na swoich dwóch przeciwników, przez co wedle scenariusza Lesnar został zawieziony do szpitala, a Kane odmówił pomocy lekarskiej. Ze względu na te wydarzenia, tydzień później Kurt Angle usunął Strowmana z walki i zwolnił z federacji. Sfrustrowany Strowman zaczął atakować ochronę, innych zawodników, zniszczył ciężarówkę oraz biuro Angle’a, a także zamierzał zaatakować komentatora Michaela Cole'a. Angle poinformował Strowmana, że komisarz brandu Raw Stephanie McMahon postanowiła przywrócić go do pracy oraz do pojedynku na Royal Rumble.
Podczas gali Clash of Champions Kevin Owens i Sami Zayn pokonali Randy’ego Ortona i Shinsuke Nakamurę w walce, którą sędziowali komisarz brandu SmackDown Shane McMahon i generalny menadżer Daniel Bryan, dzięki czemu pozostali zawodnikami federacji. 26 grudnia podczas odcinka tygodniówki "SmackDown Live" Bryan wyznaczył walkę pomiędzy Owensem a posiadaczem WWE Championship AJ Stylesem; pojedynek wygrał Owens po interwencji Zayna. W podobny sposób zakończyła się przyszłotygodniowa walka Zayna ze Stylesem. Sfrustrowany przegranymi Styles poprosił o walkę z Owensem i Zaynem. Jego prośbę spełnił Bryan, który ogłosił, że na gali Royal Rumble mistrz będzie bronił tytułu w 2-on-1 handicap matchu. 9 stycznia na tygodniówce "SmackDown Live" Styles stwierdził, że pomimo przewagi liczebnej wygra swój pojedynek. Tej samej nocy Shane McMahon ogłosił walkę Owensa i Zayna ze Stylesem, Randym Ortonem i Shinsuke Nakamurą; Owens i Zayn zostali zdyskwalifikowani po użyciu stalowego krzesełka, lecz po zrestartowaniu walki przez McMahona duo oficjalnie przegrało. 23 stycznia na "SmackDown Live", Styles zawalczył w dwóch pojedynkach kolejno z Owensem i Zaynem. Mistrz WWE zdołał pokonać Owensa, lecz przegrał z Zaynem.
18 grudnia podczas odcinka tygodniówki "Raw" tag-teamowy partner Setha Rollinsa, Dean Ambrose, został kontuzjowany przez Samoa Joe. Tydzień później Kurt Angle wyznaczył walkę drużynową, gdzie jego scenariuszowy syn Jason Jordan i Seth Rollins zawalczyli z Cesaro i Sheamusem o ich WWE Raw Tag Team Championship; pojedynek wygrali Jordan i Rollins. Dwa tygodnie później Angle ogłosił, że rewanż obu drużyn odbędzie się podczas gali Royal Rumble. 15 stycznia Jordan odwrocił uwagę Cesaro i Sheamusa, dzięki czemu Titus Worldwide (Apollo Crews i Titus O’Neil) wygrali walkę z byłymi mistrzami. Obaj próbowali zainterweniować podczas walki Rollinsa z Finnem Bálorem, lecz na ich drodze stanęli członkowie Bálor Club Luke Gallows i Karl Anderson. Podczas gali "Raw 25", Jordan i Rollins byli gośćmi segmentu "The Peep Show" prowadzonego przez Christiana, podczas którego Cesaro i Sheamus pojawili się w ringu; podczas bijatyki Rollins przypadkowo trafił kolanem w Jordana.
Podczas gali Clash of Champions The Usos (Jey i Jimmy Uso) obronili WWE SmackDown Tag Team Championship w fatal four-way tag team matchu pokonując Ruseva i Aidena Englisha, Big E i Xaviera Woodsa (reprezentujących The New Day) oraz Chada Gable'a i Sheltona Benjamina. 19 grudnia podczas tygodniówki "SmackDown Live" Gable i Benjamin czysto wygrali z The Usos, dzięki czemu 2 stycznia zmierzyli się z nimi o tytuły mistrzowskie. Duo pokonało mistrzów, aczkolwiek okazało się, że przypięty Jimmy Uso nie był legalnym uczestnikiem w ringu, więc walka została ponowiona i tym razem obronili tytuły. Tydzień później generalny menadżer SmackDown Daniel Bryan zapewnił pretendentów, że zmierzą się z The Usos podczas gali Royal Rumble w two-out-of-three falls matchu. 16 stycznia Gable i Benjamin zaatakowali The Usos od tyłu podczas przeprowadzania wywiadu.
26 stycznia ogłoszono trzy nowe walki odbywające się podczas pre-show gali Royal Rumble. Poinformowano, że posiadacz WWE United States Championship Bobby Roode zorganizuje otwarte wyzwanie o jego tytuł. Ponadto dodano dwa pojedynki: Luke Gallows i Karl Anderson kontra The Revival (Dash Wilder i Scott Dawson), a także Kalisto, Gran Metalik i Lince Dorado kontra Drew Gulak, TJP i Gentleman Jack Gallagher&lt;ref name="pre-show/event additions"&gt;&lt;/ref&gt;.
Anulowane walki.
WWE promowało dwie walki, które ostatecznie nie odbyły się podczas gali Royal Rumble.
W grudniu zawieszono tytuł WWE United States Championship i zorganizowano turniej, którego finał miał się odbyć podczas gali pay-per-view. Ostatecznie finał odbył się 16 stycznia podczas odcinka tygodniówki "SmackDown Live", gdzie Bobby Roode pokonał Jindera Mahala i stał się nowym mistrzem.
W listopadzie i grudniu odbywał się turniej o miano pretendenta do tytułu WWE Cruiserweight Championship, którego posiadaczem był Enzo Amore. Turniej wygrał Cedric Alexander i miał zmierzyć się z Amore podczas gali Royal Rumble. 22 stycznia WWE zawiesiło Amore z powodu zarzutów o molestowanie i napaść na tle seksualnym, wskutek czego mecz został anulowany. Dzień później Amore został zwolniony z federacji i tytuł zawieszono.
Wyniki walk.
Wejścia i eliminacje w męskim Royal Rumble matchu.
(*) – 10. uczestnikiem był Tye Dillinger, lecz został zaatakowany na zapleczu przez Kevina Owensa i Samiego Zayna, po czym Zayn zajął jego miejsce.
(**) – Heath Slater spędził sporo czasu poza ringiem przed oficjalnym dołączeniem do pojedynku, z powodu ataku Barona Corbina i innych wrestlerów.
(***) – Oryginalnie WWE podało informację, że Sheamus spędził w walce 20 sekund, jednakże zmieniono czas na dwie sekundy.
Wydarzenia po gali.
Raw.
29 stycznia podczas odcinka tygodniówki "Raw", komisarz brandu Raw Stephanie McMahon przekonała Asukę, aby do gali Elimination Chamber przeczekała z wyborem mistrzyni kobiet do walki na WrestleManii. McMahon ogłosiła, że posiadaczka WWE Raw Women’s Championship Alexa Bliss będzie broniła tytułu w pierwszym w historii żeńskim Elimination Chamber matchu. Tej samej nocy Asuka pokonała Sashę Banks w singlowej walce. Członkiniami Elimination Chamber matchu były Bliss, Bayley, Banks, Mandy Rose, Mickie James i Sonya Deville. 5 lutego ogłoszono, że Nia Jax zmierzy się z Asuką podczas gali Elimination Chamber i jeśli wygra, zostanie dodana do walki mistrzowskiej Asuki na WrestleManii. 12 lutego zostało ogłoszone, że Ronda Rousey podpisze kontrakt na występy w brandzie Raw podczas gali Elimination Chamber. Podczas marcowej gali Fastlane pojawiła się Asuka, która zdecydowała się na walkę z Charlotte Flair o SmackDown Women’s Championship na WrestleManii.
Shinsuke Nakamura wygrał męski Royal Rumble match i jako przeciwnika wybrał AJ Stylesa na WrestleManii 34. Generalny menadżer brandu Raw Kurt Angle wyznaczył Elimination Chamber match o miano pretendenta do tytułu Universal Championship na WrestleManii. Swoje pojedynki eliminacyjne wygrali Braun Strowman, Elias, John Cena, Roman Reigns, Intercontinental Champion The Miz, Finn Bálor i Seth Rollins, dzięki czemu odbył się pierwszy w historii siedmioosobowy Elimination Chamber match.
Nowi posiadacze Raw Tag Team Championship Cesaro i Sheamus obronili swoje tytuły przeciwko Titus Worldwide (Apollo Crewsowi i Titusowi O’Neilowi) 29 stycznia podczas odcinka tygodniówki "Raw". Tydzień później Jordan i Rollins mieli zmierzyć się z nowymi mistrzami, lecz Jordan nie mógł wystąpić w walce z powodu kontuzji, przez co został zastąpiony przez Romana Reignsa. Mimo tego Jordan pojawił się w okolicach ringu i przypadkowo spowodował dyskwalifikację swoich partnerów.
30 stycznia podczas odcinka tygodniówki "205 Live" zadebiutował Drake Maverick (znany wcześniej jako Rockstar Spud w federacji Impact Wrestling) i przejął rolę generalnego menadżera tygodniówki 205 Live. Maverick wyznaczył szesnastoosobowy turniej o zawieszone WWE Cruiserweight Championship, którego finały zaplanowano na WrestleManię 34.
SmackDown.
30 stycznia podczas epizodu "SmackDown Live", Shinsuke Nakamura celebrował swoje zwycięstwo podczas gali Royal Rumble i powiedział, że stanie się nowym mistrzem WWE na WrestleManii 34. Jego wypowiedź przerwali Kevin Owens i Sami Zayn, którzy uważali, że zostali oszukani przez sędziego i powinni być wspólnie mistrzami. Tej samej nocy AJ Styles i Nakamura pokonali Owensa i Zayna. Tydzień później Owens i Zayn zawalczyli w walce o miano pretendenta do tytułu Stylesa na gali Fastlane, lecz zainterweniował mistrz WWE powodując koniec walki. Generalny menadżer Daniel Bryan ogłosił, że Styles będzie bronił tytułu w trzyosobowej walce. Ostatecznie w walce wzięli udział Styles, Owens, Zayn, Baron Corbin, Dolph Ziggler i wolny agent John Cena.
30 stycznia zorganizowano czteroosobową walkę o miano pretendenta do tytułu United States Championship pomiędzy Kofim Kingstonem, Jinderem Mahalem, Zackiem Ryderem i Rusevem, który wygrał pojedynek, lecz tydzień później nie zdołał odebrać tytułu od Bobby’ego Roode’a. W lutym Daniel Bryan wprowadził „SmackDown Top Ten List”, w którym swoje głosy oddawali wrestlerzy na wrestlerów. Było to tłem scenariusza pomiędzy Roodem (będącym na 5. miejscu), a Randym Ortonem (będącym na 9. miejscu), którzy rozpoczęli rywalizację o United States Championship. Posiadaczka SmackDown Women’s Championship Charlotte Flair rozpoczęła rywalizację z Ruby Riott, która zakończyła się podczas gali Fastlane.

</doc>
<doc id="4175023" url="https://pl.wikipedia.org/wiki?curid=4175023" title="Ewa Borkowska">
Ewa Borkowska



</doc>
<doc id="4175024" url="https://pl.wikipedia.org/wiki?curid=4175024" title="Tabarz/Thür. Wald">
Tabarz/Thür. Wald



</doc>
<doc id="4175027" url="https://pl.wikipedia.org/wiki?curid=4175027" title="Dżabalpur">
Dżabalpur



</doc>
<doc id="4175032" url="https://pl.wikipedia.org/wiki?curid=4175032" title="Dźabalpur">
Dźabalpur



</doc>
<doc id="4175035" url="https://pl.wikipedia.org/wiki?curid=4175035" title="Mistrzostwa Polski w Łyżwiarstwie Szybkim w Wieloboju 1992">
Mistrzostwa Polski w Łyżwiarstwie Szybkim w Wieloboju 1992

64. Mistrzostwa Polski w łyżwiarstwie szybkim w wieloboju odbyły się w 1992 roku w Sanoku na torze Błonie. Złote medale zdobyli zostali Aneta Rękas i Artur Szafrański.
Kobiety.
W zawodach startowało dziewięć zawodniczek, które reprezentowały kluby: Orzeł Elbrewery Elbląg (trzy), SKŁ Górnik Sanok (pięć) i Zryw Sanok (jedna).

</doc>
<doc id="4175037" url="https://pl.wikipedia.org/wiki?curid=4175037" title="Mistrzostwa Polski w Łyżwiarstwie Szybkim w Wieloboju 1991">
Mistrzostwa Polski w Łyżwiarstwie Szybkim w Wieloboju 1991

63. Mistrzostwa Polski w łyżwiarstwie szybkim w wieloboju odbyły się w 1991 roku w Warszawie na torze Stegny. Złote medale zdobyli Agata Zdrojek i Jaromir Radke.

</doc>
<doc id="4175038" url="https://pl.wikipedia.org/wiki?curid=4175038" title="Mistrzostwa Polski w Łyżwiarstwie Szybkim w Wieloboju 1990">
Mistrzostwa Polski w Łyżwiarstwie Szybkim w Wieloboju 1990

62. Mistrzostwa Polski w łyżwiarstwie szybkim w wieloboju odbyły się w 1990 roku w Sanoku na torze Błonie. Złote medale zdobyli zostali Ewa Borkowska i Jaromir Radke.

</doc>
<doc id="4175039" url="https://pl.wikipedia.org/wiki?curid=4175039" title="Mistrzostwa Polski w Łyżwiarstwie Szybkim w Wieloboju 1989">
Mistrzostwa Polski w Łyżwiarstwie Szybkim w Wieloboju 1989

61. Mistrzostwa Polski w łyżwiarstwie szybkim w wieloboju odbyły się w dniach 4-5 marca 1989 roku w Tomaszowie Mazowieckim na torze Pilica. 

</doc>
<doc id="4175040" url="https://pl.wikipedia.org/wiki?curid=4175040" title="Heinrich Eduard Nitschmann">
Heinrich Eduard Nitschmann



</doc>
<doc id="4175042" url="https://pl.wikipedia.org/wiki?curid=4175042" title="Roman Franciszek Nitsch">
Roman Franciszek Nitsch



</doc>
<doc id="4175043" url="https://pl.wikipedia.org/wiki?curid=4175043" title="Dawid Urbański">
Dawid Urbański



</doc>
<doc id="4175044" url="https://pl.wikipedia.org/wiki?curid=4175044" title="Aryjczyk">
Aryjczyk

Aryjczyk () („rasa panów”) – termin przejęty i używany przez nazistów niemieckich w jego fałszywej koncepcji ras związanej z ludami mówiącymi językami indoirańskimi z rozszerzeniem na ludy posługujące się językami indoeuropejskimi. Od 1845 rasa aryjska została zdefiniowana jako pozytywna antyteza narodu żydowskiego, natomiast treść terminu naginano stosownie do potrzeb polityki rasistowskiej w okresie III Rzeszy. 
Pierwszy raz terminu „Aryjczyk” użył w 1767 przyrodnik James Parsons, w dziele "Pozostałości Jafeta. Badania historyczne na temat podobieństw i pochodzenia języków europejskich". Odkrywszy podobieństwa języków europejskich do niektórych azjatyckich, doszedł do wniosku, że wywodzą się od jednego wspólnego prajęzyka. Miał nim posługiwać się Jafet, młodszy syn Noego, który dał początek ludom aryjskim – natomiast Sema, najstarszego syna Noego, uznał za ojca ludów semickich. W ten sposób dokonał podziału ludzkości na dwie wielkie grupy: Aryjczyków i Semitów. Jego koncepcja w okresie późniejszym stała się nazistowską wizją świata. Według innej koncepcji, również opartej na Biblii, wszystkie trzy rasy (Semici, Chamici i Jafetyci) wywodzą się od Noego.
Kontynuatorem koncepcji Parsonsa był francuski pisarz Arthur de Gobineau, który w dziele pt. "Szkice o nierówności ras ludzkich" zmierzał do uznania Aryjczyków jako rasy nadludzi. Natomiast Friedrich Schleger dowodził, że nazwa „Aryjczyk” pochodzi od terminu, który w sanskrycie oznacza "szlachetny, dostojny" i powiązał go z niemieckim słowem "Ehre" (honor). Gobineau twierdził, że w żyłach Germanów płynie aryjska krew i że pozostali rasą czystą z fizycznym podobieństwem do swoich przodków, czyli są wysokimi blondynami o podłużnej czaszce i niebieskich oczach. Zdanie to podzielał Ernst Haeckel i – uznając, że Aryjczycy (Niemcy) są lepsi od innych ras – domagał się budowy silnych i zjednoczonych Niemiec, które będą zdolne zdominować świat. W praktyce tego zadania podjął się Adolf Hitler.
Guido von List usiłował nawet w 1902 roku dowieść boskiego pochodzenia Aryjczyków, stwierdzając, że słowo niemieckie "Arier" powstało w oparciu o rdzenie "ar" (słońce), "ri" (płodzić) i "er" (ludzie). Po podjęciu tematu przez antropologów amatorów (wspomnianego von Lista i Lanza von Liebenfelda) teoria aryjskości przesunęła się od rozważań naukowych w stronę mitu.

</doc>
<doc id="4175045" url="https://pl.wikipedia.org/wiki?curid=4175045" title="Mistrzostwa Polski w Łyżwiarstwie Szybkim w Wieloboju 1988">
Mistrzostwa Polski w Łyżwiarstwie Szybkim w Wieloboju 1988

60. Mistrzostwa Polski w łyżwiarstwie szybkim w wieloboju odbyły się w 1988 roku w Sanoku na torze Błonie. Złote medale zdobyli zostali Erwina Ryś-Ferens i Andrzej Józwik. W zawodach nie startowali: Jerzy Dominik, Piotr Krysiak.

</doc>
<doc id="4175046" url="https://pl.wikipedia.org/wiki?curid=4175046" title="System Android">
System Android



</doc>
<doc id="4175047" url="https://pl.wikipedia.org/wiki?curid=4175047" title="Mistrzostwa Polski w Łyżwiarstwie Szybkim w Wieloboju 1987">
Mistrzostwa Polski w Łyżwiarstwie Szybkim w Wieloboju 1987

59. Mistrzostwa Polski w łyżwiarstwie szybkim w wieloboju odbyły się w grudniu 1986 roku w Tomaszowie Mazowieckim na torze Pilica. Złote medale zdobyli Erwina Ryś-Ferens i Piotr Krysiak.
Mężczyźni.
W wieloboju mężczyzn startowało 22 zawodników, a ukończyło rywalizację 14.

</doc>
<doc id="4175049" url="https://pl.wikipedia.org/wiki?curid=4175049" title="Mistrzostwa Polski w Łyżwiarstwie Szybkim w Wieloboju 1986">
Mistrzostwa Polski w Łyżwiarstwie Szybkim w Wieloboju 1986

58. Mistrzostwa Polski w łyżwiarstwie szybkim w wieloboju odbyły się w 1986 roku w Tomaszowie Mazowieckim na torze Pilica. Złote medale zdobyli Erwina Ryś-Ferens i Dawid Urbański.

</doc>
<doc id="4175052" url="https://pl.wikipedia.org/wiki?curid=4175052" title="Mistrzostwa Polski w Łyżwiarstwie Szybkim w Wieloboju 1985">
Mistrzostwa Polski w Łyżwiarstwie Szybkim w Wieloboju 1985

57. Mistrzostwa Polski w łyżwiarstwie szybkim w wieloboju odbyły się w 1985 roku w Warszawie na torze Stegny. Złote medale zdobyli Erwina Ryś-Ferens i Andrzej Józwik.

</doc>
<doc id="4175053" url="https://pl.wikipedia.org/wiki?curid=4175053" title="Mistrzostwa Polski w Łyżwiarstwie Szybkim w Wieloboju 1984">
Mistrzostwa Polski w Łyżwiarstwie Szybkim w Wieloboju 1984

56. Mistrzostwa Polski w łyżwiarstwie szybkim w wieloboju odbyły się w lutym 1984 roku w Warszawie na torze Stegny. Złote medale zdobyli Erwina Ryś-Ferens i Piotr Krysiak.

</doc>
<doc id="4175054" url="https://pl.wikipedia.org/wiki?curid=4175054" title="Mistrzostwa Polski w Łyżwiarstwie Szybkim w Wieloboju 1983">
Mistrzostwa Polski w Łyżwiarstwie Szybkim w Wieloboju 1983

55. Mistrzostwa Polski w łyżwiarstwie szybkim w wieloboju odbyły się w 1983 roku w Warszawie na torze Stegny. Złote medale zdobyli Erwina Ryś-Ferens i Piotr Krysiak.

</doc>
<doc id="4175055" url="https://pl.wikipedia.org/wiki?curid=4175055" title="Mistrzostwa Polski w Łyżwiarstwie Szybkim w Wieloboju 1982">
Mistrzostwa Polski w Łyżwiarstwie Szybkim w Wieloboju 1982

54. Mistrzostwa Polski w łyżwiarstwie szybkim w wieloboju odbyły się w 1982 roku w Warszawie na torze Stegny. Złote medale zdobyli Ewa Białkowska i Piotr Krysiak.

</doc>
<doc id="4175058" url="https://pl.wikipedia.org/wiki?curid=4175058" title="Mistrzostwa Polski w Łyżwiarstwie Szybkim w Wieloboju 1981">
Mistrzostwa Polski w Łyżwiarstwie Szybkim w Wieloboju 1981

53. Mistrzostwa Polski w łyżwiarstwie szybkim w wieloboju odbyły się w 1981 roku w Warszawie na torze Stegny. Złote medale zdobyli Erwina Ryś-Ferens i Włodzimierz Waś.

</doc>
<doc id="4175059" url="https://pl.wikipedia.org/wiki?curid=4175059" title="Mistrzostwa Polski w Łyżwiarstwie Szybkim w Wieloboju 1980">
Mistrzostwa Polski w Łyżwiarstwie Szybkim w Wieloboju 1980

52. Mistrzostwa Polski w łyżwiarstwie szybkim w wieloboju odbyły się w 1980 roku w Warszawie na torze Stegny. Złote medale zdobyli Erwina Ryś-Ferens i Włodzimierz Waś.

</doc>
<doc id="4175060" url="https://pl.wikipedia.org/wiki?curid=4175060" title="Leon Nowakowski">
Leon Nowakowski



</doc>
<doc id="4175063" url="https://pl.wikipedia.org/wiki?curid=4175063" title="Mistrzostwa Polski w Łyżwiarstwie Szybkim w Wieloboju 1979">
Mistrzostwa Polski w Łyżwiarstwie Szybkim w Wieloboju 1979

51. Mistrzostwa Polski w łyżwiarstwie szybkim w wieloboju odbyły się w 1979 roku w Zakopanem na torze COS. Złoty medal wśród kobiet zdobyła Erwina Ryś-Ferens.
Mężczyźni.
Zawody mężczyzn nie zostały przeprowadzone.

</doc>
<doc id="4175064" url="https://pl.wikipedia.org/wiki?curid=4175064" title="Mistrzostwa Polski w Łyżwiarstwie Szybkim w Wieloboju 1978">
Mistrzostwa Polski w Łyżwiarstwie Szybkim w Wieloboju 1978

50. Mistrzostwa Polski w łyżwiarstwie szybkim w wieloboju odbyły się w 1978 roku w Zakopanem na torze COS. Złote medale zdobyli Erwina Ryś-Ferens i Andrzej Zawadzki.

</doc>
<doc id="4175066" url="https://pl.wikipedia.org/wiki?curid=4175066" title="Karol Boromeusz Chądzyński">
Karol Boromeusz Chądzyński

Karol Boromeusz Chądzyński (ur. 26 października 1868 w Łasku, zm. 19 grudnia 1947 w Łodzi) – aptekarz, kupiec, polski polityk, poseł na Sejm RP w latach 1922–1927.
Życiorys.
Ukończył studia na wydziale farmaceutycznym uniwersytetu w Warszawie. Członek towarzystw handlowych i przemysłowych w Łodzi.
Funkcje, stanowiska.
Członek komisji rewizyjnej (29.08.1915) i członek zarządu (10.09.1917) łódzkiego Stowarzyszenia właścicieli składów aptecznych „Drogista”.
Przewodniczący Związku zawodowego farmaceutów ziem polskich (1915).
Członek zarządu koła Polskiej Macierzy Szkolnej (PMS) (1917).
Kandydował do rady miejskiej w Łodzi w 1917 roku z listy przemysłowców, kupców i fabrykantów (kurja II). Na listę tę głosować mogli tylko fabrykanci. Z listy tej do rady miejskiej dostały się 2 osoby: Maurycy Poznański (syn Izraela Poznańskiego) i Henryk Grohman.
Jeden z założycieli i wieloletni prezes utworzonego w 1917 roku Stowarzyszenia Polskich Kupców i Przemysłowców Chrześćjan w Łodzi.
Członek zarządu koła opiekunów głównych szkół ludowych (1918).
Członek Rady Opiekuńczej dla istniejącej przy Stowarzyszeniu Kupców i Przemysłowców Chrześcijańskich w Łodzi szkoły handlowej niedzielno-wieczorowej (szkoła założona w styczniu 1918).
W wyborach do sejmu 5 XI 1922 roku uzyskał mandat posła z listy Chrześcijańskiej Jedności Narodowej.
Prezes i członek zarządu Towarzystwa Przeciwżebraczego w Łodzi (od 1936 do co najmniej 1938).
Majątek.
Apteki i składy apteczne:
Zakład Wód Mineralnych, z punktami sprzedaży:
Inne: samochód półciężarowy „Ford”, radjo, maszyna do wody sodowej (do 1932), pianino (do 1930).
Rodzina.
Z małżeństwa z Władysławą z domu Jasińską miał dwie córki i pięciu synów, z których wszyscy uczestniczyli w wojnie z Rosją w 1920 roku.
Synowie na zdjęciu, górny rząd (stojący): Jerzy (architekt), Tadeusz (prawnik), Aleksander(adwokat), Władysław (inżynier budownictwa), Stanisław (najmłodszy syn – inżynier elektryk), Córki pierwsza od lewej: Zofia (profesor filologii polskiej), pierwsza od prawej Julia (farmaceutka).

</doc>
<doc id="4175071" url="https://pl.wikipedia.org/wiki?curid=4175071" title="Jan Wagner">
Jan Wagner



</doc>
<doc id="4175073" url="https://pl.wikipedia.org/wiki?curid=4175073" title="Marcel Beyer">
Marcel Beyer

Marcel Beyer (ur. 23 stycznia 1965 w Talifingen, Badenia-Wirtembergia) – niemiecki pisarz, poeta, epik, eseista oraz wydawca. Laureat Nagrody im. Georga Büchnera w 2016 roku.
Życie i twórczość.
Marcel Beyer dorastał w Kilonii i w miejscowości Neuss. W latach 1987–1991 studiował germanistykę, anglistykę i literaturoznawstwo na Uniwersytecie w Siegen. W 1992 roku otrzymał tytuł magistra za pracę dyplomową o Friedericke Mayröcker. Od 1987 powstają prace– performance. Od roku 1989 wydawał na Uniwersytecie w Siegen z Karlem Rihą serię "Vergessene Autoren der Moderne." Od 1990 do 1993 współpracował wyłącznie jako lektor w piśmie literaturoznawczym "Konzepte". Już w 1992 pisał artykuły do czasopisma muzycznego Spex. Był pisarzem-rezydującym na University of Warwick w Coventry i w 2008 roku w Instytucie Historii Nauki im. Maxa Plancka w Berlinie, w dzielnicy Dahlem. Jest członkiem Berlińskiej Akademii Sztuki, Niemieckiej Akademii Języka i Poezji, Niemieckiego Centrum PEN.
Beyer, który początkowo był pod silnym wpływem Friedericke Mayröcker i twórców francuskiej nowej powieści jest autorem poezji, esejów i powieści, które wielokrotnie zmagały się z niemiecką historią, szczególnie z czasem narodowego socjalizmu. W roku 2016 został wyróżniony Nagrodą im. Georga Büchnera. W swoim uzasadnieniu Niemiecka Akademia Języka i Poezji wyjaśniła: „"Jego teksty są śmiałe i delikatne, kompetentne i nieprzekupne. Przez trzy dziesięciolecia powstało wyjątkowe dzieło, które sprawia, że świat wydaje się cudownie znajomy i opalizujący”".
Od 1996 mieszka w Dreźnie.
Jego utwór "Flughunde" został przetłumaczony na język polski przez Jarosława Ziółkowskiego pod tytułem Latające psy.

</doc>
<doc id="4175075" url="https://pl.wikipedia.org/wiki?curid=4175075" title="Sputnik (ujednoznacznienie)">
Sputnik (ujednoznacznienie)



</doc>
<doc id="4175077" url="https://pl.wikipedia.org/wiki?curid=4175077" title="Mikołajów (stacja kolejowa na Ukrainie)">
Mikołajów (stacja kolejowa na Ukrainie)

Mikołajów (ukr: "Станція Миколаїв") – stacja kolejowa w Mikołajowie, w obwodzie mikołajowskim, na Ukrainie. Jest częścią administracji Kolei Odeskej. Ważny węzeł kolejowy.
Znajduje się we wschodniej części miasta Mikołajów.
Na stacji zatrzymują się pociągi dalekobieżne i podmiejskie.
Historia.
Stacja została zbudowana w 1908 roku i otwarta pod nazwą "Wodopij", od pobliskich wodociągów.
W 1966 roku stacja zmieniła nazwę na "Mikołajów-Sortuwalʹnyj". Obecna nazwa stacji obowiązuje od 1987 roku, kiedy wybudowano nowoczesny budynek dworca kolejowego i zmieniono kierunek ruchu pociągów pasażerskich ze starej stacji.

</doc>
<doc id="4175080" url="https://pl.wikipedia.org/wiki?curid=4175080" title="Wojna w Zatoce Perskiej">
Wojna w Zatoce Perskiej



</doc>
<doc id="4175082" url="https://pl.wikipedia.org/wiki?curid=4175082" title="Fukuoka (ujednoznacznienie)">
Fukuoka (ujednoznacznienie)



</doc>
<doc id="4175083" url="https://pl.wikipedia.org/wiki?curid=4175083" title="Niemiecki PEN-club">
Niemiecki PEN-club



</doc>
<doc id="4175084" url="https://pl.wikipedia.org/wiki?curid=4175084" title="Niemiecki PEN Club">
Niemiecki PEN Club



</doc>
<doc id="4175085" url="https://pl.wikipedia.org/wiki?curid=4175085" title="Stożkówka omącznotrzonowa">
Stożkówka omącznotrzonowa

Stożkówka omącznotrzonowa ("Conocybe rickeniana" P.D. Orton) – gatunek grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował Władysław Wojewoda w 2003 r..
Morfologia.
Średnica 1–3(4) cm. Kształt wypukły, półwypukły, dzwonkowaty lub stożkowaty, nigdy całkowicie wyprostowany. Powierzchnia gładka, błyszcząca, o barwie ochrowej, brązowej do ciemnobrązowej, nigdy złocistożółta. Wierzchołek ciemniejszy. Kapelusz prążkowany z prześwitującymi blaszkami, zwłaszcza podczas wilgotnej pogody.
Przyrośnięte, brzuchate, średnio gęste, początkowo jasnoochrowe, potem ochrowe i rdzawe. Liczba blaszek 16–20, pomiędzy nimi 1–3 międzyblaszki. Ostrza dość równe, za młodu kłaczkowate.
Wysokość 25–98 mm, średnica 0,5–2 mm, cylindryczny, kruchy, włóknisty, jasnobrązowy, ciemniejszy ku podstawie, biało oprószony.
Komórki skórki kapelusza maczugowate 29,5–44,5 × 11,5 –20 μm, z brązowawym zabarwieniem. Pileocystydy 28–49 × 8,5 –16 μm, średnio 36 × 12 μm z szyjką o rozmiarach średnio 7 × 2,5 μm, brązowawe, ze sprzążką u podstawy. Baryłkowate cheilocystydy 20,57–31,75 × 9,66 –13,75 μm, średnio 26,5 × 11,71 μm z szyjką o rozmiarach średnio 2,6 × 2,2 μm. Pleurocystyd brak. Trama zbudowana z walcowatych strzępek o średnicy 2,5–5 μm ze sprzążkami na przegrodach. Podstawki 20–27 × 8,5 –10 μm, wrzecionowate, 4-zarodnikowe, bez sprzążek bazalnych. Brak bazydioli. Zarodniki 7,11–10,56 × 4,58 –5,7 μm, średnio 8,7 × 5,1 μm, o ścianie grubości do 1,2 μm. Pory rostkowe o średnicy do 1,8 μm,środkowe, nieznacznie wystające.
Występowanie i siedlisko.
Znane jest występowanie stożkówki cienkotrzonowej w Ameryce Północnej, Europie i w Nowej Zelandii. Na terenie Polski w piśmiennictwie naukowym liczne stanowiska.
W Polsce występuje na pastwiskach, łąkach, ogrodach, polach uprawnych, przy drogach, rzadziej w lasach iglastych i liściastych i na obrzeżach lasów pod jodłami. Rośnie na ziemi, wśród traw i mchów. W Puszczy Białowieskiej notowana na odchodach żubrów.
Znaczenie.
Saprotrof. Wśród stożkówek nie ma grzybów jadalnych, niektóre są trujące. Prawdopodobnie również stożkówka omącznotrzonowa jest grzybem trującym.

</doc>
<doc id="4175086" url="https://pl.wikipedia.org/wiki?curid=4175086" title="Bitwa pod Grunwaldem (ujednoznacznienie)">
Bitwa pod Grunwaldem (ujednoznacznienie)



</doc>
<doc id="4175087" url="https://pl.wikipedia.org/wiki?curid=4175087" title="ORP Toruń">
ORP Toruń

ORP „Toruń” – nazwa noszona na przestrzeni dziejów przez okręty polskiej Marynarki Wojennej:

</doc>
<doc id="4175088" url="https://pl.wikipedia.org/wiki?curid=4175088" title="Oranjestad (ujednoznacznienie)">
Oranjestad (ujednoznacznienie)



</doc>
<doc id="4175090" url="https://pl.wikipedia.org/wiki?curid=4175090" title="Muchodławka niebieska">
Muchodławka niebieska



</doc>
<doc id="4175091" url="https://pl.wikipedia.org/wiki?curid=4175091" title="Patrolowce typu Patrol 240 Baltic">
Patrolowce typu Patrol 240 Baltic

Patrolowce typu Patrol 240 Baltic (Patrol 24 Baltic) – seria dwóch polskich okrętów patrolowych Morskiego Oddziału Straży Granicznej zbudowanych w Estonii, w służbie od 2010 roku.
Historia.
Dwa patrolowce typu Patrol 24 Baltic (numer projektu 90077), określane w Polsce jako Patrol 240 Baltic, zostały zamówione 6 stycznia 2009 r. w estońskiej stoczni Baltic Workboats A/S w Nasva w ramach rządowego programu modernizacji Straży Granicznej. Producent zwyciężył w przetargu na budowę tych jednostek, o wartości ok. 24,9 mln zł. 11 maja 2010 r. zamówione jednostki dotarły do Polski, po szkoleniu załóg, po czym 24 czerwca 2010 r. miało miejsce nadanie nazw i podniesienie bandery w Kaszubskim Dywizjonie Straży Granicznej w Gdańsku-Westerplatte. Jednostki otrzymały numery burtowe SG-111 i SG-112 i nazwy odpowiednio: „Patrol 1” i „Patrol 2” (matkami chrzestnymi zostały odpowiednio minister Elżbieta Bieńkowska i wiceminister infrastruktury Anna Wypych-Namiotko). Zastąpiły w służbie dwa starsze kutry patrolowe projektu 90: SG-142 i SG-145.
Opis.
Klasyfikowane w Polsce jako pomocnicze jednostki patrolowe, przeznaczone są do służby dozorowej i patrolowej w odległości do 20 mil morskich od brzegu, zabezpieczenia dla działań lekkich jednostek i działań płetwonurków. Konstrukcja jest jednokadłubowa, zaprojektowana zgodnie z przepisami Polskiego Rejestru Statków. Kadłub i nadbudówka są wykonane ze stopu lekkiego. Nadbudówka jest posadowiona na elastycznych fundamentach w celu zmniejszenia wibracji. Jednostki mają pochylnię rufową z elektryczną wciągarką dla operowania 5-metrowej łodzi hybrydowej. Załogę stanowi 4–6 osób, ponadto 3–5 osób grupy inspekcyjnej. Jednostki nie mają stałego uzbrojenia, jedynie podstawę słupkową na dziobie do montowania karabinu maszynowego rodziny PK kalibru 7,62 mm. Wyposażenie uzupełnia wciągarka hydrauliczna do podejmowania nielegalnych sieci połowowych, dwa reflektory szperacze na dachu nadbudówki i kamera manewrowa na rufie.

</doc>
<doc id="4175092" url="https://pl.wikipedia.org/wiki?curid=4175092" title="Pen-Zentrum">
Pen-Zentrum



</doc>
<doc id="4175093" url="https://pl.wikipedia.org/wiki?curid=4175093" title="Pen Zentrum">
Pen Zentrum



</doc>
<doc id="4175095" url="https://pl.wikipedia.org/wiki?curid=4175095" title="PEN-Zentrum der Bundesrepublik Deutschland">
PEN-Zentrum der Bundesrepublik Deutschland



</doc>
<doc id="4175096" url="https://pl.wikipedia.org/wiki?curid=4175096" title="PEN Club Republiki Federalnej Niemiec">
PEN Club Republiki Federalnej Niemiec



</doc>
<doc id="4175115" url="https://pl.wikipedia.org/wiki?curid=4175115" title="NoSQL">
NoSQL

NoSQL (nierelacyjna baza danych SQL, pierwotnie „non SQL” lub „non relational”) – baza danych zapewniająca mechanizm do przechowywania i wyszukiwania danych modelowanych w inny sposób niż relacje tabelaryczne używane w relacjach baz danych SQL.
Takie bazy danych istniały od końca lat 60. XX wieku, ale nie używano nazwy „NoSQL”. NoSQL umożliwia tworzenie prostych projektów, horyzontalne skalowanie do klastrów maszyny (co jest problemem dla relacyjnych baz danych) i lepszą kontrolę nad dostępnością. Bazy NoSQL wykorzystywane są coraz częściej w big data działających w czasie rzeczywistym. Inne cechy wspólne baz NoSQL to open source, budowa na potrzeby firm Web 2.0, brak schematu danych oraz możliwość wyboru sposobu przechowywania danych w zależności od ich specyfiki.
NoSQL stworzony został z potrzeby obsługiwania większych wolumenów danych, która wymusiła przejście na model budowania platform na klastrach mniej wydajnych serwerów. Ta zmiana wzbudziła także wątpliwości w sprawie łatwości tworzenia kodu dobrze współpracującego z bazami relacyjnymi. Struktury danych używane przez NoSQL (np. klucz–wartość, graf, dokument, szerokokolumnowe) różnią się od tych używanych domyślnie w relacyjnych bazach danych, dzięki czemu niektóre operacje NoSQL są szybsze. Wybór konkretnej bazy danych pod względem formy przechowywania danych zależy od problemu, który musi rozwiązać. Czasami struktury danych używane przez bazy danych NoSQL są również postrzegane jako „bardziej elastyczne” niż relacyjne bazy danych. Wiele baz danych w celu osiągnięcia wysokiej dostępności danych (przepustowości) rezygnuje całkowicie lub częściowo ze spójności (twierdzenie CAP Erica Brewera). NoSQL nie posiada jednego standardowego języka zapytań i interfejsu.
Bazy danych NoSQL nie spełniają ACID i co najwyżej mogą osiągnąć kompromis określany BASE ("Basically Available, Soft state, Eventual consistency"). Chociaż niektóre bazy danych takie jak: MarkLogic, Aerospike, FairCom c-treeACE, Google Spanner (NewSQL), Symas LMDB i OrientDB uczyniły je centralnym elementem swoich projektów. Istnieje niewiele systemów, które obsługują zarówno transakcje ACID, jak i standardy X/Open XA w przypadku rozproszonego przetwarzania transakcji.
Historia.
Nazwa.
Termin NoSQL po raz pierwszy został użyty przez Carlo Strozziego w 1998 roku jako nazwa dla lekkiej relacyjnej bazy open source "Strozzi NoSQL". RDBMS NoSQL różni się od ogólnej koncepcji NoSQL z 2009 roku. Strozzi sugeruje, że ponieważ obecny ruch NoSQL „całkowicie odchodzi od modelu relacyjnego, powinien zatem zostać nazwany bardziej stosownie – NoREL”.
W 2009 roku Johan Oskarsson szukał dla spotkania Hadoop w San Francisco nazwy, która stanowiłaby jednocześnie dobry hashtag Twittera; krótkiej, łatwej do zapamiętania i takiej, dla której Google nie wyświetlałby zbyt wielu wyników, tak aby wyszukiwanie po nazwie pozwalało łatwo znaleźć spotkanie. Poprosił o sugestie na kanale IRC #cassandra i spośród propozycji wybrał nazwę NoSQL, którą zgłosił Eric Evans z RackSpace. Spotkanie dotyczyło otwartych, rozproszonych, nierelacyjnych systemów baz danych. Nazwa NoSQL była negatywna i nie do końca pasowała do opisywanych systemów jednak termin ten rozpowszechnił się na ogólnoświatową sieć i stał się de facto nazwą trendu w IT.
Niektórzy zwolennicy systemów NoSQL twierdzą, że nazwa NoSQL nie oznacza „nie” dla SQL a raczej oznacza „Not Only SQL” ("z ang. nie tylko SQL"), podkreślając możliwość obsługi języka zapytań SQL.
Początki.
Pomysł nierelacyjnych baz danych nie jest nowy, a wykorzystanie nierelacyjnych repozytoriów rozpoczęło się w czasach pierwszych komputerów. Nierelacyjne bazy danych rozkwitały w latach 60. XX wieku, w czasach komputerów mainframe, a później, w momencie dominacji relacyjnych baz danych DBMS, znalazły zastosowanie w wyspecjalizowanych repozytoriach, na przykład w hierarchicznych usługach katalogowych. Pojawienie się nierelatywnego systemu DBMS nowej generacji wynikało z potrzeby stworzenia równoległych systemów rozproszonych dla wysoce skalowalnych aplikacji internetowych, takich jak wyszukiwarki internetowe.
NoSQL zyskał popularność na początku XXI wieku, gdy pojawiły się nowe potrzeby firm Web 2.0, takich jak Facebook, Google i Amazon.com, Netflix, Yahoo!, eBay, Hulu, IBM i wiele innych.
Na początku 2000 roku Google Inc. zbudował swoją wysoce skalowalną wyszukiwarkę i aplikacje: Gmail, mapy Google, Google Earth, Google Finance i Google Aplikacje – rozwiązując problemy związane ze skalowalnością i równoległym przetwarzaniem dużych ilości danych. W rezultacie utworzono "rozproszony system plików", "column-family-oriented data store", "distributed coordination system", środowisko uruchomieniowe oparte na algorytmie MapReduce. Publikacja przez Google opisów tych technologii spowodowała wzrost zainteresowania programistów oprogramowaniem open source, w wyniku czego powstał Hadoop i powiązane projekty mające na celu stworzenie podobnych technologii. Pojawienie się Hadoop położyło podwaliny pod szybki wzrost NoSQL. Rok później w 2007 r. Amazon postanowił podzielić się informacjami o swoim systemie Dynamo.
Modele danych i przykładowe bazy danych.
Każde rozwiązanie NoSQL wykorzystuje inny model. Istnieją różne podejścia do klasyfikacji baz danych NoSQL, każda z różnymi kategoriami i podkategoriami.
Wiele baz danych nie pasuje jednoznacznie do żadnej z kategorii, np. OrientDB określa się jako bazę dokumentów i bazę grafową.
Bazy klucz–wartość.
Magazyn klucz–wartość korzysta z asocjacyjnej tablicy (znanej również jako mapa lub słownik) jako podstawowego modelu danych. W tym modelu dane są reprezentowane jako zbiór par klucz–wartość, tak że każdy możliwy klucz pojawia się najwyżej jeden raz w kolekcji. Wykorzystywana jest do: przechowywania obrazów, przechowywania danych sesji, koszyka zakupów, tworzenia wyspecjalizowanych systemów plików, jako pamięci podręcznych obiektów, a także w systemach zaprojektowanych pod kątem skalowalności.
Model klucz–wartość jest jednym z najprostszych nietrywialnych modeli danych, a bogatsze modele danych są często implementowane jako jego rozszerzenie. Model klucz–wartość może zostać rozszerzony na dyskretnie uporządkowany model, który utrzymuje klucze w porządku leksykograficznym. Ponieważ magazyny klucz–wartość zawsze wykorzystują klucz główny, przeważnie cechują się wysoką wydajnością i są łatwo skalowalne. Magazyn klucz–wartość należy odpytywać po kluczu.
Magazyny klucz–wartość mogą wykorzystywać modele spójności od spójności ostatecznej (wartość zreplikowana na inne serwery) do możliwości serializacji. Niektóre bazy danych obsługują porządkowanie kluczy. Sposobem na rozwiązanie konfliktu aktualizacji może być faworyzowanie najnowszego wpisu lub zwrócenie wszystkich wartości w celu dokonania wyboru. Istnieją różne implementacje sprzętowe, a niektórzy użytkownicy przechowują dane w pamięci RAM, SSD, HDD.
Dokument.
Dokument jest głównym pojęciem baz dokumentów. Ogólnie zakłada się, że dokumenty zawierają i kodują dane (lub informacje) w niektórych standardowych formatach lub kodowaniach tj.: XML, JSON, YAML, a także formy binarne tj. BSON. Dokumenty są adresowane w bazie danych za pomocą unikalnego klucza, który reprezentuje ten dokument. Jedną z innych cech charakterystycznych bazy danych zorientowanej na dokumenty jest to, że oprócz wyszukiwania klucza przeprowadzanego przez magazyn klucz–wartość, baza danych oferuje również interfejs API lub język zapytań, który pobiera dokumenty na podstawie ich zawartości. Dokument jest używany do logowania zdarzeń, analizy stron internetowych lub analizy w czasie rzeczywistym, aplikacjach e-commerce.
Różne implementacje oferują różne sposoby organizowania lub grupowania dokumentów: kolekcje, tagi, niewidoczne metadane, hierarchie katalogów, wiadra.
W tabelarycznych relacyjnych bazach danych każda kolumna musi zawierać taką samą sekwencję pól definiowana przez wartość lub oznaczona jako "null"; podczas gdy dokumenty w kolekcji mogą mieć zupełnie inne pola.
Rodzina kolumn.
Analogicznie do relacyjnych baz danych, rodzina kolumn jest „tabelą”, a każda para klucz–wartość jest „rzędem”. Każda kolumna to krotka (triplet) składająca się z nazwy kolumny, wartości i stempla czasu. Stempel czasu jest odpowiedzą na problem aktualizacji. Istnieją dwa typy rodzin kolumn: standardowa rodzina kolumn i super rodzina kolumn. Rodzina kolumn jest używana do logowania zdarzeń, zarządzania treścią, jako liczniki, do wygasających danych.
Graf.
Ten rodzaj bazy danych jest przeznaczony dla danych, których relacje są dobrze reprezentowane jako wykres składający się z elementów powiązanych ze skończoną liczbą relacji między nimi. Rodzajem danych mogą być relacje społeczne, połączenia transportu publicznego, mapy drogowe, topologie sieci itp. Baza grafów jest oparta na węzłach (encje), krawędziach (relacje), właściwościach, teorii grafów. Grafy są używane w sieciach społecznościowych, do wytyczania tras.
Obsługa danych relacyjnych.
Ponieważ większość baz danych NoSQL nie ma możliwości dołączania zapytań, schemat bazy danych zasadniczo musi być różnie zaprojektowany. Istnieją trzy główne techniki obsługi danych relacyjnych w bazie danych NoSQL.
Wiele zapytań ().
Zamiast odzyskiwać wszystkie dane za pomocą jednego zapytania, często wykonuje się kilka zapytań w celu uzyskania pożądanych danych. Zapytania NoSQL są często szybsze niż tradycyjne zapytania SQL, więc koszt konieczności wykonania dodatkowych zapytań może być akceptowalny.
Buforowanie, replikacja i nienormalizowane dane ().
Zamiast tylko przechowywać klucze obce, często zachowuje się rzeczywiste obce wartości wraz z danymi modelu. Na przykład każdy komentarz do bloga może zawierać oprócz identyfikatora użytkownika także nazwę użytkownika, zapewniając w ten sposób łatwy dostęp do nazwy użytkownika bez konieczności ponownego wyszukiwania. Kiedy jednak zmieni się nazwa użytkownika, będzie ona musiała zostać zmieniona w wielu miejscach w bazie danych. Tak więc to podejście działa lepiej, gdy odczyty są znacznie częstsze niż zapisy.
Zagnieżdżanie danych ().
W bazach danych dokumentów, takich jak MongoDB, często umieszcza się więcej danych w mniejszej liczbie zbiorów. Na przykład w aplikacji do blogowania można wybrać przechowywanie komentarzy w dokumencie posta na blogu, tak aby po pojedynczym pobieraniu otrzymywano wszystkie komentarze. Tak więc w tym podejściu pojedynczy dokument zawiera wszystkie dane potrzebne do określonego zadania.

</doc>
<doc id="4175117" url="https://pl.wikipedia.org/wiki?curid=4175117" title="Stephanoxis">
Stephanoxis

Stephanoxis – rodzaj ptaka z podrodziny kolibrów (Trochilinae) w rodzinie kolibrowatych (Trochilidae).
Zasięg występowania.
Rodzaj obejmuje gatunki występujące we wschodniej Ameryce Południowej (Brazylia, Paragwaj i Argentyna).
Morfologia.
Długość ciała 8,5–9,5 cm; masa ciała samców 3–3,7 g, samic 2,2 g.
Systematyka.
Podział systematyczny.
Do rodzaju należą następujące gatunki:

</doc>
<doc id="4175122" url="https://pl.wikipedia.org/wiki?curid=4175122" title="Valeria (stolica tytularna)">
Valeria (stolica tytularna)

Valeria (łac. "Dioecesis Valariensis") – stolica historycznej diecezji w Hiszpanii istejącej między V a VIII wiekiem, sufragania metropolii Toledo. Współczesne miasto Las Valeras. 
Obecnie katolickie biskupstwo tytularne ustanowione przez Pawła VI w 1969.

</doc>
<doc id="4175126" url="https://pl.wikipedia.org/wiki?curid=4175126" title="Marcelin II">
Marcelin II



</doc>
<doc id="4175132" url="https://pl.wikipedia.org/wiki?curid=4175132" title="Parafia Świętej Trójcy w Chwarstnicy">
Parafia Świętej Trójcy w Chwarstnicy

Parafia pod wezwaniem Świętej Trójcy w Chwarstnicy – parafia rzymskokatolicka należąca do dekanatu Gryfino, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Chwarstnicy.
Miejsca święte.
Kościoły filialne i kaplice.
Na terenie parafii znajduje się pięć kościołów filialnych:
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="4175135" url="https://pl.wikipedia.org/wiki?curid=4175135" title="Urząd Büsum-Wesselburen">
Urząd Büsum-Wesselburen



</doc>
<doc id="4175139" url="https://pl.wikipedia.org/wiki?curid=4175139" title="Urząd Kirchspielslandgemeinde Heider Umland">
Urząd Kirchspielslandgemeinde Heider Umland



</doc>
<doc id="4175142" url="https://pl.wikipedia.org/wiki?curid=4175142" title="Wydział Dziennikarstwa Informacji i Bibliologii UW">
Wydział Dziennikarstwa Informacji i Bibliologii UW



</doc>
<doc id="4175143" url="https://pl.wikipedia.org/wiki?curid=4175143" title="Fukushima (ujednoznacznienie)">
Fukushima (ujednoznacznienie)



</doc>
<doc id="4175145" url="https://pl.wikipedia.org/wiki?curid=4175145" title="Partia Wolności (Indonezja)">
Partia Wolności (Indonezja)

Partia Wolności (ind. "Partai Merdeka") – indonezyjska, nacjonalistyczna partia polityczna o profilu sekularnym.
Historia i wyniki wyborcze.
Partia została założona 10 października 2002 roku w Dżakarcie przez grupę aktywistów rozczarowanych aktywnością innych ugrupowań politycznych powstałych po upadku reżimu gen. Suharto. 
Po raz pierwszy ugrupowanie wystartowało w wyborach parlamentarnych w 2004 roku rejestrując swoje listy w 22 prowincjach Indonezji. Ostatecznie partia zdobyła 0,7% głosów, nie uzyskując w ten sposób ani jednego mandatu w Ludowej Izbie Reprezentantów oraz Regionalnej Radzie Reprezentantów. W kolejnych wyborach zorganizowanych w 2009 roku, PM uzyskała wynik na poziomie 0,11% ważnie oddanych głosów co również nie przełożyło się na ani jeden mandat w jakiejkolwiek z izb. Ugrupowanie nie wystartowało w wyborach parlamentarnych w 2014 roku.

</doc>
<doc id="4175146" url="https://pl.wikipedia.org/wiki?curid=4175146" title="Urząd Kirchspielslandgemeinden Eider">
Urząd Kirchspielslandgemeinden Eider



</doc>
<doc id="4175148" url="https://pl.wikipedia.org/wiki?curid=4175148" title="Kaplica św. Marii Magdaleny w Dingli">
Kaplica św. Marii Magdaleny w Dingli

Kaplica świętej Marii Magdaleny (, ) – rzymskokatolicka kaplica w granicach Dingli na Malcie, pod wezwaniem św. Marii Magdaleny. Góruje ona nad klifami Dingli, i dlatego nazywana jest potocznie il-kappella tal-irdum (kaplica klifów). Zbudowana została w roku 1646 na miejscu wcześniejszej, istniejącej od co najmniej XV wieku. Jej prosta architektura jest typowa dla maltańskich kaplic położonych na uboczu.
Historia.
Data budowy kaplicy nie jest znana, lecz najstarsze zapiski na temat budynku pochodzą z roku 1446. Kaplica stoi na klifach Dingli, z daleka od miasta. Używana była przez rolników mieszkających w pobliskich gospodarstwach. W roku 1575 kaplica była w ruinie, a później zawaliła się. Została odbudowana w XVII wieku, i otwarta powtórnie 15 kwietnia 1646 roku przez biskupa Miguela Balaguera. Odbudowa upamiętniona została łacińską inskrypcją ponad wejściem.
W roku 1777 w pobliżu drzwi umieszczono tabliczkę z napisem "non gode l'immunita ecclesias", aby wskazać, że kaplica nie miała immunitetu kościelnego, tzn. nie zapewniała ochrony osobom poszukiwanym przez prawo.
W XIX wieku biskup Gaetano Pace Forno zdesakralizował kaplicę, lecz później została ponownie konsekrowana. W dniu 4 lutego 1936 roku w kaplicę uderzył piorun, niszcząc okrągłe okno na fasadzie, które po pewnym czasie naprawiono.
W maju 2005 roku Restoration Unit Ministerstwa Zasobów i Infrastruktury rozpoczął odnawianie kaplicy; nadzór prowadził architekt David Vassallo. Prace obejmowały wyprostowanie dachu, wymianę starego cementu na wapno hydrauliczne, oraz położenie nowej nawierzchni w kaplicy i na placu przed nią. Umieszczono też replikę tablicy "non gode l'immunita ecclesias", ponieważ oryginalna została skradziona. Parafia Dingli zamówiła nowy ołtarz, a Dun Ġwann Abela i jego rodzina ofiarowali retabulum. Inauguracja odnowionej kaplicy nastąpiła 20 maja 2007 roku.
Kaplica została ponownie uderzona przez piorun podczas burzy 10 grudnia 2014 roku. Uszkodzone zostało okno i górna część fasady. Kawałki gruzu spadły na ołtarz, uszkadzając nastawę ołtarzową. Zniszczenia zostały naprawione przez Restoration Directorate, i kaplicę otwarto w kwietniu 2015 roku.
Architektura.
Kaplica św. Marii Magdaleny ma prostą konstrukcję, typową dla maltańskich kaplic leżących na uboczu. Budowla jest prostokątna, z fasadą zawierającą pojedyncze wejście oraz okrągłe okno u szczytu. Fasada kończy się ukośnym dachem z niewielkim krzyżem na szczycie. Zaraz ponad drzwiami znajduje się łacińska inskrypcja, poniżej okna widnieje płyta, na której była tarcza herbowa. Przed kaplicą znajduje się niewielki podniesiony plac (), na który prowadzą schody, z boku oraz na tyłach kaplicy zainstalowana jest barierka, chroniąca osoby odwiedzające od upadku w dół klifów.
W środku znajduje się ołtarz, zbudowany z maltańskiego wapienia. Retabulum tworzy obraz "The Risen Christ" (Chrystus Zmartwychwstały), autorstwa Paula Camilleri Cauchi, przedstawiający Jezusa Zmartwychwstałego przebaczającemu Marii Magdalenie.
W kaplicy celebrowana jest raz do roku uroczysta msza święta, w dniu 22 lipca, w święto patronki kaplicy.
Kaplica umieszczona jest na liście National Inventory of the Cultural Property of the Maltese Islands pod nr 2308.

</doc>
<doc id="4175151" url="https://pl.wikipedia.org/wiki?curid=4175151" title="Urząd Marne-Nordsee">
Urząd Marne-Nordsee



</doc>
<doc id="4175155" url="https://pl.wikipedia.org/wiki?curid=4175155" title="Urząd Mitteldithmarschen">
Urząd Mitteldithmarschen



</doc>
<doc id="4175161" url="https://pl.wikipedia.org/wiki?curid=4175161" title="Vela">
Vela



</doc>
<doc id="4175165" url="https://pl.wikipedia.org/wiki?curid=4175165" title="Johnathan Motley">
Johnathan Motley

Johnathan Landus Motley (ur. 4 maja 1995 w Houston) – amerykański koszykarz, występujący na pozycji silnego skrzydłowego, obecnie zawodnik Lokomotiwu Kubań.
23 lipca 2018 został wysłany, wraz z prawami draftu do Renaldasa Seibutisa, do Los Angeles Clippers w zamian za prawa do Maarty Leunena i zobowiązania gotówkowe. Z klubem podpisał umowę na występy zarówno w NBA, jak i zespole G-League – Agua Caliente Clippers.
3 sierpnia 2021 dołączył do rosyjskiego Lokomotiwu Kubań.

</doc>
<doc id="4175168" url="https://pl.wikipedia.org/wiki?curid=4175168" title="Antoni Ławrynowicz (ksiądz)">
Antoni Ławrynowicz (ksiądz)

Antoni Tomasz Ławrynowicz in. Antoni Tomasz Łaurynowicz (ur. 20 grudnia 1750, zm. po 1796) – polski ksiądz, pedagog, bajkopisarz, autor zbioru "Pół kopy bajek" z 1789 roku.
Uczył się najpierw w kolegium jezuickim w Poszawszu, po jego ukończeniu 21 sierpnia 1766 roku wstąpił do zakonu jezuitów. Pod nowicjacie w latach 1769-1772 studiował retorykę i filozofię na Uniwersytecie Wileńskim. W roku szkolnym 1773/1774 był nauczycielem w jezuickim kolegium wileńskim, następnie po kasacie zakonu jezuitów w Szkole Wojewódzkiej w Mińsku, od 1777 roku wykładowca na Uniwersytecie Wileńskim. W okresie ukończył teologię na Uniwersytecie Wileńskim, uzyskał doktorat z filozofii oraz święcenia kapłańskie. Pod koniec lat 80. XVIII wieku został proboszczem w parafii Wniebowzięcia Najświętszej Maryi Panny w Puńsku. Kanonik inflancki najprawdopodobniej po 1793 roku. W 1796 roku wzmiankowany jako osoba żyjąca, być może w latach 1800-1802 był w klasztorze w Witebsku, dalsze losy oraz miejsce i data śmierci pozostają nieznane.

</doc>
<doc id="4175170" url="https://pl.wikipedia.org/wiki?curid=4175170" title="Wioślarstwo na Letnich Igrzyskach Olimpijskich 2016 – czwórka bez sternika wagi lekkiej mężczyzn">
Wioślarstwo na Letnich Igrzyskach Olimpijskich 2016 – czwórka bez sternika wagi lekkiej mężczyzn

Rywalizacja w czwórce bez sternika wagi lekkiej mężczyzn w wioślarstwie na Letnich Igrzyskach Olimpijskich 2016 rozgrywana była między 8 a 12 sierpnia na Lagoa Rodrigo de Freitas.
Do zawodów zgłoszonych zostało 13 osad.
Wyniki.
Eliminacje.
Do półfinałów awansowały dwie pierwsze osady z każdego biegu. Pozostałe osady wzięły udział w repasażach.
Repasaże.
Trzy pierwsze osady awansowały do półfinałów.
Półfinały.
Trzy pierwsze osady z każdego z półfinałów awansowały do finału A. Pozostałe osady awansowały do finału B.

</doc>
<doc id="4175174" url="https://pl.wikipedia.org/wiki?curid=4175174" title="Lutynia Polska">
Lutynia Polska



</doc>
<doc id="4175175" url="https://pl.wikipedia.org/wiki?curid=4175175" title="Wioślarstwo na Letnich Igrzyskach Olimpijskich 2016 – ósemka mężczyzn">
Wioślarstwo na Letnich Igrzyskach Olimpijskich 2016 – ósemka mężczyzn

Rywalizacja w ósemkach mężczyzn w wioślarstwie na Letnich Igrzyskach Olimpijskich 2016 rozgrywana była między 8 a 13 sierpnia na Lagoa Rodrigo de Freitas.
Do zawodów zgłoszonych zostało 7 osad.
Wyniki.
Eliminacje.
Do finału bezpośrednio awansowali zwycięzcy biegów. Pozostałe osady wzięły udział w repasażu.
Repasaże.
Cztery pierwsze osady awansowały do finału. Pozostałe osady odpadły.

</doc>
<doc id="4175178" url="https://pl.wikipedia.org/wiki?curid=4175178" title="Górna Sucha">
Górna Sucha



</doc>
<doc id="4175194" url="https://pl.wikipedia.org/wiki?curid=4175194" title="Europejska Akademia Nauk i Sztuk Pięknych">
Europejska Akademia Nauk i Sztuk Pięknych

Europejska Akademia Nauk i Sztuk Pięknych w Salzburgu (European Academy of Sciences and Arts – EASA) – międzynarodowa organizacja pozarządowa, powołana w 1990 przez kraje członkowskie Wspólnot Europejskich.
Członkami akademii jest ponad 2000 najwybitniejszych naukowców i artystów z całej Europy, wśród których jest 31 laureatów Nagrody Nobla. EASA stawia sobie za cel analizę i rozwiązywanie we współpracy z przedstawicielami władz, wyznań i religii problemów stojących przed społecznością europejską oraz wspieranie ogólnoeuropejskiej twórczości naukowej i artystycznej.
European Academy of Sciences and Arts zrzesza przedstawicieli nauk humanistycznych, medycznych, artystycznych, przyrodniczych, społecznych (w tym prawa i ekonomii), technicznych, religijnych oraz związanych z zarządzaniem. EASA regularnie angażuje się w projekty i organizuje wydarzenia dotyczące każdego z tych obszarów badań. Z Akademią współpracuje sześć instytutów, prowadzi ona również swój własny uniwersytet, Alma Mater Europaea, z siedzibą w austriackim Salzburgu.

</doc>
<doc id="4175201" url="https://pl.wikipedia.org/wiki?curid=4175201" title="Keszthely (stacja kolejowa)">
Keszthely (stacja kolejowa)

Keszthely (węg. "Keszthely vasútállomás") – stacja kolejowa w Keszthely, w komitacie Zala, na Węgrzech. 
Stacja znajduje się na linii 26b Balatonszentgyörgy – Tapolca i obsługuje pociągi wszystkich kategorii. 

</doc>
<doc id="4175202" url="https://pl.wikipedia.org/wiki?curid=4175202" title="Alfafar-Benetússer">
Alfafar-Benetússer

Alfafar-Benetússer (hiszp. "Estación de Alfafar-Benetúser") – stacja kolejowa w miejscowości Benetússer, w prowincji Walencja, we wspólnocie autonomicznej Walencja, w Hiszpanii.
Jest obsługiwana przez pociągi linii C-1, C-2 Cercanías Valencia i Media Distancia przewoźnika RENFE.
Położenie stacji.
Znajduje się na linii kolejowej Madryt – Walencja w km 107,6.
Historia.
Stacja została otwarta 24 października 1852 wraz z odcinkiem Walencja-Silla linii Walencja-Xátiva. Linię zbudowała Compañía del Ferrocarril de Játiva a El Grao de Valencia. W 1862 spółka przeszła do większej kompanii o nazwie Sociedad de los Ferrocarriles de Almansa a Valencia y Tarragona. Stan ten się utrzymywał do 1941, kiedy to nastąpiła nacjonalizacja kolei w Hiszpanii i powstanie RENFE.
Od 31 grudnia 2004 Renfe Operadora obsługuje linie kolejowe, podczas gdy Adif jest właścicielem obiektów kolejowych.

</doc>
<doc id="4175205" url="https://pl.wikipedia.org/wiki?curid=4175205" title="Albinia (stacja kolejowa)">
Albinia (stacja kolejowa)

Albinia (wł. "Stazione di Albinia") – stacja kolejowa w Albinia (część gminy Orbetello), w prowincji Grosseto, w regionie Toskania, we Włoszech. Znajduje się na linii Piza – Rzym. Położona jest około 9 km od centrum gminy Capalbio.
Według klasyfikacji RFI ma kategorię "brązową".
Połączenia.
Stacja jest obsługiwana przez pociągi regionalne w kierunku Grosseto, Roma Termini i Pizy.

</doc>
<doc id="4175206" url="https://pl.wikipedia.org/wiki?curid=4175206" title="ORP Orlik (1962)">
ORP Orlik (1962)

ORP Orlik – polski trałowiec bazowy z okresu zimnej wojny, jednostka prototypowa serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 30 maja 1962 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 24 sierpnia 1963 roku. Intensywnie eksploatowana jednostka, oznaczona numerem burtowym 613, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po ponad 25-letnim czasie użytkowania w październiku 1989 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat.
ORP „Orlik” zbudowany został w Stoczni im. Komuny Paryskiej w Gdyni (numer stoczniowy 206F/1). Głównym budowniczym okrętu był Eugeniusz Kotowicz, zaś nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 1 września 1961 roku, a zwodowany został 30 maja 1962 roku. Trałowiec otrzymał tradycyjną dla polskich okrętów minowych nazwę pochodzącą od ptaka. W czerwcu 1963 roku rozpoczęły się próby morskie jednostki.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt miał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się początkowo z 49 osób – 5 oficerów, 16 podoficerów i 28 marynarzy.
Służba.
ORP „Orlik” został wcielony do służby w Marynarce Wojennej 24 sierpnia 1963 roku, w obecności Szefa Sztabu Generalnego Wojska Polskiego gen. broni Jerzego Bordziłowskiego i dowódcy Marynarki Wojennej wiceadm. Zdzisława Studzińskiego. Okręt z oznaczeniem burtowym 613 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu, a jego pierwszym dowódcą został kpt. mar. Zenon Kulej. Zadaniem okrętu było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej. W dniach 3–7 lipca 1965 roku zespół okrętów MW (OORP „Orlik”, „Jastrząb” i „Wicher”) pod dowództwem kmdra por. dypl. Tadeusza Mandata złożył wizytę w Helsinkach. W lutym 1967 roku załoga trałowca ufundowała książeczkę mieszkaniową PKO 12-letniej wychowance Domu dziecka w Malborku, Annie Bellowskiej. Od 28 lipca do 1 sierpnia 1967 roku OORP „Orlik”, „Albatros” i „Wicher”, pod dowództwem kadm. Zygmunta Rudomino, gościły w Edynburgu. W dniach 4–8 maja 1968 roku zespół okrętów MW (OORP „Orlik”, „Czapla”, „Wicher”, „Sęp” i „Bielik”) pod dowództwem wiceadm. Zdzisława Studzińskiego złożył wizytę w Rostocku.
Na początku lat 70. ORP „Orlik” był jednostką flagową I grupy 13. Dywizjonu Trałowców. Między 11 a 15 października 1971 roku, z okazji „Dni Polskich” w Göteborgu gościł zespół okrętów MW w składzie: OORP „Orlik”, „Kormoran” i „Gryf”, pod dowództwem kmdra Józefa Ćwirko. W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 643. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 668. W dniach 23–27 lipca 1976 roku zespół okrętów MW (OORP „Orlik”, „Warszawa” i „Studzianki”) pod dowództwem wadm. Ludwika Janczyszyna złożył wizytę w Leningradzie, uczestnicząc w defiladzie okrętów na Newie. Do pierwotnego oznaczenia (613) okręt powrócił w połowie 1978 roku. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83, otrzymując wyróżnienie dowódcy MW. Od 6 do 9 sierpnia 1987 roku OORP „Orlik”, „Mewa” i „Wodnik”, pod dowództwem kmdra Kazimierza Wolana, złożyły wizytę w Helsinkach.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT. W drugiej połowie lat 80. na jednostce testowano prototyp zestawu rakietowo-artyleryjskiego ZU-23-2MR Wróbel II.
ORP „Orlik” został wycofany ze służby po ponad 25-letnim okresie eksploatacji 16 października 1989 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175207" url="https://pl.wikipedia.org/wiki?curid=4175207" title="Port lotniczy Narjan-Mar">
Port lotniczy Narjan-Mar

Port lotniczy Narjan-Mar (IATA: NNM, ICAO: ULAM) – lotnisko w Rosji, 3 km na wschód od miasta Narjan-Mar, stolicy Nienieckiego Okręgu Autonomicznego. Lotnisko jest wojskowo-cywilne. Posiada jeden betonowy pas startowy o długości 2500 m. Narjan-Mar jest jedynym portem lotniczym na wybrzeżu Morza Barentsa pomiędzy Archangielskiem a Nową Ziemią.
Wypadki.
19 grudnia 2017 samolot An-2 lecący z Narjan-Mar do Charuty krótko po starcie runął na ziemię. W wyniku wypadku zginęły 4 osoby, a 9 zostało rannych. Prawdopodobną przyczyną wypadku było przeciążenie maszyny lub awaria silnika.

</doc>
<doc id="4175213" url="https://pl.wikipedia.org/wiki?curid=4175213" title="Aprem Mooken">
Aprem Mooken

Aprem Mooken – duchowny Asyryjskiego Kościoła Wschodu, od 1968 biskup metropolita Indii, a tym samym zwierzchnik Asyryjskiego Kościoła Wschodu w Indiach. Sakrę otrzymał 21 czerwca 1968 roku.

</doc>
<doc id="4175218" url="https://pl.wikipedia.org/wiki?curid=4175218" title="Gare d’Étival-Clairefontaine">
Gare d’Étival-Clairefontaine

Gare d’Étival-Clairefontaine – stacja kolejowa w miejscowości Étival-Clairefontaine, w departamencie Wogezy, w regionie Grand Est, we Francji. Jest zarządzana przez SNCF i obsługiwana przez pociągi TER Lorraine.
Położenie.
Znajduje się na linii Lunéville – Saint-Dié, na km 424,125 między stacjami Raon-l’Étape i Saint-Michel-sur-Meurthe, na wysokości 302 m n.p.m.
Historia.
Stację otwarto 15 listopada 1864 przez Compagnie des chemins de fer de l’Est, kiedy otwarto odcinek linii z Raon-l’Étape do Saint-Dié.

</doc>
<doc id="4175221" url="https://pl.wikipedia.org/wiki?curid=4175221" title="Antoni Łaurynowicz">
Antoni Łaurynowicz



</doc>
<doc id="4175224" url="https://pl.wikipedia.org/wiki?curid=4175224" title="Franciszek Dźwigoński">
Franciszek Dźwigoński

Franciszek Dźwigoński, pseud. Prot (ur. 25 lipca 1913 w Jeleniu, zm. 26 października 1993 w Suchej Beskidzkiej) – polski duchowny katolicki, prałat, podczas II wojny światowej kapelan Zgrupowania Żelbet Armii Krajowej.
Życiorys.
Urodził się 25 lipca 1913 we wsi Jeleń koło Jaworzna (obecnie dzielnica tego miasta). Był synem Karola Dźwigońskiego.
2 maja 1937 ukończył Wyższe Seminarium Duchowne Archidiecezji Krakowskiej. Był także absolwentem Wydziału Teologicznego Uniwersytetu Jagiellońskiego. W 1937 przyjął również święcenia kapłańskie.
W latach 1937–1939 był wikariuszem w parafii św. Marcina we wsi Poręba Żegoty koło Alwerni. Od 1939 był wikariuszem, a od 1944 administratorem, a od 1948 proboszczem położonej na terenie podkrakowskiej wsi Piaski Wielkie parafii Najświętszego Serca Pana Jezusa. Podczas II wojny światowej prowadził w Krakowie działalność konspiracyjną posługując się pseudonimem „Prot”. Był jednym z inicjatorów ruchu oporu na Piaskach Wielkich. Już w listopadzie 1939 założył tajny klub Stronnictwa Pracy i Komitet Pomocy dla Rodzin. Współpracował ze Związkiem Walki Zbrojnej/Armią Krajową był kapelanem Zgrupowania Żelbet w stopniu kapitana, utrzymywał kontakt z okręgowym delegatem rządu na uchodźstwie Tadeuszem Sewerynem ps. „Socha”. Organizował pomoc, zwłaszcza żywnościową, dla partyzantów, Żydów z getta i więźniów obozów koncentracyjnych. W 1944 był jednym z założycieli klubu sportowego Orzeł Piaski Wielkie, który był zapleczem szkoleniowym AK. Boisko klubowe powstało na terenie należącym do kościoła. Przez cały okres okupacji w parafii działały: koło Polskiego Czerwonego Krzyża, parafialny komitet Caritas oraz oddział powiatowy Rady Głównej Opiekuńczej. Ksiądz Dźwigoński prowadził także tajne nauczanie i założył ochronkę dla dzieci. W 1944 zorganizował Komitet Elektryfikacji i objął nadzorem powstanie sieci elektrycznej na terenie Piasków Wielkich. Po wojnie odznaczony Srebrnym Krzyżem Zasługi z Mieczami. W następnych latach był nękany przez krakowskie UB, łącznie ponad 40 razy stawał przed sądami i kolegiami w PRL.
W 1956 był inicjatorem postawienia w Krakowie, na wzgórzu Sadka (pomiędzy Piaskami Wielkimi a Prokocimiem), krzyża pamiątkowego stanowiącego wotum dziękczynne za przetrwanie okupacji hitlerowskiej i stalinowskiej – uniknięcie pacyfikacji parafii i ocalenie krakowskich żołnierzy AK przed wywózką do Związku Radzieckiego.
Od 1957 był proboszczem parafii Wniebowzięcia Najświętszej Maryi Panny w Oświęcimiu, gdzie swoją patriotyczno-narodową postawą naraził się władzom komunistycznym. W wyniku ich presji na arcybiskupa krakowskiego został przeniesiony do Makowa Podhalańskiego.
W 1962 został trzydziestym czwartym proboszczem parafii Przemienienia Pańskiego w Makowie. Był także dziekanem dekanatu makowskiego. Doprowadził do rozkwitu makowskiego kościoła i jego otoczenia oraz nadania mu tytułu Sanktuarium Matki Bożej Makowskiej Opiekunki Rodzin. Dzięki jego staraniom doszło do ukoronowania obrazu Matki Bożej Makowskiej przez Jana Pawła II podczas jego pierwszej pielgrzymki do ojczyzny. Jego wikariuszami byli m.in. Stanisław Dziwisz (1963–1965), Jan Szkodoń (1970–1972), Józef Morawa (1974–1979) Bogdan Waliczek (1985–1987) i Adam Kozłowski (1986–1988), a jednym z ministrantów – Kazimierz Jancarz. Od 1969 był kapelanem honorowym Jego Świątobliwości, a od 1974 prałatem papieskim. Był jednym z nielicznych starszych kapłanów w Archidiecezji Krakowskiej mocno zaangażowanych w Ruch Światło-Życie, od początku lat siedemdziesiątych. Był współpracownikiem i doradcą administracyjno-ekonomicznym metropolitów krakowskich Karola Wojtyły i Franciszka Macharskiego. Posługę w makowskiej parafii pełnił do 1989.
Zmarł 26 października 1993 w Suchej Beskidzkiej. Został pochowany na cmentarzu parafialnym w Makowie Podhalańskim. Pogrzeb przeprowadził arcybiskup krakowski Franciszek Macharski w koncelebrze trzech innych biskupów i ponad stu kapłanów. Specjalną depeszę kondolencyjną przysłał Jan Paweł II.
Pośmiertnie, w 1994, został odznaczony Krzyżem Armii Krajowej.
Upamiętnienie.
Od 1956 w Krakowie stoi krzyż zwany krzyżem księdza Dźwigońskiego.
W 1995 Franciszek Rusek opublikował i wydał własnym nakładem książkę "„Prot” – ks. prałat Franciszek Dźwigoński : życie i działalność 1913–1993".
Od 2001 roku stadion piłkarski Orła Piaski Wielkie nosi imię księdza prałata Franciszka Dźwigońskiego. Na budynku klubowym znajduje się tablica pamiątkowa poświęcona patronowi.
Ulice jego imienia znajdują się w Krakowie, na Piaskach Wielkich oraz w Makowie Podhalańskim (od stycznia 2016).

</doc>
<doc id="4175225" url="https://pl.wikipedia.org/wiki?curid=4175225" title="Dźwigoński">
Dźwigoński



</doc>
<doc id="4175227" url="https://pl.wikipedia.org/wiki?curid=4175227" title="Parlament Kenii">
Parlament Kenii

Parlament Kenii – bikameralny organ władzy ustawodawczej w Kenii. Dzieli się na dwie izby:

</doc>
<doc id="4175228" url="https://pl.wikipedia.org/wiki?curid=4175228" title="Janusz Szwedo">
Janusz Szwedo

Janusz Szwedo (ur. 19 września 1949 w Krakowie) – polski arabista, tłumacz i dyplomata.
Życiorys.
W 1976 uzyskał stopień magistra filologii orientalnej w zakresie arabistyki na Wydziale Filologicznym Uniwersytetu Jagiellońskiego. Po ukończeniu stypendium językowego otrzymanego od rządu syryjskiego powrócił do kraju, gdzie podjął pracę tłumacza języka arabskiego w Przedsiębiorstwie Geologicznym w Krakowie. W następnych latach pracował m.in. w Bagdadzie w Biurze Projektów Budownictwa Ogólnego „Miastoprojekt-Kraków”, w Libii jako tłumacz języka arabskiego przy ekipie Przedsiębiorstwa Kompletacji i Dostaw Elektroniki Profesjonalnej „Radwar”, w Instytucie Filologii Orientalnej UJ.
Od 1991 związany z Ministerstwem Spraw Zagranicznych. Pracował w Ambasadzie RP w Trypolisie (1991-1996) i w Rabacie (1998). W latach 2007–2013 był ambasadorem RP w Kuwejcie, akredytowanym jednocześnie w Królestwie Bahrajnu. W 2013 odznaczony Krzyżem Komandorskim Orderu Zasługi (Węgry).
Jest ojcem Piotra Szwedo, prawnika i pracownika naukowego Uniwersytetu Jagiellońskiego. Zna języki: arabski, angielski, francuski oraz węgierski.

</doc>
<doc id="4175229" url="https://pl.wikipedia.org/wiki?curid=4175229" title="Laholm (stacja kolejowa)">
Laholm (stacja kolejowa)

Laholm (szw. "Laholms station") – stacja kolejowa w Laholm, w regionie Halland, w Szwecji.
Została otwarta w 1996 roku w związku z uruchomieniem nowego odcinka linii Västkustbanan. Stacja ma cztery tory oraz dwa perony boczne. Stacja znajduje się poza Laholm, około 3 km od centrum miasta. Hallandstrafiken ma połączenie autobusowe pomiędzy stacją a dworcem autobusowym, który znajduje się 200 metrów na wschód od głównego placu w Laholm.

</doc>
<doc id="4175230" url="https://pl.wikipedia.org/wiki?curid=4175230" title="ORP Orlik (1963)">
ORP Orlik (1963)



</doc>
<doc id="4175232" url="https://pl.wikipedia.org/wiki?curid=4175232" title="Zonitoschema oculatissima">
Zonitoschema oculatissima

Zonitoschema oculatissima – gatunek chrząszcza z rodziny oleicowatych i podrodziny Nemognathinae.
Chrząszcz o całym wierzchu ciała ubarwionym żółtobrązowo. Punktowanie głowy i przedplecza jest u niego głębokie i gęste, a ich powierzchnie nie tak błyszczące jak u "Z. rubricolor". W widoku bocznym narządy gębowe są znacznie krótsze niż puszka głowowa. Czułki mają dwa początkowe człony ubarwione żółto. Przedplecze jest dłuższe niż szerokie, o wyraźnie równoległych bokach, co odróżnia je od pokrewnego "Z. iranica". Wszystkie szczecinki porastające powierzchnię pokryw mają jasny kolor. Odnóża cechują zaczernione wierzchołkowe ćwiartki ud.
Owad afrykański, znany tylko z gór Tasili Wan Ahdżar w Algierii (miejsce typowe) i masywu Tibesti w Czadzie.

</doc>
<doc id="4175234" url="https://pl.wikipedia.org/wiki?curid=4175234" title="Ash Fork">
Ash Fork

Ash Fork – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175236" url="https://pl.wikipedia.org/wiki?curid=4175236" title="Zonitoschema iranica">
Zonitoschema iranica

Zonitoschema iranica – gatunek chrząszcza z rodziny oleicowatych i podrodziny Nemognathinae.
Gatunek ten opisany został w 1959 roku przez Zoltána Kaszaba.
Chrząszcz o całym wierzchu ciała ubarwionym żółtobrązowo. Punktowanie głowy i przedplecza jest u niego głębokie i gęste, a ich powierzchnie nie tak błyszczące jak u "Z. rubricolor". W widoku bocznym narządy gębowe są znacznie krótsze niż puszka głowowa. Czułki mają dwa początkowe człony ubarwione żółto. Przedplecze jest dłuższe niż szerokie, o nieco rozszerzonych pośrodku bokach, co odróżnia je od pokrewnego "Z. oculatissima". Wszystkie szczecinki porastające powierzchnię pokryw mają jasny kolor. Odnóża cechują zaczernione wierzchołkowe ćwiartki ud.
Owad znany tylko z Czadu, Sudanu, izraelskiego Negewu, Omanu, Arabii Saudyjskiej, Zjednoczonych Emiratów Arabskich i południowego wybrzeża Iranu.

</doc>
<doc id="4175237" url="https://pl.wikipedia.org/wiki?curid=4175237" title="House of Pain (album)">
House of Pain (album)

House of Pain – debiutancki album studyjny amerykańskiej grupy hip-hopowej House of Pain.

</doc>
<doc id="4175239" url="https://pl.wikipedia.org/wiki?curid=4175239" title="Black Canyon City">
Black Canyon City

Black Canyon City – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175240" url="https://pl.wikipedia.org/wiki?curid=4175240" title="Glykon">
Glykon

Glykon (gr.: "Γλύκων [Glýkon]" i "Γλύκωνος [Glýkonos]") – bóstwo greckie i rzymskie o wężowej postaci, łączone m.in. z kultem boga-uzdrowiciela Asklepiosa (czczonego pod postacią węża) i Serapisa.
Glykon był przedstawiany jako chimera o ciele węża i głowie gazeli z długimi, ludzkimi włosami.
Kult Glykona wprowadził w Grecji mistyk i wieszcz Aleksander z Abonuteichos w połowie II wieku n.e. Przypuszczalnie ten mistyk poznał kult wężowych bóstw w Macedonii, przywiózł stamtąd dużego węża jako uosobienie bóstwa do Abonuteichos (Ἀβωνότειχος; dzisiejsze İnebolu, Turcja), gdzie powstała świątynia z wyrocznią ku czci Glykona, zwanego także „Nowym Asklepiosem”. Świątynia Glykona stała się znana z cudownych uzdrowień i przepowiedni; jej rad mieli słuchać m.in. senatorowie i cesarz Marek Aureliusz. Podobno Glykon uchronił także mieszkańców okolic przed zarazą. Wokół świątyni Glykona rozwinęło się znaczące miasto, goszczące licznych pielgrzymów, które przyjęło nazwę Ionopolis (stąd turecka nazwa İnebolu). Glykon był także bóstwem płodności, które miało pomagać bezdzietnym parom w uzyskaniu potomstwa; dzieciom, narodzonym dzięki domniemanej interwencji Glykona, nadawano jego imię lub nazywano „dzieckiem Glykona”.
Popularność kultu Glykona w II i III wieku n.e. na obszarze od Dunaju do Eufratu, potwierdza ówczesne zjawisko porzucania tradycyjnych kultów i zwracania się ku mistycznym religiom Wschodu. Zachowały się figurki i posągi kultowe tego bóstwa oraz jego wyobrażenia na monetach.

</doc>
<doc id="4175244" url="https://pl.wikipedia.org/wiki?curid=4175244" title="Accelerated Mobile Pages Project">
Accelerated Mobile Pages Project



</doc>
<doc id="4175245" url="https://pl.wikipedia.org/wiki?curid=4175245" title="Jaskinia pod Świecami">
Jaskinia pod Świecami

Jaskinia pod Świecami – jaskinia na terenie Niecki Nidziańskiej. Wejście do niej znajduje się na północny zachód od wsi Podmaleniec (Niecka Połaniecka), w nieczynnym kamieniołomie, na wysokości 226 m n.p.m. Długość jaskini wynosi 106 metrów, a jej deniwelacja 7 metrów.
Opis jaskini.
Główną częścią jaskini jest obszerna sala, do której prowadzi gliniasta pochylnia od małego, sztucznego otworu wejściowego. Odchodzą z niej ciągi:
Przyroda.
Jaskinię zamieszkują nietoperze i lisy. Występują w niej świece krasowe (pionowe, kuliste kanały krasowe o średnicy do 1 m). Stąd nazwa jaskini.
Historia odkryć.
Jaskinia była znana od dawna. Została odkryta podczas prac w kamieniołomie. Jej pierwszy opis i plan sporządzili J. Rudnicki i J. Łaptaś w 1991 roku.

</doc>
<doc id="4175247" url="https://pl.wikipedia.org/wiki?curid=4175247" title="Mistrzostwa Polski w Pływaniu na krótkim basenie 2017">
Mistrzostwa Polski w Pływaniu na krótkim basenie 2017

Mistrzostwa Polski w Pływaniu na krótkim basenie 2017 (oficjalnie Zimowe Mistrzostwa Polski Seniorów i Młodzieżowców w Pływaniu 2017) – zawody pływackie, które odbywały się w dniach 19–22 grudnia 2017 na 25-metrowej pływalni w Zatoce Sportu w Łodzi.

</doc>
<doc id="4175249" url="https://pl.wikipedia.org/wiki?curid=4175249" title="Własność nieruchomości w Niemczech">
Własność nieruchomości w Niemczech

Prawo własności zostało zagwarantowane w art. 14 niemieckiej ustawy zasadniczej i jest jednym z najważniejszych praw podstawowych. Jej treść i ograniczenia określają ustawy. Przedmiotem własności są m.in. nieruchomości, które w Niemczech rozumiane są jako: zabudowane i niezabudowane działki gruntowe (nieruchomości gruntowe), budynki (nieruchomości mieszkalne lub komercyjne) oraz prawa do ziemi.
Prawa i obowiązki właściciela nieruchomości.
Niemiecki kodeks cywilny ("Bürgerliches Gesetzbuch") wymienia następujące prawa i obowiązki właściciela nieruchomości:
Nabycie własności nieruchomości.
Do przeniesienia prawa własności nieruchomości wymaga się zawarcia porozumienia między zbywającym a nabywającym, które musi zostać złożone właściwemu organowi przy jednoczesnej obecności obu stron. Podmiotem przed którym składa się oświadczenia woli jest notariusz. Porozumienie stron złożone pod warunkiem lub zastrzeżone co do czasu jest bezskuteczne. Dodatkowo jest ono ważne tylko wtedy, gdy zostanie złożone jednocześnie z umową o przeniesieniu własności nieruchomości w formie aktu notarialnego. Jeżeli w umowie strony zdecydują się na przeniesienie gruntu wraz z przynależnościami to nabywca nabywa również własność tych przynależności, jeżeli nie są własnością zbywającego. Właściciel zbywa nieruchomość zrzekając się jej w księdze wieczystej. Porzucona nieruchomość gruntowa jest własnością Skarbu Państwa.
Najczęstszą formą nabycia prawa własności nieruchomości jest zawarcie umowy sprzedaży. Dla takiej umowy w Niemczech charakterystyczne jest to, że składa się z dwóch odrębnych czynności prawnych co odpowiada "Trennungsprinzip" (zasada rozdzielności znana tylko prawu niemieckiemu). Pierwsza czynność prawna jest czynnością zobowiązującą do przeniesienia własności nieruchomości. Druga czynność jest czynnością rozporządzającą, w której wyniku dochodzi do przeniesienia własności na nabywcę. Ważność przeniesienia własności nie zależy od ważności umowy zobowiązującej ("Abstraktionsprinzip" – zasada abstrakcyjności), chyba że powody nieważności obu czynności prawnych są tożsame. Umowa sprzedaży powinna być zawarta w formie aktu notarialnego. Samo zawarcie umowy nie powoduje przeniesienia na nabywcę własności nieruchomości. Akt notarialny powinien zawierać postanowienie o wpisaniu do księgi wieczystej zastrzeżenia, że doszło do sprzedaży nieruchomości. Wpis ma charakter konstytutywny. Przy zawieraniu umowy powinien być obecny notariusz. Czuwa on nad tym, aby nabywca własność nabył, a sprzedawca uzyskał zapłatę w wysokości ustalonej i wskazanej w umowie. Jego obowiązkiem jest też przesłanie uwierzytelnionej części aktu notarialnego do wydziału ksiąg wieczystych. Kopię umowy sprzedaży przesyła do urzędu skarbowego, a także urzędu gminy lub miasta (jest to związane z możliwością skorzystania z prawa pierwokupu, które przysługuje w niektórych przypadkach z mocy ustawy). Jeżeli nie powołano się na to prawo, notariusz otrzymuje zaświadczenie, że podatek od nabycia nieruchomości został uiszczony, sprzedawca uzyskał umówioną sumę pieniężną (podatek od nieruchomości zależy od tego w jakim landzie nieruchomość jest zlokalizowana, wysokość opłaty waha się w granicach od 3,4 do 5% ceny nieruchomości). Nabywca staje się właścicielem nieruchomości, gdy zostanie wpisany do księgi wieczystej. Każdy obcokrajowiec może nabyć nieruchomość na terytorium Niemiec i nie ma w tym zakresie żadnych ograniczeń. Wystarczy, że ma ukończone 18 lat.

</doc>
<doc id="4175251" url="https://pl.wikipedia.org/wiki?curid=4175251" title="ORP Krogulec (1962)">
ORP Krogulec (1962)

ORP Krogulec – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 7 listopada 1962 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 10 listopada 1963 roku. Intensywnie eksploatowana jednostka, oznaczona numerem burtowym 614, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. „Krogulec” został skreślony z listy floty po ponad 25-letnim czasie użytkowania w październiku 1989 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat. 
ORP „Krogulec” zbudowany został w Stoczni im. Komuny Paryskiej w Gdyni (numer stoczniowy 206F/2). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 6 czerwca 1962 roku, a zwodowany został 7 listopada 1962 roku. Trałowiec otrzymał tradycyjną dla polskich okrętów minowych nazwę pochodzącą od ptaka.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt posiadał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się początkowo z 49 osób – 5 oficerów, 16 podoficerów i 28 marynarzy.
Służba.
ORP „Krogulec” został wcielony do służby w Marynarce Wojennej 10 listopada 1963 roku, na mocy rozkazu dowódcy MW nr 047/org. z 4 listopada tego roku. Okręt z oznaczeniem burtowym 614 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu. Jego zadaniem było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego.
Od 5 do 10 listopada 1964 roku zespół polskich okrętów, z dowódcą Marynarki Wojennej wiceadm. Zdzisławem Studzińskim na czele, złożył wizytę w Leningradzie (tworzyły go OORP „Krogulec”, „Jastrząb”, „Błyskawica”, „Orzeł” i „Sokół”). W dniach 11-15 lipca 1968 roku zespół okrętów MW pod dowództwem kmdra Henryka Pietraszkiewicza (OORP „Krogulec”, „Pelikan” i „Wicher”) odbył wizytę kurtuazyjną w Helsinkach. Okręt uczestniczył w latach 1970–1974 w poszukiwaniu min na obszarze przeznaczonym pod budowę Portu Północnego w Gdańsku.
Na początku lat 70. ORP „Krogulec” wchodził w skład I grupy 13. Dywizjonu Trałowców. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 644. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 669. Do pierwotnego oznaczenia (614) okręt powrócił w połowie 1978 roku.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, a następnie SRN-302; system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT. Wymieniono też zużyte jednostki napędowe FIATa, montując sześciocylindrowe silniki wysokoprężne Sulzer 6AL25/30 o maksymalnej mocy 1700 KM każdy (nominalnie 1100 KM przy 750 obr./min).
„Krogulec” został wycofany ze służby po ponad 25-letnim okresie eksploatacji, 16 października 1989 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175256" url="https://pl.wikipedia.org/wiki?curid=4175256" title="Kai Havertz">
Kai Havertz

Kai Havertz (ur. 11 czerwca 1999 w Akwizgranie) – niemiecki piłkarz występujący na pozycji pomocnika w angielskim klubie Chelsea F.C oraz w reprezentacji Niemiec. Uczestnik Mistrzostw Europy 2020 oraz Mistrzostw Świata 2022.
Kariera piłkarska.
Kariera juniorska.
W wieku czterech lat Kai Havertz dołączył do lokalnego klubu piłkarskiego Alemannia Mariadorf. W 2009 roku dołączył do drużyny młodzieżowej Alemannii Aachen. W 2010 roku został zawodnikiem Bayeru 04 Leverkusen. 19 czerwca 2016 zagrał i strzelił gola w zwycięskim dla „Aptekarzy” finale . W sezonie 2016/2017 zagrał w trzech meczach Ligi Młodzieżowej UEFA. 31 sierpnia 2016 zdobył srebrny medal Fritza Waltera w kategorii U-17. 1 lipca 2016 został włączony do pierwszego zespołu. 
Kariera klubowa.
Bayer 04 Leverkusen.
W 2016 roku dołączył do seniorskiego zespołu Bayeru 04 Leverkusen. W rozgrywkach Bundesligi zadebiutował 15 października 2016 roku w przegranym 1:2 meczu z Werderem Brema. Pierwszego gola w lidze zdobył natomiast 2 kwietnia 2017 w zremisowanym 3:3 spotkaniu z VfL Wolfsburg.
Chelsea.
4 września 2020 został zawodnikiem Chelsea.
29 maja 2021 wraz z Chelsea wygrał Ligę Mistrzów UEFA. W finale zdobył zwycięskiego gola.
Kariera reprezentacyjna.
W reprezentacji Niemiec zadebiutował 9 września 2018 w wygranym 2:1 towarzyskim meczu z Peru. Grał w nim od 88. minuty po zastąpieniu Timo Wernera. Swojego pierwszego gola strzelił 9 października 2019 przeciwko reprezentacji Argentyny.

</doc>
<doc id="4175260" url="https://pl.wikipedia.org/wiki?curid=4175260" title="Wasilij Gołubiew">
Wasilij Gołubiew

Wasilij Fiodorowicz Gołubiew (ros. Василий Фёдорович Голубев, ur. we wsi Kamienka w obwodzie leningradzkim, zm. 17 kwietnia 2001 w Moskwie) – radziecki generał porucznik lotnictwa, Bohater Związku Radzieckiego (1942).
Życiorys.
Od 1933 służył w Armii Czerwonej, w 1938 ukończył wyższą szkołę lotniczą w Koktebelu, pracował jako instruktor w aeroklubie w Mineralnych Wodach, później ukończył lotniczą szkołę wojskowo-morską w Jejsku. Służył we Flocie Bałtyckiej Czerwonego Sztandaru jako młodszy lotnik, instruktor służby powietrznodesantowej i instruktor, 22 czerwca 1941 wykonał swój pierwszy lot bojowy, a 28 czerwca 1941 odniósł swoje pierwsze zwycięstwo. Walczył m.in. na półwyspie Hanko i nad Kronsztadem. Od 1941 należał do WKP(b), w listopadzie 1941 został dowódcą klucza w 13 lotniczym pułku myśliwskim, a w styczniu 1942 dowódcą eskadry, do czerwca 1942 wykonał 339 lotów bojowych, w 61 walkach powietrznych strącił 4 samoloty wroga, a 23 w grupie. W marcu 1943 został pomocnik dowódcy 4 pułku myśliwskiego gwardii, a w sierpniu 1943 dowódcą pułku, do maja 1945 wykonał łącznie 589 lotów bojowych i stoczył 133 walki powietrzne, w których strącił oficjalnie 39 samolotów wroga, w tym 16 osobiście i 23 w grupie. Po wojnie kontynuował służbę w lotnictwie morskim, w 1951 ukończył Akademię Wojskowo-Morską im. Woroszyłowa i został dowódcą 122 Lotniczej Dywizji Myśliwskiej Sił Wojskowo-Powietrznych Floty Północnej, 3 sierpnia 1953 otrzymał stopień generała majora lotnictwa. Od stycznia 1957 do czerwca 1960 był zastępcą dowódcy Sił Wojskowo-Powietrznych Floty Czarnomorskiej ds. obrony przeciwlotniczej, od czerwca 1960 do października 1966 I zastępcą dowódcy 14 Samodzielnej Armii Obrony Przeciwlotniczej (od 7 maja 1966 w stopniu generała porucznika), potem generalnym inspektorem Obrony Przeciwlotniczej Inspekcji Sił Wojskowo-Powietrznych Państw-Stron Układu Warszawskiego Zarządu Głównodowodzącego Wojsk Obrony Przeciwlotniczej Kraju, a od czerwca 1968 do września 1970 starszym doradcą dowódcy obrony przeciwlotniczej ZRA. Od stycznia 1971 do stycznia 1975 wykładał w Wojskowej Akademii Sztabu Generalnego, w czerwcu 1975 zakończył służbę wojskową. Został pochowany na Cmentarzu Wwiedieńskim.
Odznaczenia.
I medale.

</doc>
<doc id="4175262" url="https://pl.wikipedia.org/wiki?curid=4175262" title="Juwenalis z Jerozolimy">
Juwenalis z Jerozolimy

Juwenalis z Jerozolimy (zm. 458) – duchowny chrześcijański, ostatni biskup jerozolimski i pierwszy patriarcha jerozolimski. Święty Kościoła katolickiego i prawosławnego.
Życiorys.
Juwenalis z Jerozolimy był przyjacielem św. Eutymiusza Wielkiego. W 420 lub w 422 został biskupem jerozolimskim (Aelia Capitolina). Ówcześnie biskup Aelia Capitolina był sufraganem arcybiskupa Cezarei, ale od 325 postanowieniem soboru nicejskiego I miał honorowe pierwszeństwo bezpośrednio po patriarchatach (Rzymie, Aleksandrii i Antiochii). Przywilej ten nie ingerował jednak w metropolitalne prawa arcybiskupa Cezarei.
Bp Juwenalis dążył do utworzenia w Jerozolimie kolejnego patriarchatu. Podczas swego pontyfikatu przyjmował postawę, która była niezgodna z jego kanoniczną pozycją jako sufragana arcybiskupa Cezarei. M.in. ustanowił i wyświęcił biskupa dla jednego z nawróconych na chrześcijaństwo plemion arabskich, do czego nie będąc metropolitą nie miał prawa (niektórzy historycy jednak uważają, że nie był to biskup diecezjalny). Bp Juwenalis miał też wyświęcać innych biskupów w Palestynie i Arabii.
Podczas soboru efeskiego podejmował zabiegi w celu podniesienia Jerozolimy do rangi patriarchatu, jednak nie przyniosły one rezultatu. Podczas tego soboru poparł patriarchę Aleksandrii Cyryla przeciwko herezji nestorianizmu.
Początkowo poparł herezję monofizytyzmu i w 449 wziął udział synodzie zbójeckim w Efezie po stronie zwolennika monofizytyzmu Dioskura I.
W 451 wziął udział w soborze chalcedońskim, który potępił synod w Efezie i monofizytyzm. Początkowo pojawił się tam jako oskarżony o herezję monofizytyzmu. W trakcie soboru zmienił jednak swoje stanowisko podpisując odrzucający monofizytyzm list papieża Leona I do Flawiana. Podczas tego soboru udało mu się również postanowieniem ojców soborowych wynieść swoją stolicę biskupią do rangi patriarchatu.
Po powrocie do Jerozolimy patriarcha Juwenalis napotkał opór części duchowieństwa i wiernych popierających monofizytyzm. W wyniku nacisku mieszkającej w Jerozolimie wdowy po cesarzu Teodozjuszu II, Ateny Eudokii został usunięty z katedry na rzecz monofizyty Teodozjusz i wyjechał do Konstantynopola. Jednak po dwudziestu miesiącach w wyniku interwencji cesarza Marcjana powrócił na tron patriarszy. Zmarł w 458.
Po śmierci pod dniem 2 lipca wpisano go do synaksarionu.

</doc>
<doc id="4175263" url="https://pl.wikipedia.org/wiki?curid=4175263" title="Jaskinia Dzwonów">
Jaskinia Dzwonów

Jaskinia Dzwonów (Pieczara Dzwonów) – jaskinia na terenie Niecki Nidziańskiej. Ma trzy otwory wejściowe położone w Dolinie Skorocickiej (Niecka Solecka), na północny wschód od Skorocic, w pobliżu Jaskini Starej, Jaskini Skorocickiej i Jaskini Górnej, na wysokości 199 m n.p.m.. Długość jaskini wynosi 91 metrów, a jej deniwelacja 5 metrów.
Jaskinia znajduje się na terenie rezerwatu przyrody „Skorocice” i jest nieudostępniona turystycznie.
Opis jaskini.
Jaskinię stanowią dwa, prawie równoległe korytarze. Zachodni, obszerny i suchy zaczyna się w dużym, północnym otworze i prowadzi do dużego otworu południowego. Tam łączy się ze wschodnim, niewielkim korytarzem, którego dnem płynie Potok Skorocicki. Prowadzi on na północ, gdzie kończy się małym otworem wejściowym.
Przyroda.
W jaskini zimą można spotkać nacieki lodowe: stalagmity, stalaktyty i kolumny naciekowe. Dnem wschodniego korytarza płynie Potok Skorocicki wpływający następnie do Jaskini Skorocickiej. Jaskinie zamieszkują nietoperze.
Historia odkryć.
Jaskinia była znana od dawna. Pierwszy jej opis i plan (wraz z Jaskinią Skorocicką) sporządził Kazimierz Kowalski w 1954 roku. Opis i plan samej Jaskini Dzwonów sporządzili J. Gubała i A. Kasza w 1999 roku.

</doc>
<doc id="4175265" url="https://pl.wikipedia.org/wiki?curid=4175265" title="Ismaiłbiek Taranczijew">
Ismaiłbiek Taranczijew

Ismaiłbiek Taranczijew (ros. Исмаилбек Таранчиев, ur. 6 kwietnia 1923 w miejscowości Besz-Küngöj w Kirgistanie, zm. 18 marca 1944) – radziecki lotnik wojskowy, młodszy porucznik lotnictwa, Bohater Związku Radzieckiego (1991).
Życiorys.
Urodził się w kirgiskiej rodzinie chłopskiej, skończył 8 klas, od czerwca 1941 służył w Armii Czerwonej, w 1943 skończył wojskową lotniczą szkołę pilotów w Czkałowie. W 1944 został członkiem WKP(b), był lotnikiem 566 lotniczego pułku szturmowego 277 Lotniczej Dywizji Szturmowej 13 Armii Powietrznej Frontu Leningradzkiego, 26 lutego 1944 podczas ataku na lotnisko wroga w Tartu zniszczył 3 niemieckie samoloty. 18 marca 1944 podczas ataku na wojska i technikę wojskową wroga skierował swój samolot w zgrupowanie niemieckich czołgów i rozbił go, ginąc przy tym.
Odznaczenia.
I medal.

</doc>
<doc id="4175268" url="https://pl.wikipedia.org/wiki?curid=4175268" title="Wełczówka (dopływ Skawicy)">
Wełczówka (dopływ Skawicy)



</doc>
<doc id="4175269" url="https://pl.wikipedia.org/wiki?curid=4175269" title="Henryk Krawczyk (chemik)">
Henryk Krawczyk (chemik)

Henryk Krawczyk (ur. 1948 w Łodzi, zm. 18 grudnia 2017) – polski chemik, profesor, specjalizujący się w chemii związków fosforoorganicznych.
Życiorys.
Po ukończeniu studiów magisterskich w 1970 roku rozpoczął pracę na Wydziale Chemicznym Politechniki Łódzkiej w Instytucie Chemii Organicznej. W latach 1979–1980 odbył staż naukowy na Uniwersytecie Nowej Południowej Walii w Australii. W latach 1985–1989 pracował w australijskiej firmie Nufarm na stanowisku senior research chemist, gdzie prowadził badania nad syntezą pestycydów. Jest twórcą nowej metody wytwarzania powszechnie stosowanego herbicydu glifosatu, co pozwoliło na obniżenie kosztów produkcji o 20%. W swoich badaniach naukowych zajmował się syntezą asymetryczną, chemią organiczną związków fosforu i ich zastosowaniem w syntezie produktów naturalnych i związków biologiczne aktywnych.
Pochowany na cmentarzu w Łodzi – Łagiewnikach.

</doc>
<doc id="4175273" url="https://pl.wikipedia.org/wiki?curid=4175273" title="Simone Scuffet">
Simone Scuffet

Simone Scuffet (ur. 31 maja 1996 w Udine) – włoski piłkarz grający na pozycji bramkarza. Od 2019 roku zawodnik Spezia Calcio, do której został wypożyczony z Udinese Calcio.
Życiorys.
Kariera klubowa.
W czasach juniorskich trenował w klubach: Aurora Buonacquisto, Moimacco, Udinese Calcio oraz Donatello Calcio. Przed sezonem 2013/2014 dołączył do pierwszego zespołu Udinese Calcio. W rozgrywkach Serie A zadebiutował 1 lutego 2014 w wygranym 2:0 meczu z klubem Bologna FC. 6 sierpnia 2015 został wypożyczony na rok do drugoligowego wówczas klubu Como 1907. W sezonie 2015/2016 rozegrał w jego barwach 35 meczów w rozgrywkach Serie B, czterokrotnie zachowując czyste konto. 16 stycznia 2019 został wypożyczony do tureckiej Kasımpaşy SK. Po zakończeniu sezonu wrócił do Udinese z którego został wypożyczony do zespołu Spezia Calcio na sezon 2019/2020.
Kariera reprezentacyjna.
W 2013 roku wystąpił na Mistrzostwach Świata do lat 17, które odbyły się w Zjednoczonych Emiratach Arabskich. W 2017 roku został powołany do reprezentacji na Mistrzostwa Europy do lat 21 rozgrywane w Polsce.

</doc>
<doc id="4175277" url="https://pl.wikipedia.org/wiki?curid=4175277" title="Andriej Witruk">
Andriej Witruk

Andriej Nikiforowicz Witruk (ros. Андрей Никифорович Витрук, ur. we wsi Andruszki w obwodzie żytomierskim, zm. 3 lipca 1946 w Kijowie) – radziecki generał major lotnictwa, Bohater Związku Radzieckiego (1942).
Życiorys.
Urodził się w ukraińskiej rodzinie chłopskiej. Skończył szkołę średnią, pracował w cukrowni, od 1924 służył w Armii Czerwonej, ukończył szkołę artylerii i w 1934 wojskową szkołę lotników w Borisoglebsku. Brał udział w bitwie nad Chałchin-Goł w 1939, a także w agresji ZSRR na Polskę (zajmowaniu tzw. Zachodniej Białorusi) i w wojnie z Finlandią, w 1941 ukończył Akademię Wojskowo-Powietrzną. Uczestniczył w wojnie z Niemcami, jako dowódca 65 szturmowego pułku lotniczego Moskiewskiej Strefy Obrony do stycznia 1942 wykonał 21 lotów bojowych, później dowodził 291 Szturmową Dywizją Lotniczą/10 Gwardyjską Szturmową Dywizją Lotniczą, lotnicy której wyróżnili się w operacji ostrorożsko-rossoszańskiej, biełgorodzko-charkowskiej, kijowskiej, jassko-kiszyniowskiej i belgradzkiej i wyzwolili Ostrorożsk, Grajworon, Hadziacz, Łubnie, Kijów, Jassy i Belgrad. Po wojnie w stopniu generała majora dowodził dywizją lotniczą. Został pochowany w Parku Wiecznej Sławy w Kijowie. Jego imieniem nazwano ulice w Woroneżu, Kijowie, Żytomierzu i szkołę, w której się uczył.
Odznaczenia.
I medale.

</doc>
<doc id="4175279" url="https://pl.wikipedia.org/wiki?curid=4175279" title="Home Nations Championship 1933">
Home Nations Championship 1933

Home Nations Championship 1933 – dwudziesta dziewiąta edycja Home Nations Championship, mistrzostw Wysp Brytyjskich w rugby union, rozegrana pomiędzy 21 stycznia a 1 kwietnia 1933 roku. Wliczając turnieje w poprzedniej formie, wraz z Pucharem Pięciu Narodów, była to czterdziesta szósta edycja tych zawodów. W turnieju zwyciężyła Szkocja, która pokonała wszystkich rywali i tym samym zdobyła Triple Crown.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="4175280" url="https://pl.wikipedia.org/wiki?curid=4175280" title="Bartolomeo Gutiérrez">
Bartolomeo Gutiérrez



</doc>
<doc id="4175283" url="https://pl.wikipedia.org/wiki?curid=4175283" title="Taimbiet Komiekbajew">
Taimbiet Komiekbajew

Taimbiet Komiekbajew (ros. Таимбет Комекбаев, ur. 1896 we wsi Żosały w obwodzie kyzyłordyńskim, zm. 13 lutego 1987 tamże) – radziecki wojskowy, Bohater Związku Radzieckiego (1945).
Życiorys.
Urodził się w kazachskiej rodzinie chłopskiej. Od listopada 1941 służył w Armii Czerwonej, uczestniczył w wojnie z Niemcami, walczył na Froncie Leningradzkim, 3 Nadbałtyckim i 1 Ukraińskim, na przełomie stycznia i lutego 1945 brał udział w forsowaniu Odry. Podczas walk o Gliwice od 23 do 25 stycznia 1945 jako dowódca oddziału 5 kompanii piechoty 533 pułku piechoty 128 Dywizji Piechoty 21 Armii 1 Frontu Ukraińskiego w stopniu młodszego sierżanta ogniem z karabinu maszynowego zniszczył trzy karabiny maszynowe wroga, a 27 stycznia 1945 wyróżnił się podczas walk o Kochłowice, gdy obrzucił granatami stanowisko niemieckiego karabinu maszynowego. 6 lutego 1945 podczas zajmowania Brzegu ogniem z karabinu przyczynił się do odparcia pięciu niemieckich kontrataków i zabicia 18 Niemców. Dwa dni później odparł 7 kontrataków wroga. Łącznie zabił osobiście ponad stu żołnierzy przeciwnika. Po wojnie został zdemobilizowany w stopniu starszyny.
Odznaczenia.
I medale.

</doc>
<doc id="4175284" url="https://pl.wikipedia.org/wiki?curid=4175284" title="Antoni Ławrynowicz">
Antoni Ławrynowicz



</doc>
<doc id="4175289" url="https://pl.wikipedia.org/wiki?curid=4175289" title="Andrij Witruk">
Andrij Witruk



</doc>
<doc id="4175292" url="https://pl.wikipedia.org/wiki?curid=4175292" title="Ismailbek Taranczijew">
Ismailbek Taranczijew



</doc>
<doc id="4175295" url="https://pl.wikipedia.org/wiki?curid=4175295" title="Filip Dujardin">
Filip Dujardin

 Filip Dujardin (ur. 14 lipca 1971 w Gandawie) – belgijski fotograf architektury.
Biografia.
Dujardin studiował historię sztuki (specjalność architektura) i fotografię artystyczną w niepełnym wymiarze czasu w Królewskiej Akademii Sztuk Pięknych w Gandawie. Studia ukończył w 1995 roku.
W latach 1998 i 2000 był asystentem technicznym Carla De Keyzera.
W latach 2000-2006 pracował z Frederikiem Vercruysse. Razem stali się znani jako fotografowie architektury.
Od roku 2007 Dujardin pracuje jako fotograf niezależny. W 2008 roku zdobył międzynarodową sławę dzięki serii "Fikcje", cyklowi montażów obrazów cyfrowych. Poprzez cyfrową edycję zdjęć prawdziwych budynków Dujardin tworzy surrealistyczne, fikcyjne konstrukcje. Dujardin wystawił serię "Fikcje" w Centrum Sztuki Współczesnej BOZAR w Brukseli. Kolejne jego wystawy odbyły się w Kanadzie, Francji, Niemczech, Włoszech, Stanach Zjednoczonych i Korei Południowej. Publikuje w międzynarodowych czasopismach i książkach. Prace Dujardin zostały zakupione między innymi do zbiorów Metropolitan Museum of Art, MoMA czy SFMOMA.

</doc>
<doc id="4175296" url="https://pl.wikipedia.org/wiki?curid=4175296" title="Powstanie w Sobiborze">
Powstanie w Sobiborze

Powstanie w Sobiborze, zwane również buntem w Sobiborze lub ucieczką z Sobiboru – wystąpienie i zbiorowa ucieczka więźniów, do której doszło 14 października 1943 roku w niemieckim nazistowskim obozie zagłady w Sobiborze.
Obozowa konspiracja w Sobiborze zawiązała się w połowie 1943 roku, jednak dopiero we wrześniu tegoż roku, gdy w obozie osadzono grupę żołnierzy Armii Czerwonej narodowości żydowskiej, których przywódcą był por. Aleksandr „Sasza” Pieczerski, przygotowania do buntu nabrały realnych kształtów. 14 października 1943 roku spiskowcy niepostrzeżenie zabili dwunastu niemieckich esesmanów. Na skutek splotu kilku wydarzeń nie zdołali jednak opanować bramy głównej, a kilkuset więźniów zaskoczonych wybuchem powstania przystąpiło do chaotycznej ucieczki przez obozowe ogrodzenie. Spośród około 500–600 Żydów, którzy tego dnia przebywali w Sobiborze, do pobliskiego lasu zdołała zbiec blisko połowa.
Liczbę uczestników powstania, którym udało się przeżyć wojnę, historycy szacują na około 40–70 osób.
Geneza.
Obóz w Sobiborze był jednym z trzech ośrodków zagłady utworzonych przez Niemców w ramach akcji „Reinhardt”. Rozpoczął działalność w maju 1942 roku; prowadzono w nim eksterminację ludności żydowskiej. Z szacunków Roberta Kuwałka wynika, że liczba ofiar Sobiboru sięgnęła 170–180 tys. osób.
Niemcy od samego początku zakładali, że wszystkie prace fizyczne w obozach zagłady – także bezpośrednio związane z procesem eksterminacji – będą wykonywali "Arbeitsjuden", czyli żydowscy więźniowie, którym oszczędzono natychmiastowej śmierci w komorach gazowych. Z przybywających do Sobiboru transportów wyłączano więc fachowców, których umiejętności były przydatne w obozie, oraz wybranych mężczyzn i kobiety zdolnych do pracy fizycznej. W obozie przebywało przeciętnie około 600–650 więźniów. Do ich zadań należało m.in. wyprowadzanie ofiar z wagonów, sortowanie zagrabionych ubrań i przedmiotów, praca w obozowych warsztatach rzemieślniczych, obcinanie włosów kierowanym na śmierć kobietom, a także wykonywanie innych prac na rzecz obozu i jego załogi. W najtragiczniejszym położeniu znajdowało się około 150–300 Żydów przetrzymywanych na terenie tzw. obozu III. Ich zadaniem było bowiem opróżnianie i uprzątanie komór gazowych, wyrywanie ofiarom złotych zębów, grzebanie zwłok w masowych grobach (później ich palenie na rusztach spaleniskowych).
Obozowa konspiracja.
Prawdopodobnie myśl o zorganizowanym oporze zaczęła kiełkować wśród "Arbeitsjuden" na początku 1943 roku. Wokół Leona Feldhendlera – syna rabina, byłego przewodniczącego Judenratu w Żółkiewce – skupiła się w tym czasie grupa polskich Żydów. Ich liczba najprawdopodobniej nie przekraczała dziesięciu osób. Było wśród nich kilku więźniów zajmujących stosunkowo wysoką pozycję w obozowej hierarchii: N.N. Janek (szef warsztatu stolarskiego), N.N. Jakub (szef warsztatu szewskiego) i N.N. Józef (szef warsztatu krawieckiego). Wszystkich łączyło przekonanie, że jedyną szansą ocalenia jest ucieczka z obozu, a w razie najgorszego więźniowie powinni zginąć w walce, zamiast pozwolić się zgładzić w komorach gazowych.
Przez długi czas aktywność konspiratorów ograniczała się do luźnych rozważań. Ruch oporu zaczął organizować się w Sobiborze dopiero na przełomie wiosny i lata 1943 roku. Wpływ na to miało kilka czynników. Pod koniec czerwca lub na początku lipca na obozowej rampie zastrzelono kilkuset Żydów, którzy stawili opór strażnikom, zaraz po tym jak ich transport przybył do Sobiboru. Z notatek odnalezionych wśród ubrań i bagaży sobiborscy Żydzi dowiedzieli się, że ofiarami byli ostatni więźniowie obozu zagłady w Bełżcu. Pracowali oni przy likwidacji obozu i zacieraniu śladów po jego istnieniu, a po wykonaniu zadania zostali wysłani na śmierć do Sobiboru. Odkrycie to wywarło ogromne wrażenie, gdyż więźniowie Sobiboru mieli wszelkie powody, aby przypuszczać, że w momencie likwidacji obozu spotka ich ten sam los. Obawy dodatkowo podsyciło zmniejszenie liczby transportów, które pozwalało przypuszczać, że działalność obozu dobiega końca. Ponadto pod koniec lipca w północnej części ośrodka zagłady rozpoczęto budowę nowego kompleksu – tzw. obozu IV lub „obozu północnego” – który docelowo miał służyć Niemcom jako miejsce magazynowania, naprawy i demontażu zdobycznej broni sowieckiej. "Arbeitsjuden" uznali to za znak, że obóz sobiborski wkrótce zmieni swoje przeznaczenie, co w konsekwencji mogło przesądzić o losie jego dotychczasowych więźniów.
Feldhendler i jego towarzysze szybko doszli do wniosku, że wobec ostrych środków bezpieczeństwa stosowanych przez załogę indywidualne ucieczki mają niewielką szansę powodzenia. Dotychczasowe doświadczenia wskazywały ponadto, że takie ucieczki skutkują odwetowymi represjami wobec współwięźniów. W tej sytuacji uznali, że jedynym wyjściem jest zorganizowanie zbiorowej ucieczki. Przed konspiratorami stało jednak wiele przeszkód. Musieli wystrzegać się konfidentów, których Niemcy zwerbowali pośród więźniów. Ich działaniom nie sprzyjała również bariera językowa i wzajemna nieufność pomiędzy Żydami polskimi a Żydami pochodzącymi z innych państw. Ponadto zarówno Feldhendler, jak i jego towarzysze nie mieli doświadczenia wojskowego oraz zdolności przywódczych, które pozwalałyby przygotować realistyczny plan ucieczki, zorganizować więźniów oraz skłonić ich do wspólnego działania.
W pierwszym okresie działalności konspiracji rozważane były różne warianty zbiorowej ucieczki. Większość z nich przewidywała likwidację niemieckich esesmanów, gdyż zakładano, że pozbawieni dowództwa wachmani, których morale zostało mocno nadszarpnięte przez klęski Wehrmachtu na froncie wschodnim, nie będą energicznie przeciwdziałać ucieczce więźniów. Żydowski więzień Hersz Cukierman oraz Ukrainiec nazwiskiem Koszewadzki, którzy pracowali w więźniarskiej kuchni, wystąpili z pomysłem otrucia esesmanów. Wykonać to zadanie mieli dwaj żydowscy chłopcy zatrudnieni w niemieckiej kuchni. Plan nie został jednak zrealizowany. Cukierman twierdził, że przyczyną było usunięcie wszystkich Żydów z kuchni, w których przyrządzano posiłki dla członków załogi. Według innych źródeł doszło do dekonspiracji, na skutek której Niemcy znaleźli butelki z morfiną, która miała posłużyć za truciznę. Wysunięto także pomysł, aby młodociani więźniowie pracujący jako służący esesmanów ("Putzer") zabili Niemców we śnie, a według innej wersji – podczas zabawy w kręgielni, która znajdowała się na terenie strefy więźniarskiej (obóz I). Plan ten został jednak uznany za mało realistyczny i w rezultacie nie podjęto próby jego realizacji. Rozważano także zdobycie granatów i wrzucenie ich do niemieckiego kasyna, jednakże trzej więźniowie przygotowujący zamach zostali zdekonspirowani i zabici. Prawdopodobnie bliski realizacji był natomiast inny plan, który przewidywał podpalenie magazynów odzieżowych w strefie przyjęć (obóz II) i wykorzystanie powstałego w ten sposób chaosu do przeprowadzenia zbiorowej ucieczki. Znaleziono nawet dwóch ochotników do wykonania tego zadania oraz przygotowano butelki z benzyną. Ostatecznie z niejasnych przyczyn magazyny nie zostały podpalone; jedna z wersji głosi, że zapobiegło temu dwóch Żydów, którzy w obawie przed odwetowymi represjami zagrozili, że wydadzą spiskowców w ręce Niemców. Jeszcze inny pomysł, odrzucony ostatecznie przez Feldhendlera, zakładał, że konspiratorzy potajemnie wykradną mundury i broń należące do wachmanów, a następnie zbrojnie wywalczą sobie drogę na wolność.
Nie wszystkie projekty konspiratorów przewidywały użycie siły. Przez blisko dwa miesiące grupa więźniów pracowała nad wykopaniem tunelu, który prowadzić miał od więźniarskiego baraku w obozie I poza ogrodzenie oraz przyległe doń pole minowe. Docelowo tunel miał sięgnąć długości około 120–130 metrów. Gdy jednak był już częściowo gotowy, Niemcy odkryli podobny podkop, którym próbowali uciec Żydzi z obozu III. Rozpoczęto wówczas poszukiwania tuneli w innych częściach obozu, co zmusiło konspiratorów do zarzucenia planu. Rozważano także nawiązanie współpracy z tymi wachmanami, którzy zdradzali chęć porzucenia niemieckiej służby. Latem 1943 roku strażnicy podający się za członków partii komunistycznej zaproponowali konspiratorom z grupy Feldhendlera, że za odpowiednią opłatą zorganizują samochody ciężarowe, wydostaną więźniów z obozu, po czym wywiozą ich za Bug. Mimo nieufności co do ich intencji konspiratorzy wpłacili zadatek w wysokości 700 dolarów. Do porozumienia jednak nie doszło, gdyż ostatecznie wachmani zaoferowali, że mogą wywieźć z Sobiboru jedynie piętnastu więźniów. Nie jest przy tym wykluczone, że ich prawdziwym celem było wyłudzenie od Żydów pieniędzy, a następnie zabicie ich po ucieczce z obozu.
Plan zbrojnego buntu opracował nieznany z nazwiska holenderski Żyd – kapitan marynarki, rzekomo weteran Brygad Międzynarodowych. Zamierzał przy pomocy przewerbowanych wachmanów wykraść broń z obozowej zbrojowni, a następnie wraz z towarzyszami zaatakować główną bramę obozową i wywalczyć sobie drogę na wolność. Nie wiadomo, czy działał w porozumieniu z Feldhendlerem i jego grupą. Zanim jednak przystąpił do realizacji planu, doszło do zdrady (występują sprzeczne informacje na temat tożsamości denuncjatora). Kapitan po ciężkich torturach został zamordowany. Nie wydał żadnego ze współspiskowców, niemniej w ramach odwetu Niemcy rozstrzelali 71 holenderskich Żydów. Polskim Żydom udało się uniknąć represji.
Przybycie Pieczerskiego.
23 września 1943 roku do Sobiboru przybył transport z getta w Mińsku, w którym przywieziono blisko 2 tys. osób. Znalazło się w nim wielu żołnierzy Armii Czerwonej pochodzenia żydowskiego, uprzednio przetrzymywanych w mińskim obozie jenieckim przy ul. Szerokiej. Niemal wszystkich nowo przybyłych zagazowano zaraz po przyjeździe do obozu. Niemcy oszczędzili jednak około 60 jeńców, których skierowali do pracy w obozie IV. Jednym z wyselekcjonowanych był por. Aleksandr „Sasza” Pieczerski.
Kilka dni po przybyciu mińskiego transportu doszło do konfrontacji pomiędzy Pieczerskim a SS-Oberscharführerem Karlem Frenzlem. Odwaga i duma, które okazał wówczas porucznik, zyskały mu rozgłos w całym obozie i sprawiły, że stał się nieformalnym liderem ocalałych jeńców. Ci ostatni szybko zaczęli zdradzać chęć ucieczki z obozu. Pieczerski sprzeciwiał się jednak wszelkim spontanicznym i indywidualnym działaniom, podkreślając, że jedynie dobrze przygotowany plan daje szansę na wydostanie się z Sobiboru. Nie wahał się zagrozić użyciem siły, aby uniemożliwić innym jeńcom indywidualną ucieczkę, która mogłaby narazić całą grupę.
Pieczerski szybko zwrócił na siebie uwagę Feldhendlera i jego towarzyszy. Lider obozowej konspiracji zaproponował porucznikowi spotkanie. W tym celu wykorzystał pośrednictwo Szlomy Leitmana – polskiego Żyda, który przybył do Sobiboru w transporcie mińskim i cieszył się zaufaniem obu mężczyzn. Wieczorem 28 września Pieczerski odwiedził barak kobiecy w obozie I, jednakże do rozmowy z Feldhendlerem nie doszło, gdyż w baraku niespodziewanie pojawił się jeden z obozowych kapo. Spotkanie udało się zorganizować następnego wieczora. Feldhendler poinformował wówczas Pieczerskiego o istnieniu konspiracji i zaproponował mu, by objął nad nią dowodzenie. Porucznik, nie będąc pewnym, czy może zaufać nieznajomemu, dawał początkowo wymijające odpowiedzi. Niemniej w następnych dniach rozmowy były kontynuowane.
Ostatecznie porucznik doszedł do wniosku, że Feldhendler jest osobą godną zaufania. W efekcie pod koniec pierwszej dekady października utworzono tzw. Podziemny Komitet, na którego czele stanął Pieczerski, z Feldhendlerem jako zastępcą. W skład komitetu weszli także czterej inni członkowie „polskiej” konspiracji: stolarz Janek, krawiec Józef, szewc Jakub, Moniek – przełożony "Putzerów", a także trzej najbliżsi współpracownicy Pieczerskiego: Szlomo Leitman, Borys Cybulski i Aleksander Szubajew. Porozumienie pomiędzy polskimi a sowieckimi Żydami otworzyło przed obozowym ruchem oporu zupełnie nowe możliwości. Jeńcy wnieśli bowiem do organizacji swoje doświadczenie wojskowe, a polscy Żydzi – znajomość topografii obozu i panujących w nim warunków. Spotkania komitetu odbywały się w baraku kobiecym, który Pieczerski regularnie odwiedzał pod pretekstem spotkań ze swoją przyjaciółką, niemiecką Żydówką znaną w obozie pod imieniem „Luka”.
Pierwszym dużym sukcesem konspiracji było wyeliminowanie "Oberkapo" Herberta Naftaniela, znanego w obozie pod przydomkiem „Berliner”. Był to niemiecki Żyd, który zdobył swe stanowisko dzięki zadenuncjowaniu poprzednika, a ze względu na brutalność i donosicielstwo był w obozie powszechnie znienawidzony. W pewnym momencie poczuł się tak pewny siebie, że odważył się zignorować bezpośredni rozkaz SS-Oberscharführera Frenzla. Ten dał wówczas więźniom do zrozumienia, że wydaje "Oberkapo" w ich ręce. Pewnej nocy na przełomie września i października grupa konspiratorów ciężko pobiła „Berlinera”, który zmarł następnego dnia. Filip Białowicz twierdził, że konspiratorzy potajemnie zaaplikowali pobitemu śmiertelną dawkę morfiny. W obozie krążyły także inne pogłoski na temat okoliczności jego śmierci, podejrzewano m.in., że otruł go sam Frenzel. Śmierć „Berlinera” poprawiła morale konspiratorów i zwiększyła ich nadzieję na powodzenie ucieczki.
Początkowo członkowie komitetu powrócili do rozważanego już wcześniej pomysłu ucieczki tunelem. Nie jest jasne, czy zwolennikiem tego rozwiązania był Pieczerski, czy też Leitman. Podkop prowadzić miał od warsztatu stolarskiego w obozie I poza obozowe ogrodzenie i przylegające doń pole minowe. Do kopania przystąpiono prawdopodobnie w pierwszych dniach października. Pracami kierował Borys Cybulski – w cywilu górnik w Donbasie. Początkowo przebiegały one sprawnie, lecz 8 i 9 października w rejonie Sobiboru spadły obfite deszcze, na skutek czego tunel został zalany wodą i stał się niezdatny do użytku.
Wobec niepowodzenia planu z tunelem Pieczerski doszedł do wniosku, że jedynym sposobem na wydostanie się z obozu jest zbrojne powstanie. Podczas zebrania Podziemnego Komitetu, które miało miejsce 9 października (w dniu święta Jom Kipur), propozycja porucznika została przyjęta przez pozostałych konspiratorów.
Przygotowania.
Dzięki rozmowom z Feldhendlerem Pieczerski uzyskał szczegółowe informacje na temat codziennej rutyny esesmanów oraz ich zwyczajów. Dowiedział się również, że wachmani nie cieszą się zaufaniem Niemców, stąd amunicję do swej broni otrzymują tylko na czas pełnienia służby wartowniczej – w dodatku w niewielkich ilościach. Na podstawie zebranych informacji Pieczerski doszedł do wniosku, że powstańcy powinni wykorzystać chciwość esesmanów, aby zwabić ich w ustronne miejsca i po cichu zlikwidować. W dalszej kolejności powinni natomiast wykorzystać dezorientację pozbawionych dowództwa wachmanów do przeprowadzenia zbiorowej ucieczki.
Pieczerski nie miał wątpliwości, że sowieccy jeńcy, którzy posiadali wyszkolenie wojskowe i doświadczenie bojowe, powinni stanowić trzon grup bojowych odpowiedzialnych za likwidację Niemców. Niemal wszyscy jeńcy pracowali jednak w obozie IV i trudno było znaleźć sposób na sprowadzenie ich do obozów I i II. Innym problemem było zebranie kilkusetosobowego tłumu więźniów bez wzbudzania podejrzeń wachmanów. Rozwiązanie przyszło z niespodziewanej strony. Do członków komitetu zgłosili się dwaj kapo, Szymon Pożycki oraz niejaki Czepik, którzy poinformowali, że wiedzą o istnieniu konspiracji i chcieliby zgłosić do niej swój akces. Konspiratorzy nie byli pewni, czy mogą zaufać więźniom funkcyjnym. Ostatecznie uznali jednak, że zwerbowanie do współpracy dwóch kapo – w szczególności Pożyckiego, który miał dostęp do wszystkich stref Sobiboru poza obozem III – warte jest podjęcia ryzyka.
W przygotowania wtajemniczonych było około 30–40 więźniów. Ze względu na zagrożenie stwarzane przez konfidentów postanowiono, że ogół Żydów dowie się o powstaniu dopiero w momencie rozpoczęcia ucieczki. Konspiratorzy wciągnęli do spisku zaledwie kilka więźniarek, gdyż uznali, że kobiety co do zasady nie dają rękojmi zachowania tajemnicy. Ponadto Pieczerski i Feldhendler założyli już na wstępie, że ze względu na zbyt duże ryzyko nie będą podejmowali prób wtajemniczenia w spisek Żydów, których przetrzymywano w ściśle strzeżonym obozie III.
Zdecydowano, że bunt wybuchnie za dnia, w godzinach popołudniowych. Miało to ułatwić likwidację niemieckich esesmanów, którzy byli w tym czasie rozproszeni po całym obozie. Ponadto zaczynała się już jesień i słońce zachodziło stosunkowo szybko, stąd w razie sukcesu zapadający zmrok osłoniłby uciekających Żydów.
Główną bronią powstańców miały być noże i topory. Te pierwsze wyniesiono z magazynów lub zostały w tajemnicy wyprodukowane przez złotnika Szlomo Szmajznera. Topory wykradli natomiast cieśle pracujący w warsztacie stolarskim. Zakładano, że broń palna zostanie użyta dopiero w ostatniej fazie buntu. Posłużyć miano się wówczas zarówno pistoletami odebranymi zabitym esesmanom, jak i kilkoma karabinami, które Szmajzner miał odpowiednio wcześniej wykraść z baraków wachmanów. Młodocianym chłopcom i kobietom pracującym w niemieckich barakach polecono wynieść wszelką amunicję, którą tam znajdą. Na wypadek, gdyby konieczne okazało się forsowanie ogrodzenia, przygotowano nożyce do cięcia drutu, a także drabinę i deski (ukryto je w chwastach nieopodal warsztatu stolarskiego). Przebieg późniejszych wydarzeń pokazał jednak, że ta część planu nie została odpowiednio dopracowana.
Konspiratorzy byli zdecydowani nie zwlekać z rozpoczęciem powstania. Jasnym było, że ucieczka musi nastąpić przed rozpoczęciem zimy, gdyż w przeciwnym wypadku uciekinierzy będą mogli zostać łatwo wytropieni po śladach na śniegu. W obozie było coraz mniej pracy do wykonania oraz wyraźnie zmniejszyła się liczba transportów, co interpretowano jako znak, że zbliża się jego likwidacja. Pieczerski dowiedział się od znajomego wachmana, że w obozie w Treblince doszło do buntu więźniów, a likwidacja Sobiboru jest nieuchronna. Co więcej, do więźniów dotarły wieści, że pewna liczba Niemców, w tym komendant Franz Reichleitner i sierżant kwatermistrz Gustav Wagner, przebywa na urlopach. W szczególności nieobecność Wagnera, który uchodził za najokrutniejszego, a jednocześnie najbardziej przebiegłego i podejrzliwego esesmana w Sobiborze, mogła zdaniem wielu spiskowców przesądzić o sukcesie powstania. Pierwotnie termin wystąpienia wyznaczono na 13 października 1943 roku. Tego dnia do Sobiboru niespodziewanie przybyła jednak grupa esesmanów z obozu pracy w Osowej, stąd przesunięto go na następny dzień.
Powstanie.
Przebieg.
W nocy z 13 na 14 października rozdysponowano noże oraz topory. Przywódcy konspiracji zabronili swoim towarzyszom informować przyjaciół i krewnych o planowanym powstaniu, jednakże część z nich nie posłuchała tego rozkazu. Niemniej informacje o planowanym buncie nie dotarły do Niemców i wachmanów.
Rankiem 14 października więźniowie jak zwykle udali się do pracy. Pieczerski wybrał na swoje stanowisko dowodzenia warsztat stolarski w obozie I. Feldhendler udał się natomiast do magazynu w obozie II. Młodociani służący pełnili funkcję łączników pomiędzy obydwoma przywódcami konspiracji. W godzinach porannych stolarz Janek i wyznaczeni przez niego więźniowie zaprosili niemieckich esesmanów, aby o konkretnych porach między godziną 16:00 a 16:30 odwiedzili warsztaty w obozie I, gdzie rzekomo czekać miały na nich ubrania, buty lub inne zamówione przedmioty. Wkrótce Pieczerski udzielił szczegółowych instrukcji szefom grup bojowych.
Wczesnym popołudniem zaszły wypadki, które zaniepokoiły konspiratorów i skomplikowały ich położenie. Najpierw SS-Oberscharführer Karl Frenzel zwrócił uwagę na stolarza Janka, który przed spodziewaną ucieczką ubrał się w swoje najlepsze ubranie, pytając sarkastycznie: „Czy tu ktoś wesele odprawia, żeś się tak wystroił”. Z kolei około 14:00 w obozie I pojawił się SS-Scharführer Arthur Walther (według innych źródeł był to SS-Unterscharführer Walter Hochberg zwany „Rybą”), który wywołał kapo Pożyckiego i trzech innych więźniów, po czym zabrał ich w niewiadome miejsce. Postawiło to pod znakiem zapytania jeden z najważniejszych elementów planu, gdyż to właśnie Pożycki miał zabrać jeńców do obozu II. Więźniowie zwrócili przy tym uwagę, że esesman był uzbrojony w pistolet maszynowy, podczas gdy w normalnych okolicznościach Niemcy nosili przy sobie wyłącznie broń krótką. Powiązawszy wszystkie te fakty Pieczerski zaczął się obawiać, że doszło do dekonspiracji. Dopiero kapo Czepik, który przybył około 15:00, uspokoił porucznika, informując, że Pożyckiego i pozostałych więźniów zabrano do pracy w obozie IV, a Niemiec był uzbrojony w pistolet maszynowy wyłącznie dlatego, że nie towarzyszył mu żaden wachman. Pieczerski polecił Czepikowi, aby zastąpił Pożyckiego i zabrał grupę jeńców do obozu II. Ten zaoponował, przypominając, że nie jest upoważniony do opuszczania obozu I. Zaproponował także, aby przełożyć powstanie na następny dzień. Pieczerski, który obawiał się, że taki krok drastycznie zwiększy możliwość dekonspiracji, odmówił, a następnie polecił Czepikowi znaleźć jakikolwiek pretekst, który pozwoli mu udać się do obozu II. Ostatecznie kapo zdołał bez przeszkód doprowadzić Borysa Cybulskiego i dwóch innych jeńców do magazynu, w którym urzędował Feldhendler.
Zgodnie z planem około godziny 15:30 przystąpiono do likwidacji esesmanów. Występują sprzeczne relacje na temat przebiegu tych wydarzeń, a zwłaszcza ich sekwencji czasowej. Prawdopodobnie około 15:40, czyli na dwadzieścia minut przed umówionym terminem, w pracowni krawieckiej w obozie I pojawił się SS-Untersturmführer Johann Niemann, który pod nieobecność Franza Reichleitnera pełnił obowiązki komendanta obozu. Gdy oficer przygotowywał się do przymiarki, Aleksander Szubajew („Kalimali”) zabił go ciosem siekiery. Nieco później w warsztatach krawieckim i szewskim zabito dowódcę obozowej straży, SS-Oberscharführera Siegfrieda Graetschusa, oraz Iwana Klatta – najwyższego rangą wachmana w Sobiborze. Na terenie obozu I zginęło jeszcze kilku innych esesmanów. W warsztatach szewskich zabito Josefa Vallastera i Fritza Konrada. Szlomo Leitman na oczach zaskoczonego "Oberkapo" Spitza zwabił do warsztatu stolarskiego SS-Unterscharführera Friedricha Gaulsticha, a następnie bezszelestnie pozbawił go życia. W obozowym garażu zabito Waltera Hochberga „Rybę”.
Do likwidacji Niemców przystąpili również więźniowie w obozie II. Najpierw Feldhendler zwabił do sortowni SS-Scharführera Josefa Wolfa, gdzie zabili go Borys Cybulski wraz z towarzyszami. Niedługo później w tym samym miejscu zabito jeszcze dwóch innych esesmanów. Czwarty Niemiec, którym był prawdopodobnie SS-Oberscharführer Rudolf Beckmann, nie dał się jednak zwabić do magazynu i pozostał w swoim biurze w budynku administracyjnym. Chcąc go zlikwidować, posłużono się podstępem. Młodszy brat kapo Pożyckiego zapukał do drzwi kantorka, prosząc esesmana o rozmowę w sprawie problemu, który rzekomo wystąpił w magazynie. Gdy ten kazał mu wejść, do kantorka wpadło dwóch konspiratorów, którzy zasztyletowali Niemca. Według niektórych źródeł w budynku administracyjnym zabito również Thomasa Steffla.
Pierwsza faza powstania przebiegła zgodnie planem. Na terenie obozów I i II zabito łącznie dwunastu Niemców, w tym niemal całe obecne tego dnia w Sobiborze kierownictwo obozu. W obozie II elektryk Walter Schwartz przeciął linie telefoniczne oraz linie energetyczne. Około 17:00 Szlomo Szmajzner przy pomocy dwóch "Putzerów" potajemnie wyniósł z ukraińskich baraków sześć karabinów wraz z pewną ilością amunicji. Spiskowcom nie udało się natomiast zabić Karla Frenzla, który mimo zaproszenia nie pojawił się w warsztacie stolarskim. Z tego powodu Pieczerski stanął przed dylematem. Frenzel był jedynym żyjącym członkiem kierownictwa obozu, który był w stanie ogłosić alarm i zorganizować pościg za Żydami. Z drugiej strony odwlekanie ucieczki do czasu jego zabicia groziło trudnymi do przewidzenia komplikacjami. Ostatecznie porucznik postanowił trzymać się przyjętego wcześniej harmonogramu. Polecił Pożyckiemu, który zdążył już wrócić z obozu IV, aby zwołał więźniów na apel. Do Feldhendlera wysłano natomiast łącznika z rozkazem zebrania wszystkich więźniów pracujących w obozie II i odprowadzenia ich na plac apelowy w obozie I.
Niedługo po zwołaniu apelu zaszły wypadki, które zmusiły powstańców do podjęcia otwartej walki. Plan przewidywał, że konspiratorzy poprowadzą ogół więźniów do bramy głównej. Nie udało się jednak sformować kolumny marszowej, gdyż rozgorączkowani Żydzi zaczęli się w nieładzie przepychać w kierunku ogrodzenia, które odgradzało obóz I od „obozu przedniego”. Gdy w pewnym momencie drogę zastąpił im jeden z wachmanów, tłum rzucił się do ataku i zabił go na miejscu. Niemal w tym samym czasie pod budynek administracyjny w opustoszałym obozie II podjechał ciężarówką SS-Oberscharführer Erich Bauer, który właśnie wrócił z misji zaopatrzeniowej. Towarzyszący mu wachman odkrył znajdujące się w kantorku zwłoki esesmana. Świadkiem tej sceny było dwóch Żydów. Jeden z nich zaczął uciekać, a Bauer rzucił się za nim w pościg, oddając kilka strzałów.
Pieczerski świadom niekorzystnego rozwoju sytuacji głośno wezwał więźniów do walki. Konspiratorzy szybko stracili jednak kontrolę nad biegiem wypadków. Tłum Żydów opuszczających obóz I rzucił się bezładnie w kierunku bramy głównej. Grupa powstańców zgodnie z planem zaatakowała zbrojownię, gdzie ciężko zraniono SS-Oberscharführera Wernera Dubois i zdobyto nieco broni. Tymczasem wachmani, którzy byli świadkami śmierci swojego kolegi, otworzyli ogień do uciekinierów. Dotychczas niewidoczny Frenzel wybiegł z jednego z budynków i zasypał Żydów seriami z pistoletu maszynowego. Wielu więźniów padło zabitych i rannych, a droga do bramy głównej została odcięta. Pieczerski i grupa jego towarzyszy dokonali wyłomu w ogrodzeniu nieopodal budynków załogi niemieckiej, gdzie – jak słusznie przewidział porucznik – teren był słabo zaminowany. Większość Żydów nadal przebywała jednak na terenie obozu I. Przystąpili oni do chaotycznego forsowania południowego i południowo-zachodniego odcinka ogrodzenia zewnętrznego, przecinając druty, wspinając się na ogrodzenie lub usiłując przeczołgać się dołem. W pewnym momencie ogrodzenie zawaliło się pod ciężarem wspinających się ludzi. Spośród tych, którzy jako pierwsi przedostali się na drugą stronę, wielu zginęło na polu minowym. Wielu innych padło od kul wachmanów; szczególnie groźny okazał się zwłaszcza ostrzał z dwóch wież strażniczych. Konspiratorzy, którym udało się zdobyć broń palną, osłaniali zbiegów ogniem karabinowym i pistoletowym. Żydzi, którzy zdołali przebiec przez otwartą przestrzeń rozciągającą się na południe od obozu, znaleźli się pod osłoną lasu.
Bilans.
Według Marka Bema w momencie wybuchu powstania w Sobiborze znajdowało się około 500 więźniów. Jicchak Arad szacował ich liczbę na 600 osób, plus kolejnych 80–100 osób, które przetrzymywano w ściśle strzeżonym obozie III. Jules Schelvis szacował natomiast stan liczebny więźniów na 650 osób, w tym 50 więźniów w obozie III.
W wyniku powstania około 300 Żydów zdołało zbiec (Marek Bem podaje liczbę 275 osób). Liczbę tych, którzy zginęli w walce lub w czasie ucieczki przez ogrodzenie i pole minowe, szacuje się w zależności od źródeł na 41, 158 lub nawet 230–270. Od 150 do 285 Żydów nie podjęło próby ucieczki lub zostało schwytanych na terenie obozu. Znaleźli się wśród nich wszyscy więźniowie obozu III, którzy nie wiedzieli o planowanym powstaniu, 60 więźniów obozu IV, których strażnicy sterroryzowali bronią zaraz po wybuchu strzelaniny, duża liczba Żydów holenderskich, którzy obawiali się zaryzykować ucieczkę z powodu nieznajomości języka i miejscowych zwyczajów, a także pewna liczba ortodoksyjnych Żydów.
Spośród siedemnastu niemieckich esesmanów, którzy przebywali w Sobiborze w czasie powstania, dwunastu zostało zabitych, a jednego ciężko zraniono. Zginęło także dwóch wachmanów: Iwan Klatt i Klaus Schreiber (obaj byli volksdeutschami), a kilku innych zostało rannych.
Porównując przebieg i rezultaty buntów w Treblince i Sobiborze, Jicchak Arad wskazywał, że w przeciwieństwie do powstańców z Treblinki, którzy zamierzali zdobyć i zniszczyć obóz zagłady, powstańcy z Sobiboru postawili sobie skromniejszy cel, tj. umożliwienie zbiorowej ucieczki więźniów. Dzięki temu większe były ich szanse na sukces. Izraelski historyk ocenił ponadto, że powstanie w Sobiborze było lepiej przygotowane pod względem wojskowym, co przypisać należy przede wszystkim doświadczeniu Pieczerskiego i pozostałych jeńców.
Thomas Blatt oceniał natomiast:
Losy uciekinierów.
Niemiecki pościg.
Frenzlowi, Bauerowi oraz podległym im wachmanom zajęło kilka godzin, zanim zdołali zdusić opór ostatnich powstańców, zgromadzić przebywających wciąż w obozie więźniów i zamknąć ich w jednym z baraków, a także zebrać zwłoki zabitych esesmanów. Dopiero około godziny 20:00, korzystając z telefonu i telegrafu na stacji kolejowej Sobibór, udało im się wezwać pomoc. Prawdopodobnie jako pierwszy przybył do obozu kilkuosobowy pododdział policji granicznej. W oficjalnym raporcie jego dowódca, SS-Untersturmführer Adalbert Benda, utrzymywał, że tej nocy jego ludzie pomogli załodze w likwidacji ostatnich uzbrojonych więźniów. Tego samego wieczora esesmani z obozowej załogi rozstrzelali pięćdziesięciu mężczyzn i dziesięć kobiet, którzy w momencie wybuchu powstania pracowali w obozie IV, a także wszystkich sowieckich jeńców wojennych, którzy pozostali w Sobiborze.
Następnego dnia do Sobiboru przybyła grupa wysokich rangą oficerów SS z Lublina. Byli wśród nich dowódca SS i policji na dystrykt lubelski, SS-Gruppenführer Jakob Sporrenberg, oraz zastępca kierownika akcji „Reinhardt”, SS-Sturmbannführer Hermann Höfle. Sporrenberg zarządził likwidację wszystkich przebywających jeszcze w obozie Żydów. Rozstrzelano ich tego samego popołudnia na terenie obozu III.
Obława za uciekinierami rozpoczęła się rankiem 15 października. Wzięły w niej udział niemieckie jednostki rozlokowane w okolicach Chełma, tj.: III oddział kawalerii SS i policji ("SS-Polizei-Reiterabteilung III"), pododdziały straży granicznej, załoga Sobiboru, funkcjonariusze lokalnych placówek SS i żandarmerii. Na odsiecz do Sobiboru wysłano także kompanię 689. batalionu bezpieczeństwa, który był jednostką Wehrmachtu. Pododdział ten nie wkroczył jednak na teren obozu i po ustaleniu, że sytuacja w nim jest opanowana, powrócił do koszar w Chełmie, nie biorąc udziału w obławie. O masowej ucieczce więźniów Sobiboru i konieczności podjęcia kroków zaradczych poinformowano urzędującego w Łucku dowódcę SS i policji na Wołyń i Podole, SS-Brigadeführera Wilhelma Günthera. Niemcy obsadzili mosty i brody na Bugu oraz otoczyli obóz od północy, zachodu i południa. Przystąpiono do intensywnego przeczesywania okolic Sobiboru oraz terenów między Chełmem a Włodawą. Do poszukiwań wykorzystano 2–3 samoloty rozpoznawcze, które operowały z lotniska w Dęblinie. 18 października dwa z nich na skutek braku paliwa musiały przymusowo lądować we Włodawie. Jeden samolot uległ wówczas zniszczeniu, a drugi został lekko uszkodzony; ciężkie rany odniósł jeden z pilotów.
Na korzyść uciekinierów przemawiał fakt, że przez całą noc z 14 na 15 października mogli uciekać bez przeciwdziałania ze strony Niemców. Sprzyjał im także gęsto zalesiony teren. W dodatku Niemcy popełnili błąd, zakładając, że uciekinierzy będą się kierować za Bug – na tereny Komisariatu Rzeszy Ukraina. W rzeczywistości większość z nich stanowili polscy Żydzi, którzy woleli szukać schronienia na terenie Generalnego Gubernatorstwa. Niemniej z niemieckich dokumentów wynika, że do 22 października schwytano i zamordowano 107 Żydów. Marek Bem, uwzględniając dane pochodzące także z innych źródeł, szacował, że w czasie obławy zabito 127 uciekinierów.
Dalsze losy uciekinierów.
Losy więźniów, którzy wymknęli się pościgowi, potoczyły się różnie. Niektórzy – w tym Leon Feldhendler, Kurt Ticho, Filip i Symcha Białowiczowie oraz Chaim i Selma Engelowie – znaleźli schronienie wśród ludności polskiej. Inni ukrywali się w lasach do momentu nadejścia Armii Czerwonej lub zdołali dołączyć do partyzantów. Aleksandrowi Pieczerskiemu i towarzyszącym mu jeńcom udało się dotrzeć w okolice Brześcia Litewskiego, gdzie dołączyli do oddziału partyzantki sowieckiej. Z obliczeń Marka Bema wynika, że wojnę przeżyło co najmniej 61 uciekinierów z Sobiboru, w tym 57 uczestników powstania. Thomas Blatt podawał, że ocalało 62 więźniów, w tym 53 powstańców. Według Jules’a Schelvisa wyzwolenia doczekało 47 więźniów, w tym 42 uczestników powstania. Teresa Prekerowa szacowała liczbę ocalałych na 30–40 osób, a Jicchak Arad na około 50–70 osób. W gronie ocalałych uciekinierów znalazło się osiem kobiet.
Mimo iż w okupowanej Polsce za wszelką pomoc Żydom groziła kara śmierci, niektórzy uciekinierzy z Sobiboru byli na różne sposoby wspierani przez Polaków. Najczęstszą formą pomocy było podarowanie żywności, niekiedy także udzielenie schronienia (krótko- lub długotrwałego). W relacjach przeanalizowanych przez Teresę Prekerową przeważają przy tym informacje o pomocy bezinteresownej. Za pomoc udzieloną uciekinierom medalem „Sprawiedliwy wśród Narodów Świata” odznaczeni zostali czterej członkowie rodziny Marcyniuków, małżeństwo Mazurków oraz małżeństwo Psujków. Niemniej z zeznań i relacji ocalałych więźniów wyłania się generalnie negatywny obraz stosunku polskiej ludności do uciekinierów z Sobiboru. Bazując na świadectwach żydowskich, Arad doszedł do wniosku, że polscy chłopi w przeważającej większości nie tylko nie wspomagali zbiegłych Żydów, lecz motywowani chciwością i antysemityzmem wydawali ich w ręce Niemców lub rabowali i mordowali na własną rękę. Jeszcze większą wrogość okazywać miała ludność ukraińska, która zamieszkiwała tereny na wschód od Sobiboru. Arad oceniał ponadto, że zagrożeniem dla uciekinierów byli nie tylko Niemcy i polscy chłopi, lecz także partyzanci Armii Krajowej oraz członkowie „prawicowych i faszystowskich odłamów polskiego podziemia”. Według Schelvisa co najmniej 22 uciekinierów zostało zabitych przez Polaków lub Ukraińców jeszcze przed nadejściem Armii Czerwonej. Bem liczbę uciekinierów zabitych z rąk innych niż niemieckie szacował na 56 osób.
Prekerowa, przeanalizowawszy 26 żydowskich relacji, zwracała uwagę, że większość negatywnych ocen nie odnosiła się konkretnych przypadków, lecz polegała na sądach ogólnych. Ponadto tylko część ocalałych pisała o swoich kontaktach z ludnością polską. Jej zdaniem trudno jest więc oszacować rzeczywistą skalę negatywnych zjawisk. Wskazała jednocześnie, że w relacjach żydowskich każda odmowa pomocy interpretowana jest jako akt wrogości i antysemityzmu, a bagatelizowane są obiektywne przyczyny, dla których pomoc nie mogła zostać udzielona (np. strach przed Niemcami czy brak żywności). Doszła również do wniosku, że rzekomymi polskimi lub sowieckimi partyzantami napadającymi na uciekinierów z Sobiboru mogli być pospolici bandyci podszywający się pod członków ruchu oporu. W szczególności fakt, że w wydanych wiele lat po wojnie wspomnieniach Żydzi często nie powtarzają oskarżeń pod adresem AK, które pojawiły się w ich zeznaniach złożonych zaraz po wyzwoleniu, może w jej ocenie sugerować, że owe oskarżenia były efektem presji propagandy stalinowskiej.
Prawdopodobnie ostatni uczestnik powstania w Sobiborze zmarł w 2019. Był nim zmarły 3 czerwca tegoż roku czerwonoarmista Siemion Rozenfeld. Rok wcześniej zmarł inny ze zbiegłych z obozu czerwonoarmistów – Arkadi Waispapir.
Losy przywódców powstania.
W kwietniu 1944 roku oddział partyzancki, w którym walczył Aleksandr Pieczerski, nawiązał kontakt z Armią Czerwoną. Pieczerski został zdegradowany do stopnia szeregowca i zesłany do karnego batalionu. W sierpniu tegoż roku został ranny na polu walki. Dopiero gdy dowódca batalionu poznał prawdę o jego obozowych losach, uzyskał zgodę na wyjazd do Moskwy, gdzie złożył relację członkom Nadzwyczajnej Państwowej Komisji ds. Badania i Ścigania Zbrodni Nazistowskich. Ze względu na fakt, że w Związku Radzieckim pobyt w niemieckiej niewoli uznawany był za hańbiący występek, przywódca powstania w Sobiborze był po wojnie szykanowany. Został aresztowany i spędził kilka miesięcy w więzieniu. Po wyjściu na wolność przez kilka lat pozostawał bezrobotny.
Po zakończeniu niemieckiej okupacji Leon Feldhendler zamieszkał w Lublinie. Zawarł także związek małżeński. W kwietniu 1945 roku został śmiertelnie postrzelony w swoim mieszkaniu. W zachodnich publikacjach winą za jego śmierć są obarczani „polscy antysemici”. Prawdopodobnie Feldhendler był jednak przypadkową ofiarą zamachu, który podziemie antykomunistyczne przeprowadziło na funkcjonariusza Urzędu Bezpieczeństwa, Hersza Blanka. Nie można także wykluczyć motywów rabunkowych.
Epilog.
Esesmani zabici w czasie powstania zostali pochowani z honorami wojskowymi na niemieckim cmentarzu wojennym w Chełmie. Jako że wielu zabitych było pracownikami Kancelarii Führera, w pogrzebie wzięli udział przedstawiciele tej instytucji.
W raportach Polskiego Państwa Podziemnego odnotowano bunt w Sobiborze. 25 października Delegatura Rządu na Kraj wysłała depeszę do polskiego rządu w Londynie, informując, że „Żydzi w heroicznej walce z Niemcami zniszczyli miejsce kaźni”. Bardziej szczegółowe informacje znalazły się w „Aneksie” nr 61 z 30 listopada, opracowanym przez Wojskowe Biuro Historyczne KG AK. Podano tam m.in. informację, że około 200 więźniów zginęło w czasie forsowania pola minowego, a kolejnych sześćdziesięciu zabito w czasie obławy. O powstaniu pisała podziemna prasa – zarówno komunistyczna, jak i związana z Polskim Państwem Podziemnym.
Bunt więźniów przesądził o dalszym losie obozu. Reichsführer-SS Heinrich Himmler zrezygnował z planów przekształcenia Sobiboru w miejsce magazynowania i naprawy zdobycznej broni sowieckiej, postanawiając zlikwidować obóz i zatrzeć wszelkie ślady po jego istnieniu. Ze względu na fakt, że wszystkich Żydów, którzy pozostali w obozie, zamordowano dzień po powstaniu, zadanie to powierzono grupie ok. 200 Żydów, których na przełomie października i listopada 1943 roku w dwóch transportach przywieziono ze zlikwidowanego obozu zagłady w Treblince. Więźniowie przez kilka tygodni zajmowali się rozbiórką budynków i ogrodzeń obozowych, demontażem urządzeń, zacieraniem śladów po masowych grobach. Pracowali także przy wywózce zrabowanych dóbr oraz broni i amunicji magazynowanej w obozie IV. Pod koniec listopada lub na początku grudnia, gdy najważniejsze prace zostały zakończone, wszystkich Żydów rozstrzelano.
Obawa przed powtórzeniem buntów takich jak w Treblince, a w szczególności w Sobiborze, była przyczyną, dla której Niemcy zdecydowali się przeprowadzić akcję „Dożynki”, czyli wymordować blisko 42 tys. Żydów przetrzymywanych w obozie koncentracyjnym na Majdanku oraz w obozach pracy w Trawnikach i Poniatowej.
14 października 1993 roku, w 50. rocznicę powstania, otwarte zostało Muzeum Byłego Hitlerowskiego Obozu Zagłady w Sobiborze.
W kulturze.
Bunt więźniów Sobiboru został ukazany w brytyjskim filmie telewizyjnym "Ucieczka z Sobiboru" (ang. "Escape from Sobibor") z 1987 roku. W filmie, którego reżyserem był Jack Gold, wystąpili m.in. Rutger Hauer (w roli Aleksandra Pieczerskiego), Alan Arkin (w roli Leona Feldhendlera) i Joanna Pacuła (w roli „Luki” – przyjaciółki Pieczerskiego).
O powstaniu więźniów Sobiboru opowiada również rosyjski film "Sobibór" (ros. "Собибор") z 2018 roku. W filmie, którego reżyserem był Konstantin Chabienski, wystąpili m.in. sam Chabienski (w roli Aleksandra Pieczerskiego), Christopher Lambert (w roli Karla Frenzla), Felice Jankell (w roli „Luki”), Wolfgang Cerny (w roli Gustava Wagnera) i Michalina Olszańska.

</doc>
<doc id="4175297" url="https://pl.wikipedia.org/wiki?curid=4175297" title="Personel obozu zagłady w Sobiborze">
Personel obozu zagłady w Sobiborze

Personel obozu zagłady w Sobiborze – kadra zarządzająca, strażnicy oraz personel administracyjny niemieckiego nazistowskiego obozu zagłady w Sobiborze.
Personel niemiecki.
Kadrę zarządzającą w ośrodku zagłady w Sobiborze stanowili funkcjonariusze SS – Niemcy i Austriacy. Przeciętnie w obozie służyło ich około 25–30 jednocześnie. Niemiecki personel podlegał częstej rotacji. Łącznie przez Sobibór przewinęło się około stu esesmanów, z czego osiemdziesięciu sześciu udało się zidentyfikować.
Niemiecką załogę stanowili w większości pracownicy Kancelarii Führera, którzy uprzednio uczestniczyli w akcji T4, czyli eksterminacji osób chorych psychicznie i niepełnosprawnych umysłowo. W związku z oddelegowaniem do personelu akcji „Reinhardt” otrzymali oni oficerskie lub podoficerskie stopnie SS. Pod względem personalnym podlegali nadal Kancelarii, natomiast pod względem operacyjnym ich przełożonym był SS-Brigadeführer Odilo Globocnik – dowódca SS i Policji na dystrykt lubelski, a zarazem kierownik akcji „Reinhardt”. W szeregach załogi Sobiboru znajdowało się w szczególności wielu pracowników ośrodka „eutanazji” na zamku Hartheim. Do tamtejszego personelu należeli m.in. obaj komendanci obozu. 
Członkowie niemieckiej załogi nosili mundury Waffen-SS. Byli uzbrojeni w broń krótką i pistolety maszynowe. Wyposażono ich także w pejcze.
Funkcję komendanta obozu pełnili kolejno:
Ważniejsze funkcje kierownicze na terenie obozu pełnili:
Ponadto w skład niemieckiego personelu wchodzili między innymi:
Innymi Niemcami, którzy odegrali znaczącą rolę w historii obozu, byli:
Wachmani.
Niemiecki personel wspomagała około 120-osobowa kompania strażników (wachmanów). Rekrutowali się oni spośród tzw. "Trawniki-Männer", czyli wschodnioeuropejskich kolaborantów przeszkolonych w obozie SS w Trawnikach. W większości byli to sowieccy jeńcy wojenni, którzy z rozmaitych względów zgodzili się przejść na służbę niemiecką. Często przyjmuje się, że większość wachmanów była narodowości ukraińskiej. W rzeczywistości Niemcy starali się rekrutować do oddziałów z Trawnik przede wszystkim sowieckich volksdeutschów, a obok Ukraińców także przedstawicieli innych nierosyjskich narodów ZSRR. Z powodu braku rekruta nierzadko zdarzało się, że do oddziałów z Trawnik rekrutowano rodowitych Rosjan. 
Wachmani nosili początkowo przedwojenne polskie mundury przefarbowane na kolor czarny. Później ubierano ich w zdobyczne mundury belgijskie. Zdarzało się przy tym, że mieli na sobie elementy jednego i drugiego umundurowania. Byli uzbrojeni w karabiny, zazwyczaj zdobyczne sowieckie. Niekiedy wydawano im także broń automatyczną. Tym, którzy znali język niemiecki, a więc zazwyczaj volksdeutschom, powierzano stanowiska dowódców pododdziałów ("Gruppenzugwachmann" i "Zugwachmann"). 
Wachmani pełnili straż w obozie i na jego obrzeżach, nadzorowali żydowskich więźniów – w tym na rozkaz Niemców wykonywali wyroki śmierci lub wymierzali kary fizyczne, uczestniczyli w przyjmowaniu transportów i pędzeniu Żydów do komór gazowych, wykonywali niektóre prace fizyczne. Podobnie jak w przypadku personelu niemieckiego, skład kompanii wartowniczej podlegał częstej rotacji. Marek Bem przypuszcza, że w różnych odstępach czasu w Sobiborze służyło około czterystu wachmanów. Do 2017 roku historykom udało się ustalić nazwiska 128 strażników. Wiadomo, że najwyższym rangą spośród nich był Iwan Klatt. Silnik, którego spaliny służyły do gazowania ofiar, obsługiwał Emil Kostenkow. Jednym z wachmanów był Iwan Demianiuk.
Niemiecki personel traktował wachmanów z nieufnością i wyraźnym dystansem. Stało się to widoczne zwłaszcza w 1943 roku, gdy klęski Wehrmachtu na froncie wschodnim poważnie nadszarpnęły morale strażników. Wobec przypadków dezercji broń zaczęto wydawać tylko tym wachmanom, którzy aktualnie pełnili służbę wartowniczą. Co więcej, otrzymywali oni niewielką ilość amunicji, niekiedy zaledwie 5 nabojów na osobę.

</doc>
<doc id="4175298" url="https://pl.wikipedia.org/wiki?curid=4175298" title="Kościół św. Stanisława w Szczepanowie">
Kościół św. Stanisława w Szczepanowie

Kościół Świętego Stanisława – kościół cmentarny należący do parafii św. Marii Magdaleny i św. Stanisława Biskupa w Szczepanowie.
Jest to świątynia wzniesiona w 1781 roku i ufundowana przez Stanisława Lubomirskiego, marszałka wielkiego koronnego na miejscu pierwotnej, drewnianej z 1511 roku według tradycji na miejscu gdzie dawniej znajdował się dom Welisława i Bogny, rodziców św. Stanisława.
Kościół został wzniesiony w stylu klasycystycznym. Jest to budowla murowana wzniesiona z cegły i otynkowana. Świątynia jest jednonawowa i posiada węższe, prostokątne prezbiterium, przy którym od strony wschodniej znajduje się wydzielony przedsionek. Nawa została wzniesiona na planie kwadratu, wewnątrz posiada ścięte narożniki, złożona jest z przedsionka i dwóch piętrowych lokalności z jego lewej i prawej strony. Ściany zewnętrzne są zwieńczone gzymsem. Fasada zachodnia została zbudowana w kształcie rzymskiego łuku triumfalnego, trójpolowa i podzielona pilastrami podpierającymi belkowanie, nad którym znajduje się attyka. W polu środkowym, szerszym, lekko wysuniętym i zaakcentowanym trójkątnym przyczółkiem jest umieszczona półkolista arkada, w której znajduje się portal marmurowy z herbem Szreniawa w kartuszu. W polach bocznych znajdują się ślepe okna, nad którymi są umieszczone marmurowe tablice z napisami dotyczącymi fundacji świątyni. Na attyce znajduje się nasadnik z krzyżem i cztery kamienne wazony. Fasada wschodnia trójosiowa posiada dwie kondygnacje okien, pod którymi są umieszczone epitafia rodziny księdza Szczepana Kosseckiego. Okna w elewacjach bocznych są półkoliste. Nawę nakrywa dach dwuspadowy, spłaszczony, na dachu znajduje się wieżyczka na sygnaturkę, prezbiterium nakrywa dach trójspadowy. Wnętrze nakrywa strop płaski z fasetami, w nawie są zaznaczone podziały ramowe, z okalającym wydatnym gzymsem.

</doc>
<doc id="4175301" url="https://pl.wikipedia.org/wiki?curid=4175301" title="Janusz Raglewski">
Janusz Raglewski

Janusz Raglewski (ur. 28 sierpnia 1972 w Krakowie) – polski prawnik, doktor habilitowany nauk prawnych, profesor nadzwyczajny Uniwersytetu Jagiellońskiego, członek Komisji Legislacyjnej Naczelnej Rady Adwokackiej.
Życiorys.
Kariera naukowa.
W 1996 roku ukończył studia prawnicze na Wydziale Prawa i Administracji Uniwersytetu Jagiellońskiego. Tytuł magistra uzyskał na podstawie pracy "Instytucja czynnego żalu w prawie karnym skarbowym. Rozważania de lege lata i de lege ferenda" napisanej pod kierunkiem profesora Andrzeja Zolla. W latach 1997–1999 odbywał aplikację sędziowską w Krakowie. 11 grudnia 2000 uzyskał stopień doktora nauk prawnych na podstawie rozprawy doktorskiej "Przepadek przedmiotów w prawie karnym (zagadnienia materialnoprawne)", również przygotowanej pod patronatem prof. Zolla. 7 grudnia 2009 na podstawie monografii "Model nadzwyczajnego złagodzenia kary w polskim systemie prawa karnego (analiza dogmatyczna w ujęciu materialnoprawnym)" uzyskał stopień naukowy doktora habilitowanego nauk prawnych ze specjalnością prawo karne.
Dydaktyka.
W latach 2000–2006 był wykładowcą z zakresu prawa karnego materialnego na Wydziale Prawa Uniwersytetu Kardynała Stefana Wyszyńskiego w Warszawie. W roku akademickim 2017/2018 prowadził na Wydziale Prawa i Administracji UJ wykład z prawa wykroczeń oraz wykłady na studiach podyplomowych na Uniwersytecie Wrocławskim i Szkole Głównej Handlowej w Warszawie. Wykłada też w Krajowej Szkole Sądownictwa i Prokuratury.
Inna działalność.
Był członkiem Zespołu Prawa Karnego Skarbowego utworzonego w 1999 roku w ramach Komisji ds. Reformy Prawa Karnego przy Ministrze Sprawiedliwości. Zespół opracowywał projekt ustawy kodeks karny skarbowy.
Jest arbitrem Trybunału Arbitrażowego ds. Sportu przy Polskim Komitecie Olimpijskim oraz redaktorem naczelnym periodyku "Czasopisma Prawa Karnego i Nauk Penalnych" wydawanego przez Polską Akademię Umiejętności w Krakowie. Prowadzi własną kancelarię adwokacką. Od 2013 roku jest przewodniczącym Komisji Rewizyjnej Krakowskiej Izby Adwokackiej. Zasiada w Komisji Bioetycznej przy Okręgowej Izbie Lekarskiej w Krakowie.
Został wybrany na członka Komitetu Nauk Prawnych Polskiej Akademii Nauk kadencji 2020–2023.

</doc>
<doc id="4175303" url="https://pl.wikipedia.org/wiki?curid=4175303" title="Aleksandr Tatarincew">
Aleksandr Tatarincew

Aleksandr Władimirowicz Tatarincew, ros. Александр Владимирович Татаринцев (ur. 13 marca 1990 w Stawropolu) – rosyjski piłkarz ręczny, rozgrywający.
Do 2012 występował w rosyjskim Dinamie Wiktor. W latach 2012–2014 był graczem hiszpańskiego Ademar León. W sezonie 2012/2013 rozegrał w lidze ASOBAL 11 meczów i zdobył 39 goli, natomiast w sezonie 2013/2014 wystąpił w 30 spotkaniach, w których rzucił 111 bramek. W barwach Ademar León zdobył również jednego gola w Lidze Mistrzów i 14 w Pucharze EHF. W latach 2014–2016 był zawodnikiem Górnika Zabrze, w którym w ciągu dwóch sezonów zdobył 173 gole w Superlidze. W 2016 przeszedł do szwedzkiego IFK Kristianstad, w którym nie wywalczył silnej pozycji, dlatego też pod koniec stycznia 2017 powrócił do Górnika Zabrze. W drugiej części sezonu 2016/2017 rozegrał 18 spotkań i rzucił 69 bramek. W sezonie 2017/2018 wystąpił w 27 meczach, w których zdobył 88 goli.
Reprezentant Rosji, znalazł się m.in. w szerokiej kadrze na mistrzostwa świata w Katarze (2015).

</doc>
<doc id="4175305" url="https://pl.wikipedia.org/wiki?curid=4175305" title="Agadyr">
Agadyr



</doc>
<doc id="4175306" url="https://pl.wikipedia.org/wiki?curid=4175306" title="Iwan Chołodow">
Iwan Chołodow

Iwan Michajłowicz Chołodow, ros. Иван Михайлович Холодов (ur. 30 czerwca 1915, zm. 29 stycznia 1992) – radziecki pilot, as myśliwski okresu II wojny światowej.
Życiorys.
Urodził się we wsi Aleksandrowka w obwodzie wołgogradzkim. Ukończył 7-klasowa szkołę podstawową. W 1934 został powołany do Armii Czerwonej, trzy lata później ukończył Wojskową Szkołę Lotniczą w Stalingradzie. Brał udział w inwazji na Polskę oraz w wojnie zimowej. Od czerwca 1941 służył na froncie wojny z Niemcami. W lutym 1942, w stopniu starszego lejtnanta był zastępcą dowódcy eskadry 28 pułku myśliwskiego, do tego czasu wykonał 225 lotów bojowych, uczestniczył w 21 walkach lotniczych i zestrzelił 6 samolotów wroga. 4 marca 1942 otrzymał tytuł Bohatera Związku Radzieckiego wraz z orderem Lenina i złotą gwiazdą o numerze 664. Jesienią 1942 został dowódcą eskadry 434 pułku myśliwskiego (32 pułku gwardyjskiego).
6 marca 1943 wystartował na czele 4 Jaków-1B na osłonę grup uderzeniowych w okolicach Diemianska. Nad linią frontu lotnicy radzieccy dostrzegli 6 messerschmittów Bf 109 oraz 4 Focke-Wulfy Fw 190, Niemcy zaatakowali wykorzystując przewagę liczebną. Jeden Focke-Wulf wszedł na ogon Jaka pilotowanego przez A. Makarowa. Chołodow rzucił się na pomoc podkomendnemu i otworzył ogień do Fw 190 z dużej odległości, lecz Niemiec uparcie kontynuował atak. W tej sytuacji Chołodow zwiększył prędkość, zbliżył się do myśliwca Luftwaffe i staranował jego ogon. Focke-Wulf rozbił się o ziemię ze swoim pilotem, asem Hansem Beisswengerem. Chołodow z największym trudem otworzył owiewkę i wyskoczył na spadochronie.
W listopadzie 1943 został dowódcą 111 gwardyjskiego pułku myśliwskiego wyposażonego w myśliwce Ła-7. Po wojnie nadal dowodził tą jednostką. W 1958 ukończył Wyższy kurs w Akademii Wojskowej Sztabu Generalnego. W 1970, w randze generała majora przeniesiony w stan spoczynku. Zamieszkał w Moskwie. Pracował jako szef działu personalnego Obrony Cywilnej Moskwy.
Podczas II wojny światowej zniszczył 26 samolotów wroga indywidualnie i 7 zespołowo w 480 lotach bojowych.
Iwan Chołodow zmarł 29 stycznia 1992, został pochowany na cmentarzu Trojekurowskim w Moskwie.

</doc>
<doc id="4175313" url="https://pl.wikipedia.org/wiki?curid=4175313" title="ORP Kormoran (1963)">
ORP Kormoran (1963)

ORP Kormoran – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 30 grudnia 1963 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 10 stycznia 1965 roku. Intensywnie eksploatowana jednostka, oznaczona numerem burtowym 616, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po ponad 28-letnim czasie użytkowania w czerwcu 1993 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat. 
ORP „Kormoran” zbudowany został w Stoczni im. Komuny Paryskiej w Gdyni (numer stoczniowy 206F/4). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 26 kwietnia 1963 roku, został zwodowany 30 grudnia 1963 roku. Trałowiec otrzymał tradycyjną dla polskich okrętów minowych nazwę pochodzącą od ptaka.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt posiadał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się z 49 osób – 5 oficerów, 16 podoficerów i 28 marynarzy.
Służba.
ORP „Kormoran” został wcielony do służby w Marynarce Wojennej 10 stycznia 1965 roku, na mocy rozkazu dowódcy MW nr 085/org. z 23 grudnia 1964 roku. Okręt z oznaczeniem burtowym 616 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu. Jego zadaniem było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej.
W dniach 20-24 maja 1966 roku zespół okrętów MW (OORP „Kormoran”, „Albatros” i „Błyskawica”) pod dowództwem kmdra por. dypl. Tadeusza Mandata odwiedził Kopenhagę.
Na początku lat 70. ORP „Kormoran” był jednostką flagową II grupy 13. Dywizjonu Trałowców. Między 11 a 15 października 1971 roku, z okazji „Dni Polskich” w Göteborgu gościł zespół okrętów MW w składzie: OORP „Kormoran”, „Orlik” i „Gryf”, pod dowództwem kmdra Józefa Ćwirko. W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W dniach 5–9 lipca 1974 roku zespół okrętów MW (OORP „Kormoran”, „Czapla”, „Grunwald”, „Lenino”, „Studzianki”, „Zwrotny”, „Zwinny” i „Piast”) pod dowództwem wadm. Ludwika Janczyszyna odwiedził Tallinn. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 646. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 671. Do pierwotnego oznaczenia (616) okręt powrócił w połowie 1978 roku. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83.
Od 5 do 9 października 1989 roku OORP „Kormoran” i „Warszawa”, pod dowództwem kadm. Piotra Kołodziejczyka, złożyły wizytę w Warnemünde.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT.
„Kormoran” został wycofany ze służby po ponad 28-letnim okresie eksploatacji 15 czerwca 1993 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175315" url="https://pl.wikipedia.org/wiki?curid=4175315" title="Wasilij Kwaczantiradze">
Wasilij Kwaczantiradze

Wasilij Szalwowicz Kwaczantiradze (ros. Василий Шалвович Квачантирадзе, gruz. ვასილ შალვას ძე კვაჭანტირაძე, ur. we wsi Konczkati k. Ozurgeti, zm. 9 lutego 1950) – radziecki snajper, Bohater Związku Radzieckiego (1945).
Życiorys.
Urodził się w gruzińskiej rodzinie chłopskiej. Od 1916 mieszkał z rodziną we wsi Gurianta, gdzie skończył szkołę, później pracował w kołchozie, 1932-1933 odbywał służbę wojskową. Od 1939 należał do WKP(b), ukończył szkołę partyjną, był sekretarzem komitetu Komsomołu kołchozu, w sierpniu 1941 został zmobilizowany do Armii Czerwonej, od czerwca 1942 uczestniczył w wojnie z Niemcami jako snajper pułku 138 Dywizji Piechoty. W sierpniu 1942 został ranny, później brał udział w bitwie pod Stalingradem, walczył też na Froncie Kalinińskim, od grudnia 1942 do kwietnia 1943 uczestniczył w walkach w obwodzie smoleńskim. Był pięciokrotnie ranny, pod koniec czerwca 1944 brał udział w wyzwalaniu obwodu witebskiego, od 23 do 27 czerwca 1944 zastrzelił 44 Niemców. Łącznie podczas wojny z Niemcami zastrzelił 534 żołnierzy i oficerów wroga, co czyni go jednym z najskuteczniejszych snajperów ZSRR. Po wojnie został zdemobilizowany, wrócił do rodzinnej wsi, w 1947 został tam przewodniczącym kołchozu. Był także deputowanym do Rady Najwyższej Gruzińskiej SRR.
Odznaczenia.
I medale.

</doc>
<doc id="4175318" url="https://pl.wikipedia.org/wiki?curid=4175318" title="Rajd Francji">
Rajd Francji



</doc>
<doc id="4175320" url="https://pl.wikipedia.org/wiki?curid=4175320" title="Rajd Korsyka 2017">
Rajd Korsyka 2017



</doc>
<doc id="4175324" url="https://pl.wikipedia.org/wiki?curid=4175324" title="Pałac Taschenberg">
Pałac Taschenberg

Pałac Taschenberg (niem. "Taschenbergpalais"), także Hotel Taschenbergpalais Kempinski Dresden – barokowy pałac, znajdujący się w Dreźnie, w dzielnicy Innere Altstadt. Od 1995 roku jest siedzibą hotelu, należącego do firmy Kempinski.
Historia.
Budowa i użytkowanie.
Pałac został wybudowany w stylu barokowym w latach 1705–1708 według projektu architekta Matthäusa Daniela Pöppelmanna. Budynek, będący pierwszą dużą realizacją Pöppelmanna na terenie Drezna, powstał na zlecenie saskiego elektora Fryderyka Augusta I (jednocześnie króla Polski pod imieniem August II Mocny) jako rezydencja dla jego metresy, hrabiny Anny Konstancji Cosel. Ze względu na orientalny wystrój wnętrz pałac pierwotnie był nazywany Domem Tureckim (niem. "Türkisches Haus"). Posiadał trzy piętra i przestrzeń mieszkalną, mająca kilkaset metrów kwadratowych powierzchni. Hrabina Cosel mieszkała w nim do 1717 roku, kiedy to popadła w niełaskę rodziny monarszej, po czym rok później budynek został rezydencją rodziny dziedzicznych książąt Elektoratu Saksonii – wtedy to jego wnętrza zostały przeprojektowane przez Raymonda Leplata. W późniejszych latach gmach nazywano Pałacem Taschenberg (niem."Taschenbergpalais"). Nazwa ta pochodziła od niewielkiego wzgórza Taschenberg nad brzegiem Łaby, na którym wznosił się zamek drezdeński. Upowszechniła się również druga nazwa budynku: Pałac Następcy Tronu (niem. "Kurprinzliches Palais"). W 1756 roku pałac rozbudowano o skrzydło zachodnie, zaprojektowane przez Juliusa Heinricha Schwarzego, z kolei w 1763 roku powstało skrzydło wschodnie budynku, zbudowane według projektu Christiana Friedricha Exnera.
Zniszczenie i odbudowa.
Pałac Taschenberg został prawie całkowicie zniszczony 13 lutego 1945 roku podczas bombardowania Drezna. Później, przez 47 lat, budynek pozostawał w praktycznie niezmienionym stanie ruiny. 6 listopada 1992 roku odbyła się specjalna ceremonia rozpoczęcia odbudowy pałacu, z kolei po przeprowadzeniu prac związanych z zabezpieczeniem historycznych murów budynku, w tym sklepień piwnicznych i fundamentów, 30 czerwca 1993 roku położono kamień węgielny. Rekonstrukcję gmachu realizowano w sposób wierny, w oparciu o plany Matthäusa Daniela Pöppelmanna; wykonano przy tym nieobecne w tych planach takie elementy, jak wysoki dach mansardowy i ozdoba szczytowa. Odbudowany przez firmę Kempinski z przeznaczeniem na luksusowy hotel pałac został oficjalnie otwarty 31 marca 1995 roku. Koszty związane z odbudową wyniosły około 240 milionów marek. Pałac uległ zalaniu podczas powodzi w 2002 roku, co wymagało trwających rok prac renowacyjnych.
Hotel.
Działalność.
Hotel Taschenbergpalais Kempinski Dresden, mający standard 5-gwiazdkowy, jest obiektem łączącym tradycję i nowoczesność, na co wpływa położenie w pobliżu takich zabytków, jak Zwinger, zamek drezdeński i Semperoper, z czym wiąże się z kolei obecność turystów z całego świata. Hotel należał do prestiżowego zrzeszenia The Leading Hotels of the World, jednak w 2009 roku został z niego usunięty z powodu konfliktu pomiędzy jego właścicielami. Od momentu otwarcia obiekt, będący pierwszym 5-gwiazdkowym hotelem w Saksonii, przyjął około 1,2 miliona gości; wśród nich znajdowały się również głowy państw i szefowie rządów, m.in. prezydent Francji Jacques Chirac, amerykańska sekretarz stanu Madeleine Albright i przewodniczący Chińskiej Republiki Ludowej Xi Jinping, a także członkowie rodzin królewskich: królowa Danii Małgorzata II, królowa Holandii Beatrycze, królowa Szwecji Sylwia, książę Kentu Edward oraz tajska księżniczka Maha Chakri Sirindhorn. W hotelu zatrzymywały się również osobistości ze świata sztuki i kultury, m.in. Elton John, Günter Grass, Herbert Grönemeyer, Lang Lang, Otto Waalkes, Thomas Gottschalk i Tom Hanks. W przypadku ekskluzywnych wizyt istnieje możliwość zarezerwowania całego hotelu. Stało się tak w 2006 roku z okazji wizyty prezydenta Rosji, Władimira Putina, oraz w 2009 roku podczas wizyty prezydenta Stanów Zjednoczonych, Baracka Obamy. W dniach 9–12 czerwca 2016 roku w hotelu odbyła się konferencja Grupy Bilderberg.
Oferta.
W hotelu znajduje się 213 pokoi i 31 apartamentów. Wśród nich wyróżnia się mający 360 m² powierzchni apartament książęcy (niem. "Kronprinzensuite"), posiadający cztery sypialnie i salon. Każdy z pokoi jest wyposażony w klimatyzację, WiFi oraz telewizor z dostępem do kanałów satelitarnych. We wszystkich znajduje się też minibar, część wypoczynkowa i nowoczesna łazienka. Do dyspozycji gości jest również spa, które oferuje saunę, siłownię i bar dla osób dbających o zdrowie. W hotelu znajduje się także kawiarnia Vestibül-Café, restauracje Intermezzo i Palais Bistro oraz bar Karl May, który został uhonorowany tytułem "Bar of the Year 2013", a także otrzymał nagrodę "Glenfiddich Award for Bar Culture" w 2014 roku. Hotel mieści również 10 sal konferencyjnych oraz dziedziniec o powierzchni 800 m², co jest dużym udogodnieniem dla ludzi odbywających wizyty służbowe.

</doc>
<doc id="4175326" url="https://pl.wikipedia.org/wiki?curid=4175326" title="Spartak Makowski">
Spartak Makowski

Spartak Iosifowicz Makowski (ros. Спартак Иосифович Маковский, ur. 27 listopada 1920 w Pawłodarze, zm. 27 marca 2000 w Zaporożu) – radziecki lotnik wojskowy, pułkownik, Bohater Związku Radzieckiego (1944).
Życiorys.
Urodził się w ukraińskiej rodzinie robotniczej. Skończył 7 klas szkoły w Zaporożu, pracował w zakładzie "Zaporożstal" i uczył się w aeroklubie, od 1937 służył w Armii Czerwonej. W 1939 ukończył Kaczyńską Wyższą Wojskową Szkołę Lotniczą dla Pilotów, od kwietnia 1943 uczestniczył w wojnie z Niemcami, był dowódcą klucza 43 myśliwskiego pułku lotniczego 278 Lotniczej Dywizji Myśliwskiej 3 Lotniczego Korpusu Myśliwskiego 4 Armii Powietrznej Frontu Północno-Kaukaskiego. 8 maja 1943 w rejonie stanicy Krymskiej w Kraju Krasnodarskim, swoim samolotem Jak-7b staranował samolot wroga, strącając go. Później dowodził eskadrą. Do stycznia 1944 wykonał 92 loty bojowe, w 49 walkach powietrznych strącił osobiście 18 i 1 grupie 1 samolot wroga. Łącznie w czasie wojny strącił 27 osobiście i w grupie 3 samoloty przeciwnika. Po wojnie skończył wyższe kursy doskonalenia kadry oficerskiej, w 1958 przeszedł do rezerwy w stopniu pułkownika.
Odznaczenia.
I medale.

</doc>
<doc id="4175328" url="https://pl.wikipedia.org/wiki?curid=4175328" title="Prauliusz z Jerozolimy">
Prauliusz z Jerozolimy

Prauliusz z Jerozolimy (zm. 422) – duchowny chrześcijański, biskup jerozolimski (Aelia Capitolina) w latach 417–422.

</doc>
<doc id="4175332" url="https://pl.wikipedia.org/wiki?curid=4175332" title="Jonne Veteläinen">
Jonne Veteläinen

Jonne Veteläinen (ur. 12 lipca 2000 w Kajaani) – fiński skoczek narciarski. Uczestnik mistrzostw świata juniorów (2018–2020) i zimowego olimpijskiego festiwalu młodzieży Europy (2017). Medalista mistrzostw kraju.
Przebieg kariery.
Veteläinen w oficjalnych zawodach międzynarodowych rozgrywanych przez FIS zadebiutował w sierpniu 2016 w Kuopio, gdzie w konkursach FIS Cup plasował się w siódmej dziesiątce. Pierwsze punkty tego cyklu zdobył w styczniu 2017, zajmując w Eau Claire pozycje w trzeciej dziesiątce.
W lutym 2017 wystartował w zimowym olimpijskim festiwalu młodzieży Europy w Erzurum – w konkursie indywidualnym zajął 25. miejsce, a w zmaganiach drużynowych z reprezentacją swojego kraju uplasował się na 4. pozycji.
17 grudnia 2017 zadebiutował w Pucharze Kontynentalnym, zajmując w Ruce 53. lokatę. W marcu 2018 wystartował w mistrzostwach świata juniorów w Kanderstegu – w konkursie indywidualnym był 43., a w rywalizacji drużynowej 6. W styczniu 2019 ponownie wziął udział w światowym czempionacie juniorów – w Lahti indywidualnie był 34., drużynowo 10., a w zawodach mikstów 13.
W sierpniu 2019 we Frenštácie pod Radhoštěm, w ramach letniej edycji cyklu, zdobył pierwsze punkty Pucharu Kontynentalnego, plasując się w rozegranych tam konkursach na 15. i 20. miejscu. W listopadzie 2019 w Ruce po raz pierwszy przystąpił do rywalizacji w Pucharze Świata, jednak odpadł w kwalifikacjach, zajmując ostatnie, 65. miejsce po skoku na odległość 76 metrów, za który przypisano mu notę 0 pkt. (zsumowane punkty za odległość i styl dałyby notę ujemną). W marcu 2020 w Oberwiesenthal wziął udział w mistrzostwach świata juniorów – w konkursie indywidualnym był 37., a w zawodach drużynowych 13. W sezonie 2020/2021 dwukrotnie odpadał w kwalifikacjach do konkursów Pucharu Świata w Ruce.
W 2017 sięgnął po brązowy medal konkursów drużynowych letnich mistrzostw Finlandii, zajmując z klubem Kuusamon Erä-Veikot 3. pozycję w zawodach rozegranych w Lahti, osiągnięcie to powtórzył 2 lata później w Kuopio, a w 2020 sięgnął po srebrny medal.

</doc>
<doc id="4175333" url="https://pl.wikipedia.org/wiki?curid=4175333" title="ORP Czapla (1964)">
ORP Czapla (1964)

ORP Czapla – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kalibru 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 13 czerwca 1964 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 4 lipca 1965 roku. Intensywnie eksploatowana jednostka, oznaczona numerem burtowym 617, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po blisko 25-letnim czasie użytkowania w kwietniu 1990 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat. 
ORP „Czapla” zbudowana została w Stoczni im. Komuny Paryskiej w Gdyni (numer stoczniowy 206F/5). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 16 sierpnia 1963 roku, a zwodowany został 13 czerwca 1964 roku. Trałowiec otrzymał tradycyjną dla polskich okrętów minowych nazwę pochodzącą od ptaka.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt posiadał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się z 49 osób – 5 oficerów, 16 podoficerów i 28 marynarzy.
Służba.
4 lipca 1965 roku w Gdyni ORP „Czapla” został wcielony do służby w Marynarce Wojennej, na mocy rozkazu dowódcy MW nr 043/org. z 1 lipca. Okręt z oznaczeniem burtowym 617 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu. Jego zadaniem było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej.
W dniach 4–8 maja 1968 roku zespół okrętów MW (OORP „Czapla”, „Orlik”, „Wicher”, „Sęp” i „Bielik”) pod dowództwem wiceadm. Zdzisława Studzińskiego złożył wizytę w Rostocku. 
Na początku lat 70. ORP „Czapla” należał do II grupy 13. Dywizjonu Trałowców. Okręt uczestniczył w latach 1970–1974 w poszukiwaniu min na obszarze przeznaczonym pod budowę Portu Północnego w Gdańsku. W dniach 5–9 lipca 1974 roku zespół okrętów MW (OORP „Czapla”, „Kormoran”, „Grunwald”, „Lenino”, „Studzianki”, „Zwrotny”, „Zwinny” i „Piast”) pod dowództwem wadm. Ludwika Janczyszyna odwiedził Tallinn. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 647. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 672. Do pierwotnego oznaczenia (617) okręt powrócił w połowie 1978 roku. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W latach 70. na okręcie wymieniono tratwy ratunkowe na pneumatyczne. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT.
„Czapla” została wycofana ze służby po blisko 25-letnim okresie eksploatacji 25 kwietnia 1990 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175335" url="https://pl.wikipedia.org/wiki?curid=4175335" title="Rajd Włoch">
Rajd Włoch



</doc>
<doc id="4175348" url="https://pl.wikipedia.org/wiki?curid=4175348" title="Hamatocanthoscypha">
Hamatocanthoscypha

Hamatocanthoscypha Svrček – rodzaj grzybów z rodziny "Hamatocanthoscyphaceae". Należy do niego 15 gatunków.
Systematyka i nazewnictwo.
Pozycja w klasyfikacji według Index Fungorum: "Hamatocanthoscyphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonimy: "Debaryoscyphus" Arendh. &amp; R. Sharma, "Uncinia" Velen., "Unciniella" K. Holm &amp; L. Holm:

</doc>
<doc id="4175351" url="https://pl.wikipedia.org/wiki?curid=4175351" title="Stan sprawności">
Stan sprawności

Stan sprawności, PS (ang. "performance status") – miara prezentowanej zdolności chorego do podejmowania codziennych czynności i samodzielnego funkcjonowania. Stanowi niezależny element oceny wpływu choroby na jakość życia chorego oraz jest ważnym ogólnym czynnikiem rokowniczym w wielu chorobach nowotworowych i nienowotworowych. Stan sprawności jest istotnym elementem oceny skuteczności leczenia.

</doc>
<doc id="4175353" url="https://pl.wikipedia.org/wiki?curid=4175353" title="Kyllikki Saari">
Kyllikki Saari



</doc>
<doc id="4175358" url="https://pl.wikipedia.org/wiki?curid=4175358" title="Same As It Ever Was">
Same As It Ever Was

Same As It Ever Was – drugi album studyjny amerykańskiej grupy hip-hopowej House of Pain.

</doc>
<doc id="4175363" url="https://pl.wikipedia.org/wiki?curid=4175363" title="Rosario Pierri">
Rosario Pierri

Rosario Pierri OFM (ur. 21 grudnia 1960 w Baronissi) – włoski biblista katolicki, franciszkanin, brat zakonny, dziekan Franciszkańskiego Studium Biblijnego w Jerozolimie.
Rosario Pierri urodził się w Baronissi w prowincji Salerno 21 grudnia 1960. Jest członkiem franciszkańskiej Prowincji Niepokalanego Poczęcia w Salerno. Od 1992 mieszka w Jerozolimie. W 1995 obronił pracę licencjacką z teologii biblijnej we Franciszkańskim Studium Biblijnym. Następnie kontynuował studia w zakresie lingwistycznym w Katolickim Uniwersytecie Najświętszego Serca w Mediolanie. Jest wykładowcą języka greckiego i krytyki tekstu biblijnego Nowego Testamentu we FSB. W 2017 prof. Pierri wybrany został dziekanem SBF.
Publikuje artykuły naukowe na łamach Liber Annuus.

</doc>
<doc id="4175364" url="https://pl.wikipedia.org/wiki?curid=4175364" title="Kajrat Äbdyrachmanow">
Kajrat Äbdyrachmanow

Kajrat Kudajbergenuły Äbdyrachmanow (kaz. Қайрат Құдайбергенұлы Әбдірахманов, ur. 21 kwietnia 1964 w Panfiłowie) – kazachski dyplomata i polityk, stały przedstawiciel przy ONZ w latach 2013–2016, minister spraw zagranicznych w latach 2016–2018.
Życiorys.
Absolwent historii Kazachskiego Uniwersytetu Państwowego im. Siergieja Kirowa (1987). W latach 1987–1991 wykładał w Kazachskim Instytucie Politechnicznym im. Włodzimierza Lenina, w kolejnych latach odbywał studia podyplomowe na Uniwersytecie im. Kirowa.
W 1993 roku Äbdyrachmanow rozpoczął pracę w departamencie europejskim w ministerstwie spraw zagranicznych Kazachstanu. W latach 1993–1998 kolejno awansował od stanowiska III sekretarza do funkcji dyrektora departamentu Europy i Ameryk. Od grudnia 1999 roku do stycznia 2001 roku był wiceministrem spraw zagranicznych. Następnie do kwietnia 2003 roku był radcą w ambasadzie Kazachstanu w Wielkiej Brytanii. Od kwietnia 2003 roku do marca 2006 roku pełnił funkcję ambasadora Kazachstanu w Izraelu. Od marca 2006 roku do sierpnia 2007 roku ponownie pełnił funkcję wiceministra spraw zagranicznych. W latach 2007–2008 oraz 2011–2013 był ambasadorem Kazachstanu w Austrii. Od października do listopada 2013 roku miał także akredytację w Słowenii. W latach 2011–2013 Äbdyrachmanow był stałym przedstawicielem Kazachstanu przy OBWE.
26 listopada 2013 został stałym przedstawicielem Kazachstanu przy ONZ. Funkcję tę pełnił do 28 grudnia 2016, gdy został ministrem spraw zagranicznych Kazachstanu.
Äbdyrachmanow włada trzema językami: kazachskim, rosyjskim i angielskim. Jest żonaty z Majrą Äbdyrachmanową, z którą ma syna Temirżana (ur. 1987) i córkę Ajnur.
Odznaczony m.in. Orderem Kurmet i Orderem Parasat.

</doc>
<doc id="4175367" url="https://pl.wikipedia.org/wiki?curid=4175367" title="Helicogermslita">
Helicogermslita

Helicogermslita Lodha &amp; D. Hawksw. – rodzaj grzybów z typu workowców "Ascomycota". Należy do niego około 10 gatunków.
Systematyka i nazewnictwo.
"Xylariaceae, Xylariales, Xylariomycetidae, Sordariomycetes, Pezizomycotina, Ascomycota, Fungi".

</doc>
<doc id="4175377" url="https://pl.wikipedia.org/wiki?curid=4175377" title="Legalność marihuany w Unii Europejskiej">
Legalność marihuany w Unii Europejskiej

Status prawny marihuany do ogólnego lub rekreacyjnego użytku jest w dużym stopniu zróżnicowany w różnych krajach Unii Europejskiej. Posiadanie konopi indyjskich jest uznawane w większości krajów jako przestępstwo. Jednak część państw zdekryminalizowała posiadanie marihuany i ich zastosowania prawne nie przewidują dotkliwych kar dla posiadaczy niewielkich ilości. Większość krajów natomiast wprowadziło do legalnego obrotu marihuanę medyczną dla pacjentów cierpiących na różne schorzenia.
Surowe kary w związku z przestępstwami narkotykowymi.
Bułgaria.
Marihuana w Bułgarii jest całkowicie nielegalna i została sklasyfikowana jako narkotyk klasy A(wysokiego ryzyka) wraz z heroiną, kokainą, amfetaminą i MDMA (ecstasy). Od zmiany Kodeksu karnego z dnia 29.04.2006 r. stanowczo zaostrzono przepisy dotyczące posiadania oraz dystrybucji konopi indyjskich. Karą za posiadanie nawet niewielkiej ilości wynosi od roku do 6 lat więzienia oraz karą grzywny w wysokości od 1000 do 5000 euro. W przypadku posiadania w celu dystrybucji (handlu narkotykami) kara może wynosić od 2 do 8 lat pozbawienia wolności w wypadku niewielkich ilości, od 3 do 12 lat dla znacznych ilości, od 5 do 15 lat, kiedy jest wykonywana przez zorganizowaną grupę przestępczą. W takich przypadkach maksymalna wysokość grzywny do ustalenia wraz z czasem odbywania kary wynosi 50 000 euro. Uprawa konopi indyjskich jest karana od 2 do 5 lat więzienia oraz grzywną do 5000 euro. W wypadku hodowli konopi indyjskich ,dla organizatora grupy hodowców grozi nawet 20 lat więzienia i 100 000 euro kary.
Cypr.
Marihuana uznawana jest na Cyprze jako substancja klasy B, czyli widnieje jako narkotyk wysokiego ryzyka na podstawie ustawodawstwa z 1977 roku (Ustawa o środkach odurzających i substancjach psychotropowych). W tym państwie mamy do czynienia z jednymi z najsurowszych rozwiązań względem użytkowników konopi indyjskich w Unii Europejskiej– kara dożywotniego więzienia jest możliwa w przypadku użycia i maksymalnie 8 lat pozbawienia wolności w przypadku posiadania marihuany (z zastrzeżeniem maksimum 2 lat za pierwsze przewinienie osoby poniżej 25 roku życia).
Dania.
W Danii podobnie jak w przypadku wszystkich narkotyków, przestępstwa związane z konopiami indyjskimi podlegają karze grzywny i/lub pozbawienia wolności na okres do lat 2. Wyjątkiem na terenie kraju jest wolne miasto Christiania (dzielnica Kopenhagi) gdzie duńskie władze nadały jej mieszkańcom legalny status niezależnej społeczności i ograniczenia dotyczące marihuany i innych narkotyków teoretycznie nie istnieją. Trzy rodzaje pochodnych konopi indyjskich do użytku medycznego (sativex, marinol i nabilon) zostały zatwierdzone przez Duńską Agencję ds. Leków w 2011 r., ale wymagają uzyskania recepty od lekarza.
Estonia.
W Estonii marihuana jest uznawana za substancję nielegalną. Posiadanie niewielkiej ilości tzn. do 7,5 grama jest traktowane jako wykroczenie i karane grzywną i/lub 30-dniowym aresztem. Przestępstwem kryminalnym jest posiadanie więcej niż niewielkiej ilości marihuany. Wytyczne estońskiej prokuratury z dnia 22 lipca 2005 r. określają większą dawkę jako ponad 20 g marihuany lub 10 g haszyszu, które jest zagrożone 5-letnim pozbawieniem wolności.
Finlandia.
W Finlandii marihuana jest nielegalna. Od chwili reformy z roku 2001 policja nakłada kary grzywny za większość przestępstw na użytek osobisty, a sprawy nie są wnoszone do sądu, chyba że pozwany sobie tego życzy. Przestępstwa polegające na kilkukrotnym złapaniu oskarżonego z niewielką ilością marihuany, posiadaniu znacznych ilości, sprzedaży, bądź transportu skutkują aktem oskarżenia wnoszonym do sądu, a kary zdecydowanie surowsze, wynoszące maksymalnie 2 lata pozbawienia wolności. Mała grupa użytkowników (223 w 2014) w celach medycznych ma możliwość uzyskania zezwolenia na zakup i stosowanie marihuany od jednej z 27 aptek na terenie kraju posiadających zezwolenie na sprzedaż.
Francja.
Uprawa, sprzedaż, posiadanie lub spożywanie konopi indyjskich we Francji jest zabroniona i zagrożona karą grzywny i/lub pozbawienia wolności na okres do jednego roku.Od dnia 8 czerwca 2013 r. pochodne konopi indyjskich można stosować we Francji do produkcji produktów leczniczych. Produkty można uzyskać tylko na receptę i zostaną przepisane tylko wtedy, gdy wszystkie inne leki nie przyniosły skutecznej ulgi w cierpieniu wywołanym chorobą. Wszystkie produkty z konopi indyjskich muszą być zatwierdzone przez Narodową Agencję ds. Bezpieczeństwa Medycznego (Agence nationale de sécurité du médicament).
Grecja.
Posiadanie, sprzedaż lub używanie nawet niewielkich ilości marihuany jest w Grecji niezgodne z prawem, ale jeśli zostanie uznane w sądzie za niewielką ilość tj. do 2,5 grama oskarżony może uniknąć kary. Posiadanie znacznych ilości, powyżej 20 gramów może prowadzić do kary wieloletniego pozbawienia wolności. W czerwcu 2017 r. Grecki premier Aleksis Tsipras ogłosił, że podjęto wspólną decyzję ministerialną w sprawie legalności marihuany medycznej. Decyzja, opublikowana w Dzienniku Urzędowym, ogłosiła, że zażywanie marihuany jest legalne dla pacjentów z przepisaną przez lekarza receptą.
Irlandia.
Status prawny konopi indyjskich w Irlandii oznacza, że jest nielegalna w celach rekreacyjnych i karana grzywną w wypadku 2 pierwszych wyroków sądowych związanych z narkotykami, natomiast kolejny 3 wyrok skazujący sądu może wynosić od roku do 3 lat pozbawienia wolności i/lub dodatkowej kary grzywny. Wykorzystanie marihuany do celów medycznych wymaga indywidualnej zgody Ministra Zdrowia. Pierwsza licencja na medyczne zastosowanie oleju z konopi została wydana w grudniu 2016 roku, aby umożliwić Tristanowi Forde dwuletniemu chłopcu kontynuację leczenia rozpoczętego w USA w stanie Kolorado.
Litwa.
Posiadanie, transport, sprzedaż lub uprawa konopi indyjskich na Litwie jest nielegalna. Nielegalna jest również marihuana lecznicza. Tak samo jak w przypadku wszystkich innych narkotyków, posiadanie niewielkiej ilości maksymalnie 5 gramów bez zamiaru dystrybucji jest wykroczeniem podlegającym karze grzywny, karą aresztu od 10 do 45 dni lub ograniczenia wolności do 2 lat. Przestępstwo posiadania większej ilości bez zamiaru dystrybucji podlega karze grzywny, lub pozbawienia wolności do lat 2.
Łotwa.
Konopie indyjskie są całkowicie nielegalne na Łotwie. Posiadanie większych ilości może być karane nawet do piętnastu lat więzienia. Posiadanie ilości do jednego grama jest karane grzywną do 280 euro, za drugie przestępstwo w ciągu roku związane z marihuaną w okresie jednego roku stosuje się opłaty karne.
Polska.
W Polsce zarówno import, produkcja, sprzedaż, jak i samo posiadanie marihuany, która jest traktowana jak inne narkotyki jest nielegalne i stanowi przestępstwo, zgodnie z ustawą z 29 lipca 2005 r. o przeciwdziałaniu narkomanii. Za samo posiadanie marihuany grozi kara do trzech lat pozbawienia wolności, natomiast sprzedaż marihuany innej osobie zagrożone jest karą do 10 lat pozbawienia wolności, a sprzedaż osobie małoletniej jest zbrodnią, zagrożoną karą od 3 do 15 lat pozbawienia wolności. 26 maja 2011 r. wprowadzono zmiany, dające prokuratorom możliwość niewnoszenia oskarżeń o posiadanie niewielkich ilości konopi indyjskich do użytku osobistego, jeżeli jest to pierwsze przestępstwo lub jeśli osoba uzależniona jest od narkotyków. Medyczne używanie konopi indyjskich wprowadzono ustawą z 7 lipca 2017 r., która weszła w życie po upływie 3 miesięcy od dnia ogłoszenia. W jej treści jest mowa o produktach z których pacjenci będą mogli korzystać: zioła konopi innych niż włókniste oraz wyciągi, nalewki farmaceutyczne, a także wszystkie inne wyciągi z konopi innych niż włókniste oraz żywica konopi innych niż włókniste, które teraz stanowią surowiec farmaceutyczny. Taką możliwość będzie miała osoba po otrzymaniu zezwolenia wydanego na okres 5 lat przez Prezesa Urzędu Rejestracji Produktów Leczniczych, Wyrobów Medycznych i Produktów Biobójczych.
Rumunia.
Posiadanie niewielkich ilości preparatów narkotykowych w tym również konopi indyjskich w Rumunii podlega karze grzywny nakładanej dla osób które do tej pory nie były skazane za przestępstwa narkotykowe, oraz karze od trzech miesięcy do dwóch lat pozbawienia wolności i/lub grzywny, jeśli osoba ta została wcześniej skazana. Posiadanie znacznych ilości, bądź handlu marihuaną podlega karze od dwóch do siedmiu lat więzienia. Rumunia zalegalizowała marihuanę leczniczą jako dziesiąty kraj w UE w 2013 roku.
Słowacja.
Konopie indyjskie na Słowacji są nielegalne. Posiadanie lub używanie nawet niewielkich ilości marihuany podlega karze pozbawienia wolności do lat ośmiu.
Szwecja.
W Szwecji sprzedaż, transport, zakup, używanie i posiadanie jakiejkolwiek ilości marihuany są nielegalne. Stygmatyzacja poprzez odrzucenie przez społeczeństwo jak i wykluczenie z rynku pracy i opieki społecznej to najczęstsze sankcje w przypadku użytku własnego. Policja prowadzi specjalny program „przeszkadzania i denerwowania” skierowany w stronę uzależnionych wspieranych przez narodowy system „zerowej tolerancji”. Innymi sankcjami przewidzianymi w szwedzkim prawie jest maksymalna kara pozbawienia wolności do lat 3 oraz kara 6 miesięcy pozbawienia wolności i/lub grzywny w przypadku posiadania mniejszych ilości marihuany. W Szwecji konopie indyjskie nie są oficjalnie zalegalizowane dla użytku medycznego, a ich konsumpcja w celach leczniczych nie jest postrzegana jako okoliczność łagodząca.
Węgry.
W węgierskim prawie nie ma rozróżnienia pomiędzy niedozwolonymi substancjami pod względem niebezpieczeństwa. Spożycie heroiny i marihuany ma takie same konsekwencje prawne. Węgierskie prawo zakazuje dystrybucji i jakiegokolwiek użycia (łącznie z medycznym), jednakże Kodeks Karny rozróżnia kary ze względu na sprzedaż lub użytek własny. 283. § (1) paragraf (a) stanowi, że „osoba nie może być ukarana za nadużycie narkotyków jeśli niewielka ilość dla własnego użytku jest wyprodukowana, uzyskana lub posiadana…” i dalej stwierdza, że „zakładając, że przed ustaleniem ostatecznego werdyktu zostanie przedstawione potwierdzenie o odbytej ciągłej 6-miesięcznej terapii”. Prawo stanowi, że „ilość osobista” jest określana jako 1 gram substancji aktywnej (THC), co tym samym równa się 12-100 gramom marihuany, zakładając że marihuana zawiera 1-8% THC na jednostkę masy. Posiadanie większych ilości może prowadzić do kary 5-10 lat więzienia.
Wielka Brytania.
Konopie indyjskie są nielegalne w posiadaniu, hodowli, dystrybucji lub sprzedaży w Wielkiej Brytanii. Jest uznana za substancję klasy B, z karami za nielicencjonowane rozdawanie, nielegalną produkcją i nielegalnym handlem do 14 lat w więzieniu i/lub nieograniczoną grzywną. Maksymalna kara za posiadanie marihuany wynosi pięć lat więzienia i nieograniczona kara grzywny. "Ostrzeżenie o konopiach indyjskich", czyli wpis do policyjnego rejestru może zostać wydany w przypadku małych ilości konopi indyjskich (zazwyczaj mniej niż 1 uncja-28 gramów marihuany z ziołami lub nieco wyższa ilość haszyszu), jeśli okaże się, że jest przeznaczona na użytek osobisty. Medyczna marihuana w Wielkiej Brytanii jest legalna jedynie w postaci syntetycznego kannabinoidu o nazwie Nabilon oraz leku na bazie konopi indyjskich Sativex, które mogą być przepisane przez lekarza.
Częściowa dekryminalizacja marihuany.
Austria.
Austria ma stosunkowo liberalne przepisy antynarkotykowe względem marihuany, a podejście ogólne władz polega na ignorowaniu osobistego użytku i skupieniu się wyłącznie na sprzedaży, produkcji i handlu. Stosowanie konopi indyjskich w użyciu leczniczym jest możliwe od dnia 9 lipca 2008 r, kiedy to austriacki parlament zatwierdził jej legalność dla potrzeb badawczych oraz medycznych. Uprawa tych roślin jest kontrolowana przez Austriacką Agencję Zdrowia i Bezpieczeństwa Żywności (Österreichische Agentur für Gesundheit und Ernährungssicherheit, AGES). Ilość Posiadanej marihuany na własny użytek w celach rekreacyjnych wynosi maksymalnie 5 gramów dla osoby dorosłej od stycznia 2016 r.-taka ilość stanowi jedynie wykroczenie. Przestępstwem jest natomiast jakakolwiek próba sprzedaży, lub transportu jest obarczona sankcją pozbawienia wolności do 6 miesięcy.
Belgia.
Status prawny marihuany w Belgii oznacza, że jest całkowicie nielegalna, natomiast od 2 czerwca 2003 roku na skutek częściowej dekryminalizacji posiadanie na własny użytek do 3 gramów wysuszonych kwiatów oraz uprawa jednej rośliny konopi przez osobę która jest pełnoletnia stanowi wykroczenie. W przypadku jednorazowego lub okazjonalnego używania konopi indyjskich, bez okoliczności obciążających, dokonywana jest rejestracja policji, sprawca zostanie ukarany grzywną, a lek może zostać zarekwirowany. Prawo belgijskie karze posiadanie do 3 gramów marihuany lub uprawy jednej rośliny konopi indyjskich grzywną w wysokości 75-125 euro. To samo dotyczy posiadania jednej rośliny konopi w uprawie.
Chorwacja.
Od 2013 r. posiadanie niewielkiej ilości marihuany i innych lekkich narkotyków w Chorwacji jest wykroczeniem, które w zależności od przypadku prowadzi do grzywny w wysokości 5 000-20 000 kun (3000-12 000 zł). W 2015 r. Ministerstwo Zdrowia oficjalnie zalegalizowało stosowanie leków na bazie pochodnych konopi na potrzeby medyczne pacjentów z chorobami takimi jak rak, stwardnienie rozsiane lub AIDS. Lekarze mogą przepisać swoim pacjentom leki, herbaty i maści zawierające THC, aktywny składnik konopi. Przepisy pozwalają każdemu pacjentowi otrzymać do 0,75 g THC miesięcznie.
Czechy.
Posiadanie, transport, sprzedaż lub uprawa konopi indyjskich w Czechach jest nielegalna. Od stycznia 2010 roku posiadanie marihuany stanowi wykroczenie, jeśli ilość jest niewielka tzn. maksymalnie 15 gramów suchej masy lub uprawa 5 krzaków konopi indyjskich, podlega karze grzywny lub ostrzeżeniu. Posiadanie ilości powyżej tej wartości lub innych substancji zawierających THC jest karane do 1 roku pozbawienia wolności i/lub grzywną w wysokości do 15 000 koron(2500 złotych). Użycie marihuany do celów medycznych na receptę zostało zalegalizowane i uregulowane od 1 kwietnia 2013 r. Prawo zezwala na maksymalnie 180 g suchej masy miesięcznie, zgodnie z zaleceniami wyspecjalizowanych lekarzy, i można je uzyskać za pomocą elektronicznego formularza recepty.
Hiszpania.
Sprzedaż i import jakiejkolwiek ilości konopi indyjskich w Hiszpanii jest przestępstwem zagrożonym karą więzienia. Nabycie, posiadanie i spożywanie konopi indyjskich w miejscu publicznym stanowi wykroczenie i podlega karze grzywny oraz konfiskacie produktu. Konsumpcja i uprawa przez dorosłych w prywatnej przestrzeni jest legalna. Rośliny konopi, które są zlokalizowane w miejscu widocznym z ulicy / miejsca publicznego (np. z balkonów), są uznawane za poważne wykroczenie, które prowadzi do grzywny w wysokości od 601 do 30 000 EUR. Posiadanie ilości większej niż 70/100 gramów (w zależności od danego regionu) jest uznawane jako zamiar handlu marihuaną i karane pozbawieniem wolności. W czerwcu 2017 r. Wspólnota autonomiczna Katalonia zalegalizowała konopie indyjskie po tym, jak rząd przegłosował 118 do 9 w celu uregulowania lokalnych klubów z konopiami indyjskimi. Uprawa, konsumpcja i dystrybucja konopi są teraz legalne dla tych, którzy są członkami wyznaczonych klubów na obszarze Katalonii.
Holandia.
W 1972 r. Rząd holenderski podzielił narkotyki na kategorie bardziej i mniej niebezpieczne, przy czym konopie indyjskie znalazły się w kategorii mniejszej szkodliwości. W związku z tym posiadanie 30 gramów lub mniej jest uznawane za wykroczenie. Produkty z konopi indyjskich są sprzedawane wyłącznie w niektórych lokalnych "Coffee shops (marihuana)" od 1976 roku, a posiadanie do 5 gramów na użytek własny jest zdekryminalizowane, mimo to policja ma możliwość je skonfiskować. Posiadanie marihuany w granicach 5-30 gramów, bądź maksymalnie 5 krzaków konopi indyjskich może skutkować grzywną w wysokości 3350 EUR, albo karą pozbawienia wolności na jeden miesiąc. Przekroczenie tych wartości oraz nielegalna sprzedaż poza "coffeeshops" jest obarczona sankcją maksymalnie 6 lat pozbawienia wolności.
Luksemburg.
Koalicja Partii Demokratycznej (DP), Luksemburskiej Socjalistycznej Partii Robotniczej (LSAP) i Zielonych (déi gréng), jako nowy rząd Luksemburgu, zgodziła się w negocjacjach dotyczących legalizacji marihuany rekreacyjnej. Najprawdopodobniej rząd Luksemburga zalegalizuje w 2022 roku do celów rekreacyjnych.
Malta.
Konopie indyjskie na Malcie są legalne, ale Posiadanie bez zamiaru handlu nadal jest "przestępstwem podlegającym karze", ponieważ policja może nałożyć grzywnę w wysokości od 50 do 100 EUR w przypadku posiadania marihuany w niewielkich ilościach i jedynie w przypadku pierwszego złamania prawa. Wielokrotni sprawcy zostają skierowani do Rady Rehabilitacji Osób Uzależnionych Od Narkotyków, gdzie emerytowany Prezes Sądu Najwyższego określa warunki rehabilitacji. Naruszenie warunków lub odmowa współpracy byłyby równoznaczne z przestępstwem i skutkowałyby skierowaniem aktu oskarżenia przeciwko sprawy do sądu. Pod koniec 2021 roku Malta jako pierwszy kraj w Europie zalegalizowała marihuanę do celów rekreacyjnych, lecz palenie jej w miejscach publicznych jest nadal nielegalne. Leczenie medyczną marihuaną jest ograniczone jedynie do leku „sativex”, który jest przepisywany dla pacjentów na receptę od 2015 roku przez onkologa, neurologa, psychologa lub anestezjologa, ponadto trzeba uzyskać pozwolenie od Ministra Zdrowia Publicznego.
Niemcy.
Posiadanie marihuany rekreacyjnej na terytorium Niemiec jest nielegalne, a sama konsumpcja jest legalna z uwagi na fakt, że jest ona uważana za samookaleczenie, co nie jest uważane za przestępstwo oraz spełnia 4 kryteria:
Niemieckie prawo dotyczące narkotyków (Betäubungsmittelgesetz) stanowi, że w takich przypadkach z wyjątkiem szeroko rozumianego „interesu publicznego” władze nie są zobowiązane do ścigania. W zależności od kraju związkowego, ze względu na podział terytorialny Niemiec, nieznaczna ilość nie jest jednoznacznie sprecyzowana. 4 maja 2016 r. W przypadku znacznych ilości marihuany, bądź przestępstw związanych ze sprzedażą i transportem sprawcy podlegają karze grzywny i/lub karze pozbawienia wolności do lat 5.4 maja 2016 r. Bundestag zatwierdził przepisy zezwalające na używanie konopi indyjskich dla poważnie chorych pacjentów, którzy skonsultowali się z lekarzem i "nie mają alternatywy terapeutycznej" względem już zastosowanych środków. Niemiecki minister zdrowia, Hermann Gröhe, przedstawił gabinetowi projekt ustawy o legalizacji marihuany, który wszedł w życie 10 marca 2017 r. Licencje są wydawane przez (Bundesinstituts für Arzneimittel und Medizinprodukte) "Federalny Instytut Leków i Urządzeń Medycznych" firmom zajmującym się hodowlą konopi indyjskich. Nowy rząd koalicyjny planuje zalegalizować konopie do celów rekreacyjnych najpóźniej do 2025 roku..
Portugalia.
Podobnie jak w przypadku wszystkich narkotyków w Portugalii, przestępstwa związane z konopiami indyjskimi, takie jak używanie, nabywanie i posiadanie, są uznawane za wykroczenia. W 2001 r. Portugalia stała się pierwszym krajem na świecie, który zdekryminalizował użycie wszystkich narkotyków. Sprawy związane z marihuaną są oceniane i podejmowane w Komisji ds. Zwalczania Uzależnienia od Narkotyków (Comissões para a Dissuasão da Toxicodependência). Komisje dysponują szerokim zakresem dostępnych sankcji, kiedy orzekają w sprawie przestępstwa za używanie narkotyków. Należą do nich:
Słowenia.
Konopie indyjskie w Słowenii są nielegalne, ale podlegają procesowi dekryminalizacji. Podczas gdy medyczna marihuana nie jest dozwolona, zezwala się na stosowanie niektórych kannabinoidów. W 2012 r. Przygotowano wniosek mający na celu dekryminalizację marihuany, ale nie uzyskał on niezbędnego wsparcia. Nowa propozycja została opracowana w 2013 r., której udało się uzyskać wystarczające wsparcie publiczne. W rezultacie słoweński rząd ponownie zaklasyfikował kannabinoidy jako narkotyki klasy II (z pierwotnej klasy I), umożliwiając w ten sposób medyczne zastosowanie leków kannabinoidowych, ale nie marihuanę medyczną. Posiadanie jakiegokolwiek narkotyku na własny użytek w małych ilościach nie jest rejestrowane jako przestępstwo w Słowenii, ale jest to wykroczenie karane grzywną w wysokości 42-210 € lub do 5 dni więzienia. W tym sensie uważa się je za "zdekryminalizowane". Kara może być jeszcze mniej dotkliwa,w wypadku gdy sprawca zgadza się by podjąć leczenie. Taka polityka względem marihuany jest bardzo podobna do obowiązującej w Portugalii.
Włochy.
Według włoskiego prawa dozwolone są rekreacyjna konsumpcja w małych ilościach oraz wykorzystanie marihuany do celów medycznych. Sprzedaż i produkcja marihuany są przestępstwem. Państwo posiada de facto monopol na produkcję do legalnego użytku, ale nie jest w stanie zaspokoić rosnącego popytu.

</doc>
<doc id="4175382" url="https://pl.wikipedia.org/wiki?curid=4175382" title="ORP Albatros (1965)">
ORP Albatros (1965)

ORP Albatros – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kalibru 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 15 kwietnia 1965 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 6 listopada 1965 roku. Intensywnie eksploatowana jednostka, oznaczona numerem burtowym 618, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po ponad 29-letnim czasie użytkowania w grudniu 1994 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat.
ORP „Albatros” zbudowany został w Stoczni im. Komuny Paryskiej w Gdyni (numer stoczniowy 206F/6). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 8 czerwca 1964 roku, został zwodowany 15 kwietnia 1965 roku. Trałowiec otrzymał tradycyjną dla polskich okrętów minowych nazwę pochodzącą od ptaka.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt posiadał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się z 49 osób – 5 oficerów, 16 podoficerów i 28 marynarzy.
Służba.
6 listopada 1965 roku ORP „Albatros” został wcielony do służby w Marynarce Wojennej, na mocy rozkazu dowódcy MW nr 071/org. z 3 listopada. Okręt z oznaczeniem burtowym 618 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu, a jego pierwszym dowódcą został kpt. mar. Jan Zgodziński. Jego zadaniem było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej.
W dniach 20–24 maja 1966 roku zespół okrętów MW w składzie OORP „Albatros”, „Kormoran” i „Błyskawica” pod dowództwem kmdra por. dypl. Tadeusza Mandata odwiedził Kopenhagę. Od 28 lipca do 1 sierpnia 1967 roku OORP „Albatros”, „Orlik” i „Wicher”, pod dowództwem kadm. Zygmunta Rudomino, gościły w Edynburgu.
Na początku lat 70. ORP „Albatros” należał do II grupy 13. Dywizjonu Trałowców. W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 648. W połowie 1976 roku dokonano kolejnej zmiany oznaczenia jednostki, która otrzymała numer 673. Do pierwotnego oznaczenia (618) okręt powrócił w połowie 1978 roku.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W latach 70. na okręcie wymieniono tratwy ratunkowe na pneumatyczne. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT.
ORP „Albatros” został wycofany ze służby po ponad 29-letnim okresie eksploatacji 2 grudnia 1994 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175388" url="https://pl.wikipedia.org/wiki?curid=4175388" title="Truth Crushed to Earth Shall Rise Again">
Truth Crushed to Earth Shall Rise Again

Truth Crushed to Earth Shall Rise Again – trzeci album studyjny amerykańskiej grupy hip-hopowej House of Pain

</doc>
<doc id="4175395" url="https://pl.wikipedia.org/wiki?curid=4175395" title="Helminthosphaeria">
Helminthosphaeria

Helminthosphaeria Fuckel – rodzaj grzybów z typu workowców ("Ascomycota"). Należy do niego około 20 gatunków.
Systematyka i nazewnictwo.
Pozycja w klasyfikacji według Index Fungorum: "Helminthosphaeriaceae, Sordariales, Sordariomycetidae, Sordariomycetes, Pezizomycotina, Ascomycota, Fungi".
Synonim: "Litschaueria" Petr.

</doc>
<doc id="4175397" url="https://pl.wikipedia.org/wiki?curid=4175397" title="Philoxenos Matthias Nayis">
Philoxenos Matthias Nayis

Philoxenos Matthias Nayis – duchowny Syryjskiego Kościoła Ortodoksyjnego, od 2007 biskup Niemiec. Sakrę otrzymał 7 stycznia 2007 roku.

</doc>
<doc id="4175398" url="https://pl.wikipedia.org/wiki?curid=4175398" title="Bułgarzy w Stanach Zjednoczonych">
Bułgarzy w Stanach Zjednoczonych



</doc>
<doc id="4175400" url="https://pl.wikipedia.org/wiki?curid=4175400" title="Powrót do Montauk">
Powrót do Montauk

Powrót do Montauk (niem. "Rückkehr nach Montauk") – niemiecki film dramatyczny z 2017 roku w reżyserii Volkera Schlöndorffa, powstały na podstawie powieści z 1975 roku "Montauk" autorstwa szwajcarskiego pisarza Maxa Frischa. Wyprodukowany przez wytwórnię Wild Bunch. Główne role w filmie zagrali Stellan Skarsgård, Nina Hoss i Niels Arestrup.
Premiera filmu odbyła się 15 lutego 2017 podczas 67. Międzynarodowego Festiwalu Filmowego w Berlinie. Trzy miesiące później, 11 maja, obraz trafił do kin na terenie Niemczech. W Polsce premiera filmu odbędzie się 29 grudnia 2017.
Fabuła.
Pisarz Max Zorn (Stellan Skarsgård) przyjeżdża z Berlina do Nowego Jorku, aby promować nową, częściowo autobiograficzną powieść. Mężczyzna – żonaty z Clarą – ma też inny cel podróży. Max chce się spotkać z dawną miłością, Rebeccą (Nina Hoss). Kiedy zjawia się w jej domu, prawniczka nie jest zachwycona. Wkrótce kobieta zaprasza Maxa na wycieczkę do nadmorskiego Montauk, gdzie kiedyś jeździli razem. Okazuje się, że Zorn ma problemy z odróżnianiem faktów przeszłości od fikcji, którą sam stworzył. Rozdarty między dwiema różnymi jak ogień i woda kobietami musi stawić czoło rzeczywistości.
Produkcja.
Zdjęcia do filmu kręcono w Berlinie, Poczdamie (Niemcy) oraz Irlandii.
Odbiór.
Film "Powrót do Montauk" spotkał się z mieszaną reakcją krytyków. Agregujący recenzje filmowe serwis Rotten Tomatoes, w oparciu o jedenaście omówień, okazał obrazowi 55-procentowe wsparcie (średnia ocena wyniosła 6,4 na 10).

</doc>
<doc id="4175403" url="https://pl.wikipedia.org/wiki?curid=4175403" title="Jan Aleksander Rozbicki">
Jan Aleksander Rozbicki

Jan Aleksander Rozbicki (ur. 1953) – profesor nauk rolniczych, nauczyciel akademicki Szkoły Głównej Gospodarstwa Wiejskiego w Warszawie, Politechniki Białostockiej oraz Wyższej Szkoły Ekologii i Zarządzania w Warszawie.
Życiorys.
W 1998 na podstawie dorobku naukowego oraz rozprawy pt. "Agrotechniczne uwarunkowania wzrostu, rozwoju i plonowania pszenżyta ozimego" uzyskał na Wydziale Rolniczym Szkoły Głównej Gospodarstwa Wiejskiego w Warszawie stopień doktora habilitowanego nauk rolniczych, dyscyplina: agronomia, specjalność: uprawa roślin. W 2006 prezydent RP nadał mu tytuł naukowy profesora nauk rolniczych.
Został nauczycielem akademickim Politechniki Białostockiej, Szkoły Głównej Gospodarstwa Wiejskiego oraz Wyższej Szkoły Ekologii i Zarządzania w Warszawie.

</doc>
<doc id="4175406" url="https://pl.wikipedia.org/wiki?curid=4175406" title="Shamrocks &amp; Shenanigans">
Shamrocks &amp; Shenanigans

Shamrocks &amp; Shenanigans – The Best of House of Pain and Everlast – kompilacja zespołu House of Pain. Album zawiera także utwory solowe jednego z członków zespołu - Everlasta.

</doc>
<doc id="4175409" url="https://pl.wikipedia.org/wiki?curid=4175409" title="Seema">
Seema

 
Seema Bisla (ur. 14 kwietnia 1992) – indyjska zapaśniczka walcząca w stylu wolnym. Olimpijka z Tokio 2020, gdzie zajęła trzynaste miejsce w kategorii 50 kg. 
Jedenasta na mistrzostwach świata w 2019. Brązowa medalistka mistrzostw Azji w 2021. Triumfatorka mistrzostw Wspólnoty Narodów w 2017. Wicemistrzyni Azji juniorów w 2012 i 2013 roku.

</doc>
<doc id="4175419" url="https://pl.wikipedia.org/wiki?curid=4175419" title="Pooja Pooja">
Pooja Pooja

 
Pooja Pooja Sihag (ur. 17 lipca 1997) – indyjska zapaśniczka walcząca w stylu wolnym. Ósma na mistrzostwach świata w 2017. Trzecia na mistrzostwach Azji w 2021. Brązowa medalistka igrzysk wspólnoty narodów w 2022. Druga na mistrzostwach Wspólnoty Narodów w 2017. Wicemistrzyni Azji U-23 w 2019; juniorów w 2016 i trzecia w 2014, 2015 i 2017 roku.

</doc>
<doc id="4175420" url="https://pl.wikipedia.org/wiki?curid=4175420" title="Paul Ngadjadoum">
Paul Ngadjadoum

Paul Ngadjodoum (ur. 20 października 1957) – czadijski skoczek, olimpijczyk, reprezentant letnich igrzysk olimpijskich 1988 w Seulu, chorąży reprezentacji. 
Medalista Igrzysk afrykańskich w skoku wzwyż w 1978 i 1987 roku.
Rekord życiowy: 2,17 m (31 marca 1993).

</doc>
<doc id="4175431" url="https://pl.wikipedia.org/wiki?curid=4175431" title="Kiran">
Kiran

 
Kiran Bishnoi (ur. 2 stycznia 1992) – indyjska zapaśniczka walcząca w stylu wolnym. Zajęła piąte miejsce na mistrzostwach świata w 2021. Dwunasta w indywidualnym Pucharze Świata w 2020. Ósma na igrzyskach azjatyckich w 2018. Piąta na mistrzostwach Azji w 2016 i 2020. Brązowa medalistka igrzysk wspólnoty narodów w 2018 i złota mistrzostw Wspólnoty Narodów w 2017. Trzecia na mistrzostwach Azji juniorów w 2012 roku.

</doc>
<doc id="4175433" url="https://pl.wikipedia.org/wiki?curid=4175433" title="Kościół Viri Galilaei">
Kościół Viri Galilaei

Kościół Viri Galilaei (dosłownie: "Kościół Mężów z Galilei", hebr.: כנסיית וירי-גלילאי, gr.: ἄνδρες Γαλιλαῖοι) – to grecki kościół prawosławny we Wschodniej Jerozolimie.
Nazwa kościoła pochodzi od biblijnego wersetu: "«Mężowie z Galilei, dlaczego stoicie i wpatrujecie się w niebo? Ten Jezus, wzięty od was do nieba, przyjdzie tak samo, jak widzieliście Go wstępującego do nieba»" (Dz 1:11).
Kościół znajduje się na północnym zboczu Góry Oliwnej, na południowy zachód od szpitala Augusta Victoria, w miejscu związanym z Wniebowstąpieniem Chrystusa. To właśnie w tym kościele odbyło się w 1964 historyczne spotkanie papieża Pawła VI i patriarchy Konstantynopola Atenagorasa (duchowego zwierzchnika całej Cerkwi Prawosławnej). To spotkanie zapoczątkowało stały dialog ekumeniczny między dwoma wyznaniami.

</doc>
<doc id="4175434" url="https://pl.wikipedia.org/wiki?curid=4175434" title="Henryk Krawczyk">
Henryk Krawczyk



</doc>
<doc id="4175436" url="https://pl.wikipedia.org/wiki?curid=4175436" title="Gargi Yadav">
Gargi Yadav

 
Gargi Yadav (ur. 1 stycznia 1991) – indyjska zapaśniczka walcząca w stylu wolnym. Srebrna medalistka mistrzostw Wspólnoty Narodów w 2016 i 2017. Druga na mistrzostwach Azji juniorów w 2009 roku.

</doc>
<doc id="4175438" url="https://pl.wikipedia.org/wiki?curid=4175438" title="Władimir Puryszkiewicz">
Władimir Puryszkiewicz



</doc>
<doc id="4175444" url="https://pl.wikipedia.org/wiki?curid=4175444" title="Viktors Alksnis">
Viktors Alksnis



</doc>
<doc id="4175447" url="https://pl.wikipedia.org/wiki?curid=4175447" title="W skafandrze nad planetą">
W skafandrze nad planetą

W skafandrze nad planetą (ros. В скафандре над планетой) – radziecki czarno-biały film dokumentalny z 1965 w reżyserii Marii Sławinskajej, wyprodukowany przez Centralną Wytwórnię Filmów Dokumentalnych w Moskwie opowiadający historię pierwszego wyjścia człowieka w przestrzeń kosmiczną.
Fabuła.
18 marca 1965 z kompleksu startowego nr 1 kosmodromu Bajkonur w Kazachstanie wystartował załogowy lot kosmiczny Woschod 2 wystrzelony na niską orbitę okołoziemską, pilotowany przez kosmonautów Pawła Bielajewa (dowódca) i Aleksieja Leonowa (drugi pilot). Leonow jako pierwszy człowiek w historii wyszedł ze statku kosmicznego i spacerując spędził 12 minut i 9 sekund w otwartej przestrzeni kosmicznej.
"W skafandrze nad planetą" zawiera materiał filmowy nakręcony przez załogę Woschodu 2 – zarówno z wnętrza jak i przede wszystkim na zewnątrz statku. Aleksiej Leonow w skafandrze "Bierkut" spaceruje w przestrzeni kosmicznej, informując o swoich wrażeniach centrum dowodzenia na Ziemi. Dodatkowo w dokumencie wykorzystano materiał filmowy wykonany przez Sowietów „na żywo” z kosmosu jak i kronikę filmową przedstawiającą szczęśliwą załogę po powrocie, odnalezioną w rejonie miasta Perm w trudno dostępnych rejonach Uralu w zachodniej Syberii.

</doc>
<doc id="4175450" url="https://pl.wikipedia.org/wiki?curid=4175450" title="Timothaus Mar Shallita">
Timothaus Mar Shallita

Timothaus Mar Shallita – duchowny Starożytnego Kościoła Wschodu, arcybiskup Niemiec i Europy urzędujący w niemieckim Mainz-Kastel. Zwierzchnik starokalendarzowej frakcji Starożytnego Kościoła Wschodu. 
Życiorys.
Sakrę otrzymał w 1958 w Syryjskim Kościele Ortodoksyjnym. Niedługo potem przeszedł do Starożytnego Kościoła Wschodu i w 1995 został mianowany arcybiskupem Niemiec i Europy. W 2011, gdy Starożytny Kościół Wschodu zaczął świętować Boże Narodzenie zgodnie z kalendarzem gregoriańskim, znalazł się w gronie trzech biskupów sprzeciwiających się reformie i utworzył niezależne asyryjskie arcybiskupstwo starokalendarzowe.

</doc>
<doc id="4175453" url="https://pl.wikipedia.org/wiki?curid=4175453" title="Don (South Yorkshire)">
Don (South Yorkshire)



</doc>
<doc id="4175454" url="https://pl.wikipedia.org/wiki?curid=4175454" title="Zbigniew Łagosz">
Zbigniew Łagosz

Zbigniew Łagosz (ur. 1976) – polski religioznawca, autor prac dotyczących ezoteryzmu, biograf Czesława Czyńskiego. 
Życiorys.
Absolwent Akademii Górniczo-Hutniczej w Krakowie, tytuł doktora otrzymał w 2011 roku na podstawie przygotowanej pod kierunkiem Kazimierza Banka rozprawy "Wpływ Aleistera Crowleya na środowisko magiczne w Polsce XX wieku". Autor monografii poświęconych osobie Czesława Czyńskiego: "Punar Bhava. Czesław Czyński i Aleister Crowley w świetle XX wiecznej tradycji ezoterycznej" (2016) i "Czesław Czyński. Czarny adept" (2017). Współtwórca i zastępca redaktora naczelnego czasopisma „Hermaion”. 
Jest międzynarodowym sędzią bokserskim, w 2017 roku został uhonorowany nagrodą dla najlepszego sędziego ringowego WBF. Jako pierwszy i jedyny jak dotąd sędzia z Polski prowadził pojedynek bokserski na ringu w Stanach Zjednoczonych (The Odeum, Villa Park, Illinois). 
Był również dyrektorem Centralnego Ośrodka Sportu w Szczyrku. Przeprowadził wtedy budowę skoczni Skalite oraz ukończył budowę skoczni w Wiśle-Malince .

</doc>
<doc id="4175455" url="https://pl.wikipedia.org/wiki?curid=4175455" title="Polina Bogusiewicz">
Polina Bogusiewicz

Polina Siergiejewna Bogusiewicz (ur. 4 lipca 2003 w Moskwie) – rosyjska piosenkarka.
Zwyciężczyni 15. Konkursu Piosenki Eurowizji dla Dzieci (2017).
Życiorys.
Urodziła się w rodzinie o rosyjsko-koreańskich korzeniach. Jest córką Julii i Siergieja Bogusiewiczów. Podjęłą naukę w Akademii Muzyki Popularnej.
W 2012 wzięła udział w międzynarodowym festiwalu artystycznym w Macedonii. Uczestniczyła też w programach telewizyjnych "Okno w Pariż" i "Szkoła muzyki". W 2014 uczestniczyła w pierwszym sezonie programu "Gołos dieti", po tzw. przesłuchaniach w ciemno dołączyła do drużyny Dimy Biłana, ostatecznie odpadła na etapie tzw. bitew. Po udziale w programie wzięła udział w młodzieżowej wersji festiwalu „Nowa Fala”, zajmując drugie miejsce.
26 listopada 2017, reprezentując Rosję z utworem „Krylja”, zwyciężyła w finale 15. Konkursu Piosenki Eurowizji dla Dzieci po zdobyciu 188 punktów, w tym 66 pkt od widzów (6. miejsce) i 122 pkt od jury (2. miejsce).

</doc>
<doc id="4175456" url="https://pl.wikipedia.org/wiki?curid=4175456" title="Judith Tarr">
Judith Tarr

Judith Tarr (ur. 30 stycznia 1955 w Auguście w stanie Maine) – amerykańska pisarka, autorka literatury fantasy i naukowofantastycznej.
Ukończyła studia licencjackie i magisterskie w Kolegium Newnham (część Uniwersytetu w Cambridge; 1978 i 1983) oraz magisterskie na Uniwersytecie Yale (1979, 1983). W 1988 obroniła doktorat. Była nauczycielem akademickim. Otrzymała wyróżnienia literackie: Nagrodę Crawforda (1987) i, przyznawaną przez Mount Holyoke College, Nagrodę Mary Lyon (1989).
Mieszka w Vail w Arizonie.

</doc>
<doc id="4175457" url="https://pl.wikipedia.org/wiki?curid=4175457" title="Wolfgang Kohlhaase">
Wolfgang Kohlhaase

Wolfgang Kohlhaase (ur. 13 marca 1931 w Berlinie, zm. 5 października 2022 tamże) – niemiecki pisarz, scenarzysta i reżyser filmowy. Czołowy scenarzysta kina Niemieckiej Republiki Demokratycznej, pracujący z powodzeniem również po zjednoczeniu Niemiec.
Życiorys.
Całe życie mieszkał w Berlinie, po zbudowaniu muru - we wschodniej części miasta, należącej do NRD. W 1950 rozpoczął pracę we wschodnioniemieckiej wytwórni filmów fabularnych DEFA, gdzie został asystentem dramaturga, a wkrótce sam zaczął pisać scenariusze filmowe.
Zainspirowany osiągnięciami włoskiego neorealizmu, Kohlhaase przeniósł jego założenia w realia kina NRD. Ukazując prawdziwe życie za żelazną kurtyną, tworzył niejednokrotnie jedne z wybitniejszych filmów wschodnioniemieckich, jak kultowy portret zbuntowanych nastolatków w "Berlin - Ecke Schönhauser" (1957) czy kasowy przebój muzyczny "Solo Sunny" (1980), współreżyserowany przez samego Kohlhaase.
W czasie swojej trwającej ponad 60 lat kariery scenariopisarskiej współpracował z takimi reżyserami jak Gerhard Klein, Konrad Wolf, Frank Beyer, Bernhard Wicki, Volker Schlöndorff czy Andreas Dresen.
Zachodnie rynki wydawnicze otworzył przed nim tom opowiadań "Sylwester z Balzakiem" (1977). Cieszył się on sporym uznaniem i przełożony został na wiele języków. Autor współpracował z radiem, pisał słuchowiska, m.in. w 1969 wspólnie z Ritą Zimmer napisali "Rybkę we czworo", rok później adaptowaną dla teatru, potem dla telewizji.
Laureat Honorowego Złotego Niedźwiedzia na 60. MFF w Berlinie w 2010. Dużo wcześniej, na 35. Berlinale w 1985, zasiadał również w jury konkursu głównego.

</doc>
<doc id="4175461" url="https://pl.wikipedia.org/wiki?curid=4175461" title="Iso Sluijters">
Iso Sluijters

Iso Sluijters (ur. 24 lipca 1990 w Eindhoven) – holenderski piłkarz ręczny, prawy rozgrywający, od 2016 zawodnik Górnika Zabrze.
W sezonie 2010/2011 grał w hiszpańskim BM Alcobendas (liga ASOBAL) i niemieckim HC Erlangen (2. Bundesliga). W sezonie 2011/2012 ponownie występował w hiszpańskiej ekstraklasie, tym razem w barwach SDC San Antonio. W 2012 przeszedł do holenderskiego Limburg Lions, z którego w styczniu 2013 trafił do Elverum Håndball. Z klubem tym zdobył dwa mistrzostwa Norwegii, a ponadto w sezonie 2012/2013 wystąpił w sześciu meczach fazy grupowej Pucharu EHF, w których rzucił 25 goli. W latach 2014–2016 był zawodnikiem niemieckiego drugoligowego TV Emsdetten – w sezonie 2014/2015 zagrał w 38 meczach i zdobył 121 bramek, zaś w sezonie 2015/2016, w którym doznał kontuzji kolana, wystąpił w 14 spotkaniach, rzucając 32 gole. W 2016 przeszedł do Górnika Zabrze. W sezonie 2016/2017 rozegrał w Superlidze 32 mecze i zdobył 123 gole. W sezonie 2017/2018, w którym wystąpił w 31 spotkaniach i rzucił 125 bramek, otrzymał nominację do nagrody dla najlepszego bocznego rozgrywającego ligi.

</doc>
<doc id="4175462" url="https://pl.wikipedia.org/wiki?curid=4175462" title="Mechanik samochodowy">
Mechanik samochodowy



</doc>
<doc id="4175464" url="https://pl.wikipedia.org/wiki?curid=4175464" title="Szemetowszczyzna">
Szemetowszczyzna

Szemetowszczyzna (; , również "Szemietowo, Szemetowo") – wieś na Białorusi, w rejonie miadzielskim obwodu mińskiego, około 25 km na zachód od Miadzioła, nad rzeką Straczą.
Historia.
Szemetowszczyzna była gniazdem litewskiego rodu Szemiotów (Szemiothów, Szemetów, Szemetowiczów). W drugiej połowie XVI wieku majątek ten kupił Adam Boski. Zmarł bezpotomnie, dobra te odziedziczyła po nim w 1597 roku jego siostra Katarzyna, żona Kacpra Szwykowskiego. Ich córka, Zofia, żona Jana Stabrowskiego sprzedała Szemetowszczyznę w 1638 roku Piotrowi Pawłowi Przezdzieckiemu i jego żonie Annie z Kiewliczów. Kolejnym właścicielem był ich syn Mikołaj Władysław Przezdziecki (1620–1683), kasztelan nowogródzki, żonaty z Anną Tinckhausen. Ich córka, Zuzanna, wychodząc za Krzysztofa Zenowicza (~1660–1717), wniosła majątek mężowi, a ich córka, Teresa z kolei Karolowi Sulistrowskiemu (~1715–1749), wojskiemu oszmiańskiemu i staroście butyłowskiemu. Karol ożenił się powtórnie, z Rozalią z Paców herbu Gozdawa (1716–?) i po nich dziedziczył majątek ich syn, Alojzy Sulistrowski (1739–1795) pisarz litewski, mąż Antoniny z Oskierków (1740–?). Alojzy był członkiem Rady Najwyższej Rządowej Litewskiej w czasie powstania kościuszkowskiego, więc po jego upadku musiał uchodzić na emigrację, a majątek przejął po nim jego syn, Kazimierz Sulistrowski (1778–1818), marszałek szlachty guberni wileńskiej, mąż Karoliny Abramowiczówny. Ich syn, Aleksander Sulistrowski (1807–1872) był chory psychicznie i odebrano mu majątek, który dostał się w ręce jego siostry, Konstancji (1806–1845), która wyszła za Aleksandra Skirmunta (1798–1870), wnosząc mu Szemetowszczyznę w posagu. Kolejnym dziedzicem był od 1872 roku ich syn Konstanty (1828–1880), żonaty z Gabrielą Umiastowską (1839–1922). Ostatnimi właścicielami majątku do 1939 roku byli: syn Konstantego i Gabrieli, Bolesław Skirmunt (1869–1941) i jego żona Gabriela z Chłapowskich (1873–1942).
Po II rozbiorze Polski w 1793 roku dobra te, wcześniej leżące na terenie województwa wileńskiego Rzeczypospolitej, znalazły się na terenie powiatu święciańskiego (ujezdu) guberni wileńskiej, Szemetowszczyzna była siedzibą gminy. Po wojnie polsko-bolszewickiej Szemetowszczyzna wróciła do Polski, została siedzibą gminy Szemietowo w powiecie święciańskim. W związku z powstaniem Litwy Środkowej 9 października 1920 roku gmina wraz z główną częścią powiatu święciańskiego znalazła się w jej strukturach. 13 kwietnia 1922 roku gmina weszła w skład objętej władzą polską Ziemi Wileńskiej, przekształconej 20 stycznia 1926 roku w województwo wileńskie. 27 września 1926 roku nazwę gminy i jej siedziby zmieniono na "Szemetowszczyzna". Od 1945 roku – w ZSRR, od 1991 roku – na terenie Republiki Białorusi.
W 1864 roku utworzono tu pierwszą szkółkę wiejską. W 1885 roku uczyło się w niej 58 uczniów, a w roku 1896/1897 – 66, w 1900/1901 roku – 54 dzieci.
W XIX wieku miejscowość miała status miasteczka. W 1890 roku liczyła 233 mieszkańców, w tym 16 prawosławnych i 4 żydów. Natomiast w folwarku mieszkało 99 osób, w tym 26 katolików i 73 ewangelików. Działała gorzelnia parowa produkująca rocznie "35 000 wiader spirytusu", olejarnia, młyn wodny, cegielnia i 4 duże zarybione stawy. Konstanty Skirmunt założył tu w 1877 roku spółkę zaliczkowo-wkładową, która w 1880 roku miała 354 uczestników i dawała im 14% dywidendy.
W 1931 roku w miasteczku mieszkały 162 osoby, w majątku – 67 i na plebanii – 9. W 2009 roku we wsi było 26 mieszkańców i 7 w pobliskim chutorze o tej samej nazwie.
Kościół Matki Bożej Nieustającej Pomocy.
W 1816 roku Kazimierz Sulistrowski zbudował tu, na miejscu drewnianej kaplicy wzniesionej przez Zenowiczów, klasycystyczną kaplicę dworską, będącą częścią założenia pałacowego. Była to kaplica grobowa, ale służyła również celom kultowym. Została powiększona w 1902 roku przez Bolesława Skirmunta i w 1904 roku została konsekrowana jako kościół parafialny. 
Jest to bezwieżowy, jednonawowy budynek wzniesiony na planie krzyża łacińskiego, na wysokiej podmurówce, z wydatnym transeptem i zakrystią, umieszczoną za prezbiterium, przykrytą jednospadowym dachem. Od frontu wejście zdobi portyk z czterema półkolumnami dźwigającymi belkowanie i trójkątny fronton. Szczyty transeptu również są ozdobione węższymi portykami z dwiema półkolumnami. We wnętrzu zwracają uwagę: ołtarz z drewnianymi, pozłacanymi rzeźbami, rokokowa ambona w formie kielicha podtrzymywana przez ptaki.
Obok kościoła stoi również zabytkowa, czworoboczna, dwukondygnacyjna dwonnica z XIX wieku. U podnóża wzgórza, na którym stoi kościół, ulokowana jest plebania z 1904 roku. 
Kaplica była czynna przez cały okres powojenny.
Nieistniejący dwór.
Alojzy Sulistrowski wzniósł tu około 1780 roku dwór, zwany pałacem, będący jedną z najpiękniejszych rezydencji na Wileńszczyźnie. Był to dom na planie prostokąta, parterowy, na wysokiej podmurówce kryjącej piwnice z oknami. Był przykryty wysokim, łamanym dachem mansardowym. Centralna część domu była dwukondygnacyjna i zarówno od frontu jak i ogrodu miała dwa głębokie portyki w wielkim porządku, każdy o czterech masywnych kolumnach podtrzymujących belkowania i trójkątne frontony. Pod frontowym portykiem był podjazd, a pod tylnym – taras. 
Wnętrza, w układzie dwutraktowym, kryły wartościowe archiwa rodzin Sulistrowskich i Skirmuntów, na ścianach wisiało kilka cennych obrazów, min. "Kuropatwy" Józefa Chełmońskiego, "Grzymisław" i "Henryk Pobożny wyjeżdżający na wyprawę legnicką" Jana Matejki. W wozowni przechowywano tu wielkich rozmiarów holenderską karetę, ciągnioną przez ósemkę koni.
Wokół dworu był ogromny park o powierzchni około 100 ha. Główną jego osią była droga prowadząca od dworu do wsi, o długości około 2 km. Przed domem rozciągał się duży kolisty gazon obsadzony strzyżonymi na kształt kuli drzewami, po drugiej stronie portyku była brama wjazdowa. Po obu stronach stały modrzewiowe oficyny z ganeczkami wejściowymi.
Dwór w Szemetowszczyźnie został zdewastowany w czasie I wojny światowej. W okresie międzywojennym został starannie odbudowany. Jednak w 1939 roku został doszczętnie ograbiony przez Sowietów. W noc sylwestrową 31 grudnia 1942 roku majątek został zaatakowany przez oddział partyzancki Fiodora Markowa, który spalił dwór, w tym spalił żywcem kilkanaście osób, które się ukryły w dworze i oficynach, w tym ostatnią właścicielkę majątku, Gabrielę Skirmuntową i jej córkę.
W 1945 roku majątek przekształcono w gospodarstwo rybackie ("rybchoz"). Z całego założenia dworskiego do dziś przetrwało kilka zabudowań dworskich stojących po przeciwnej stronie kanału „Wielki Przekop” niż dwór, w tym ruina gorzelni i spichlerza z czerwonej cegły oraz ruina kamienno-ceglanej kuźni. Pozostały również resztki parku, z główną aleją obsadzoną olchami, lipami i jesionami.
W 2004 roku w pobliżu kościoła i kuźni ustawiono kamień pamiątkowy z ufundowaną przez mieszkańców Szemetowszczyzny tablicą upamiętniającą rodzinę Skirmuntów i wybudowanie przez nich kościoła. Na tablicy jest wizerunek zniszczonego dworu.
Te resztki są obecnie historyczno-kulturalnym zabytkiem Białorusi o numerze w rejestrze 613Г000464.
Majątek Szemetowszczyzna został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4175465" url="https://pl.wikipedia.org/wiki?curid=4175465" title="Giuseppe Valerga">
Giuseppe Valerga

Giuseppe Valerga (ur. 9 kwietnia 1813 w Loano, zm. 2 grudnia 1872 w Jerozolimie) – włoski duchowny rzymskokatolicki, pierwszy łaciński patriarcha Jerozolimy rezydujący w Jerozolimie od czasów wypraw krzyżowych.
Życiorys.
Urodził się 9 kwietnia 1813 w Loano w Królestwie Sardynii. 11 grudnia 1836 otrzymał święcenia prezbiteriatu i został kapłanem diecezjalnym. Pracował na misjach na Bliskim Wschodzie i w służbie dyplomatycznej Stolicy Apostolskiej.
4 października 1847 papież Pius IX przywrócił łaciński patriarchat w Jerozolimie, który od 1342 był tylko funkcją honorową. Na stanowisko patriarchy mianował Giuseppe Valergę, który 10 października 1847 w Kaplicy Paulińskiej na Watykanie przyjął sakrę biskupią z rąk Piusa IX. Współkonsekratorami byli łaciński patriarcha Konstantynopola Giovanni Giuseppe Canali oraz łaciński patriarcha Antiochii Giovanni Niccolò Tanari. Równocześnie pełnił funkcję Wielkiego Mistrza Zakonu Rycerskiego Grobu Bożego w Jerozolimie.
Jako ojciec soborowy wziął udział w soborze watykańskim I, podczas którego propagował jedność dyscyplinarną prawa kanonicznego Kościoła łacińskiego i katolickich Kościołów wschodnich (propozycja ta upadła).
Zmarł 2 grudnia 1872. Pochowany w Konkatedrze Najświętszego Imienia Jezus w Jerozolimie.

</doc>
<doc id="4175466" url="https://pl.wikipedia.org/wiki?curid=4175466" title="Linia kolejowa Zeitz – Camburg">
Linia kolejowa Zeitz – Camburg

Linia kolejowa Zeitz – Camburg – dawna lokalna linia kolejowa w kraju związkowym Saksonia-Anhalt i Turyngia, w Niemczech. Biegła z Zeitz przez Meuselwitz do Camburga.

</doc>
<doc id="4175469" url="https://pl.wikipedia.org/wiki?curid=4175469" title="Superpuchar Francji w piłce siatkowej mężczyzn">
Superpuchar Francji w piłce siatkowej mężczyzn

Superpuchar Francji w piłce siatkowej mężczyzn (fran. "Supercoupe de France de volley-ball") – cykliczne rozgrywki w piłce siatkowej organizowane corocznie przez Ligue Nationale de Volley. 
Rozgrywki o siatkarski Superpuchar Francji po raz pierwszy rozegrane zostały w 2004 roku. Pierwszym zwycięzcą tych rozgrywek został klub .

</doc>
<doc id="4175470" url="https://pl.wikipedia.org/wiki?curid=4175470" title="Silwanos Petros Isa Al-Nemeh">
Silwanos Petros Isa Al-Nemeh

Silwanos Petros Isa Al-Nemeh – duchowny Syryjskiego Kościoła Ortodoksyjnego, od 1999 arcybiskup Himsu i Hamy. Święcenia kapłańskie przyjął w 1982. Sakrę otrzymał 12 grudnia 1999 roku.
Zmarł 7 grudnia 2020 w wyniku guza mózgu.

</doc>
<doc id="4175473" url="https://pl.wikipedia.org/wiki?curid=4175473" title="Lider opinii">
Lider opinii

Lider opinii () – konsument cieszący się szacunkiem lub specjalista w jakiejś dziedzinie, mający wpływ na opinie i preferencje swojego otoczenia (np. liderami opinii w kwestii suplementów diety będą lekarze, zaś w kwestii samochodów – mechanicy). Pojęcie to wywodzi się z teorii modelu komunikacji "two-step", zaproponowanego przez Paula Lazarsfelda i Elihu Katza, w której rozwój znaczący wkład mieli także Robert K. Merton, Charles Wright Mills oraz Bernard Berelson.

</doc>
<doc id="4175474" url="https://pl.wikipedia.org/wiki?curid=4175474" title="Nicholovos Matti Abd Alahad">
Nicholovos Matti Abd Alahad

Nicholovos Matti Abd Alahad (ur. 6 kwietnia 1970 w Al-Malikijja) – duchowny Syryjskiego Kościoła Ortodoksyjnego, od 2015 biskup Hiszpanii. Sakrę otrzymał 17 kwietnia 2005 roku. 19 kwietnia 2015, w Madrycie, wspólnie z katolickimi hierarchami - patriarchą Ignacym Józefem III i biskupem Yousifem Thomasem Mirkisem koncelebrował Boską Liturgię.

</doc>
<doc id="4175477" url="https://pl.wikipedia.org/wiki?curid=4175477" title="Nodar Chaszba">
Nodar Chaszba

Nodar Władimirowicz Chaszba (ros. Нодар Владимирович Хашба; abch. Нодар Хашба; gruz. ნოდარ ხაშბა; ur. 1 października 1951 w Tkwarczeli) – abchaski inżynier, ekonomista, działacz partyjny i polityk (działający także w Rosji), premier nieuznawanej na arenie międzynarodowej Republiki Abchazji od 6 października 2004 do 14 lutego 2005 roku, wicepremier Abchazji w latach 1993–1995 i Kabardyno-Bałkarii od 2014.
Życiorys.
Ukończył studia z inżynierii cywilnej w Charkowskiej Akademii Ekonomii Komunalnej, a także ekonomiczne na Akademii Nauk Społecznych przy KC KPZR. Obronił doktorat z ekonomii na Radzieckiej Akademii Nauk i wykładał nauki o polityce.
Od 1973 pracował jako inżynier w kopalni i w firmie GRES w Tkwarczeli. W latach 1977–1983 pracował w Komsomole, następnie do 1990 był instruktorem partyjnym: kolejno w Suchumi, instruktorem w KC GPK i przewodniczącym komitetu ekonomii regionalnej w abchaskich strukturach partii.
W 1990 został wiceministrem budownictwa i usług komunalnych w abchaskim rządzie. W 1991 i ponownie od 1993 do 1995 był burmistrzem Suchumi. W latach 1992–1993 wiceszef Państwowego Komitetu ds. Obrony, od 1993 do 1995 również wicepremier. W latach 1995–2004 zatrudniony w Ministerstwie Stanów Nadzwyczajnych w Rosji, w którym był asystentem ministra, wiceszefem departamentów ds. współpracy międzynarodowej i inwestycji oraz wysłannikiem do Jugosławii.
W październiku 2004 powołany na stanowisko premiera wobec konfliktu o zwycięstwo w wyborach prezydenckich pomiędzy Raulem Chadżymbą a Siergiejem Bagapszem. Ustąpił ze stanowiska po objęciu funkcji przez drugiego z kandydatów.
Od 2004 do 2009 specjalny plenipotent prezydenta Rosji do spraw Południowego Okręgu Federalnego i potem jako zastępca na tym samym urzędzie. Pracował następnie dla prezydenta jako przedstawiciel w organach federalnych i radzie miejskiej Moskwy. W 2014 został wicepremierem autonomicznej Kabardyno-Bałkarii.
Odznaczony m.in. Orderem Przyjaźni.

</doc>
<doc id="4175479" url="https://pl.wikipedia.org/wiki?curid=4175479" title="Conwy (rzeka)">
Conwy (rzeka)

Conwy (ang. "River Conwy", wal. "Afon Conwy") – rzeka w północnej Walii, w hrabstwie Conwy. Długość rzeki wynosi 55 km, a powierzchnia jej dorzecza – 590 km².
Rzeka wypływa z jeziora Llyn Conwy, 450 m n.p.m, na terenie torfowisk Migneint, w granicach parku narodowego Snowdonia. W przeważającej części płynie w kierunku północnym. Przepływa przez miejscowości Betws-y-Coed, Llanrwst oraz Conwy. Uchodzi do zatoki Conwy na Morzu Irlandzkim.

</doc>
<doc id="4175480" url="https://pl.wikipedia.org/wiki?curid=4175480" title="Krishan">
Krishan

 
Krishan Kumar – indyjski zapaśnik walczący w stylu wolnym. Srebrny medalista mistrzostw Wspólnoty Narodów w 2016. Ósmy w Pucharze Świata w 2017. Wicemistrz Azji juniorów w 2011 roku.

</doc>
<doc id="4175481" url="https://pl.wikipedia.org/wiki?curid=4175481" title="Conwy (ujednoznacznienie)">
Conwy (ujednoznacznienie)



</doc>
<doc id="4175484" url="https://pl.wikipedia.org/wiki?curid=4175484" title="Dioscorus Benyamin Ataş">
Dioscorus Benyamin Ataş

Dioscorus Benyamin Ataş – duchowny Syryjskiego Kościoła Ortodoksyjnego, od 1996 biskup Szwecji. Sakrę otrzymał 11 lutego 1996 roku.

</doc>
<doc id="4175485" url="https://pl.wikipedia.org/wiki?curid=4175485" title="Jitender">
Jitender

 
Jitender (ur. 22 listopada 1993) – indyjski zapaśnik walczący w stylu wolnym. Zajął ósme miejsce na mistrzostwach świata w 2019. Wicemistrz Azji w 2020 i piąty w 2016. Złoty medalista mistrzostw Wspólnoty Narodów w 2016 i 2017. Ósmy w Pucharze Świata w 2017 roku.

</doc>
<doc id="4175486" url="https://pl.wikipedia.org/wiki?curid=4175486" title="Athanasius Elia Bahi">
Athanasius Elia Bahi

Athanasius Elia Bahi – duchowny Syryjskiego Kościoła Ortodoksyjnego, od 2003 biskup Kanady. Sakrę otrzymał 9 lutego 2003 roku.

</doc>
<doc id="4175489" url="https://pl.wikipedia.org/wiki?curid=4175489" title="Athanasius Touma Dakkama">
Athanasius Touma Dakkama

Athanasius Touma Dakkama – duchowny Syryjskiego Kościoła Ortodoksyjnego, od 2006 biskup Wielkiej Brytanii. Sakrę otrzymał 3 grudnia 2006 roku.

</doc>
<doc id="4175493" url="https://pl.wikipedia.org/wiki?curid=4175493" title="Clemis Eugene Kaplan">
Clemis Eugene Kaplan

Clemis Eugene Kaplan – duchowny Syryjskiego Kościoła Ortodoksyjnego, od 1991 biskup Zachodnich Stanów Zjednoczonych. Sakrę otrzymał 12 kwietnia 1991 roku.

</doc>
<doc id="4175496" url="https://pl.wikipedia.org/wiki?curid=4175496" title="Titus Boulos Touza">
Titus Boulos Touza

Titus Boulos Touza – duchowny Syryjskiego Kościoła Ortodoksyjnego, od 2012 biskup Brazylii. Sakrę otrzymał 19 lutego 2012 roku.

</doc>
<doc id="4175498" url="https://pl.wikipedia.org/wiki?curid=4175498" title="Ness (rzeka)">
Ness (rzeka)

Ness (ang. "River Ness", gael. szk. "Abhainn Nis") – rzeka w północnej Szkocji, w jednostce administracyjnej Highland. Długość rzeki wynosi 10 km. Na odcinku 5 km towarzyszy jej Kanał Kaledoński.
Rzeka wypływa z północnego krańca jeziora Loch Ness, około 15 m n.p.m, i płynie w kierunku północno-wschodnim. Przepływa przez miasto Inverness, gdzie uchodzi do zatoki Beauly Firth, będącej odnogą Moray Firth.

</doc>
<doc id="4175503" url="https://pl.wikipedia.org/wiki?curid=4175503" title="Gregorios Yohanna Ibrahim">
Gregorios Yohanna Ibrahim

Grzegorz (wł. Yohanna Ibrahim, ur. 18 sierpnia 1949 w Al-Kamiszli) – duchowny Syryjskiego Kościoła Ortodoksyjnego, od 1979 arcybiskup Aleppo. 
Życiorys.
26 lipca 1973 złożył śluby zakonne. 13 lutego 1976 został wyświęcony na diakona, a dwa dni później przyjął święcenia kapłańskie. Sakrę biskupią otrzymał 4 marca 1979 roku. W 2013 roku islamscy terroryści powiązani z Wolną Armią Syrii porwali hierarchę razem z prawosławnym biskupem Aleppo Pawłem. Motywem mogła być ich krytyka względem zbrodni dokonywanych przez zbrojną opozycję. Dalsze losy hierarchów pozostają nieznane, możliwe, że obaj duchowni zginęli męczeńską śmiercią.

</doc>
<doc id="4175506" url="https://pl.wikipedia.org/wiki?curid=4175506" title="Jezras Nersisjan">
Jezras Nersisjan

Jezras Nersisjan – duchowny Apostolskiego Kościoła Ormiańskiego, od 2001 biskup Rosji i Nowego Nachiczewanu. Sakrę otrzymał 30 września 2001 roku. 17 września 2013 roku uzyskał godność arcybiskupa.

</doc>
<doc id="4175508" url="https://pl.wikipedia.org/wiki?curid=4175508" title="Markos Howannisjan">
Markos Howannisjan

Markos Howannisjan – duchowny Apostolskiego Kościoła Ormiańskiego, od 2015 biskup Ukrainy. Sakrę otrzymał 19 listopada 2006 roku..

</doc>
<doc id="4175509" url="https://pl.wikipedia.org/wiki?curid=4175509" title="Rubaljeet Singh">
Rubaljeet Singh

 
Rubaljeet Rangi Singh (ur. 6 marca 1995) – indyjski zapaśnik walczący w stylu wolnym. Złoty medalista mistrzostw Wspólnoty Narodów w 2017 i srebrny w 2016. Ósmy w Pucharze Świata w 2017. Trzeci na mistrzostwach Azji juniorów w 2015 roku.

</doc>
<doc id="4175516" url="https://pl.wikipedia.org/wiki?curid=4175516" title="Mikael Adżapahjan">
Mikael Adżapahjan

Mikael Adżapahjan – duchowny Apostolskiego Kościoła Ormiańskiego, od 2001 biskup Szirak. Sakrę otrzymał 30 września 2001 roku..

</doc>
<doc id="4175531" url="https://pl.wikipedia.org/wiki?curid=4175531" title="Święto słonia">
Święto słonia



</doc>
<doc id="4175533" url="https://pl.wikipedia.org/wiki?curid=4175533" title="Puchar Świata w Zapasach 2018">
Puchar Świata w Zapasach 2018

Zawody Pucharu Świata w 2018 roku

</doc>
<doc id="4175537" url="https://pl.wikipedia.org/wiki?curid=4175537" title="Konflikt Galileusza z Kościołem katolickim">
Konflikt Galileusza z Kościołem katolickim

Konflikt Galileusza z Kościołem katolickim – określenie sekwencji zdarzeń, rozpoczętej wydaniem przez inkwizycję decyzji w sprawie teorii heliocentrycznej w lutym 1616 r., a zakończona procesem Galileusza i skazaniem go za herezje w rozumieniu natury dyscyplinarnej, czyli złamanie zakazu, a nie teologicznej lub doktrynalnej.
Stosunki z Kościołem przed procesem.
Na początku 1610 roku Galileusz opublikował dzieło "Sidereus Nuncius", w którym opisał swoje odkrycia: dostrzegł góry na Księżycu oraz odkrył (co przeczy teorii geocentrycznej, a potwierdza heliocentryczną) fazy Wenus i księżyce Jowisza. Informacja ta dotarła do zakonu jezuitów, 10 grudnia 1610 roku jeden z największych matematyków tamtej epoki, jezuita Christopher Clavius napisał do Galileusza, że jezuiccy obserwatorzy nieba potwierdzili jego odkrycia, dlatego zaczął go namawiać do odwiedzenia Rzymu. Galileusz zgodził się i w marcu 1611 roku przyjechał do Rzymu, gdzie został przyjęty z honorami. Papież Paweł V udzielił mu długiej audiencji oraz przyjął w poczet członków prestiżowej Akademii Linceańskiej.
Galileusz w 1612 roku opublikował "Traktat o unoszących się ciałach", a w 1613 roku wydał "List o plamach na Słońcu". Pomimo stosowania w swoich dziełach dużej dozy sarkazmu w stosunku do zwolenników Arystotelesa, Galileusz cieszył się pełnym poparciem kardynała Maffeo Barberiniego, późniejszego papieża Urbana VIII.
Jeden z uczniów Galileusza, książę Kosma II Medyceusz, zapewnił mu lukratywne stanowisko na swoim dworze. Jednakże matka księcia Krystyna uważała teorię kopernikańska za heretycką. Galileusz napisał niedługo potem list do zaprzyjaźnionego księdza, w którym twierdził, że fragment Biblii, gdzie mowa jest o wschodzeniu i zachodzeniu słońca, należy uznać za metaforę. List dotarł do Christiny. Tydzień później dominikanin Tommaso Caccini wygłosił kazanie przeciwko Galileuszowi, w którym stwierdzał, że poglądy Galileusza przeczą przypowieści o Jozuem, który w dolinie Ajalon kazał zatrzymać się słońcu. Był to pierwszy przypadek, gdy stwierdzono, że teoria Kopernika jest heretycka.
Pierwsze działania Inkwizycji i późniejsze stosunki z Kościołem.
Na Galileusza zostały złożone skargi do Świętej Inkwizycji, w której ojcowie Caccini i Niccolo Lorini zarzucili Galileuszowi dobrowolną interpretację Pisma. Inkwizycja Rzymska odrzuciła zarzuty w lutym 1615 roku. Pomimo to kardynał Maffeo Barberini, przyszły papież Urban VIII, zalecił Galileuszowi większą rozwagę w niewykraczaniu poza argumenty, którymi posługiwali się Ptolomeusz i Kopernik, oraz aby nie wykraczał poza fizykę i matematykę, ponieważ tłumaczenie Pisma jest zastrzeżone dla teologów. Kardynał napisał, że teoria kopernikańska może być prawdziwa, lecz dopóki nie zostanie udowodniona, nie może być używana do interpretacji Pisma. To stanowisko godziło w obie strony sporu o Galileusza.
W grudniu 1615 roku Galileusz ponownie przyjechał do Rzymu, pomimo rad przyjaciół, którzy to odradzali. Powodem były obawy, że Galileusz zaogniałby sytuację, co się faktycznie stało. Wszędzie gdzie uczony się pojawiał, głosił, że teoria Kopernika jest prawdziwa, co wielu ludzi oburzało. Dlatego papież Paweł V zadecydował, że sprawę Galileusza i heliocentryzmu powinna zbadać inkwizycja. Tej decyzji sprzeciwił się przyszły papież Urban VIII.
Konflikt z Kościołem katolickim.
24 lutego 1616 Święte Oficjum zleciło kwalifikatorom wydanie opinii o dwóch tezach.
Jednak ostatecznie Kościół zrezygnował z nazywania teorii heliocentrycznej „heretycką”.
W 1624 roku papież Urban VIII stwierdził również „że Kościół nigdy nie uznał dzieł Kopernika za heretyckie i tego nie uczyni”.
25 lutego 1616 główny inkwizytor wydał oświadczenie:
Jednakże nie zakazano nauczać Galileuszowi heliocentryzmu jako teorii:
Później kardynał Bellarmin (ten sam, który również sformułował zarzuty oskarżenia oraz nadzorował proces i egzekucję Giordana Bruno) w złożonym oświadczeniu zaprzeczył pogłoskom, że Galileusz wyparł się przy nim swoich poglądów, oraz że została na niego nałożona pokuta. Powiedział mu tylko, że nie może przedstawiać teorii heliocentrycznej jako faktu.
Dzieło Kopernika i Indeks Ksiąg Zakazanych.
Kongregacja Indeksu Ksiąg Zakazanych podzielała opinię kardynała Bellarminowi, że teoria heliocentryczna może okazać się prawdziwa. Dlatego nie zakazała dzieła Kopernika, tylko nakazała wstrzymać jego funkcjonowanie, dopóki nie umieści się wstępu informującego, że teoria heliocentryczna nie jest udowodnionym faktem, a jedynie hipotezą.
Rzekome zakazanie nauczania heliocentryzmu..
W aktach Galileusza znalazł się niepodpisany dokument, który bezwarunkowo zakazuje nauczania heliocentryzmu. Miało to być zabezpieczenie na wypadek gdyby Galileusz nie podporządkował się inkwizycji, aby nauczał heliocentryzmu jako teorii, o którym mówił kardynał Bellarmin. Dokument ten z 26 lutego 1616 stwierdzał:
Dokument budzi jednak olbrzymie wątpliwości i od jego odnalezienia rozpoczęły się zażarte polemiki. Galileusz stwierdził, że nie przypomina sobie żeby dostał taki zakaz, stoi on też w sprzeczności z zaleceniami Inkwizycji dla Galileusza oraz z oświadczeniem kardynała Bellarmina. Wczesna data 26 lutego też budzi ogromne wątpliwości, gdyż 23 postanowiono, a zrealizowano 25 lutego decyzję, aby udzielić Galileuszowi ostrzeżenia oraz zagrozić, że zabroni się mu nauczania teorii Kopernika, jeśli nie zgodzi się przedstawiać jej jako teorii. Dokument nie posiada żadnego wewnętrznego świadectwa, aby Galileusz okazał nieposłuszeństwo, dlatego jest prawdopodobnie fałszywy. Niektórzy podejrzewają, że jakiś inkwizytor niechętny Galileuszowi umieścił go w aktach na własną rękę i bez upoważnienia. Również komisja inkwizycyjna, która przeprowadzała drugi proces Galileusza, nie mogła znaleźć dowodu potwierdzającego, że ten dokument jest autentyczny, dlatego zrezygnowano z procesu o złamanie zakazu nauczania.
Prace i stosunki z Kościołem po pierwszym procesie.
W 1623 Galileusz wydał swoje dzieło „Waga probierza”, którą zadedykował swojemu przyjacielowi, papieżowi Urbanowi VIII. Praca ta nie rozwijała myśli kopernikańskiej, tylko głosiła teorię atomową. Pomimo to ostro atakował arystotelików.
Urban VIII przyjmował Galileusza z wielkimi honorami i stwierdził, że Kościół nigdy nie potępi teorii Kopernika. Galileusz postanowił więc rozpocząć pracę nad „Dialogiem o dwóch najważniejszych systemach świata”, który miał potwierdzić teorię heliocentryczną. Galileusz wyjechał do Rzymu w 1630 aby zorganizować jej wydanie, pomagał mu w tym mistrz pałacu apostolskiego, dominikanin ojciec Riccardi. Galileusz przekazał też swoją książkę inkwizytorowi, aby ten dał jej imprimatur, czyli zgodę na druk i aprobatę jej wydania. Książka dostała ją, gdyż dominikanin Riccardi przekonał inkwizytora, że Galileusz nie przedstawia w książce teorii heliocentrycznej jako prawdy absolutnej. W lutym 1632 roku Galileusz opublikował "Dialog o dwóch najważniejszych systemach świata: ptolemeuszowym i kopernikowym". Była to ujęta w formie rozmowy rozprawa popularnonaukowa. Podzielona została na 4 rozdziały, odpowiadające czterem dniom dysputy, z których każdy był poświęcony innemu tematowi. W pierwszym dniu omówione zostały zjawiska ziemskie i niebieskie, w drugim – dzienny obrót Ziemi, w trzecim – roczny ruch Ziemi dookoła Słońca, w czwartym – teoria przypływów. Wywody trzech pierwszych rozdziałów były trafne, natomiast teoria przypływów okazała się błędna. Galileusz próbował wyjaśnić to zjawisko jako wynik ruchów Ziemi, zarówno obrotowego, jak i obiegowego wokół Słońca.
Drugi proces.
Pomimo zapewnień ojca Riccardia okazało się, że książka Galileusza uczy teorii Kopernika jako faktu, na domiar złego do ust jednej z postaci o imieniu Simplicio – co można rozumieć jako „matołek” – włożył słowa papieża Urbana VIII, co było jawną obrazą papieża. Papież wpadł z tego powodu we wściekłość, dlatego 16 czerwca 1633 roku papież Urban VIII wydał instrukcję dla Kongregacji Urzędu Świętego o następującej treści:
Inkwizycja początkowo zastanawiała się, czy nie oskarżyć Galileusza o złamanie zakazu nauczania, gdyż odnaleziono dokument z 1616 roku, który wskazywał, że taki zakaz nałożono. Ostatecznie uznano, że dokument jest niewiarygodny, dlatego Galileusza oskarżono o złamanie nakazu nauczania heliocentryzmu jako faktu.
Galileusz został wezwany do Rzymu, by stanąć przed sądem, w skład którego wchodzili naukowcy zajmujący się tą samą dziedziną nauki co Galileusz. On sam zamieszkał na koszt Stolicy Apostolskiej w pięciopokojowym mieszkaniu z widokiem na ogrody watykańskie oraz osobą posługującą. W trakcie czterodniowego przesłuchania przedstawił tylko jeden dowód, który miał potwierdzić teorię głoszącą, że to Ziemia krąży wokół Słońca. Był to argument o przypływach i odpływach, który został przez jego sędziów uznany za niewiarygodny. Poza tym argumentem nie potrafił podać żadnego innego (kolejne dowody eksperymentalne pojawiały się później, w miarę doskonalenia technik obserwacyjnych).
16 czerwca 1633 uznano, że Galileusz jest wysoko podejrzany o herezje – w rozumieniu natury dyscyplinarnej, czyli złamanie zakazu, a nie teologicznej lub doktrynalnej – gdyż nauczał heliocentryzmu jako faktu i zaprzeczał Pismu. Zgodnie z wcześniejszą groźbą Urbana VIII za czasów, w których był jeszcze kardynałem, Galileuszowi zakazano nauczania o heliocentryzmie. 22 czerwca 1633 roku Galileusz ubrany w białą koszulę (zwyczajowy strój ukaranych heretyków) został doprowadzony do sali dominikańskiego klasztoru Santa Maria Sopra Minerva. Klęcząc w obecności dziesięciu sędziów, wysłuchał wyroku. Trybunał Rzymskiej Inkwizycji stosunkiem głosów 7 do 3, który początkowo skazał 69-letniego wówczas uczonego na dożywotni areszt domowy, jednak ostatecznie wyrok złagodzono do 3 lat więzienia, który spędził najpierw w willi Medyceuszów w Pincio, następnie przeniósł się jako gość do pałacu arcybiskupiego w Siennie, by ostatecznie zamieszkać w willi Arcetri „Il gioiello” („Perła”). W czasie pobytu w niej był odwiedzany zarówno przez naukowców, jak i przez dostojników kościelnych, z którymi prowadził dysputy. Ostatecznie zakaz opuszczania willi został mu uchylony. Drugą częścią kary Galileusza było cotygodniowe odmawianie siedmiu psalmów pokutnych przez trzy lata, co czynił nadal po jej zakończeniu z własnej woli. Jednak do końca życia Galileusz pozostawał pod nadzorem Inkwizycji, a miejsce zamieszkania mógł zmieniać jedynie za jej zgodą. Uczony w czasie procesu wyrecytował formułę odwołującą i przeklinającą swoje „błędy”, określającą je jako „obrzydliwe”, unikając surowszej kary; wydrukowany już nakład "Dialogu" Inkwizycja nakazała spalić, a samo dzieło zostało przez Kościół wpisane na indeks ksiąg zakazanych (zdjęte z indeksu zostało w 1835 roku). Warto podkreślić, że Kościół skazał Galileusza za nieposłuszeństwo, a nie za herezje, sama zaś teoria Kopernika również nie została uznana za heretycką.
Przez cały okres od wyroku do naturalnej śmierci (9 lat po nim) Galileusz kontynuował również pracę naukową, odkrył librację Księżyca. W 1637 stracił wzrok. W 1638 ukazały się słynne "Discorsi e dimostrazioni matematiche in torno a due nuove scienze" ("Rozmowy i dowodzenia matematyczne z zakresu dwóch nowych umiejętności") – najważniejsze dzieło Galileusza, obejmujące jego odkrycia w mechanice. Galileusz zmarł 8 stycznia 1642 roku w Arcetri (obecnie część Florencji), w wieku 77 lat.
W 1757 roku londyński dziennikarz Giuseppe Baretti przypisał Galileuszowi słowa "eppur si muove" („a jednak się kręci”).
Kościół rzymskokatolicki w 1992 roku, po 359 latach, a w 350 rocznicę śmierci uczonego, oficjalnie zrehabilitował Galileusza. Papież Jan Paweł II powołał specjalną komisję. 31 października 2003 r. przedstawiono wyniki prac komisji. Jan Paweł II powiedział w tym dniu podczas sesji plenarnej Papieskiej Akademii Nauk z udziałem korpusu dyplomatycznego akredytowanego przy Stolicy Apostolskiej:
Konflikt z punktu widzenia filozofii nauki.
Filozof nauki Paul Feyerabend w książce "Przeciw metodzie" twierdzi: „Kościół w czasach Galileusza nie tylko stosował się do wskazań rozumu, tak jak określano go wówczas i częściowo nawet obecnie, ale brał także pod uwagę etyczne oraz społeczne konsekwencje poglądów Galileusza. Oskarżenie wniesione przezeń przeciwko Galileuszowi było racjonalne i tylko oportunizm oraz brak spojrzenia z perspektywy czasowej mogą powodować żądanie rewizji wyroku”.
Heliocentryzm nie był wówczas jeszcze teorią powszechnie uznawaną, pomimo faktu, że „większość astronomów stanęła w zasadzie po stronie Galileusza”. Obserwowane ruchy księżyców Jowisza potwierdzały przewidywania praw Keplera, których zastosowanie do opisu ruchów planet usuwało niedoskonałości pierwotnej, kopernikańskiej wersji heliocentryzmu opartego na orbitach kołowych i epicyklach. W takiej postaci system Kopernika „pozwalał na znacznie prostsze wyjaśnienie istniejących danych obserwacyjnych”. Naukowcy poszukiwali jednak potwierdzenia ruchu Ziemi poprzez zmierzenie paralaktycznych przesunięć gwiazd w cyklu rocznym.
Tycho Brahe, usiłując pogodzić wnioski płynące z odkrytych przez Galileusza faz Wenus (co dowodziło, iż okrąża ona Słońce) oraz faktu niezdolności ówczesnej nauki do zaobserwowania rocznych przesunięć kątowych „gwiazd stałych” (co sugerowało brak ruchu orbitalnego Ziemi), zaproponował alternatywny wobec geocentryzmu i heliocentryzmu model budowy Układu Słonecznego. Według tej koncepcji Ziemia miała być centralnym ciałem wirującym wokół własnej osi. Wokół niej miał krążyć Księżyc i Słońce, zaś wokół Słońca miały krążyć planety: Merkury, Wenus, Mars, Jowisz i Saturn.
Feyerabend podsumowuje: „Proces Galileusza był jednym z wielu procesów sądowych. Nie wyróżniał się żadnymi szczególnymi właściwościami, być może z wyjątkiem tego, że Galileusza potraktowano dość łagodnie, pomimo kłamstw i prób oszustwa z jego strony”.
Konsekwencje konfliktu.
Nawet gdyby uznać drugi proces za zawiniony przez Galileusza, to pierwsze potępienie jego twierdzeń w 1616 roku było z punktu widzenia Kościoła katolickiego decyzją błędną. Powstawało wrażenie, że Kościół nie pochwala uczestnictwa w badaniach prowadzonych w dziedzinie nauk przyrodniczych, że spogląda z niedowierzaniem na rezultaty tych badań, a zatem – tak można było z przesadą twierdzić – staje on na drodze postępu. Włoskie akademie rozwiązywały się pod wrażeniem sprawy Galileusza, a nowe towarzystwa naukowe tworzyły się w Paryżu i Londynie, a zatem daleko od Rzymu – i to nie tylko w znaczeniu przestrzeni. W wyniku powolnego oddalania się Kościoła katolickiego od nauk przyrodniczych ucierpiał także kościelny system edukacji, szeroko rozwinięty po Soborze Trydenckim.
Również w łonie Kościoła katolickiego (wśród duchownych czy teologów) do czasów współczesnych pojawiają się opinie, iż następstwa potępienia Galileusza były wręcz zgubne i długo odczuwane, a nawet do dzisiaj nie całkiem przezwyciężone. Potępienie nie mogło uratować starego obrazu świata ani powstrzymać rozwoju nauki. Miało jednak negatywne skutki dla dalszego rozwoju teologii. Nie tylko powstał mit, jakoby Kościół był wrogiem nauki, lecz także uprawiano później teologię wykluczającą owocny dialog z rozwijającymi się naukami przyrodniczymi i z biegiem czasu coraz bardziej uważaną za teologię „obcą światu”.

</doc>
<doc id="4175542" url="https://pl.wikipedia.org/wiki?curid=4175542" title="Konstytucja Tadżykistanu">
Konstytucja Tadżykistanu

Konstytucja Republiki Tadżykistanu – konstytucja obowiązująca w Tadżykistanie; uchwalona 6 listopada 1996. Jako ustawa ma najwyższy autorytet prawny, a jej normy mają bezpośrednie zastosowanie. Przepisy i inne akty prawne sprzeczne z konstytucją nie mają mocy prawnej. Państwo i wszystkie jego organy, urzędnicy, obywatele i ich stowarzyszenia są zobowiązane do przestrzegania i wdrażania konstytucji i praw republiki. Konstytucja gwarantuje ideologiczny i polityczny pluralizm oraz zapewnia przestrzeganie praw człowieka i porządku społeczno-prawnego. Konstytucja z 1996 zmieniana była trzykrotnie: w drodze referendum w 1999 (wprowadzono dwuizbowy parlament), w 2003 oraz 2016.
Konstytucja zawiera preambułę i jest podzielona na dziesięć rozdziałów. Regulują one odpowiednio:
Preambuła.
Preambuła zawiera pragnienie mieszkańców Tadżykistanu zapewnienia suwerenności, rozwoju i doskonałości państwa. Uznano w niej także prawa i wolności jednostki za świętość, potwierdzono równość praw wszystkich narodowości i narodów Tadżykistanu oraz zapewniono o dążeniu do zbudowania sprawiedliwego społeczeństwa.
Fundamenty struktury konstytucyjnej oraz podstawowe prawa jednostki i obywatela.
Konstytucja stanowi, że Republika Tadżykistanu jest suwerennym, demokratycznym, prawnym, świeckim i jednolitym państwem. Tadżykistan jest państwem socjalnym; jego polityka ma na celu zapewnienie każdemu odpowiedniego życia. Językiem urzędowym Tadżykistanu jest język tadżycki, chociaż rosyjski jest regularnie używany w biznesie i komunikacji. Konstytucja wymienia rosyjski jako „język komunikacji międzyetnicznej”, jednakże poprawka z 2009 roku usuwała ten przywilej, wskutek czego wszystkie oficjalne pisma oraz zajęcia edukacyjne musiały odbywać się wyłącznie w języku tadżyckim. Później przywrócono status rosyjskiego, jako języka dozwolonego podczas wykonywania czynności prawnych. Język rosyjski jest regularnie wykorzystywany między różnymi grupami etnicznymi w kraju, a tym samym spełnia swoją określoną rolę konstytucyjną. Zapewniono także przestrzeganie i ochronę ludzkich i obywatelskich praw i wolności; a życie, honor, godność i inne prawa jednostki uznano za święte. 
W Tadżykistanie ludzie, jako suweren są jedynym źródłem władzy państwa i sprawują ją bezpośrednio lub poprzez swoich przedstawicieli. Obywatele Tadżykistanu, mimo różnych narodowości, tworzą lud Tadżykistanu. Żadne stowarzyszenie społeczne, grupa ludzi lub jednostka nie ma prawa do przejęcia władzy państwowej. Przejęcie władzy jest najcięższą zbrodnią. Tylko prezydent i najwyższe Zgromadzenie Majlis-e Oli mają prawo przemawiać w imieniu całego narodu Tadżykistanu.
Konstytucja gwarantuje niepodzielność i nienaruszalność państwa oraz określa podział administracyjny na obwody, miasta, rejony, osady i wioski. Życie publiczne powinno rozwijać się w oparciu o różnorodność polityczną i ideologiczną. Żadna ideologia, w tym ideologia religijna, nie ma statusu ideologii państwowej. Tadżykistan uznaje się za państwo zsekularyzowane z konstytucyjną gwarancją religijną, jednakże hanafici (zwolennicy jednej z czterech głównych sunnickich szkół prawa muzułmańskiego, wywodzącej się od teologa Abu Hanify) są oficjalnie uznani przez rząd od 2009 r., a islam jest praktykowany przez ok. 98% populacji. Władza państwowa jest sprawowana na podstawie podziału władzy na ustawodawczą, wykonawczą i sądowniczą.
Madżlisi Oli.
Władzę wykonawczą sprawuje dwuizbowy parlament Tadżykistanu – Madżlisi Oli, ustanowiony jako najwyższy organ ustawodawczy i przedstawicielski władzy państwowej w Tadżykistanie. Ponadto jest on organem władzy, któremu powierzono tę władzę w imieniu narodu, w granicach określonych przez ustawę zasadniczą. Organ ten składa się z dwóch izb: Madżlisi Namojandagon (Izba Przedstawicieli składająca się z 63 przedstawicieli) i Madżlisi Milli (Rada Narodowa – 33 deputowanych), których okres kadencji wynosi 5 lat. Przedstawiciele z drugiej izby mandat wykonują niezawodowo, w odróżnieniu od deputowanych. Względna równowaga między obydwoma izbami ujawnia się w tym, iż do wykonywania wybranych uprawnień wymagana jest współpraca izb, nawet niekiedy na wspólnych posiedzeniach, przy czym jednocześnie obie izby posiadają wyłączne uprawnienia.
Prezydent.
Prezydent Republiki Tadżykistanu jest głową państwa i sprawuje - wraz z rządem - władzę wykonawczą. Jest obrońcą konstytucji, ustaw oraz praw i wolności obywateli, a także gwarantem niezależności narodowej, jedności, integralności terytorialnej, stabilności i ciągłości państwa. Zapewnienia funkcjonowanie organów władzy państwowej i przestrzeganie przez Tadżykistan traktatów międzynarodowych. Na stanowisko prezydenta republiki może zostać nominowany każdy obywatel w wieku od 35 do 65 lat, który zna język państwowy i mieszka na terytorium Tadżykistanu przynajmniej przez ostatnie 10 lat. Do uprawnień prezydenta zalicza się m.in.: określanie głównych kierunków polityki wewnętrznej i zagranicznej republiki; reprezentowanie Tadżykistanu w kraju i stosunkach międzynarodowych; ustanawianie i likwidacja ministerstw i komitetów państwowych; mianowanie i odwoływać premiera i innych członków rządu.
Rząd.
Rząd składa się z premiera, pierwszego wicepremiera, ministrów i ministrów oraz przewodniczących komisji państwowych. Rząd zapewnia skuteczne kierownictwo w sferze gospodarczej i społecznej oraz wdrażanie praw i dekretów Najwyższego Zgromadzenia oraz zarządzeń i dekretów prezydenta. Członkowie rządu nie mogą wykonywać żadnych innych obowiązków, być zastępcami przedstawicieli władz lub angażować się w przedsiębiorczość. Rząd wydaje zarządzenia i dekrety zgodnie z konstytucją i prawem republiki, których realizacja jest obowiązkowa na terytorium Tadżykistanu. Rząd odchodzi z urzędu po wyborze nowego prezydenta. Rząd może zwrócić się do prezydenta o dymisję, jeśli uzna to za konieczne, gdyby nie mógł wykonywać swoich funkcji.
Samorząd terytorialny.
Samorząd terytorialny składa się przedstawicieli władz samorządowych i władzy wykonawczej. Zapewniają oni realizację konstytucji, ustaw i dekretów Najwyższego Zgromadzenia i prezydenta. Lokalnym organem przedstawicielskim w obwodach, miasteczkach i rejonach sztucznych jest zgromadzenie deputowanych ludowych na czele z przewodniczącym. Deputowani Ludowi ze Zgromadzenia Lokalnego są wybierani na pięcioletnią kadencję. Zgromadzenie Deputowanych Ludowych zatwierdza budżet lokalny i sprawozdania z jego realizacji, określa sposoby gospodarczego i społecznego rozwoju obszaru, ustala zgodnie z prawem lokalne podatki i ich płatności, określa sposoby rządzenia i posiadania nieruchomości komunalnych oraz wdraża inne uprawnienia przewidziane w konstytucji i ustawach.
Górskobadachszański Okręg Autonomiczny.
Górskobadachszański Okręg Autonomiczny jest integralną i niepodzielną częścią Republiki Tadżykistanu. Terytorium obwodu nie może być zmieniane bez zgody zgromadzenia deputowanych ludowych. Majlis deputowanych ludowych tegoż obwodu ma prawo inicjatywy legislacyjnej. Szczegółowe kompetencje Górskobadachszańskiego Okręgu Autonomicznego reguluje odrębna ustawa.
Władza sądownicza.
Władza sądownicza jest niezależna i chroni prawa i wolność osoby, interesy państwa, organizacje i instytucje, legalność i sprawiedliwość. Władza sądownicza jest wykonywana przez Trybunał Konstytucyjny, Sąd Najwyższy, Najwyższy Sąd Gospodarczy, Sąd Wojskowy, Sąd Górskobadachszańskiego Okręgu Autonomicznego, sądy obwodów, miasta Duszanbe, miast i rejonów. Kadencja sędziów trwa pięć lat. Tworzenie sądów w nagłych wypadkach jest niedozwolone. Sędziowie są niezależni i podporządkowują się jedynie konstytucji i prawu. Zakłócenia w ich działalności są niedozwolone.
Trybunał Konstytucyjny składa się z siedmiu sędziów, z których jeden jest sędzią-przedstawicielem z Górskobadachszańskiego Okręgu Autonomicznego. Sędziami Trybunału Konstytucyjnego mogą być obywatele Tadżykistanu, którzy ukończyli 30 lat i mają mniej niż 60 lat oraz mają 10-letnie doświadczenie w zawodzie prawniczym. 
Do kompetencji Trybunału Konstytucyjnego należy:
Decyzje Trybunału Konstytucyjnego mają charakter ostateczny.
Prokuratura.
Prokurator Generalny i prokuratorzy, którzy są mu podporządkowani, zapewniają kontrolę przestrzegania ustaw. Prokurator Generalny Tadżykistanu wybierany jest na pięcioletnią kadencję; ponadto powołuje i odwołuje prokuratorów, którzy są mu podporządkowani. Kadencja tychże prokuratorów trwa również pięć lat. Zarówno Prokurator Generalny jak i podlegli mu prokuratorzy działają niezależnie, bez ingerencji innych organów państwowych i urzędników. Są podporządkowani tylko prawu.
Procedura wprowadzania poprawek do Konstytucji.
Zmiany i uzupełnienia do konstytucji mają miejsce poprzez referendum, które to może zostać zainicjowane przez prezydenta lub dwie trzecie członków Madżlisi Namojandagon. Z kolei poprawki do Konstytucji proponuje Prezydent lub co najmniej dwie trzecie ogólnej liczby członków Majlisi Milli i deputowanych Madżlisi Namojandagon. Jednakże mimo uprawnień tych organów, pozostają nieodwołalne przepisy regulujące formę administracji publicznej, integralność terytorialną, demokrację, państwo prawa i świecka natura państwa
Kontrowersje.
Z powodu niepełnego ukształtowania demokratycznego ładu, docelowy model konstytucyjny nie jest jeszcze w całości realizowany. Wiele problemów stwarza demokratyzacja Tadżykistaniu oraz wypełnianie uchwalonego modelu ustrojowego, zwłaszcza w odniesieniu do sądownictwa konstytucyjnego oraz legislatywy. Proces przemian ponadto pełen jest sprzeczności, z jednej strony można zauważyć powolny postęp w sferze demokratyzacji, z drugiej następują budzące wiele kontrowersji zmiany Konstytucji z 2016 r., która to umożliwia dożywotnią prezydenturę Emomaliemu Rahmonowi, który swój urząd piastuje od 1994 r. 
Wprowadzono także zakaz tworzenia partii o charakterze religijnym i nacjonalistycznym, co dotknęło szczególnie Partię Islamskiego Odrodzenia Tadżykistanu (PIOT), która była uznawana za ugrupowanie umiarkowane, ale w ubiegłym roku została uznana przez władze Tadżykistanu za „organizację terrorystyczną”, co zaowocowało wyeliminowaniem głównej partii opozycyjnej.

</doc>
<doc id="4175546" url="https://pl.wikipedia.org/wiki?curid=4175546" title="Cmentarz Kukia w Tbilisi">
Cmentarz Kukia w Tbilisi



</doc>
<doc id="4175548" url="https://pl.wikipedia.org/wiki?curid=4175548" title="Katedra Bagrati">
Katedra Bagrati



</doc>
<doc id="4175550" url="https://pl.wikipedia.org/wiki?curid=4175550" title="Katedra św. Grzegorza Oświeciciela w Erywaniu">
Katedra św. Grzegorza Oświeciciela w Erywaniu



</doc>
<doc id="4175555" url="https://pl.wikipedia.org/wiki?curid=4175555" title="Kaplica Skazania w Jerozolimie">
Kaplica Skazania w Jerozolimie



</doc>
<doc id="4175556" url="https://pl.wikipedia.org/wiki?curid=4175556" title="Kościół Konania">
Kościół Konania



</doc>
<doc id="4175558" url="https://pl.wikipedia.org/wiki?curid=4175558" title="Kartwlis Deda">
Kartwlis Deda



</doc>
<doc id="4175560" url="https://pl.wikipedia.org/wiki?curid=4175560" title="Rustawelis Gamziri">
Rustawelis Gamziri



</doc>
<doc id="4175561" url="https://pl.wikipedia.org/wiki?curid=4175561" title="Atəşgah">
Atəşgah



</doc>
<doc id="4175564" url="https://pl.wikipedia.org/wiki?curid=4175564" title="İçəri Şəhər">
İçəri Şəhər



</doc>
<doc id="4175566" url="https://pl.wikipedia.org/wiki?curid=4175566" title="Monaster św. Tadeusza (Iran)">
Monaster św. Tadeusza (Iran)



</doc>
<doc id="4175569" url="https://pl.wikipedia.org/wiki?curid=4175569" title="Nowy Athos">
Nowy Athos



</doc>
<doc id="4175571" url="https://pl.wikipedia.org/wiki?curid=4175571" title="Pałac chanów szekijskich">
Pałac chanów szekijskich



</doc>
<doc id="4175573" url="https://pl.wikipedia.org/wiki?curid=4175573" title="Pałac szachów Szyrwanu">
Pałac szachów Szyrwanu



</doc>
<doc id="4175576" url="https://pl.wikipedia.org/wiki?curid=4175576" title="Plac Naksz-e Dżahan">
Plac Naksz-e Dżahan



</doc>
<doc id="4175577" url="https://pl.wikipedia.org/wiki?curid=4175577" title="Tawisuplebis Moedani">
Tawisuplebis Moedani



</doc>
<doc id="4175582" url="https://pl.wikipedia.org/wiki?curid=4175582" title="Ściana Smutku">
Ściana Smutku



</doc>
<doc id="4175586" url="https://pl.wikipedia.org/wiki?curid=4175586" title="Bordż-e Azadi">
Bordż-e Azadi



</doc>
<doc id="4175587" url="https://pl.wikipedia.org/wiki?curid=4175587" title="Meczet Królewski w Isfahanie">
Meczet Królewski w Isfahanie



</doc>
<doc id="4175595" url="https://pl.wikipedia.org/wiki?curid=4175595" title="Mounira Mitchala">
Mounira Mitchala

Mounira Mitchala, właściwie Mounira Khalil Alia (ur. 19 września 1979 w Ndżamena) – czadyjska piosenkarka, kompozytorka, performerka, aktorka, działaczka społeczna. Nazywana jest "Sweet Panther" (Słodka Pantera) ze względu na nieustępliwe i cierpliwe dążenie do celu. 
Życiorys.
Mounira Mitchala urodziła się w stolicy Czadzu, Ndżamenie. Jej ojcem jest językoznawcą Khalil Alio, profesorem i rektorem University of Chad. Dyktatura Hissène Habré zmusiła rodzinę do opuszczenia kraju. Najpierw mieszkali w Niemczech, a następnie w Nigerii do 1992. Od najmłodszych lat ojciec wprowadzał ją w rytmy etnicznych grup w Czadzie, amerykańskiego bluesa i jazzu. Mounira pilnie się uczyła, mając świadomość, że w Czadzie każda kobieta, która chce coś osiągnąć musi być dobrze uzbrojona do walki. W 1999 rozpoczęła studia prawnicze, motywowane perspektywą poprawy systemu sądownictwa w tym kraju. 
Podczas studiów Mounira uczęszczała na zajęcia teatralne, by poradzić sobie z nieśmiałością i zaczęła wypróbowywać swój głos. We wczesnych etapach swojej kariery występowała w kilku filmach, m.in.: Nasz ojciec (2002) w reżyserii Mahamata Saleha Harouna. 
W 2000 skomponowała swoją pierwszą piosenkę po angielsku i zaśpiewała ją na Fête de la Musique w duecie z Calebem Rimtobaye, z czadyjskiego zespołu H’Sao, gdzie została od razu zauważona i stało się to początkiem jej kariery. Studiowała nadal, godząc naukę z muzyką. Śpiewała nocami w modnych barach Ndżameny. Dając solowe koncerty, stała się popularna wśród kręgów muzycznych i zaczęła być zapraszana do występów u boku światowej sławy artystów, m.in.: Ismaël Lô, Tiken Jah Fakoly, Oumou Sangaré, Alpha Blondy. 
W 2005 roku została zaproszona, przez francuskiego DJa Frederic Galliano, do udziału w jego projekcie "African Divas". Z grupą piosenkarek z Etiopii, Senegalu, Mali, Gwinei i Madagaskaru podróżowali po całym świecie (Europa, Afrka, USA), dzięki czemu Mounira miała okazję występować przed różnorodną publicznością, na ważnych senach koncertowych. Pozwoliło jej to zdobyć pewność siebie jako wykonawcy. Praca z Galliano wprowadziła ją w inne style: muzykę elektroniczną i rap. 
Po powrocie do stolicy Czadu, pracowała nad swoim głosem ze swoim przyjacielem, francuskim nauczycielem wokalnym, który nagrał jej demo i wysłał go do Christiana Mousseta, dyrektora festiwalu Musiques Métisses w Angoulême. Mousset zaprosił ją do Francji, gdzie nagrała swój pierwszy album "„Talou Léna”", będący mieszaną rytmów z całego Czadu. Płyta stała się muzycznym apelem o pokój i paszportem do międzynarodowego uznania. Na scenie uwodzicielska młoda kobieta nabrała własnej, unikatowej formy, tańczy i urzeka publiczność, pokonując techniczne przeszkody, by stworzyć wysublimowany dźwięk. 
28 września 2007 podczas jej koncertu w Konakry, manijski muzyk Salif Keïta i reszta jury RFI Discoveries wybrali ją zwycięzcą głównej nagrody. Trasa po Europie i Zachodniej Afryce dała jej szansę na zaprezentowanie swojego talentu szerszej publiczności.
W 2012 wydała drugi album "„Chili Houritki”", który jest potwierdzeniem jej artystycznej osobliwości. Za utwór "„Independence”", która wzywa Afrykankę do wzmocnienia i przebudzenia, zdobyła Kora Awards dla najlepszej artystki z Afryki Środkowej, na ceremonii wręczenia nagród KORA All Africa Music Awards, corocznie przyznawanych nagród muzycznych w Afryce. 
Muzyka jako walka z problemami społecznymi.
W Czadzie jest ponad 200 grup etnicznych, podzielonych pomiędzy arabskojęzyczną północą, a głównie chrześcijańskim południem. Jednak w tak zróżnicowanym kulturowo kraju, czadyjscy artyści, mogli wyrażać swoje pasje i talenty, w bardzo ograniczonym zakresie. Wszyscy artyści musieli przezwyciężyć nie tylko wieloletni konflikt polityczny, ale też konserwatywną naturę społeczeństwa, która uznaje artystów za osoby bez większej wartości. W takich realiach Munira stała się dużą niespodzianką, jako czadyjska piosenkarka, która przełamała bariery, by odnieść sukces nie tylko międzynarodowy, ale i we własnym kraju. Mounira urodziła się w czasie, gdy jej kraj był już rozdarty wewnętrznym konfliktem, jako dorastająca dziewczyna musiała opuścić z rodziną ojczyznę i prowadzić życie tułacze w innych zakątkach świata. To wpłynęło na jej światopogląd u ukształtowało ją jako dojrzałą, wrażliwą na krzywdę i niesprawiedliwość artystkę. 
Koncepcja jej pierwszego albumu została skomponowana w 2006, już po jej powrocie do Czadu, a następnie nagrana we Francji w 2007. "„Talou Lena” (Pokój i jedność)" jest odzwierciedleniem tego czego doświadczyła i co było jej udziałem od wczesnych lat życia. Zawiera ballady mówiące o potrzebie jedności kraju i wzywa do pokoju w niespokojnym regionie Darfuru w sąsiednim Sudanie. Teksty potępiają ludobójstwo, przymusowe małżeństwa, działania wojenne pustoszące Czad, dyskryminację pacjentów chorych na AIDS, a także obrzezanie kobiet. 
Nad swoim kolejnym albumem "„Chili Houritki”" pracowała z urodzonym w Algierii producentem Camelem Zekri, absolwentem paryskiego konserwatorium. Jest nieco inny od pierwszego, słychać różnicę w rytmach i wokalu, a utwory są bardziej dostrojone, instrumenty lepiej skoordynowane. Dojrzałość muzyczna idzie też tu w parze z silniejszym w wyrazem w wykorzystaniu muzyki jako narzędzia walki z problemami społecznymi, zwłaszcza z prawami kobiet. Tytułowy utwór z albumu "„Chili Houritki” (Niezależność)" wzywa Czad i Afrykanki do walki o wolność wyboru i niezależność. Tekst utworu jest jednoznaczny: "„Women must reject control and humiliation and start living their own lives”" "(Kobiety muszą odrzucić kontrolę i upokorzenie i zacząć żyć własnym życiem)". 
W kolejnym utworze "„Haguina” (Nasze prawo)" Mounira protestuje przeciwko złym warunkom życia w niektórych regionach Czadu, potępiając korupcję na wysokich stanowiskach. Piosenka domaga się poszanowania praw człowieka, apelując aby interes publiczny miał pierwszeństwo przed osobistymi korzyściami. Jednostronne i niesprawiedliwe postrzeganie Afryki, jako kontynentu opanowanego jedynie ubóstwem, chorobą, głodem i zepsuciem wyraża w utworze "„Tourabi” (Moja ziemia)". Ukazuje kontrast obrazu Afryki przedstawiany przez media z tym, który wyraża się w myślach i słowach ludzi mieszających na kontynencie. "„Choukrane” (Dziękuję)" to wyraz wdzięczności piosenkarki, dla każdego kto uwierzył w nią, odkąd rozpoczęła się jej kariera muzyczna. Prosi w niej Afrykanów, aby spełniali marzenia i przejęli kontrolę nad swoją przyszłością, jeśli pragną aby ich sytuacja się poprawiła. 
Walka Mouniry Mitchala o jej kraj i prawa kobiet, nie jest agresywna i nachalna. Na scenie jest uroczą postacią, olśniewającą w swoim tradycyjnym stroju, efektownych nakryciach głowy i kolczykach. Dlatego często nazywana jest słodką lub delikatną panterą. Tańczy z wdziękiem do muzyki, a głos wbija się głęboko w serca odbiorców. Jej obecność na scenie jest odzwierciedleniem imienia, Mounira, co oznacza "promieniujący" w dialekcie arabskim w języku czadyjskim. 

</doc>
<doc id="4175597" url="https://pl.wikipedia.org/wiki?curid=4175597" title="Zonitoschema kaszabi">
Zonitoschema kaszabi

Zonitoschema kaszabi – gatunek chrząszcza z rodziny oleicowatych i podrodziny Nemognathinae.
Gatunek ten opisany został w 2014 roku przez Jana Batelkę i Marca A. Bolognę na podstawie 3 okazów samic odłowionych w 2010 i 2008 roku. Jako miejsce typowe autorzy wskazali Wadi Ayhaft. Epitet gatunkowy nadano na cześć Zoltána Kaszaba.
Chrząszcz o ciele długości od 14 do 15 mm, ubarwiony pomarańczowobrązowo z musztardowobrązowymi pokrywami oraz czarnymi: oczami, wierzchołkami żuwaczek, członami czułków od trzeciego wzwyż, odsiebnymi częściami głaszczków, wierzchołkowymi ćwiartkami ud, goleniami i stopami. Całe ciało jest gęsto porośnięte jasnymi, złociście żółtymi szczecinkami. Punktowanie głowy i przedplecza jest u niego głębokie i gęste, a ich powierzchnie nie tak błyszczące jak u "Z. rubricolor". W widoku bocznym narządy gębowe są znacznie krótsze niż puszka głowowa. Przedplecze jest w zarysie prawie dzwonkowate, dłuższe niż szerokie, pośrodku najszersze, a na przedzie niezwężone szyjkowato. Punktowanie pokryw jest gęste, ale płytsze niż na głowie i przedpleczu. Skrzydła tylnej pary są w pełni wykształcone. Powierzchnia sternitów odwłoka jest prawie szagrynowana.
Owad endemiczny dla jemeńskiej Sokotry.

</doc>
<doc id="4175601" url="https://pl.wikipedia.org/wiki?curid=4175601" title="Jan Amor Tarnowski (wojewoda sandomierski)">
Jan Amor Tarnowski (wojewoda sandomierski)



</doc>
<doc id="4175603" url="https://pl.wikipedia.org/wiki?curid=4175603" title="Jan Amor Iunior Tarnowski">
Jan Amor Iunior Tarnowski



</doc>
<doc id="4175604" url="https://pl.wikipedia.org/wiki?curid=4175604" title="Stożkówka gnojowa">
Stożkówka gnojowa

Stożkówka gnojowa ("Conocybe rickenii" (Jul. Schäff.) Kühner) – gatunek grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1930 r. Julius Schäffer nadając mu nazwę "Galera rickenii". Obecną, uznaną przez Index Fungorum nazwę nadał mu Robert Kühner w 1935 r.
Synonimy:
Nazwę polską zaproponował Władysław Wojewoda w 2003 r.
Morfologia.
Średnica 1–2,5 cm, kształt dzwonkowaty lub stożkowaty. Powierzchnia gładka, matowa, jasnoochrowa, czasami w środku bardziej szara. 
Przyrośnięte, początkowo ochrowe, potem od zarodników ciemniejące do rdzawoochrowych.
Wysokość 4–7 cm, grubość do 2 mm. Powierzchnia gładka, początkowo kremowa, potem brudnobrązowa.
Zarodniki o kształcie od elipsoidalnego do owalnego i rozmiarach 0–20 μm × 6–12 μm. Podstawki 2-zarodnikowe.
Występowanie i siedlisko.
Znane jest występowanie stożkówki gnojowej w Ameryce Północnej, Europie, Australii, Nowej Zelandii i Maroku. W Polsce rozprzestrzenienie i częstość występowania nie są znane, w piśmiennictwie naukowym do 2003 r. podano 7 stanowisk.
Występuje w lasach, parkach, ogrodach, na łąkach, pastwiskach, przy drogach. Owocniki wytwarza od lipca do listopada. Rozwija się na odchodach, zwłaszcza końskich, oraz w kompoście.
Saprotrof, grzyb koprofilny, grzyb niejadalny.

</doc>
<doc id="4175605" url="https://pl.wikipedia.org/wiki?curid=4175605" title="Conocybe rickenii">
Conocybe rickenii



</doc>
<doc id="4175610" url="https://pl.wikipedia.org/wiki?curid=4175610" title="Getafe CF w europejskich pucharach">
Getafe CF w europejskich pucharach



</doc>
<doc id="4175613" url="https://pl.wikipedia.org/wiki?curid=4175613" title="Nurdin Döngbajew">
Nurdin Döngbajew



</doc>
<doc id="4175617" url="https://pl.wikipedia.org/wiki?curid=4175617" title="Iszenbaj Kadyrbekow">
Iszenbaj Kadyrbekow



</doc>
<doc id="4175618" url="https://pl.wikipedia.org/wiki?curid=4175618" title="Danuta Zawadzka">
Danuta Zawadzka

Danuta Stefania Zawadzka (ur. 11 grudnia 1974 w Kołobrzegu) – polska ekonomista, doktor habilitowany nauk ekonomicznych, nauczyciel akademicki, rektor Politechniki Koszalińskiej od 2020 roku.
Życiorys.
W 1998 ukończyła magisterskie studia ekonomiczne na Wydziale Ekonomii i Zarządzania Politechniki Koszalińskiej. Od tego czasu związana jest zawodowo z macierzystą Uczelnią – początkowo jako asystent, od 2002 r. jako adiunkt. Od marca 2011 r. jest zatrudniona na stanowisku profesora nadzwyczajnego w Katedrze Finansów na Wydziale Nauk Ekonomicznych PK. Stopień naukowy doktora nauk ekonomicznych w specjalności finanse i bankowość uzyskała w 2002 na Wydziale Zarządzania i Ekonomiki Usług Uniwersytetu Szczecińskiego (promotor: prof. dr hab. Aurelia Bielawska, tytuł rozprawy: "Efektywność finansowania przedsiębiorstwa kapitałem uzyskanym z emisji krótkoterminowych papierów dłużnych"). Stopień naukowy doktora habilitowanego nauk ekonomicznych w dyscyplinie ekonomia, w specjalności finanse przedsiębiorstwa uzyskała w 2010 r. w Uniwersytecie Ekonomicznym w Poznaniu na Wydziale Zarządzania (tytuł rozprawy: "Determinanty popytu małych przedsiębiorstw na kredyt handlowy. Identyfikacja i ocena").
Związana z działalnością organizacyjną uczelni. W latach 1996–1998 była wiceprzewodniczącą, a później przewodniczącą Parlamentu Studentów PK oraz członkiem Senatu PK. Kończąc studia została uhonorowana za wybitne osiągnięcia w nauce oraz wzorową postawę i zaangażowanie w życie społeczności akademickiej.
Dr hab. Danuta Zawadzka, prof. PK jest rektorem Politechniki Koszalińskiej w kadencji 2020-2024, była prorektorem ds. Kształcenia w kadencjach 2012-2016 oraz 2016-2020, przewodniczącą Uczelnianej Rady ds. Jakości Kształcenia, kierownikiem Katedry Finansów Wydziału Nauk Ekonomicznych PK. W latach 2002 – 2012 pełniła funkcję koordynatora Programu Socrates-Erasmus (obecnie LLP – Erasmus Departamental Coordinator). Była członkiem Komisji ds. Jakości, obecnie jest przewodniczącą Rady Programowej kierunku Finanse i Rachunkowość.
W latach 2007–2008 realizowała habilitacyjny projekt badawczy pt.: "Identyfikacja i ocena czynników determinujących popyt na kredyt handlowy zgłaszany przez mikro i małe przedsiębiorstwa" (3353/B/H03/2007/33). W latach 2011–2013 była kierownikiem grantu badawczego, finansowanego ze środków Narodowego Centrum Nauki, pt.: "Wzrost i alokacja aktywów finansowych i rzeczowych rolników (przedsiębiorstw rolniczych i gospodarstw domowych) Pomorza Środkowego" (3577/B/H03/2011/40). Jej działalność naukowa znajduje odzwierciedlenie w ponad 140 publikacjach naukowych. Pełniła rolę promotora w dwóch przewodach doktorskich w dyscyplinie "finanse" (dr Agnieszka Strzelecka: "Finansowe czynniki determinujące oszczędności rolniczych gospodarstw domowych Pomorza Środkowego", Uniwersytet Szczeciński, Wydział Zarządzania i Ekonomiki Usług, 2014; dr Ewa – Szafraniec Siluta: "Finansowe czynniki determinujące rozwój inwestycji rzeczowych przedsiębiorstw rolniczych Pomorza Środkowego", Uniwersytet Szczeciński, Wydział Zarządzania i Ekonomiki Usług, 2015).
Danuta Zawadzka odbyła staże w Instituto Superior de Ekonomia e Gestão (Universidade Tecnica de Lisboa) w Portugalii, w Uniwersytecie w Liège w Belgii i w Coventry Technical College w Wielkiej Brytanii. Była stypendystką Wspólnoty Francuskiej Belgii, programów: Tempus, Sokrates – Erasmus, LLP-Erasmus.
Jest członkiem Polskiego Stowarzyszenia Finansów i Bankowości, Athens Institute for Education and Research (ATINER), Polskiego Towarzystwa Ekonomicznego, w którym w latach 2002–2005 pełniła funkcję członka Zarządu Oddziału w Koszalinie. Od 2005 r. jest członkiem Rady Naukowej PTE Oddział w Koszalinie, obecnie jej przewodniczącą. W latach 2003–2016 pełniła społeczną funkcję wiceprezesa Fundacji „Nauka dla Środowiska” działającej przy Parku Naukowo-Technologicznym Politechniki Koszalińskiej. Od 2002 r. współpracuje z Radą Środkowopomorskiej Naczelnej Organizacji Technicznej. Jest członkiem Rady Programowej Zeszytów Naukowych ENTIME – Entrepreneurship in Modern Economics wydawanych przez Politechnikę Gdańską oraz redaktorem tematycznym Journal of Capital Market and Behavioral Finance. Pełni rolę recenzenta m.in.: Studiów Prawno-Ekonomicznych, Annales Oeconomia – Sectio H Oeconomia, Zeszytów Naukowych Uniwersytetu Szczecińskiego: Finanse, Rynki Finansowe, Ubezpieczenia, Prac Naukowych Uniwersytetu Ekonomicznego we Wrocławiu, Zeszytów Naukowych Wydziału Nauk Ekonomicznych SGGW w Warszawie, Business and Economic Horizons, Rocznika Ochrony Środowiska, Roczników Naukowych SERIA.
Odznaczona Medalem Komisji Edukacji Narodowej (2009), Złotą Odznaką Honorową Polskiego Towarzystwa Ekonomicznego (2010), Medalem Brązowym za Długoletnią Służbę (2013). W kadencji 2012–2016 była członkiem Komisji Akredytacyjnej Uczelni Technicznych, a w kadencji 2016–2020 – członkiem komisji ds. kształcenia funkcjonującej w ramach Konferencji Rektorów Polskich Uczelni Technicznych.

</doc>
<doc id="4175619" url="https://pl.wikipedia.org/wiki?curid=4175619" title="Amangeldy Muralijew">
Amangeldy Muralijew



</doc>
<doc id="4175621" url="https://pl.wikipedia.org/wiki?curid=4175621" title="Krajowe Eliminacje do Konkursu Piosenki Eurowizji 2018">
Krajowe Eliminacje do Konkursu Piosenki Eurowizji 2018

Krajowe Eliminacje do Konkursu Piosenki Eurowizji 2018 – polskie selekcje mające na celu wyłonienie reprezentanta Polski na 63. Konkurs Piosenki Eurowizji, organizowany w Lizbonie. Finał odbył się 3 marca w holu siedziby TVP przy ul. Woronicza 17.
Finał konkursu wygrali Gromee i Lukas Meijer z utworem „Light Me Up”. Piosenka zdobyła łącznie 20 punktów w głosowaniu jurorów oraz telewidzów.
Geneza organizacji konkursu.
W 2017 Telewizja Polska potwierdziła udział w 63. Konkursie Piosenki Eurowizji, organizowanym w Lizbonie w maju 2018 i ogłosiła, że reprezentant kraju zostanie wybrany w ramach krajowych eliminacji.
Przebieg konkursu.
Czas i miejsce konkursu.
Zgodnie z konsultowanym planem programowym na rok 2018, polskie eliminacje do 63. Konkursu Piosenki Eurowizji miały odbyć się w lutym 2018. Później potwierdzono, że finał odbędzie się 3 marca. Na miejsce konkursu wybrano hol siedziby TVP przy ul. Woronicza 17 w Warszawie. Koncert był transmitowany w godzinach 21:25–23:05 na antenie TVP1 i TVP Polonia.
Zgłaszanie utworów.
Proces nadsyłania propozycji przez twórców ruszył 22 grudnia 2017. Wszystkie nadesłane propozycje musiały spełniać warunki regulaminu konkursu: musiały posiadać tekst w języku polskim lub angielskim, nie mogły trwać dłużej niż trzy minuty oraz nie mogły zostać opublikowane przed 1 września 2017. Każdy z wykonawców mógł zgłosić więcej niż jedną piosenkę. Zniesiono też zasadę mówiącą o tym, że zgłaszający się wykonawca oraz autorzy piosenki muszą posiadać polskie obywatelstwo. Termin nadsyłania propozycji minął 1 lutego 2018. Zgodnie z zapowiedziami TVP, w związku z nadesłaniem „rekordowej liczby zgłoszeń” (260 propozycji), lista finalistów została opublikowana 8 lutego.
Lista uczestników koncertu finałowego została opublikowana 8 lutego 2018, znaleźli się na niej następujący wykonawcy:
Chęć udziału w selekcjach wyrazili wykonawcy, tacy jak m.in. Brathanki (z utworem „W niedzielę”), Ramona Rey („Euvi”), Agata Nizińska („Dobro Zło”), Leszek Stanek („Lost Boy”), Lidia Kopania („Scars Are Beautiful”), Tre Voci („Esistera”), Tomasz Dolski („Spotlight”), Kasia Nova („Zamykam serce”), Dorota Osińska („Stop the Show”), Bartek Wrona („Mari”), Marta Świątek-Stanienda i Romuald Lipko („World Is Mine”), Girls on Fire („Break the Walls”), Mariusz Wawrzyńczyk („To tylko chwila”), Brian Allen („Rock This Party”), United States of Emotion („Fleeting Moments” i „Reborn”), Zenon Boczar („Smile” i „Scream”), Kamil Olivier („Up and Away”), Krzysztof Kreft („Donikąd”), Arkadiusz Matuszak („Remember”), Julia Jaroszewska („Nie uciekaj”), Galaxy Hunter („Home Free” i „Still Going Strong”), Jola Tarnawa („Bez końca”), Kuba Jasiecki („My Time/Ten czas”), Daria Barszczyk („Freedom”), Kuba Zaborski („Flow”), Jan Stosur („Ile jesteś wart”), Katarzyna Wisińska („Poleć ze mną”), Alan Cyprysiak („Can’t Stop Loving You”), Clödie („Go!”), Vasilije Ojdanović („Go Away”), Krzysztof Ster („Angels and Devils”), Mariusz „MAU” Gozdek („Broken Record”), Wojtek Kubiak („Satisfied”), Karolina Linowska („Sugar Heads"), Elysa („Famous” feat. JQ), Doncow („Tina”), Anna Rydz („Scared to Love”), Fubu („What If” feat. Natalia B), Malinsky („Love Fuel”), Agnieszka Wiechnik („A Liar”), Joanna („Running Away”), Julian Lesiński („Like a Stream”), Yellow („Light It Up” feat. Daria Kaczmarek), Patryk Smolarek („Master!”), Karol Wnuk („#Power”), Karolina Pop („In Simple Words/W prostych słowach”), Two of Us („Kiss of a Million Stars”), KEstrella („Za szklaną ścianą”), KoY („#1000Mil” i „Biegnij”), Barbara Janyga („Never Forget”), Damian Rybicki („Wpuść mnie”), Władisław Majak („We Are on a High”), Szymon Tkaczyk („Teresa”), Ewelina Łukaszyk („I’ll Be Fine”), Marta Olejarz („All About Us”), The Party Is Over („Lato”), Operate („Above”), Joanna Popik („Królowa śniegu”), Gevorg Harutyunyan („Stand Up”), Michael Casey („Drum of My Heart”), Sofi Lapina („Castles”), Octavia Kay („I Just Wanna Love”), Jelena Matula („I Like”), Karolina Omilian („On Your Road to Happiness”), Johnny Badulescu („Devoted”), Grzegorz Stawicki („Jeszcze wierzę”), Justyna Sawicka („Niezgoda”) i Stashka.
Prowadzący i jurorzy.
W lutym potwierdzono, że koncert finałowy poprowadzi Artur Orzech, dziennikarz i wieloletni komentator Konkursu Piosenki Eurowizji. 28 lutego TVP poinformowała, że w komisji jurorskiej, oceniającej wszystkie występy konkursowe, zasiądą: piosenkarki Maryla Rodowicz i Kasia Moś, producent muzyczny Tabb, muzyk Jan Borysewicz oraz piosenkarz i tancerz Stefano Terrazzino.
Goście specjalni.
Podczas koncertu finałowego gościnnie wystąpił Måns Zelmerlöw, laureat 60. Konkursu Piosenki Eurowizji; otworzył koncert wykonaniem piosenki „Heroes”, w trakcie interwałów zaśpiewał singiel „Happyland”. W przerwie na głosowanie telewidzów wystąpili też byli reprezentanci Polski w konkursie: zespół Blue Café z piosenką „Buena” i Kasia Moś z utworem „Flashlight”.
Wyniki.
Zwycięzca eliminacji został wybrany poprzez głosowanie jurorów oraz telewidzów, którzy mogli oddać głosy za pomocą wiadomości SMS.
Faworyt OGAE Polska.
Członkowie Stowarzyszenia Miłośników Konkursu Piosenki Eurowizji OGAE Polska 2 marca 2018 wytypowali swoich faworytów. Poniżej zaprezentowane zostały wyniki plebiscytu organizowanego przez stowarzyszenie.
Oglądalność.
Krajowe Eliminacje do Konkursu Piosenki Eurowizji 2018 obejrzało średnio 1,7 miliona widzów.

</doc>
<doc id="4175625" url="https://pl.wikipedia.org/wiki?curid=4175625" title="Błękitny Meczet (ujednoznacznienie)">
Błękitny Meczet (ujednoznacznienie)



</doc>
<doc id="4175626" url="https://pl.wikipedia.org/wiki?curid=4175626" title="Basznia Fiedieracyja">
Basznia Fiedieracyja



</doc>
<doc id="4175629" url="https://pl.wikipedia.org/wiki?curid=4175629" title="Katedra Sioni">
Katedra Sioni



</doc>
<doc id="4175639" url="https://pl.wikipedia.org/wiki?curid=4175639" title="Rejowiec (województwo lubelskie)">
Rejowiec (województwo lubelskie)



</doc>
<doc id="4175642" url="https://pl.wikipedia.org/wiki?curid=4175642" title="Maciej Formanowicz">
Maciej Formanowicz

Maciej Formanowicz (ur. 24 sierpnia 1949) – polski przedsiębiorca, założyciel i prezes zarządu Fabryk Mebli „Forte” z siedzibą w Ostrowi Mazowieckiej.
Życiorys.
Ojciec Mieczysław Franciszek Formanowicz (ur. 27.11.1917 w miejscowości Sieraków, zmarły 19.01.2017 r. w Poznaniu). Matka Hanna Formanowicz z d. Nielubowicz (ur. 22.02.1919, zmarła 16.04.1998 r.). Ma dwie córki: Magdalenę Marię Formanowicz i Marię Małgorzatę Formanowicz.
Ukończył studia na Wydziale Technologii Drewna Wyższej Szkoły Rolniczej w Poznaniu. Po ukończeniu studiów rozpoczął pracę w Wyszkowskiej Fabryce Mebli i Urządzeń Wnętrz. W latach 1978–1981 był dyrektorem technicznym FORMAT Sp. z o.o., a w latach 1981–1987 pełnił funkcję dyrektora naczelnego HASTE Sp. z o.o. z siedzibą w Obornikach Śląskich. W latach 1996–2009 pełnił funkcję Prezesa Polskiego Stowarzyszenia Producentów Mebli.
Osiągnięcia i odznaczenia.
Maciej Formanowicz znajduje się na liście 100 najbogatszych Polaków na 65. miejscu z majątkiem 592 mln zł (według rankingu Tygodnika Wprost rok 2017). Według magazynu Forbes jego majątek wynosi 664 mln zł. W 2015 r. przyznano mu nagrodę specjalną Przedsiębiorcy Roku (EY Poland).
W 1992 roku został mianowany Konsulem Honorowym Republiki Austrii we Wrocławiu i otrzymał Złotą Odznakę Honorową za zasługi dla Republiki Austrii.

</doc>
<doc id="4175643" url="https://pl.wikipedia.org/wiki?curid=4175643" title="Kościół św. Jakuba Apostoła w Rzgowie Pierwszym">
Kościół św. Jakuba Apostoła w Rzgowie Pierwszym



</doc>
<doc id="4175649" url="https://pl.wikipedia.org/wiki?curid=4175649" title="Zdegenerowana materia">
Zdegenerowana materia



</doc>
<doc id="4175650" url="https://pl.wikipedia.org/wiki?curid=4175650" title="Parafia Ducha Świętego w Winowie">
Parafia Ducha Świętego w Winowie



</doc>
<doc id="4175658" url="https://pl.wikipedia.org/wiki?curid=4175658" title="Cardif">
Cardif



</doc>
<doc id="4175671" url="https://pl.wikipedia.org/wiki?curid=4175671" title="Klarnecista">
Klarnecista



</doc>
<doc id="4175676" url="https://pl.wikipedia.org/wiki?curid=4175676" title="Kasper Zebrzydowski (kasztelan)">
Kasper Zebrzydowski (kasztelan)



</doc>
<doc id="4175697" url="https://pl.wikipedia.org/wiki?curid=4175697" title="Atanasis Protopsaltis">
Atanasis Protopsaltis

Atanasis Protopsaltis (gr. Θανάσης Πρωτοψάλτης; ur. 12 września 1993 w Limassolu) – grecki siatkarz, grający na pozycji przyjmującego.
Sukcesy klubowe.
Liga cypryjska:
Liga grecka:
Superpuchar Niemiec:
Puchar Niemiec:
Liga niemiecka:
Puchar Ligi Greckiej:
Sukcesy reprezentacyjne.
Liga Europejska:

</doc>
<doc id="4175705" url="https://pl.wikipedia.org/wiki?curid=4175705" title="Narek Berberian">
Narek Berberian

Narek Berberian – duchowny Apostolskiego Kościoła Ormiańskiego, od 2013 biskup Brazylii. Sakrę otrzymał w 2013 roku.

</doc>
<doc id="4175707" url="https://pl.wikipedia.org/wiki?curid=4175707" title="Opactwo Altenberg">
Opactwo Altenberg

Opactwo Altenberg (niem. "Abtei Altenberg") – dawny klasztor cystersów z kościołem Wniebowzięcia Najświętszej Marii Panny, który znajdował się na terenie obecnej miejscowości Altenberg w Niemczech, w kraju związkowym Nadrenia Północna-Westfalia; założony w XI w., sekularyzowany na początku XIX w. Zachowany dawny kościół klasztorny obecnie pełni funkcje parafialne.
Historia.
Klasztor został założony w pierwszej połowie XI w. przez możnego hrabiego Bergu Adolfa II. Przeznaczył on w tym celu dawną siedzibę rodową – zamek Berg. Znaczny udział w fundacji miał mieć brat hrabiego, Eberhard, który w 1129 wstąpił do cysterskiego klasztoru Morimond. Sam Adolf także przed śmiercią wstąpił do klasztoru i zmarł jako mnich w Altenbergu (później tak samo uczynił jego syn Bruno po ustąpieniu w 1193 z urzędu arcybiskupa Kolonii).
Pierwsi cystersi pod przewodnictwem Bernona przybyli tutaj w 1133. Już wkrótce uznali położenie dawnego zamku wznoszącego się na wzgórzu ponad rzeką Dhünn za niekorzystne i przenieśli się na miejsce bardziej odpowiadające potrzebom zgromadzenia, w dolinie tej rzeki. Wtedy też rozpoczęli budowę klasztoru wraz z kościołem Wniebowzięcia Najświętszej Marii Panny, wówczas w formie romańskiej, trzynawowej bazyliki, poświęconej w 1145. Budowę obecnego, gotyckiego kościoła rozpoczęto po pożarze klasztoru w 1259, a poświęcony został w 1379.
Klasztor cieszył się opieką hrabiów, a następnie książąt Bergu, którzy obdarzali go licznymi nadaniami. Stanowił jednocześnie przez wieki nekropolię tego rodu książęcego (pochowano tu 14 hrabiów i książąt Bergu, ostatnim był Wilhelm II, zmarły w 1511). Otrzymywał też przywileje od papieży i arcybiskupów Kolonii. Rozkwit klasztoru obrazuje fakt, że jeszcze w XII w. zdołał założyć pięć klasztorów filialnych (w tym dwa na terenie Polski: w Łeknie w 1143 i Lądzie w 1144). W końcu tego stulecia tutejsi zakonnicy założyli także w pobliskiej Kolonii "Altenberger Hof", który służył organizacji handlu oraz pozwalał uczestniczyć w życiu ekonomicznym metropolii; służył także jako rezydencja hrabiów i książąt Bergu podczas ich pobytu w tym mieście. Od XIII w. opat z Altenbergu sprawował kontrolę także nad licznymi klasztorami żeńskimi zakonu cysterskiego. Klasztor stanowił centrum pielgrzymkowe dzięki relikwiom św. Urszuli i 11 tysięcy dziewic.
Kryzys klasztoru nastąpił w XV w.: pojawiły się kłopoty finansowe, nastąpiło rozluźnienie dyscypliny zakonnej. Jednak na przełomie XV i XVI w. przeprowadzono w klasztorze niezbędne reformy, dzięki którym ustabilizowano jego sytuację gospodarczą, przywrócono dyscyplinę i zadbano o właściwe postawy moralne mnichów. Dzięki temu klasztor zdołał przetrwać rychłe pojawienie się reformacji bez szkody. Jednak wojny z końca XVI i w pierwszej połowy XVII w. (wojna o arcybiskupstwo Kolonii w latach 80. XVI w., wojna o niepodległość Niderlandów i wojna trzydziestoletnia) doprowadziły do gospodarczego upadku klasztoru.
W drugiej połowie XVII w. i w XVIII w. opactwo ponownie rozkwitło. Stało się dominującym ośrodkiem cystersów w północnych Niemczech. Zdołało nawet rozwijać zakon cystersów na terenach luterańskiej Dolnej Saksonii. W końcu XVIII w. nastąpił jednak upadek klasztoru. Opat Franz Cramer (1779–1796) za sprawą rozwiązłego trybu życia roztrwonił rezerwy finansowe klasztoru, a w 1801 na mocy pokoju w Lunéville klasztor utracił wszystkie dobra położone na lewym brzegu Renu, zniszczone już wcześniej w toku wojny z Francją. Na fali znoszenia klasztorów zsekularyzowano także klasztor w Altenbergu: 30 listopada 1803 mnisi opuścili klasztor, dzień później podążył za nimi opat.
Ruchome wyposażenie klasztoru zostało sprzedane w 1804, a sam klasztor w 1806. Nabywcą nieruchomości został kupiec koloński Johann Heinrich Pleunissen. Pozwolił on sprawować w kościele nabożeństwa. Z czasem w zabudowaniach klasztornych uruchomiono zakład produkcji błękitu pruskiego. Wskutek eksplozji w tym zakładzie w nocy z 6 na 7 listopada 1815 wybuchł pożar, który strawił dawne budynki klasztorne i dach kościoła. W kolejnych latach zabudowania niszczały. W 1834 Franz-Egon von Fürstenberg-Stammheim w celu ratowania budynków przekazał kupioną wcześniej nieruchomość państwu pruskiemu. Król pruski Fryderyk Wilhelm III przekazał znaczną sumę na restaurację kościoła. Kościół na nowo poświęcono w 1847. Od 1857 służy, zgodnie z warunkiem postawionym przez fundatora restauracji, zarówno katolikom, jak i protestantom. Na przełomie XIX i XX w. katolicy odnowili i przejęli w użytkowanie także dawną kaplicę klasztorną św. Marka. W 1915 powołano w Altenbergu parafię katolicką, a w 1950 ewangelicką.

</doc>
<doc id="4175708" url="https://pl.wikipedia.org/wiki?curid=4175708" title="Nawasard Kdżojan">
Nawasard Kdżojan

Nawasard Kczodżan – duchowny Apostolskiego Kościoła Ormiańskiego, od 1999 biskup Patriarszej Diecezji Ararackiej (z siedzibą w Erywaniu). Sakrę otrzymał w 1997 roku. 4 czerwca 2006 roku uzyskał godność arcybiskupa.

</doc>
<doc id="4175709" url="https://pl.wikipedia.org/wiki?curid=4175709" title="Nawasard Kczodżan">
Nawasard Kczodżan



</doc>
<doc id="4175710" url="https://pl.wikipedia.org/wiki?curid=4175710" title="Jan Jawnuta">
Jan Jawnuta

Jan Jawnuta herbu Zadora, właściwie Jawnuta" (ur. ok. 1380, zm. w listopadzie 1432) – bojar wielkolitewski, starosta trocki (1412), pierwszy wojewoda trocki (1413–1432), adoptowany podczas unii horodelskiej (1413)."
Nosił nazwisko patronimiczne Wolimuntowicz"".
Życiorys.
Jawnuta był pogańskim bojarem litewskim, który po przyjęciu chrztu, przyjął chrześcijańskie imię "Jan". Po raz pierwszy spotykamy go w maju 1412 roku w charakterze starosty trockiego.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich. W dokumencie tym pojawia się również Jawnuta, który został adoptowany przez przedstawicieli Zadorów.
W dokumencie tym został zapisany wraz z pełnionym przez niego urzędem wojewody trockiego, który pełnił aż do 1432 roku. Przywiesił też do aktu pieczęć z nowo nabytym już herbem polskim, która w otoku miała następujący napis: W 1422 roku brał udział w podpisaniu traktatu pokojowego z zakonem krzyżackim, zwanego też pokojem mełneńskim.
15 października 1432 roku podpisał akt unii grodzieńskiej w. ks. lit. Zygmunta Kiejstutowicza z Koroną Królestwa Polskiego, ale już w początkach listopada został przez tego księcia, wraz z swymi trzema braćmi (Rumboldem, Szedyborem i Kieżgajłą) uwięziony i stracony, za spiskowanie z Świdrygiełłą. Pieczęć z aktu unii grodzieńskiej zachował się do naszych czasów, a w jego otoku widnieje napis:
Życie prywatne.
Był synem Wolimunta, a wnukiem Buszki. Miał sześciu braci; Kieżgajłę (protoplastę Kieżgajłów), Rumbolda, Szedybora, Sudywoja (protoplastę Stankiewiczów, za sprawą syna Stanki), Gudygerda (protoplastę Kondratowiczów, za sprawą syna Kondrada) oraz Segebuta.
O potomstwie Jawnuty nie zachowały się żadne źródła historyczne. Niektórzy przypisywali mu niejakiego Michała z Trok jako syna, jednakże były to jedynie spekulacje oparte na przydomku „z Trok”, co nie stanowi dostatecznej podstawy.

</doc>
<doc id="4175714" url="https://pl.wikipedia.org/wiki?curid=4175714" title="Izawa Takio">
Izawa Takio

 – dziesiąty gubernator generalny Tajwanu, a następnie mer Tokio.
Pochodził z samurajskiej rodziny Takato. W 1895 ukończył prawo na Tokijski Uniwersytecie Cesarskim i podjął pracę w ministerstwie spraw wewnętrznych. Piastował stanowiska gubernatora prefektur Wakayama, Ehime i Niigata, by w 1914 zostać superintendentem tokijskiej policji metropolitarnej ("Keishichō").
Na mocy edyktu cesarskiego został w 1916 mianowany członkiem Izby Parów, gdzie związał się z Kenseikai i był jednym z głównych przeciwników Rikken Seiyūkai.
1 września 1924 objął stanowisko Generalnego Gubernatora Tajwanu, które piastował do 16 lipca 1926, gdy zrezygnował, żeby zostać merem Tokio. Funkcję tę pełnił krótko, do 26 października.
W 1927 przyczynił się do stworzenia Rikken Minsei-to, do której jednak nie przystąpił. W 1940 został mianowany członkiem cesarskiej Tajnej Rady ("Sūmitsu-in"), z którego to stanowiska został usunięty w 1947 (wraz z likwidacją rady).

</doc>
<doc id="4175716" url="https://pl.wikipedia.org/wiki?curid=4175716" title="Wisła II Kraków">
Wisła II Kraków

Wisła II Kraków – druga drużyna (zespół rezerw) Wisły Kraków.Kilkakrotnie tworzona i zamykana. .
Historia.
Występy w Pucharze Polski.
Druga drużyna Wisły kilkukrotnie przechodziła do rozgrywek centralnych Pucharu Polski.
W 1954 Wisła II w pierwszej rundzie pokonała lokalnego rywala – klub Dąbski Kraków 7:0, w drugiej rundzie (1/16 finału) uległa Polonii Bytom, która w kolejnej rundzie przegrała z pierwszą drużyną Wisły.
W sezonie 1981/1982 w pierwszej rundzie zagrała z BKS Bielsko-Biała, zwyciężając w karnych 4:2 (po dogrywce było 6:6). W kolejnej rundzie pokonała Glinika Gorlice 2:1, by w trzeciej (1/64 finału) ulec Hutnikowi Kraków 1:3.
W sezonie 1985/1986 w pierwszej rundzie rozgrywek centralnych uległa Unii Tarnów.
Również w pierwszej rundzie Wisła II zakończyła rozgrywki w sezonie 2004/2005 – po porażce 1:2 z Kujawiakiem Włocławek.
Występy na 3 poziomie ligowym.
Wisła II Kraków rozegrała jedenaście sezonów na trzecim poziomie rozgrywek ligowych w Polsce.
W sezonie 1982/1983 Wisła II występowała w grupie VI (śląskiej) III ligi polskiej – zdobyła 13 pkt, zajęła ostatnie 14 miejsce i spadła poziom niżej (bilans bramek 16-52). Powróciła na jeden sezon w 1993 – w grupie krakowskiej (V) zajęła 15 miejsce (23 pkt; 37–73) oraz w 1997 – gdy w grupie krakowskiej (IV) zajęła 7 miejsce (62 pkt; 60–30) – jednak w związku z reformą ligową nie zapewniło jej to pozostania na trzecim poziomie rozgrywek.
W latach 2003–2007 zespół występował w grupie IV trzeciej ligi polskiej. W sezonie 2003/2004 zajął 6 miejsce (45 pkt; 44-38), w sezonie 2004/2005 – 10 miejsce (35 pkt; 30-37), w sezonie 2005/2006 14 miejsce (28 pkt; 32-37) – jednak pozostał w lidze ze względu na wycofanie się HEKO Czermno. W sezonie 2006/2007 zespół ponownie zajął 14 miejsce (31 pkt; 35-49) i spadł z ligi.
Późniejsza historia.
W sierpniu 2016, w związku z trudnościami finansowymi, zespół rezerw został zlikwidowany i wycofany z rozgrywek III ligi. Zawodnicy zostali przeniesieni do pierwszego zespołu lub do ekipy juniorskiej występującej w Centralnej Lidze Juniorów.
W marcu 2017 zapowiadano przywrócenie zespołu rezerw.
Klub przystąpił do rozgrywek IV ligi małopolskiej (zachód) w sezonie 2019/2020. Zajął trzecie miejsce w tabeli, po zakończeniu sezonu Wisła II została rozwiązana.
Stadion.
W XXI wieku swoje mecze rozgrywała głównie na stadionie Wawelu.
Ponadto korzystała także ze stadionu miejskiego w Skawinie.
Piłkarze.
Zawodnicy, którzy byli w stałej kadrze rezerw Wisły Kraków:

</doc>
<doc id="4175718" url="https://pl.wikipedia.org/wiki?curid=4175718" title="Cedral (San Luis Potosí)">
Cedral (San Luis Potosí)

Cedral – meksykańskie miasto położone w północnej części stanu San Luis Potosí, siedziba władz gminy o tej samej nazwie. 
Położenie.
Miasto leży w odległości około 200 km na północ od stolicy stanu San Luis Potosí, i około 20 km od Matehuala u podnóża gór Sierra Madre Wschodnia, kilka kilometrów od granicy ze stanem Nuevo León.

</doc>
<doc id="4175727" url="https://pl.wikipedia.org/wiki?curid=4175727" title="Aprim Khamis">
Aprim Khamis

Aprim Khamis – duchowny Asyryjskiego Kościoła Wschodu, od 1994 biskup Zachodnich Stanów Zjednoczonych. Sakrę otrzymał w 1973 roku jako biskup Al-Basry.

</doc>
<doc id="4175728" url="https://pl.wikipedia.org/wiki?curid=4175728" title="Dworzec tramwajów podmiejskich przy ulicy Północnej w Łodzi">
Dworzec tramwajów podmiejskich przy ulicy Północnej w Łodzi

Dworzec tramwajów podmiejskich przy ulicy Północnej – lewostronna pętla (reg. łódz. "krańcówka") tramwajowa w Łodzi, stworzona z myślą o tramwajach podmiejskich. Znajduje się w bezpośrednim sąsiedztwie parku Staromiejskiego, przy skrzyżowaniu ulic Północnej z Franciszkańską. Przy pętli znajduje się murowany budynek dworca, wyremontowany w 2015 roku.
Dworzec z układem torów tramwajowych wraz z otoczeniem został wpisany do "Rejestru zabytków nieruchomych województwa łódzkiego" (nr rej.: A/100 z 21.12.2010 r.).
Historia.
Krańcówkę (prawdopodobnie projektu Krzysztofa Wiśniewskiego) otwarto 22 lipca 1951. Poczekalnię dla pasażerów, jeszcze niewykończoną, oddano do użytku dopiero 22 lipca 1953. Budowę dworca zakończono w 1953 roku. Dworzec zbudowano w stylu polskiego modernizmu międzywojennego. Ma formę nakrytego wspólnym dachem zespołu przeszklonych pawilonów (w tym okrągłych kiosków). W pomieszczeniach, oprócz poczekalni mieściły się też niegdyś kiosk i bar. Pod dworcem biegnie kanał rzeki Łódki.
„Krańcówka Północna” zastąpiła krańcówkę tramwajów podmiejskich na Rynku Bałuckim. Z nowej pętli można było dojechać do Aleksandrowa Łódzkiego (linia 44), Lutomierska (linia 43), Konstantynowa Łódzkiego (linia 43bis), Zgierza (linia 45) i Ozorkowa (linia 46).
W 1991 roku zlikwidowano połączenie tramwajowe z Aleksandrowem Łódzkim, a co za tym idzie, również linię 44. Z kolei w 2001 roku, po reformie układu linii tramwajowych, linie 43 i 43 bis wydłużono do pętli Stoki. 
Od lutego 2004, kiedy wycofano kursującą do Zgierza linię 45 (zastąpiono ją wydłużoną linią 11), natomiast sięgającą swym zasięgiem Ozorkowa linię 46 przekierowano do pętli Chocianowice, przez następne 13 lat żaden tramwaj nie kończył tam swej trasy, a krańcówka służyła jedynie jako pętla techniczna. W 2007 roku w jej bezpośrednim sąsiedztwie zorganizowano wystawę „Ziemia z nieba”.
We wrześniu 2013 władze Łodzi oficjalnie podpisały umowę na bezpłatne przekazanie dworca Łódzkiej Okręgowej Izbie Architektów, pod warunkiem wyremontowania obiektu przez tę instytucję. Krańcówka nadal miała być dostępna dla tramwajów w sytuacjach awaryjnych. Wartość przekazanej nieruchomości (ponad 4 tys. m² powierzchni) wyceniono na 857 tys. zł, z czego 265 tys. zł to wartość budynku. We wrześniu 2015 ŁOIA zakończyła remont pawilonów i otworzyła tam swoją nową siedzibę. Oficjalne, uroczyste otwarcie odnowionego obiektu odbyło się 18 września 2015. Renowacja, przeprowadzona pod nadzorem konserwatora zabytków, kosztowała łódzkich architektów 2 miliony zł, z czego niecałe 20% stanowiły dotacje z funduszu miejskiego konserwatora zabytków. Odrestaurowano kioski i budynki, naprawiono zarwany dach i podpory. Wzdłuż filarów położono bazaltowo-granitową posadzkę. Wzmocnienie kanału rzeki Łódki biegnącego pod budynkiem sfinansował łódzki magistrat. Za stan torowiska i oświetlenie na terenie krańcówki odpowiada Zarząd Dróg i Transportu.
ŁOIA zapowiedziała drugi etap renowacji, który miałby polegać na osłonięciu dworca szklanymi ścianami połączonymi z zachodnią i wschodnią częścią obiektu. W wydzielonych przestrzeniach miałyby powstać dwie sale: konferencyjna i wystawiennicza. Koszt takiej modernizacji oszacowano na ponad milion zł. Na dworcu nie ma ławek dla podróżnych.
2 kwietnia 2017, po kolejnym przemodelowaniu układu komunikacyjnego, na pętlę skierowano linie 43A oraz 43B – kursujące do Konstantynowa Łódzkiego i Lutomierska. W ten sposób krańcówka częściowo odzyskała swoją dawną funkcję.
Bibliografia.
"Dotyczy lat 1950-2004"

</doc>
<doc id="4175731" url="https://pl.wikipedia.org/wiki?curid=4175731" title="Odisho Oraham">
Odisho Oraham

Odiszo (imię świeckie Adam Oraham) – duchowny Asyryjskiego Kościoła Wschodu, od 1994 biskup Europy urzędujący w Szwecji. Członek Świętego Synodu.

</doc>
<doc id="4175732" url="https://pl.wikipedia.org/wiki?curid=4175732" title="Wojciech Łużny">
Wojciech Łużny

Wojciech Łużny (ur. 29 listopada 1959 w Krakowie) – polski fizyk, profesor zwyczajny oraz prorektor ds. Kształcenia w Akademii Górniczo-Hutniczej w Krakowie.
Życiorys.
W 1978 roku zdał maturę w klasie matematyczno-fizycznej w II LO im. Króla Jana III Sobieskiego w Krakowie.
Studia w Akademii Górniczo-Hutniczej ukończył w 1984 roku i od tej pory pracuje na Wydziale Fizyki i Informatyki Stosowanej AGH (poprzednio Międzyresortowy Instytut Fizyki i Techniki Jądrowej następnie Wydział Fizyki i Techniki Jądrowej). Stopień doktora nauk fizycznych uzyskał w 1989 roku na podstawie pracy "Własności fizyczne a kinetyka krzepnięcia: studium eksperymentalno-modelowe dla ciekłego galu". Habilitację uzyskał w 1996 roku na podstawie pracy "Badania strukturalne wybranych polimerów przewodzących". W 2002 roku został mu nadany tytuł profesora nauk fizycznych. 
Od 2005 roku na stanowisku profesora zwyczajnego AGH. W latach 2002-2008 prodziekan, a w latach 2008-2012 dziekan Wydziału Fizyki i Informatyki Stosowanej AGH. Od 2016 roku prorektor AGH ds. Kształcenia.
Odbył staże naukowo-badawcze w NTNU w Trondheim w Norwegii, na Uniwersytecie J. Fouriera w Grenoble we Francji oraz w DESY (HASYLAB) w Hamburgu w Niemczech.
Członek Polskiego Towarzystwa Fizycznego (od 1984 roku). Pomysłodawca i główny realizator utworzenia Krakowskiego Konsorcjum Naukowego im. M. Smoluchowskiego "Materia-Energia-Przyszłość”, które uzyskało status Krajowego Naukowego Ośrodka Wiodącego (KNOW) w dziedzinie nauk fizycznych (na lata 2012-2017). Członek Prezydium Komitetu Fizyki PAN w kadencji 2016-2020.
Najważniejsze osiągnięcia naukowe: opracowanie nowych metod badań strukturalnych polimerów przewodzących w oparciu o rozpraszanie promieniowania rentgenowskiego i modelowanie komputerowe. Autor około 120 publikacji oraz dwóch książek "Badania strukturalne wybranych polimerów przewodzących" (rozprawa habilitacyjna, 1995), "Wstęp do nauki o polimerach" (podręcznik, 1999).
Główne kierunki badań: badania struktury polimerów metodami dyfrakcyjnymi i modelowania komputerowego, badanie zjawisk samoorganizacji w cienkich warstwach polimerowych, modelowanie struktur i zjawisk w materii nieuporządkowanej.
Turysta górski od dzieciństwa. Jeszcze przed maturą przeszedł samodzielnie wszystkie znakowane szlaki Tatr Polskich, a od początku studiów przystał do AKG AGH, gdzie w grupie Janusza Śmiałka odbył pierwsze wspinaczki i zwiedził kilka jaskiń tatrzańskich. W 1980 roku zaangażował się w organizację wyprawy AKG do Gouffre Berger, ale nie otrzymał paszportu. Pełnił funkcję prezesa AKG. Stara się intensywnie uprawiać i krzewić turystykę wysokogórską oraz narciarstwo.

</doc>
<doc id="4175733" url="https://pl.wikipedia.org/wiki?curid=4175733" title="Gramatneusiedl (stacja kolejowa)">
Gramatneusiedl (stacja kolejowa)

Gramatneusiedl (niem. "Bahnhof Gramatneusiedl") – stacja kolejowa w gminie Gramatneusiedl, w kraju związkowym Dolna Austria, w Austrii. Znajduje się na Ostbahn, linii łączącej Wiedeń z Budapesztem.
Położenie.
Stacja znajduje się na północ od miejscowości Gramatneusiedl na Ostbahn. Obsługiwana jest przez pociągi Regional-Express, a także pociągi S-Bahn w Wiedniu linii S60 i pociągi kolei Raaberbahn. Ma trzy perony i pięć krawędzi peronowych, na które można się dostać za pomocą kładki lub przejścia podziemnego. Na wschód od stacji znajduje się tunel drogowy pod linią kolejową w ciągu lokalnej drogi L156.
Przed budynkiem dworca znajduje się parking P&amp;R.

</doc>
<doc id="4175734" url="https://pl.wikipedia.org/wiki?curid=4175734" title="Aprem Natniel">
Aprem Natniel

Aprem Natniel (ur. 8 grudnia 1963 w Al-Hasace) – duchowny Asyryjskiego Kościoła Wschodu, biskup Syrii. Członek Świętego Synodu.

</doc>
<doc id="4175735" url="https://pl.wikipedia.org/wiki?curid=4175735" title="Parafia św. Anny Samotrzeciej w Chmielowicach">
Parafia św. Anny Samotrzeciej w Chmielowicach



</doc>
<doc id="4175737" url="https://pl.wikipedia.org/wiki?curid=4175737" title="Gare de Raon-l’Étape">
Gare de Raon-l’Étape

Gare de Raon-l’Étape – stacja kolejowa w miejscowości Raon-l’Étape, w departamencie Wogezy, w regionie Grand Est, we Francji. Jest zarządzana przez SNCF i obsługiwana przez pociągi TER Lorraine.
Położenie.
Znajduje się na linii Lunéville – Saint-Dié, na km 418,729 między stacjami Thiaville i Étival-Clairefontaine, na wysokości 292 m n.p.m.
Historia.
Stację otwarto 15 listopada 1864 przez Compagnie des chemins de fer de l’Est, kiedy otwarto odcinek linii z Raon-l’Étape do Saint-Dié.

</doc>
<doc id="4175738" url="https://pl.wikipedia.org/wiki?curid=4175738" title="Rdestnica ostrolistna">
Rdestnica ostrolistna

Rdestnica ostrolistna ("Potamogeton acutifolius" Link ex Roem. &amp; Schult.) – gatunek rośliny z rodziny rdestnicowatych. Występuje w Europie.
W Polsce rośnie w rozproszeniu w części niżowej.
Biologia i ekologia.
Bylina, hydrofit. Kwitnie od czerwca do sierpnia. Rośnie w wodach. Liczba chromosomów 2n =26. Gatunek charakterystyczny zespołu "Potametum acutifolii".
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia).

</doc>
<doc id="4175739" url="https://pl.wikipedia.org/wiki?curid=4175739" title="Potamogeton acutifolius">
Potamogeton acutifolius



</doc>
<doc id="4175741" url="https://pl.wikipedia.org/wiki?curid=4175741" title="Maciej Musiał">
Maciej Musiał



</doc>
<doc id="4175742" url="https://pl.wikipedia.org/wiki?curid=4175742" title="Isoodon">
Isoodon



</doc>
<doc id="4175743" url="https://pl.wikipedia.org/wiki?curid=4175743" title="Kamieniec Podolski (stacja kolejowa)">
Kamieniec Podolski (stacja kolejowa)

Kamieniec Podolski (ukr: "Станція Кам'янець-Подільський") – stacja kolejowa w Kamieńcu Podolskim, w obwodzie chmielnickim, na Ukrainie. Jest częścią administracji chmielnickiej Kolei Południowo-Zachodniej. Znajduje się na linii Chmielnicki – Łarga.

</doc>
<doc id="4175744" url="https://pl.wikipedia.org/wiki?curid=4175744" title="Sargis Yosip">
Sargis Yosip

Sargis Yosip – duchowny Asyryjskiego Kościoła Wschodu, emerytowany biskup Kalifornii. Członek Świętego Synodu.

</doc>
<doc id="4175746" url="https://pl.wikipedia.org/wiki?curid=4175746" title="Dmytro Bezruk">
Dmytro Bezruk

Dmytro Andrijowycz Bezruk, ukr. Дмитро Андрійович Безрук (ur. 30 marca 1996 we wsi Wełykyj Dalnyk, w obwodzie odeskim) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek klubu Czornomoreć Odessa, barwy którego bronił w juniorskich mistrzostwach Ukrainy (DJuFL). 31 marca 2012 rozpoczął karierę piłkarską w młodzieżowej drużynie Czornomorca Odessa, a 16 sierpnia 2015 debiutował w podstawowym składzie klubu. 11 grudnia 2018 opuścił odeski klub.
Kariera reprezentacyjna.
Występował w juniorskich reprezentacjach U-17 i U-19. W styczniu 2016 został powołany do młodzieżowej reprezentacji Ukrainy.

</doc>
<doc id="4175753" url="https://pl.wikipedia.org/wiki?curid=4175753" title="Irlandzka Izba Handlowa">
Irlandzka Izba Handlowa



</doc>
<doc id="4175754" url="https://pl.wikipedia.org/wiki?curid=4175754" title="Treforest Estate">
Treforest Estate

Treforest Estate (ang. "Treforest Estate railway station", wal: "Ystad Trefforest") – stacja kolejowa w Tonteg w hrabstwie Rhondda Cynon Taf, w Walii. Znajduje się na Merthyr Line i Rhondda Line. Jest obsługiwana przez pociągi Arriva Trains Wales. Położona jest 14 km na północny zachód od Cardiff Central.
Została otwarta przez Great Western Railway w 1942 roku.
Wiosną 2016 postawiono nowe wiaty na peronie w ramach projektu South Wales Metro.
Połączenia.
Od poniedziałku do soboty w takcie półgodzinnym kursują pociągi do Cardiff Central przez Cardiff Queen Street, a następnie do Barry Island i Bridgend przez Rhoose Cardiff International Airport. Przez Pontypridd kursuje co półgodziny pociąg na północ do Merthyr Tydfil. W niedziele stacja nie jest obsługiwana.

</doc>
<doc id="4175758" url="https://pl.wikipedia.org/wiki?curid=4175758" title="Mykoła Musolitin">
Mykoła Musolitin

Mykoła Wołodymyrowycz Musolitin (, ur. 21 stycznia 1999 w Odessie) – ukraiński piłkarz występujący na pozycji pomocnika w Lechii Gdańsk.
Kariera klubowa.
Wychowanek klubu Czornomoreć Odessa, barwy którego bronił w juniorskich mistrzostwach Ukrainy (DJuFL). Przed sezonem 2016/17 został przez trenera Ołeksandra Babycza włączony do składu pierwszej drużyny. 1 października 2016 zadebiutował w Premier-Lidze w wygranym 2:1 meczu ze Stalą Kamieńskie. W sezonie 2017/18 stał się podstawowym zawodnikiem zespołu. Rok później, po przegranym barażu z Kołosem Kowaliwka, spadł ze swoim klubem do Perszej Lihi. Ogółem rozegrał w barwach Czornomorcia 70 ligowych spotkań, w których zdobył 4 gole. W styczniu 2020 roku został zawodnikiem FK Valmiera. 15 czerwca 2020 zaliczył debiut w Virslīdze w meczu przeciwko Riga FC (0:2). We wrześniu tego samego roku, z powodu zaległości w wynagrodzeniach, rozwiązał swoją umowę z klubem.
W listopadzie 2020 roku jako wolny agent podpisał dwuipółletni kontrakt z Lechią Gdańsk, prowadzoną przez Piotra Stokowca.
Kariera reprezentacyjna.
W latach 2014–2019 występował w juniorskich i młodzieżowych reprezentacjach Ukrainy w kategorii: U-16, U-17, U-18, U-19 oraz U-20. W 2016 roku wziął udział w Mistrzostwach Europy U-17 w Azerbejdżanie, na których Ukraina odpadła w fazie grupowej. W 2019 roku wywalczył z reprezentacją U-20 mistrzostwo świata na turnieju rozegranym w Polsce.
Życie prywatne.
Syn Wołodymyra Musolitina, trzykrotnego reprezentanta Ukrainy w piłce nożnej.

</doc>
<doc id="4175759" url="https://pl.wikipedia.org/wiki?curid=4175759" title="Kościół Zesłania Ducha Świętego w Warszawie">
Kościół Zesłania Ducha Świętego w Warszawie

Kościół Zesłania Ducha Świętego w Warszawie – świątynia rzymskokatolicka położona w Warszawie przy ulicy Władysława Broniewskiego nr 44. Należy do parafii pod tym samym wezwaniem.
Historia.
W 1983 dzięki staraniom ks. Antoniego Piaścika władze stolicy przyznały działkę pod budowę kościoła przy ul. Broniewskiego w pobliżu Parku Olszyna. 18 września 1983 odprawiono na tym terenie pierwszą mszę. 1 października 1983 bp Jerzy Modzelewski dokonał poświęcenia placu, w ślad za czym w listopadzie 1983 wzniesiono na tym miejscu tymczasową kaplicę. W 1984 nastąpiło erygowanie parafii Zesłania Ducha Świętego. W 1987 rozpoczęto budowę kościoła. Zakończono je w 2000 i w tym roku rozpoczęto eksploatację kościoła. 4 maja 2002 świątynia została konsekrowana przez kardynała Józefa Glempa, prymasa Polski.
Architektura i wystrój.
Autorem projektu kościoła był Stanisław Sołtyk. Wystrój rzeźbiarski wykonał artysta rzeźbiarz Jerzy Machaj.
Przy kościele wzniesiono wieżę z zegarem

</doc>
<doc id="4175761" url="https://pl.wikipedia.org/wiki?curid=4175761" title="Jamraj złoty">
Jamraj złoty



</doc>
<doc id="4175763" url="https://pl.wikipedia.org/wiki?curid=4175763" title="Iwan Łobaj">
Iwan Łobaj

Iwan Wołodymyrowycz Łobaj, ukr. Іван Володимирович Лобай (ur. 21 maja 1996 w Czerwonogrodzie, w obwodzie lwowskim, Ukraina) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu UFK Lwów, barwy którego bronił w juniorskich mistrzostwach Ukrainy (DJuFL). 24 lipca 2013 rozpoczął karierę piłkarską w drużynie juniorskiej Karpat Lwów, a 27 lipca 2014 debiutował w podstawowym składzie klubu.
31 sierpnia 2018 został piłkarzem Ruchu Winniki.
Kariera reprezentacyjna.
Występował w juniorskich reprezentacjach U-17 i U-19. W 2016 został powołany do młodzieżowej reprezentacji Ukrainy.

</doc>
<doc id="4175765" url="https://pl.wikipedia.org/wiki?curid=4175765" title="Kościół św. Bartłomieja Apostoła w Szczurowej">
Kościół św. Bartłomieja Apostoła w Szczurowej

Kościół św. Bartłomieja Apostoła – rzymskokatolicki kościół parafialny znajdujący się w miejscowości Szczurowa w powiecie brzeskim województwa małopolskiego.
Historia.
Początki parafii św. Bartłomieja Apostoła w Szczurowej sięgają 1338 roku, kiedy została ona erygowana przez biskupa krakowskiego Jana Grota. Wówczas powstała również pierwsza drewniana świątynia w tym miejscu, która spłonęła w pożarze 21 lipca 1683 roku wraz z ówczesną plebanią i księgami parafialnymi. Odbudowa kościoła miała miejsce w latach 30. i 40. XVIII wieku, konsekrowany został on zaś w 1742. Świątynia ta spłonęła doszczętnie w nocy 24 czerwca 1886 roku.
Budowa obecnej, murowanej świątyni rozpoczęła się w 1887 według projektu architekta Jana Sas-Zubrzyckiego. Powołany został komitet budowy pod przewodnictwem ziemianina Władysława Elterteina, w skład którego weszli również: lokalny proboszcz ks. Jan Kitrys, Tomasz Chołowiecki i Michał Nita ze Szczurowej, Szymon Habura z Niedzielisk, Jan Bylica z Rylowej, Stanisław Giemza z Rajska, Kasper Bartyzel z Rząchowy i Franciszek Wójcik z Górki. Zobowiązani oni byli do pokrycia większości kosztów budowy (50 000 złotych). Istotnego wsparcia finansowego na poczet odbudowy kościoła udzielili mieszkańcom Szczurowej jej ówcześni właściciele - Anastazja i Jan Kępińscy, którzy zaoferowali pokryć 1/6 z przewidzianej w kosztorysie kwoty 71 000 złotych. Kępiński powołany został też do prowadzenia budowy, zobowiązując się ukończyć ją najpóźniej w ciągu dziesięciu lat.
Budowę ukończono w 1889, do użytku zaś świątynię oddano 8 maja 1894 roku. Kościół został konsekrowany przez biskupa tarnowskiego Leona Wałęgę w 1903 roku, za czasów proboszcza Walentego Dutki.
Od 2007 roku trwają w kościele prace restauracyjne - odnowione zostały drzwi wejściowe oraz sedilia, a także część zabytkowych figur zdobiących ogrodzenie. Trwają również działania mające na celu powstrzymanie pękania ścian i odchylania się wieży kościelnej.
Architektura.
Kościół zbudowany został w stylu neogotyckim z cegły. Składa się z korpusu trzynawowego, z węższym prezbiterium, po bokach którego są umieszczone dobudówki. Przy korpusie od strony północnej są usytuowane dwie wieże, nakryte ostrosłupowymi neogotyckimi dachami hełmowymi. Nawa główna i prezbiterium są nakryte dachami dwuspadowymi, nawy boczne - dachami pulpitowymi. Ściany zewnętrzne opięte są szkarpami. Detal architektoniczny w stylu neogotyckim.
Kościół otoczony jest murem z kamienia pińczowskiego, który zdobi trzydzieści sześć figur ufundowanych przez parafian i księży w XIX i XX wieku. Najnowsza z nich - figura św. Karola Boromeusza - została wykonana i poświęcona w 1991 roku.
Trzy dzwony na wieży kościelnej konsekrowane zostały w 1957 roku.
Polichromia wnętrza o charakterze ornamentalnym została wykonana w 1893 roku przez uczniów Jana Matejki: Piotra Nizieńskiego - będącego również autorem projektu - Aleksandra Skrutka i Władysława Szczepaniaka. Dominują na niej motywy geometryczne - krata, imitacja muru, szachownica czy motyw krzyżykowy, jednak pojawiają się na niej również elementy roślinne. Wysklepki sklepienia krzyżowo-żebrowego udekorowane zostały w sposób imitujący wieczorne niebo - pokryte są szafirową farbą z małymi, złotymi gwiazdami, żebra sklepienia zdobią natomiast żółto-zielono-czerwone wzory geometryczne poprzedzielane złotymi pasami. Elementy figuralne na polichromii są nieliczne - na lewej ścianie prezbiterium namalowano popiersie mężczyzny wraz z postacią uskrzydlonego chłopca, na prawej zaś ukazane jest popiersie innego mężczyzny oraz głowa uskrzydlonego byka.
W kościele znajdują się ufundowane przez parafian i księży witraże. Najokazalszy, znajdujący się w oknie chóru muzycznego przedstawia scenę Nawiedzenia Najświętszej Maryi Panny i został wykonany według projektu Łukasza Karwowskiego.
Świątynia wyposażona jest w pięć ołtarzy: główny z obrazami Matki Boskiej Częstochowskiej, św. Bartłomieja, Wniebowzięcia Najświętszej Marii Panny i Krzyżem; oraz cztery ołtarze boczne - Matki Bożej Szczurowskiej i św. Józefa; Matki Bożej Nieustającej Pomocy; Serca Pana Jezusa; oraz Męki Pańskiej. W ołtarzu Matki Boskiej Szczurowskiej znajduje się jeden z najbardziej zabytkowych elementów świątyni - rzeźba Matki Boskiej Szczurowskiej powstała około 1500 – 1520 roku. Uratowana z pożaru pierwszej świątyni, została umieszczona w przydrożnej kapliczce i zapomniana - dopiero w 1972 roku powróciła do kościoła.
Na położonym nieopodal cmentarzu znajduje się spójna architektonicznie z kościołem XIX wieczna kaplica ufundowana przez Kępińskich, w której pochowani zostali członkowie rodu.

</doc>
<doc id="4175768" url="https://pl.wikipedia.org/wiki?curid=4175768" title="Yohannan Yoseph">
Yohannan Yoseph

Yohannan Yoseph – duchowny Asyryjskiego Kościoła Wschodu, od 2010 biskup Indii. Sakrę otrzymał 17 stycznia 2010 roku. Członek Świętego Synodu.

</doc>
<doc id="4175769" url="https://pl.wikipedia.org/wiki?curid=4175769" title="Agora (grupa literacka)">
Agora (grupa literacka)

Agora – polska grupa literacka działająca we Wrocławiu w latach 1965–1973.
Grupa zawiązała się wokół czasopisma literackiego „Agora”, wychodzącego w latach 1964–1969, od którego przyjęła nazwę. W dorobku grupy znalazło się też pięć kolumn poetyckich opublikowanych w innych czasopismach („Orientacja”, „Student”, „Poezja”, „Kamena”, „Zwrot”). Skład grupy był płynny. Należeli do niej m.in. Marianna Bocian, Lothar Herbst, Bogusław Sławomir Kunda, Andrzej Zawada, Marek Garbala, Stanisław Zając, Artur Kisiel (właśc. Stanisław Gierałtowski). Grupa bywa uznawana za jednego z prekursorów Nowej Fali.
Program literacki grupy był dość ogólnikowy. Jej członkowie głosili, że bardziej łączy ich wspólna historia i wspólna praca niż wspólne założenia literackie. Przeciwstawiali się poetykom awangardowym i zbytnim eksperymentom językowym w poezji. Bardziej interesowała ich obserwacja życia i opisywanie go na bieżąco.

</doc>
<doc id="4175770" url="https://pl.wikipedia.org/wiki?curid=4175770" title="Alov qüllələri">
Alov qüllələri



</doc>
<doc id="4175771" url="https://pl.wikipedia.org/wiki?curid=4175771" title="Emmanuel Yosip">
Emmanuel Yosip

Emmanuel Yosip (ur. 24 listopada 1958 w Bagdadzie) – duchowny Asyryjskiego Kościoła Wschodu, od 1990 biskup Kanady. Sakrę otrzymał 3 czerwca 1990 roku. Członek Świętego Synodu. Pochodzi z Iraku.

</doc>
<doc id="4175772" url="https://pl.wikipedia.org/wiki?curid=4175772" title="Perameles">
Perameles



</doc>
<doc id="4175774" url="https://pl.wikipedia.org/wiki?curid=4175774" title="Komitet rodzicielski">
Komitet rodzicielski

Komitet rodzicielski – organizacja, organ przedstawicielski zrzeszający rodziców, powoływany na określony czas (np. rok lub dwa lata), współdziałający ze szkołą (dyrekcją, radą pedagogiczną, samorządem uczniowskim, organizacjami nadzorującymi placówkę) w sprawowaniu funkcji wychowawczych i opiekuńczych. Skład komitetu wybierany jest dobrowolnie, spośród rodziców uczniów danej placówki.
Komitety rodzicielskie mogły funkcjonować w szkołach do 31 sierpnia 2007 r. Zgodnie z nowelizacją art. 53 ustawy z dnia 7 września 1991 r. o systemie oświaty (Dz.U. z 2004 nr 256, poz. 2572, z późn. zm.), dokonaną ustawą z dnia 11 kwietnia 2007 r. o zmianie ustawy o systemie oświaty oraz zmianie niektórych innych ustaw (Dz.U. z 2007 r. nr 80 poz. 542), w szkołach został wprowadzony obowiązek obligatoryjnego utworzenia rady rodziców, jako wewnętrznego organu szkoły reprezentującego rodziców uczniów szkoły. Tym samym ustawodawca wykluczył możliwość funkcjonowania organu nazwanego komitetem rodzicielskim.
Zadania.
Głównym zadaniem komitetu rodzicielskiego jest organizowanie współdziałania pomiędzy rodzicami, a kierownictwem placówki szkolnej, wychowawcami i nauczycielami, w sprawach wychowawczych, kształceniowych, a także podnoszenia jakości działania szkoły w obszarze dydaktycznym i wychowawczym. Oprócz tego komitet rodzicielski prowadzi działalność z zakresu opieki nad uczniami w szkole i poza nią (np. organizuje lub współorganizuje wycieczki, spotkania edukacyjne, czy wzmacnia obsadę opiekunów podczas tych działań), współdziała też w zakresie zabezpieczania materialnej strony działania szkoły (np. poprzez zbiórkę funduszy lub rzeczy na określone cele). Zasób finansowy komitetu rodzicielskiego jest nierzadko głównym źródłem unowocześniania bazy dydaktycznej placówki szkolnej. Komitet działa zgodnie z ustawą o systemie oświaty i regulaminem zatwierdzonym przez ogólne zebranie rodziców.
W niektórych krajach komitety rodzicielskie przyjmują formę towarzystw rodzicielsko-nauczycielskich. W Polsce, po 1989, zostały w części szkół zastąpione przez rady rodziców pełniące podobne funkcje.
Komitet rodzicielski może być formą pedagogizacji rodziców.
Skład.
W skład komitetu rodzicielskiego wchodzą najczęściej: przedstawiciele rodziców (często są to tzw. trójki klasowe – przedstawiciele rodziców dzieci wybrani w poszczególnych klasach), dyrektor szkoły, kierownik internatu (w przypadkach, gdy szkoła posiada internat), jak również czasem przedstawiciele organizacji społecznych, czy fundacji współpracujących ze szkołą. W okresie komunistycznym do komitetów rodzicielskich zapraszano też przedstawicieli lokalnych zakładów pracy współpracujących ze szkołą lub będących miejscowym potentatem gospodarczym.
Fundusze.
Komitet rodzicielski dysponuje własnym funduszem, tworzonym w drodze dobrowolnych składek członków, zasiłków zewnętrznych, wpłat sponsorów, bądź dochodów z działalności własnej (kiermaszy, imprez i innych).

</doc>
<doc id="4175775" url="https://pl.wikipedia.org/wiki?curid=4175775" title="Meelis Zaia">
Meelis Zaia

Meelis Zaia – duchowny Asyryjskiego Kościoła Wschodu, od 1985 biskup Australii i Nowej Zelandii. Sakrę otrzymał w marcu 1985 roku. Członek Świętego Synodu.

</doc>
<doc id="4175776" url="https://pl.wikipedia.org/wiki?curid=4175776" title="Perameles gunnii">
Perameles gunnii



</doc>
<doc id="4175778" url="https://pl.wikipedia.org/wiki?curid=4175778" title="Cerritos (San Luis Potosí)">
Cerritos (San Luis Potosí)

Cerritos – meksykańskie miasto położone w środkowej części stanu San Luis Potosí, siedziba władz gminy o tej samej nazwie.
Położenie.
Miasto leży w odległości około 80 km na północny wschód od stolicy stanu San Luis Potosí, w górach Sierra Madre Wschodnia, oraz około 50 km kilometrów od granicy ze stanem Tamaulipas.

</doc>
<doc id="4175781" url="https://pl.wikipedia.org/wiki?curid=4175781" title="Iskhaq Yosip">
Iskhaq Yosip

Iskhaq Yosip – duchowny Asyryjskiego Kościoła Wschodu, biskup Północnego Iraku i Rosji. Członek Świętego Synodu.

</doc>
<doc id="4175783" url="https://pl.wikipedia.org/wiki?curid=4175783" title="Sultanije">
Sultanije



</doc>
<doc id="4175786" url="https://pl.wikipedia.org/wiki?curid=4175786" title="Jamraj zwyczajny">
Jamraj zwyczajny



</doc>
<doc id="4175787" url="https://pl.wikipedia.org/wiki?curid=4175787" title="Rdestnica Berchtolda">
Rdestnica Berchtolda

Rdestnica Berchtolda ("Potamogeton berchtoldii" Fieber) – gatunek rośliny z rodziny rdestnicowatych. Występuje na półkuli północnej w strefie klimatów umiarkowanych.
W Polsce rośnie w rozproszeniu na terenie całego kraju.
Biologia i ekologia.
Bylina, hydrofit. Kwitnie od lipca do września. Rośnie w wodach. Liczba chromosomów 2n =26. 
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony). Znajduje się także w czerwonej księdze gatunków zagrożonych w kategorii LC (najmniejszej troski).

</doc>
<doc id="4175788" url="https://pl.wikipedia.org/wiki?curid=4175788" title="Potamogeton berchtoldii">
Potamogeton berchtoldii



</doc>
<doc id="4175791" url="https://pl.wikipedia.org/wiki?curid=4175791" title="Shraga Bar">
Shraga Bar



</doc>
<doc id="4175794" url="https://pl.wikipedia.org/wiki?curid=4175794" title="Latający Hamburczyk">
Latający Hamburczyk



</doc>
<doc id="4175795" url="https://pl.wikipedia.org/wiki?curid=4175795" title="Cubda">
Cubda

Cubda (łac. "Diocesis Cubdensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4175796" url="https://pl.wikipedia.org/wiki?curid=4175796" title="New York Philharmonic Orchestra">
New York Philharmonic Orchestra



</doc>
<doc id="4175797" url="https://pl.wikipedia.org/wiki?curid=4175797" title="Strzelectwo na Letnich Igrzyskach Olimpijskich 2016 – pistolet pneumatyczny, 10 m (mężczyźni)">
Strzelectwo na Letnich Igrzyskach Olimpijskich 2016 – pistolet pneumatyczny, 10 m (mężczyźni)

Strzelanie z pistoletu pneumatycznego z 10 metrów mężczyzn – konkurencja rozegrana 6 sierpnia 2016 roku podczas letnich igrzysk w Rio de Janeiro.
W kwalifikacjach wystąpiło 46 zawodników. Każdy z nich miał 60 strzałów, które były oddawane pistoletem pneumatycznym z odległości 10 metrów. Maksymalna wartość za pojedynczy strzał wynosiła 10 punktów. Przy jednakowej ilości zdobytych punktów co najmniej dwóch zawodników decydowała liczba strzałów trafionych w pole o wartości 10 punktów. Do finału awansowało ośmiu najlepszych strzelców.
W decydującej rundzie każdy strzelec miał dodatkowe 20 strzałów. Pojedynczy strzał był punktowany maksymalnie 10,9 punktu.
Złoty medal zdobył Wietnamczyk Hoàng Xuân Vinh, srebrny – Brazylijczyk Felipe Wu, a brązowy – Chińczyk Pang Wei. Dla reprezentacji Wietnamu był to pierwszy w historii złoty medal zdobyty na letnich igrzyskach olimpijskich.
Rekordy.
Rekordy świata i olimpijskie przed rozpoczęciem zawodów:
"Runda kwalifikacyjna – 60 strzałów"
"Runda finałowa – 20 strzałów"
Wyniki.
Źródło: 

</doc>
<doc id="4175799" url="https://pl.wikipedia.org/wiki?curid=4175799" title="Kryżiwka">
Kryżiwka

Kryżiwka (ukr. Крижівка; hist. "Smerdyn") – wieś na Ukrainie, w obwodzie wołyńskim, w rejonie rożyszczeńskim. W 2001 roku liczyła 550 mieszkańców.

</doc>
<doc id="4175803" url="https://pl.wikipedia.org/wiki?curid=4175803" title="Freedom’s Rise">
Freedom’s Rise

Freedom’s Rise – debiutancki album studyjny amerykańskiego speed metalowego zespołu Liege Lord wydany przez Black Dragon Records.

</doc>
<doc id="4175805" url="https://pl.wikipedia.org/wiki?curid=4175805" title="Torboszczury">
Torboszczury

Torboszczury (Peroryctinae) – monotypowa podrodzina ssaków z rodziny jamrajowatych (Peramelidae).
Zasięg występowania.
Podrodzina obejmuje gatunki występujące na Nowej Gwinei.
Morfologia.
Długość ciała 27,5–55,8 cm, długość ogona 9,5–22,9 cm; masa ciała 0,65–4,9 kg; samce są większe i cięższe od samic.
Systematyka.
Podział systematyczny.
Do podrodziny należy jeden rodzaj z następującymi gatunkami:
Opisano również wymarły gatunek z plejstocenu–holocenu indonezyjskiej wyspy Kobroor:

</doc>
<doc id="4175806" url="https://pl.wikipedia.org/wiki?curid=4175806" title="Peroryctinae">
Peroryctinae



</doc>
<doc id="4175807" url="https://pl.wikipedia.org/wiki?curid=4175807" title="Wojomir Wojciechowski">
Wojomir Wojciechowski

Wojomir Wojciechowski (ur. 1937 w Dorotyczach) – polski inżynier leśnik.
Urodził się w 1937 w Dorotyczach w ówczesnym powiecie sarneńskim województwa wołyńskiego w II Rzeczypospolitej
Ukończył studia na Wydziale Leśnym Wyższej Szkoły Rolniczej w Poznaniu, uzyskując tytuł inżyniera leśnika. Następnie od 1958 podjął pracę w Nadleśnictwie Lutowiska, pracując na stanowiskach stażysty i adiunkta, a od 1964 na posadzie nadleśniczego. W latach 1991–2003 sprawował stanowisko dyrektora Bieszczadzkiego Parku Narodowego. Zasiadł w Radzie Redakcyjnej periodyku „Roczniki Bieszczadzkie”. Był także myśliwym.
W wyborach parlamentarnych w 1989 bezskutecznie ubiegał się o mandat nr 205 Sejmu PRL X kadencji w okręgu wyborczym nr 51.
Poeta Jan Szelc napisał wiersz pt. "Śnieżyca – kwiat połonin", zadedykowany Wojomirowi Wojciechowskiemu i wydany w tomiku poezji pt. "Łzą żywiczną zalakowane" w 2008.

</doc>
<doc id="4175812" url="https://pl.wikipedia.org/wiki?curid=4175812" title="Sebastian Ciampi">
Sebastian Ciampi



</doc>
<doc id="4175813" url="https://pl.wikipedia.org/wiki?curid=4175813" title="Michał Mikołaj Cichocki">
Michał Mikołaj Cichocki



</doc>
<doc id="4175822" url="https://pl.wikipedia.org/wiki?curid=4175822" title="Pitești Sud">
Pitești Sud

Pitești Sud (rum: "Gara Pitești Sud") – stacja kolejowa w miejscowości Pitești, w Okręgu Ardżesz, w Rumunii. Stacja jest obsługiwana przez pociągi Căile Ferate Române (CFR). Znajduje się na ważnej magistrali kolejowej Bukareszt – Pitești – Krajowa.
W Budynku dworca funkcjonuje poczekalnia, bar, posterunek policji, restauracja, punkty usługowe, toaleta. Przed budynkiem dworca znajduje się postój taksówek oraz przystanki komunikacji publicznej.

</doc>
<doc id="4175830" url="https://pl.wikipedia.org/wiki?curid=4175830" title="ORP Pelikan">
ORP Pelikan

ORP Pelikan – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 26 października 1965 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 7 czerwca 1966 roku. Intensywnie eksploatowana jednostka, oznaczona numerem burtowym 619, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po ponad 27-letnim czasie użytkowania w grudniu 1993 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat. 
ORP „Pelikan” zbudowany został w Stoczni im. Komuny Paryskiej w Gdyni (numer stoczniowy 206F/7). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 2 lutego 1965 roku, a zwodowany został 26 października 1965 roku. Trałowiec otrzymał tradycyjną dla polskich okrętów minowych nazwę pochodzącą od ptaka.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt posiadał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się początkowo z 49 osób – 5 oficerów, 16 podoficerów i 28 marynarzy.
Służba.
ORP „Pelikan” został wcielony do służby w Marynarce Wojennej 7 czerwca 1966 roku, na mocy rozkazu dowódcy MW nr 039/org. z 31 maja tego roku. Okręt z oznaczeniem burtowym 619 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu. Zadaniem okrętu było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej. W dniach 11-15 lipca 1968 roku zespół okrętów MW pod dowództwem kmdra Henryka Pietraszkiewicza (OORP „Pelikan”, „Krogulec” i „Wicher”) odbył wizytę kurtuazyjną w Helsinkach.
Na początku lat 70. ORP „Pelikan” jednostką flagową III grupy 13. Dywizjonu Trałowców (należały do niej jeszcze „Tukan” i „Flaming”). W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W dniach 12–13 marca 1974 roku rejs okrętem po Zatoce Gdańskiej odbyła delegacja władz Czechosłowacji na czele z sekretarzem generalnym Komunistycznej Partii Czechosłowacji Gustávem Husákiem, której towarzyszyli m.in. I sekretarz KC PZPR Edward Gierek i premier Piotr Jaroszewicz. W 1974 roku „Pelikan” zdobył tytuł najlepszego okrętu Marynarki Wojennej w swojej klasie. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 649. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 674. Do pierwotnego oznaczenia (619) okręt powrócił w połowie 1978 roku. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT. Wymieniono też zużyte jednostki napędowe Fiata, montując sześciocylindrowe silniki wysokoprężne Sulzer 6AL25/30 o maksymalnej mocy 1700 KM każdy (nominalnie 1100 KM przy 750 obr./min).
„Pelikan” został wycofany ze służby po ponad 27-letnim okresie eksploatacji 15 grudnia 1993 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175831" url="https://pl.wikipedia.org/wiki?curid=4175831" title="Burn To My Touch">
Burn To My Touch

Born To My Touch – drugi album studyjny amerykańskiego speed metalowego zespołu Liege Lord wydany 28 lutego 1987 przez Metal Blade Records.

</doc>
<doc id="4175834" url="https://pl.wikipedia.org/wiki?curid=4175834" title="Jonne Vetelaeinen">
Jonne Vetelaeinen



</doc>
<doc id="4175836" url="https://pl.wikipedia.org/wiki?curid=4175836" title="Ferdynand Ciechanowski">
Ferdynand Ciechanowski



</doc>
<doc id="4175837" url="https://pl.wikipedia.org/wiki?curid=4175837" title="Kapelle-Biezelinge">
Kapelle-Biezelinge

Kapelle-Biezelinge (ned: "Station Kapelle-Biezelinge") – stacja kolejowa w Kapelle, w prowincji Zelandia, w Holandii. Stacja znajduje się na linii Roosendaal – Vlissingen. Stacja faktycznie znajduje się na granicy dwóch gmin Kapelle i Biezelinge.

</doc>
<doc id="4175840" url="https://pl.wikipedia.org/wiki?curid=4175840" title="Minami (Jokohama)">
Minami (Jokohama)

 – jedna z 18 dzielnic Jokohamy, stolicy prefektury Kanagawa, w Japonii. Ma powierzchnię 12,65 km². W 2020 r. mieszkały w niej osoby, w gospodarstwach domowych (w 2010 r. osoby, w gospodarstwach domowych).
Dzielnica została założona 1 grudnia 1943 roku. Położona jest w środkowej części miasta. Graniczy z dzielnicami Hodogaya, Nishi, Isogo, Naka, Totsuka i Kōnan.

</doc>
<doc id="4175841" url="https://pl.wikipedia.org/wiki?curid=4175841" title="Savignano sul Rubicone (przystanek kolejowy)">
Savignano sul Rubicone (przystanek kolejowy)

Savignano sul Rubicone (wł. "Stazione di Savignano sul Rubicone") – przystanek osobowy w Savignano sul Rubicone, w prowincji Forlì-Cesena, w regionie Emilia-Romania, we Włoszech. Znajduje się na linii Bolonia – Ankona.
Według klasyfikacji Rete Ferroviaria Italiana ma kategorią "srebrną".
Charakterystyka.
Stacja wyposażona jest w dwukondygnacyjny budynek pasażerski, z którego tylko parter jest udostępniony publiczne. W środku znajdują się automaty biletowe, poczekalnia. Na perony można się dostać poprzez przejście podziemne wyposażone w windy.

</doc>
<doc id="4175844" url="https://pl.wikipedia.org/wiki?curid=4175844" title="Master Control">
Master Control

Master Control – trzeci album studyjny amerykańskiego speed metalowego zespołu Liege Lord wydany 19 sierpnia 1988 przez Metal Blade Records.

</doc>
<doc id="4175851" url="https://pl.wikipedia.org/wiki?curid=4175851" title="Zapewnienie spadkowe">
Zapewnienie spadkowe

Zapewnienie spadkowe – oświadczenie składane przed sądem przez spadkobiercę w ramach postępowania o stwierdzenie nabycia spadku. W ramach zapewnienia spadkobierca oświadcza o wszystkim, co jest mu wiadome o istnieniu lub nieistnieniu innych potencjalnych spadkobierców, a także o testamentach spadkodawcy. Zapewnienie składa się pod rygorem odpowiedzialności karnej za fałszywe zeznania.

</doc>
<doc id="4175858" url="https://pl.wikipedia.org/wiki?curid=4175858" title="Cordes Lakes">
Cordes Lakes

Cordes Lakes – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175859" url="https://pl.wikipedia.org/wiki?curid=4175859" title="Circulation">
Circulation

Circulation – wiodące naukowe czasopismo kardiologiczne o zasięgu międzynarodowym; wydawane w Stanach Zjednoczonych od 1950. Oficjalny organ American Heart Association. Tygodnik.
Czasopismo jest częścią rodziny tytułów naukowych wydawanych przez American Heart Association/American Stroke Association (AHA/ASA). Pokrewne czasopisma wydawane przez AHA/ASA to: „Arteriosclerosis, Thrombosis, and Vascular Biology", „Circulation Research", „Hypertension", „Stroke", „JAHA – Journal of the American Heart Association", „", „", „", „", „" oraz „". Kwestie wydawniczo-techniczne tytułu leżą w gestii medycznej marki wydawniczej Lippincott Williams &amp; Wilkins, która należy do koncernu Wolters Kluwer. 
Tygodnik jest recenzowany. Rocznie publikuje łącznie około 6 500 stron. Zaakceptowane do publikacji prace stanowią 7% wszystkich nadesłanych (2017). Czasopismo publikuje oryginalne raporty kliniczne oraz istotne laboratoryjne na temat wszystkich aspektów chorób sercowo-naczyniowych. Publikowane badania kliniczne pochodzą z różnych gałęzi medycyny, m.in. epidemiologii, chirurgii, patologii, radiologii i pokrewnych.
Pismo ma współczynnik wpływu impact factor (IF) wynoszący 19,309 (2016) oraz wskaźnik Hirscha równy 538 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „Circulation" zostało sklasyfikowane na 2. miejscu (zaraz za „Journal of the American College of Cardiology”) wśród czasopism z dziedziny kardiologii i medycyny sercowo-naczyniowej (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymywało w latach 2013-2016 maksymalną liczbę punktów, po 50.
Czasopismo jest indeksowane w BIOSIS, CAB Abstracts, Chemical Abstracts, Current Contents, EMBASE oraz MEDLINE.
Redaktorami naczelnymi ("ang. editor-in-chief") „Circulation" byli kolejno:

</doc>
<doc id="4175860" url="https://pl.wikipedia.org/wiki?curid=4175860" title="Kacper Kazimierz Cieciszowski">
Kacper Kazimierz Cieciszowski

Kacper Kazimierz Cieciszowski herbu Pierzchała (ur. w styczniu 1745 w Ozorowie, zm. 28 kwietnia 1831 w Łucku) – arcybiskup metropolita mohylewski w latach 1828-1831, metropolita wszystkich kościołów rzymskokatolickich w Imperium Rosyjskim od 1827, biskup kijowski od 1785, biskup łucki i żytomierski od 1798, opat komendatoryjny miechowski w 1782 roku, członek Komisji Edukacji Narodowej w latach 1791-1792.
Życiorys.
W 1760 wyjechał do Rzymu, gdzie podjął studia teologiczne. W 1764 przyjął święcenia kapłańskie z rąk papieża Klemensa XIII. Już jako kanonik warszawski w 1775 został koadiutorem przy biskupie kijowskim Ignacym Franciszku Ossolińskim, mianowany biskupem Tebasty w Numidia " in partibus infidelium". W 1782 został kawalerem Orderu Świętego Stanisława. 16 lipca 1785 odbył uroczysty ingres do katedry w Żytomierzu.
W 1786 został wybrany przez Sejm do Departamentu Wojskowego. Został kawalerem Orderu Orła Białego. Był członkiem konfederacji Sejmu Czteroletniego. W 1790 roku był członkiem Komisji Porządkowej Cywilno-Wojskowej dla powiatu radomskiego województwa sandomierskiego. Popierał uchwalenie Konstytucji 3 maja. 10 maja 1791 nakazał w swojej diecezji modlitwy w jej intencji. Członek konfederacji targowickiej, w 1792 roku delegowany przez nią jako komisarz do składu Komisji Edukacji Narodowej.
Pod koniec życia padł ofiarą prowokacji, gdy w czasie powstania listopadowego ociemniałemu arcybiskupowi kanonik skierniewicki dał do podpisania dokument, który później okazał się odezwą potępiającą powstańców.
Pochowany w katedrze łuckiej.

</doc>
<doc id="4175862" url="https://pl.wikipedia.org/wiki?curid=4175862" title="Lake Montezuma">
Lake Montezuma

Lake Montezuma – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175865" url="https://pl.wikipedia.org/wiki?curid=4175865" title="Paulden">
Paulden

Paulden – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175866" url="https://pl.wikipedia.org/wiki?curid=4175866" title="Artur Cielecki">
Artur Cielecki



</doc>
<doc id="4175867" url="https://pl.wikipedia.org/wiki?curid=4175867" title="Peeples Valley">
Peeples Valley

Peeples Valley – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175869" url="https://pl.wikipedia.org/wiki?curid=4175869" title="Jerzy Cienciała (1834–1913)">
Jerzy Cienciała (1834–1913)



</doc>
<doc id="4175872" url="https://pl.wikipedia.org/wiki?curid=4175872" title="ORP Tukan">
ORP Tukan

ORP Tukan – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 30 grudnia 1965 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 19 sierpnia 1966 roku. Intensywnie eksploatowana jednostka, oznaczona numerem burtowym 620, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po ponad 34-letnim czasie użytkowania w październiku 2000 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat.
ORP „Tukan” zbudowany został w Stoczni im. Komuny Paryskiej w Gdyni (numer stoczniowy 206F/8). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 6 lipca 1965 roku, a zwodowany został 30 grudnia 1965 roku. Trałowiec otrzymał tradycyjną dla polskich okrętów minowych nazwę pochodzącą od ptaka. Matką chrzestną jednostki była Halina Kotowicz.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt miał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się początkowo z 49 osób – 5 oficerów, 16 podoficerów i 28 marynarzy.
Służba.
ORP „Tukan” został wcielony do służby w Marynarce Wojennej 19 sierpnia 1966 roku. Okręt z oznaczeniem burtowym 620 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu. Zadaniem okrętu było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej.
W dniach 11–15 lipca 1968 roku OORP „Tukan”, „Krogulec” i „Wicher”, pod dowództwem kmdra Henryka Pietraszkiewicza, złożyły wizytę w Helsinkach. 23 września 1968 roku, podczas alarmu ćwiczebnego połączonego z wyjściem okrętów 13. Dywizjony Trałowców i 11. Dywizjonu Ścigaczy do rejonów alarmowych, okręt przy prędkości 13,5 węzła zderzył się z jachtem Kismet. Jacht miał pierwszeństwo zarówno jako statek żaglowy (prawidło 20 ówczesnych przepisów MPDM) jak i jako statek doganiany (prawidło 24). Odwoławcza Izba Morska w orzeczeniu OIM 17/71 wytknęła szereg uchybień po stronie trałowca i obciążyła go winą za wypadek w 90%. W wyniku kolizji za burtę jachtu wypadły dwie osoby, z których jedna została wciągnięta na pokład jachtu, a druga (kobieta), mimo natychmiastowej akcji ratowniczej podjętej przez jacht oraz OORP „Tukan”, „Flaming” i „Zwinny”, utonęła. W wyniku zderzenia na trałowcu został złamany dziobowy flagsztok wraz z podporami oraz zniszczona latarnia systemu pływania zespołowego Chmiel, a powstałe straty oszacowano na 1800 zł, natomiast Kismet doznał tak poważnych uszkodzeń, że koszty naprawy przekroczyłyby jego wartość, tj. 380 000 zł.
31 maja 1969 roku okręt z komisją wyborczą i urnami na pokładzie został wysłany do Bałtyjska, by 1 czerwca umożliwić oddanie głosów w wyborach do Sejmu i Rad narodowych marynarzom przygotowującym się tam do strzelań rakietowych. Na początku lat 70. ORP „Tukan” należał do III grupy 13. Dywizjonu Trałowców (wraz z „Pelikanem” i „Flamingiem”). W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W 1971 roku „Tukan” zdobył tytuł najlepszego okrętu Marynarki Wojennej w swojej klasie. W dniach 27 lipca – 1 sierpnia 1972 roku zespół okrętów MW (OORP „Tukan”, „Flaming”, „Warszawa”, „Głogów”, „Cedynia”, „Groźny”, „Zawzięty” i zbiornikowiec Z-3) pod dowództwem wadm. Ludwika Janczyszyna złożył wizytę w Leningradzie. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 650. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 675. Do pierwotnego oznaczenia (620) okręt powrócił w połowie 1978 roku. W dniach 27–31 lipca 1979 roku zespół okrętów MW (OORP „Tukan”, „Wodnik” i „Cedynia”) pod dowództwem dowódcy MW admirała Ludwika Janczyszyna złożył wizytę w Tallinnie. W 1979 roku ORP „Tukan”, dowodzony przez kmdra ppor. Stefana Gierczaka, zdobył kolejny tytuł najlepszego okrętu Marynarki Wojennej. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, a następnie SRN-302; system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-206. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zużyte jednostki napędowe FIATA zamieniono na sześciocylindrowe silniki wysokoprężne Sulzer 6AL25/30 o maksymalnej mocy 1700 KM każdy (nominalnie 1100 KM przy 750 obr./min). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT.
Od 10 do 23 lipca 1993 roku OORP „Tukan” i „Kaszub”, pod dowództwem kmdra Marka Brągoszewskiego, odbyły rejs szkoleniowy na Morze Północne, zawijając w dniach 15–16 lipca do Zeebrugge. Oba polskie okręty wzięły udział w „Navy Days”, wraz z brytyjską fregatą HMS „Argyll”, duńskim stawiaczem min KDM „Falster”, francuskim niszczycielem min „Cérès”, holenderskim niszczycielem min Hr. Ms. „Middelburg” i niemieckim trałowcem „Paderborn”. 11 lutego 1995 roku okręt wziął udział w zorganizowanych we Władysławowie uroczystościach z okazji rocznicy zaślubin Polski z morzem, z udziałem dowódcy MW wadm. Romualda Wagi i kadm. Marka Brągoszewskiego. Od 6 do 18 czerwca 1995 roku jednostka (wraz z bliźniaczymi trałowcami OORP „Czajka”, „Flaming” i „Mewa”, okrętem podwodnym „Wilk” i okrętami rakietowymi „Hutnik” i „Metalowiec”) uczestniczyła w międzynarodowych ćwiczeniach sił morskich NATO Baltops ’95.
ORP „Tukan” został wycofany ze służby po ponad 34-letnim okresie eksploatacji 2 października 2000 roku. Po zdemontowaniu wyposażenia i urządzeń, kadłub jednostki został przekazany Agencji Mienia Wojskowego w celu sprzedaży. 14 maja 2002 roku odbył się pierwszy przetarg, jednak wyceniony na kwotę 133 705 zł kadłub trałowca nie znalazł nabywców. W drugim, zorganizowanym 23 lipca 2002 roku przetargu, cena wywoławcza została obniżona do 90 000 zł, jednak także nie było chętnych. W 2004 roku, w wyniku złego stanu technicznego oraz sztormowej pogody, zacumowany w Porcie Wojennym na Helu kadłub „Tukana” zatonął. Wrak został wydobyty latem 2005 roku.
Dowódcy okrętu.
Zestawienie zostało opracowane na podstawie i :

</doc>
<doc id="4175873" url="https://pl.wikipedia.org/wiki?curid=4175873" title="Spytek Stanisław Cieński">
Spytek Stanisław Cieński



</doc>
<doc id="4175875" url="https://pl.wikipedia.org/wiki?curid=4175875" title="Verde Village">
Verde Village

Verde Village – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175876" url="https://pl.wikipedia.org/wiki?curid=4175876" title="Village of Oak Creek">
Village of Oak Creek

Village of Oak Creek – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175877" url="https://pl.wikipedia.org/wiki?curid=4175877" title="Wilhoit">
Wilhoit

Wilhoit – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4175879" url="https://pl.wikipedia.org/wiki?curid=4175879" title="Yarnell">
Yarnell

Yarnell – jednostka osadnicza w Stanach Zjednoczonych, w stanie Arizona, w hrabstwie Yavapai. 
Na przełomie czerwca i lipca 2013 roku pożar strawił Yarnell. Podczas dramatycznej akcji gaśniczej poległo 19 z 20 strażaków z jednostki "Granite Mountain Hotshots", co uczyniło pożar jednym z najtragiczniejszych w historii amerykańskiej straży pożarnej.

</doc>
<doc id="4175882" url="https://pl.wikipedia.org/wiki?curid=4175882" title="Bam Adebayo">
Bam Adebayo

Edrice Femi „Bam” Adebayo (ur. 18 lipca 1997 w Newark) – amerykański koszykarz, nigeryjskiego pochodzenia, występujący na pozycjach skrzydłowego lub środkowego, aktualnie zawodnik zespołu Miami Heat.
W 2016 został wybrany najlepszym zawodnikiem szkół średnich stanu Karolina Północna (North Carolina Gatorade Player of the Year, North Carolina Mr. Basketball). Został też zaliczony do III składu USA TODAY. Wystąpił również w dwóch spotkaniach gwiazd amerykańskich szkół średnich – Jordan Classic i McDonald’s All-American. W 2015 zdobył złoty medal podczas turnieju Adidas Nations, natomiast rok wcześniej srebrny podczas Nike Global Challenge, gdzie zaliczono go do I składu turnieju.
W sezonie 2019/2020 zajął drugie miejsce w głosowaniu na największy postęp sezonu NBA.
Statystki w NBA.
"Na podstawie basketball-reference.com, stan na koniec sezonu 2019/20"

</doc>
<doc id="4175884" url="https://pl.wikipedia.org/wiki?curid=4175884" title="Michał Wróbel (ur. 1957)">
Michał Wróbel (ur. 1957)

Michał Wojciech Wróbel (ur. 3 grudnia 1957 w Krakowie) – polski piłkarz, grał na pozycji napastnika. Trzykrotny reprezentant Polski.
W lidze debiutował w sezonie 1975/76. Piłkarzem Wisły był do 1986, największy sukces odnosząc w 1978, kiedy to sięgnął po tytuł mistrza kraju. W 1986 wyjechał do RFN i zaczął grać w FC Augsburg. Występował także w VfL Kirchheim/Teck. Ostatecznie zakończył karierę w Kuchniach Izdebnik.
W 1979 zagrał trzy razy w reprezentacji Polski. Debiutował 4 kwietnia w spotkaniu z Węgrami, ostatni raz zagrał w sierpniu.

</doc>
<doc id="4175886" url="https://pl.wikipedia.org/wiki?curid=4175886" title="Michał Wróbel">
Michał Wróbel



</doc>
<doc id="4175888" url="https://pl.wikipedia.org/wiki?curid=4175888" title="Ucho Olki">
Ucho Olki

Ucho Olki – jaskinia w pokładach gipsu na terenie Niecki Nidziańskiej. Wejście do niej znajduje się w Dolinie Skorocickiej (Niecka Solecka), na północny wschód od Skorocic, w pobliżu Jaskini w Skorocicach u Ujścia Doliny i Jaskini Skorocickiej, na wysokości 205 m n.p.m. Długość jaskini wynosi 79 metrów, głębokość 7,2 metra, a jej deniwelacja 8,8 metrów.
Jaskinia znajduje się na terenie rezerwatu przyrody „Skorocice” i jest nieudostępniona turystycznie.
Opis jaskini.
Za dużym otworem wejściowym jaskini znajduje się wnęka, w której zaczynają się dwie 2,5-metrowe studzienki. Dochodzą one do obszernej, szczelinowej salki z pochylonym dnem. Odchodzą z niej trzy ciągi:
Przyroda.
W jaskini brak jest nacieków. Występują w niej stałe jeziorka. Ściany są wilgotne, nie ma na nich roślinności. Jaskinie zamieszkują lisy.
Historia odkryć.
Jaskinia była znana od dawna. Pierwszy jej opis i plan sporządzili J. Gubała i A. Kasza w 1999 roku.

</doc>
<doc id="4175889" url="https://pl.wikipedia.org/wiki?curid=4175889" title="Lower Shiplake">
Lower Shiplake

Lower Shiplake – osada w Anglii, w hrabstwie Oxfordshire. Leży 3,2 km od miasta Henley-on-Thames, 37 km od miasta Oksfordu i 55,6 km od Londynu. W 2016 miejscowość liczyła 1423 mieszkańców.

</doc>
<doc id="4175893" url="https://pl.wikipedia.org/wiki?curid=4175893" title="Wojciech Kiełbasiewicz">
Wojciech Kiełbasiewicz

 
Wojciech Kiełbasiewicz (ur. 1958) – polski koszykarz występujący na pozycji obrońcy, dwukrotny medalista mistrzostw Polski, po zakończeniu kariery zawodniczej trener koszykarski.

</doc>
<doc id="4175895" url="https://pl.wikipedia.org/wiki?curid=4175895" title="Antoni Marek (biskup)">
Antoni Marek (biskup)

Antoni Marek – duchowny Koptyjskiego Kościoła Ortodoksyjnego, od 1976 biskup Afryki. Sakrę otrzymał 13 czerwca 1976 roku.

</doc>
<doc id="4175901" url="https://pl.wikipedia.org/wiki?curid=4175901" title="Ağaşirin Cəfərov">
Ağaşirin Cəfərov

Ağaşirin Cəfərov (ur. 10 lipca 1906 we wsi Bałłydżały w rejonie Neftçala, zm. 3 maja 1984 w Neftçali) – radziecki wojskowy, Bohater Związku Radzieckiego (1943).
Życiorys.
Urodził się w azerskiej rodzinie chłopskiej. Miał wykształcenie podstawowe, pracował jako traktorzysta w kołchozie, był mechanizatorem rolnictwa, od 1931 należał do WKP(b). W październiku 1941 został powołany do Armii Czerwonej, od listopada 1942 brał udział w wojnie z Niemcami jako celowniczy karabinu maszynowego, latem i jesienią 1943 wyróżnił się w walkach na Froncie Południowym, m.in. pod Taganrogiem, gdzie odparł kilka niemieckich kontrataków i zabił, według oficjalnych raportów, 56 żołnierzy wroga. W październiku 1943 uczestniczył w walkach w rejonie Melitopola; został wówczas trzykrotnie ranny, mimo to nadal prowadził ogień. Po wojnie został zdemobilizowany, wrócił do rodzinnej wsi, gdzie został przewodniczącym kołchozu i rady wiejskiej. Jego imieniem nazwano ulicę w Neftçali.
Odznaczenia.
I medale.

</doc>
<doc id="4175904" url="https://pl.wikipedia.org/wiki?curid=4175904" title="Jaskinia Górna">
Jaskinia Górna

Jaskinia Górna – jaskinia na terenie Niecki Nidziańskiej. Ma trzy otwory wejściowe położone w Dolinie Skorocickiej (Niecka Solecka), na północny wschód od Skorocic, w pobliżu Jaskini Starej, Jaskini Skorocickiej i Jaskini Dzwonów, na wysokościach 205 i 207 m n.p.m.. Długość jaskini wynosi 61 metrów, a jej deniwelacja 4 metry.
Jaskinia znajduje się na terenie rezerwatu przyrody „Skorocice” i jest nieudostępniona turystycznie.
Opis jaskini.
Jaskinię stanowi obszerny, poziomy korytarz zaczynający się w dużym i szerokim otworze wejściowym, a kończący zawaliskiem, po którym, idąc stromo do góry, dochodzi się do dwóch studzienek prowadzących do pozostałych, niewielkich otworów wejściowych.
Przyroda.
W jaskini brak jest nacieków. Zamieszkują ją lisy.
Historia odkryć.
Jaskinia była znana od dawna. Pierwszy jej opis i plan (wraz z Jaskinią Skorocicką) sporządził Kazimierz Kowalski w 1954 roku. Opis i plan samej Jaskini Górnej sporządzili W. Dudka, J. Gubała i A. Kasza w 1998 roku.

</doc>
<doc id="4175905" url="https://pl.wikipedia.org/wiki?curid=4175905" title="ORP Rybitwa (1966)">
ORP Rybitwa (1966)

ORP Rybitwa – polski trałowiec bazowy z okresu zimnej wojny, jeden z serii dwunastu okrętów proj. "206F". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kalibru 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 30 sierpnia 1966 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 15 kwietnia 1967 roku. Intensywnie eksploatowana jednostka, oznaczona numerem burtowym 622, cały okres służby spędziła w 13. Dywizjonie Trałowców 9. Flotylli Obrony Wybrzeża w Helu. Okręt został skreślony z listy floty po blisko 35-letnim okresie użytkowania w styczniu 2002 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kalibru 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, zaś budowa prototypu (czyli przyszłego „Orlika”) kosztowała 80 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat.
ORP „Rybitwa” zbudowana została w Stoczni im. Komuny Paryskiej w Gdyni (numer stoczniowy 206F/10). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 12 maja 1966 roku, a zwodowany został 30 sierpnia 1966 roku. Matką chrzestną jednostki była Zofia Rek – żona byłego dowódcy 13. Dywizjonu Trałowców kmdra Jana Reka. Trałowiec otrzymał tradycyjną dla polskich okrętów minowych nazwę pochodzącą od ptaka.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra i zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, pokryte brezentowym dachem stanowisko dowodzenia i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V FIAT 2312 SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie znajdowały się dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Jednostka mogła bezpiecznie pływać przy stanie morza 8, zaś zadania trałowe wykonywać do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły trzy podwójne zestawy działek automatycznych 2M-3M kal. 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto okręt posiadał dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń indywidualną, którą stanowiły 22 kbk AK i 8 pistoletów, z łącznym zapasem 17 000 sztuk amunicji.
Początkowe wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609M, nadajnik KF R-644, odbiornik KF R-671, odbiornik pełnozakresowy R-619, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się z 49 osób – 5 oficerów, 16 podoficerów i 28 marynarzy.
Służba.
15 kwietnia 1967 roku w Gdyni ORP „Rybitwa” został wcielony do służby w Marynarce Wojennej, na mocy rozkazu dowódcy MW nr 023/org. z 11 kwietnia. Okręt z oznaczeniem burtowym 622 wszedł w skład 13. Dywizjonu Trałowców 9. Flotylli Obrony Wybrzeża, stacjonując na Helu, a jego pierwszym dowódcą został kpt. mar. Andrzej Jabłoński. Zadaniem okrętu było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej.
W dniach 19–26 czerwca 1967 roku okręt brał udział w trałowaniu bojowym, powtarzając tę operację między 10 maja a 13 czerwca 1969 roku.
Na początku lat 70. ORP „Rybitwa” jednostką flagową IV grupy 13. Dywizjonu Trałowców (należały do niej ponadto „Mewa” i „Czajka”). W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 652. W tym miesiącu okręt uczestniczył w ćwiczeniach o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 677. Do pierwotnego oznaczenia (622) okręt powrócił w połowie 1978 roku. W dniach 4–26 maja 1983 roku trałowiec wziął udział w wielkich ćwiczeniach sił Marynarki Wojennej o kryptonimie Reda-83.
W czerwcu 1994 roku jednostka wzięła udział w międzynarodowych ćwiczeń sił morskich NATO Baltops. W lipcu 1994 roku „Rybitwa” uczestniczyła na wodach Zatoki Gdańskiej w ćwiczeniach z udziałem sześciu holenderskich okrętów przeciwminowych: niszczycieli min „Harlingen” (M854), „Schiedam” (M860), „Urk” (M861) i „Willemstad” (M864) oraz trałowców „Naarden” (M823) i „Sittard” (M830).
W dniach 2–14 października 1995 roku okręt wziął udział w zorganizowanych przez marynarkę belgijską ćwiczeniach sił obrony przeciwminowej Sandy Coast (razem z trałowcami „Mewa” i „Czajka” oraz zbiornikowcem „Bałtyk”).
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, a następnie SRN-302; system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-2061. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W latach 70. na okręcie wymieniono tratwy ratunkowe na pneumatyczne. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT. W końcowym okresie służby trałowiec wyposażono w holowaną, boczną polską stację hydrolokacyjną SHL-200 Flaming B, a także wymieniono zużyte jednostki napędowe FIATA, montując sześciocylindrowe silniki wysokoprężne Sulzer 6AL25/30 o maksymalnej mocy 1700 KM (nominalnie 1100 KM przy 750 obr./min).
5 stycznia 2002 roku w Porcie Wojennym w Helu „Rybitwa” została wycofana ze służby, po blisko 35-letnim okresie eksploatacji. Następnie była czasowo wykorzystywana jako hulk dla załóg trzech bliźniaczych trałowców modernizowanych do standardu niszczycieli min (proj. "206FM"). Kadłub jednostki został przekazany Agencji Mienia Wojskowego w celu sprzedaży; 14 października 2003 roku w Warszawie odbył się przetarg.
Dowódcy okrętu.
Zestawienie zostało opracowane na podstawie :

</doc>
<doc id="4175918" url="https://pl.wikipedia.org/wiki?curid=4175918" title="Kaplica św. Cecylii w Għajnsielem">
Kaplica św. Cecylii w Għajnsielem

Kaplica świętej Cecylii ( lub "ta' Santa Ċilja", ) – była rzymskokatolicka kaplica w granicach Għajnsielem na Gozo, Malta, dedykowana św. Cecylii. Zbudowana została około roku 1540, lecz została zdesakralizowana w roku 1644 i przekształcona w budynek pomocniczy pobliskiej wieży św. Cecylii.
Jedyna zachowana średniowieczna kaplica na Gozo, w roku 2007 została mocno zniszczona przez umyślne podpalenie, w roku 2008 częściowo zawaliła się. Przekazana pod opiekę NGO Wirt Għawdex, odbudowana w latach 2008–2011. Od inauguracji w roku 2012 odnowiona kaplica jest otwarta do zwiedzania raz w miesiącu.
Historia.
Data budowy kaplicy św. Cecylii nie jest znana, lecz przypuszcza się, że było to około roku 1540. Teren wokół kaplicy był określany w notarialnych dokumentach, datowanych na lata 1424 oraz 1569, jako "Santa Cecilie del Mugiarro" lub odmiany tej nazwy. Otaczający teren jest wciąż znany jako "ta' Santa Ċeċilja" lub "ta' Santa Ċilja". Najstarsze zanotowane odniesienie do samego budynku pochodzi z pastoralnej wizyty biskupa Baldassare Cagliaresa w roku 1615.
W roku 1613 rycerz Fra Bernardo Macedonia zbudował w pobliżu wieżę, którą nazwano po kaplicy wieża św. Cecylii. W roku 1630 kaplica została opisana, jako będąca w dobrym stanie, i przez następne kilka lat utrzymywała się dzięki darowiznom. Niestety, już w roku 1635 była w złym stanie i została zdesakralizowana w roku 1644. Kaplica stała się budynkiem pomocniczym dla wieży, mieszcząc przez jakiś czas młyn poruszany siłą mułów.
W roku 1996 budynek kaplicy (wraz z pobliską wieżą) został zaliczony do zabytków narodowych 1. klasy, w roku 1997 został wywłaszczony przez rząd, chociaż zarządzenie to nie zostało wykonane ze względu na kwestię odszkodowania, a budynek pozostał w użyciu jako schronisko dla zwierząt i magazyn do początku XXI wieku. W sierpniu 2007 roku jego wnętrze zostało spalone przez wandali, powodując nieodwracalne szkody. Część zachodniej ściany i niektóre płyty dachowe zawaliły się podczas ulewnego deszczu w styczniu 2008 roku.
Zaraz po katastrofie w styczniu 2008 roku podjęto nadzwyczajne prace stabilizacyjne, a w późniejszym okresie roku budynek został przekazany pod opiekę NGO Wirt Għawdex. Odbudowę kontynuowano do roku 2011, i budynek został otwarty 24 marca 2012 roku. Prace restauracyjne prowadzone były przez Wirt Għawdex oraz Ministry for Gozo, sponsorowane były przez Baron Group of Companies, z dodatkowymi funduszami pochodzącymi z projektów "eco-gozo" oraz The Rotary Club Gozo. Budynek został przekształcony w miejsce spotkań kulturalnych, w tym wykłady, wystawy i koncerty.
Budynek pozostaje pod opieką Wirt Għawdex, i jest otwarty dla publiczności w ostatnią sobotę każdego miesiąca w godzinach od 11:00 do 13:00. Wstęp jest wolny. Wizyty grupowe muszą być zamawiane wcześniej.
Budynek kaplicy jest teraz również umieszczony na liście National Inventory of the Cultural Property of the Maltese Islands pod poz. 00041 .
Architektura.
Kaplica św. Cecylii ma prostą budowę, jest typowym przykładem maltańskiej architektury wernakularnej (lokalnej) z okresu późnego średniowiecza. Jest najlepiej zachowaną beznawową kaplicą na Malcie, które kiedyś były popularne na wyspach. Jest jedyną średniowieczną kaplicą, która przetrwała na Gozo.
Budynek ma prawie dokładnie kwadratowy kształt o wymiarach 7x7 metrów, pokrywa go dach o niewielkim spadku. Kaplica jest zbudowana z miejscowego wapienia, z fasadą z obrabianych bloków, podczas gdy pozostałe boki wykonane są z kamienia. Podłoga kaplicy leży około 1 metra poniżej poziomu gruntu, wiodą do niej trzy schody. We wnętrzu trzy kamienne łuki dzielą budynek na cztery segmenty, podtrzymując jednocześnie dach budynku. Małe prostokątne okno ponad drzwiami jest jedynym, poza wejściem, źródłem światła w kaplicy.

</doc>
<doc id="4175920" url="https://pl.wikipedia.org/wiki?curid=4175920" title="Diagnoza (pedagogika)">
Diagnoza (pedagogika)

Diagnoza pedagogiczna (gr. διάγνωση – rozpoznanie) – rozpoznanie obiektu, zdarzenia, sytuacji, spotykanych podczas pracy pedagogicznej, np. trudności wychowawczych, celem zdobycia informacji dla przedsięwzięcia działań zaradczych.
Według Wincentego Okonia, obok diagnozy pedagogicznej, występuje m.in. diagnoza oświatowa, rozpoznająca funkcjonowanie składników systemu oświaty.

</doc>
<doc id="4175922" url="https://pl.wikipedia.org/wiki?curid=4175922" title="Lucien Owona">
Lucien Owona

Lucien Fridolin Owona-Ndong (ur. 9 sierpnia 1990 w Duali) – kameruński piłkarz występujący na pozycji obrońcy w UE Cornellà

</doc>
<doc id="4175923" url="https://pl.wikipedia.org/wiki?curid=4175923" title="Marek Kostencki">
Marek Kostencki

 
Marek Kostencki (ur. 1954) – polski koszykarz występujący na pozycji skrzydłowego, dwukrotny medalista mistrzostw Polski.

</doc>
<doc id="4175925" url="https://pl.wikipedia.org/wiki?curid=4175925" title="Oszagan Czolojan">
Oszagan Czolojan

Oszagan Czolojan – duchowny Apostolskiego Kościoła Ormiańskiego, od 1997 biskup Wschodniej Diecezji Ameryki Patriarchatu Cylicyjskego. Sakrę otrzymał w 1998 roku. Ma tytuł arcybiskupa.

</doc>
<doc id="4175930" url="https://pl.wikipedia.org/wiki?curid=4175930" title="Alberto Perea">
Alberto Perea

Alberto Álvaro Perea Correoso (ur. 19 grudnia 1990 w Albacete) – hiszpański piłkarz występujący na pozycji pomocnika w Granadzie CF.

</doc>
<doc id="4175935" url="https://pl.wikipedia.org/wiki?curid=4175935" title="Rosa Salazar">
Rosa Salazar

 Rosa Bianca Salazar (ur. 16 lipca 1985) – amerykańska aktorka, która wystąpiła m.in. w filmie "".

</doc>
<doc id="4175944" url="https://pl.wikipedia.org/wiki?curid=4175944" title="Hiep Thi Le">
Hiep Thi Le

Hiep Thi Le (wiet. "Lê Thị Hiệp"; ur. 30 listopada 1971 w Đà Nẵng, zm. 19 grudnia 2017 w Los Angeles) – wietnamsko-amerykańska aktorka filmowa i telewizyjna.
Urodziła się w 1971 w Đà Nẵng we Wietnamie. W 1979 w wieku 8 lat przeprowadziła się z rodziną do Los Angeles. Studiowała na Uniwersytecie Kalifornijskim w San Diego. Zmarła po komplikacjach związanych z rakiem żołądka 19 grudnia 2017. Miała męża i dwójkę dzieci.

</doc>
<doc id="4175950" url="https://pl.wikipedia.org/wiki?curid=4175950" title="Coppo di Marcovaldo">
Coppo di Marcovaldo

Coppo di Marcovaldo (ur. ok. 1225 we Florencji, zm. ok. 1276) – gotycki malarz włoski, aktywny w 2 poł. XIII wieku.
Biografia.
Jeden z niewielu znanych z imienia malarzy toskańskich XIII wieku. Urodził się we Florencji ok. 1225 roku. Oprócz rodzinnej Florencji był aktywny w takich miastach jak: Siena i Pistoia. W 1261 namalował obraz "Madonna z Dzieciątkiem i aniołami" dla kościoła Dei Servi w Sienie. Następnie pracował nad freskami w katedrze w Pistoi. W 1274 ponownie w Pistoi, wraz z synem Salernem zatrudniony przy malowaniu obrazów na desce. Jedyną pewną atrybucją jest obraz "Madonna z Dzieciątkiem i aniołami", nazywany też "Madonna del Bordone".

</doc>
<doc id="4175953" url="https://pl.wikipedia.org/wiki?curid=4175953" title="To Thine Own Self Be True">
To Thine Own Self Be True

To Thine Own Self Be True – trzeci album studyjny amerykańskiej grupy hip-hopowej La Coka Nostra

</doc>
<doc id="4175954" url="https://pl.wikipedia.org/wiki?curid=4175954" title="Święty Franciszek i historie z jego życia (obraz Coppo di Marcovaldo)">
Święty Franciszek i historie z jego życia (obraz Coppo di Marcovaldo)

Święty Franciszek i historie z jego życia (wł. San Francesco e storie della sua vita) – średniowieczny obraz przypisywany Coppo di Marcovaldo, znajdujący się w bazylice Świętego Krzyża we Florencji.
Ikona powstała pod silnym wpływem sztuki bizantyjskiej.
Datowanie i atrybucja.
Autorstwo ikony św. Franciszka, czczonej w bazylice Świętego Krzyża we Florencji, zostało przypisane w 1948 przez włoskiego historyka sztuki Roberta Longhiego, średniowiecznemu artyście florenckiemu Coppo di Marcovaldo, aktywnemu w 2 poł. XIII wieku.
Trzech historyków sztuki podjęło temat datacji ikony. Amerykanka Judith Stein, dopatrując się w doborze scen w cyklu o życiu św. Franciszka z Asyżu wpływu pierwotnej grupy gorliwych w interpretowaniu "Reguły franciszkańskiej" i "Testamentu", skupionych wokół osoby bł. Jana z Parmy, uważała, iż obraz musiał powstać między 1254 a 1257. Dla Stein najważniejszą biografią, na której oparł się autor obrazu, był przede wszystkim "Życiorys pierwszy" (łac. Vita prima), napisany przez bł. Tomasza z Celano na przełomie lat 1228–1229 z okazji kanonizacji „Biedaczyny”. Jedynym epizodem z biografii Franciszka, który nie został opisany przez Celańczyka w "Życiorysie pierwszym", jest "Uratowanie rozbitków". Epizod ten znajduje się w powstałym między 1250 a 1253 "Traktacie o cudach", napisanym przez Celańczyka z polecenia generała Jana z Parmy. Włoszka Chiara Frugoni przesuwa górną granicę powstania ikony na około 1240, wyłączając możliwość korzystania z "Traktatu o cudach". Wreszcie francuski mediewista André Vauchez, odwołując się do zebranej przez siebie bogatej ikonografii, datuje dzieło na okres między 1243 a 1245, a na pewno przed 1266, kiedy generał franciszkanów Bonawentura z Bagnoregio opublikował "Życiorys większy św. Franciszka", oficjalną biografię „Biedaczyny”, nakazując jednocześnie zniszczenie wszystkich dotychczasowych biografii świętego. Od tego momentu biografie bonawenturiańskie stały się jedynymi dozwolonymi dokumentami w łonie Zakonu Braci Mniejszych prezentującymi życie Asyżanina.
Tematyka.
Obraz przedstawia św. Franciszka z Asyżu oraz dwadzieścia scen z jego życia. Jest swego rodzaju skrótem biograficznym oraz wyrazem pobożności i zainteresowania osobą umbryjskiego cudotwórcy. Po zniszczeniu pierwszych dzieł biograficznych i narzuceniu oficjalnych biografii ikony tego typu były w ciągu wieków jedynymi świadectwami pierwotnego stosunku do działalności Franciszka i rozumienia znaczenia, jaki miał dla historii Kościoła ruch franciszkański u swego zarania. Ikony ze scenami z życia świętego od razu stały się bardzo popularne na terenie Toskanii, gdzie zakon bardzo prężnie rozwijał się już w wieku XIII.
Postać taumaturga zajmuje miejsce centralne ikony. Święty w postawie stojącej ma na sobie franciszkański habit z kapturem, przepasany białym sznurem, symbolizującym składane śluby: posłuszeństwa, ubóstwa i czystości. To mężczyzna w sile wieku, z zarostem i wygoloną tonsurą mniszą. W lewej ręce trzyma ozdobny ewangeliarz, prawą błogosławi na wzór Chrystusa Pantokratora. Artysta na dłoniach i bosych stopach asyżanina zaznaczył ślady świętych stygmatów. Głowa Franciszka otoczona jest aureolą, symbolizującą świętość.
Tuż nad postacią św. Franciszka artysta przedstawił dwóch aniołów wskazujących na rozwinięty zwój z napisem, który przytrzymuje od góry ręka Boga Ojca. Łaciński napis głosi: (pol. uważnie słuchajcie tego, który przedstawia naukę życia). Na prawo i lewo oraz pod spodem artysta przedstawił dwadzieścia wydarzeń z życia świętego, w tym jego cuda. Sceny posiadają zdobne obramowania. Na skrzyżowaniu obramowań umieszczone zostały tonda z popiersiami braci mniejszych błogosławiących swego zakonodawcę.
Obraz, zgodnie z łacińskim napisem, zostaje ofiarowany wiernym, by go czcili i uczyli się naśladowania w swoim życiu czynów świętego. W wybranej sentencji pobrzmiewa echo słów zaczerpniętych z tekstu Ewangelii wg św. Mateusza. Podczas Przemienienia na Górze Tabor głos z nieba zwraca się do uczniów: "To jest mój Syn umiłowany, w którym mam upodobanie, Jego słuchajcie!". Tomasz z Celano nazwał Franciszka z Asyżu "novus evangelista" (nowym ewangelistą). Święty doskonale wypełnił przykazania Jezusa Chrystusa, dlatego jego życie może być uznane za żywą Ewangelię. Franciszek zostaje ogłoszony "formą życia" (łac. dogmata vitae).
Sceny z życia św. Franciszka.
Z biografii św. Franciszka z Asyżu Coppo di Marcovaldo wybrał dwadzieścia scen: piętnaście to wydarzenia, które miały miejsce za życia taumaturga, pięć po śmierci, która nastąpiła w 1226.

</doc>
<doc id="4175955" url="https://pl.wikipedia.org/wiki?curid=4175955" title="Hinikissia Ndikert">
Hinikissia Ndikert

Hinikissia Albertine Ndikert (ur. 15 września 1992) – czadyjska sprinterka specjalizująca się w biegach na 60 m, 100 m i 200 m. Olimpijka, reprezentantka Czadu na letnich igrzyskach olimpijskich w 2008 oraz 2012.

</doc>
<doc id="4175956" url="https://pl.wikipedia.org/wiki?curid=4175956" title="Andrzej Lisztwan">
Andrzej Lisztwan

 
Andrzej Lisztwan (ur. 1963) – polski koszykarz występujący na pozycji obrońcy, trzykrotny medalista mistrzostw Polski, po zakończeniu kariery zawodniczej trener koszykarski.

</doc>
<doc id="4175961" url="https://pl.wikipedia.org/wiki?curid=4175961" title="Ramble On">
Ramble On

Ramble On – utwór brytyjskiego zespołu rockowego, Led Zeppelin pochodzący z ich drugiego albumu "Led Zeppelin II".
Piosenka została skomponowana przez gitarzystę Jimmy'ego Page’a oraz wokalistę Roberta Planta. Została nagrana w Studiu "Juggy Song" w Nowym Jorku podczas trasy Led Zeppelin North American Tour Spring 1969.
W 2010 piosenka została sklasyfikowana na 440. miejscu listy 500 utworów wszech czasów według magazynu Rolling Stone.
Jimmy Page podczas nagrywania utworu użył zarówno gitary akustycznej, jak i elektrycznej (Gibson Les Paul).
Utwór nigdy nie był wykonywany na żywo przez grupę, z wyjątkiem wielkiego come-backu zespołu w Arenie O2 z 2007, kiedy to zespół spotkał się ponownie po 19 latach i po raz pierwszy zaprezentował na żywo tenże utwór.
Tekst utworu w dużej mierze nawiązuje do tolkienowskiego świata "Władcy Pierścieni".
Po śmierci perkusisty Johna Bonhama i rozpadzie grupy, utwór był wykonywany na żywo wielokrotnie przez pozostałych żyjących członków zespołu - przez Jimmy’ego Page’a i Roberta Planta w latach 1994-1998 pod szyldem Page &amp; Plant oraz przez Johna Paula Jonesa i Jimmy'ego Page’a w 2008, kiedy wspólnie z zespołem Foo Fighters wykonali ten utwór

</doc>
<doc id="4175967" url="https://pl.wikipedia.org/wiki?curid=4175967" title="Handel kobietami">
Handel kobietami

Zjawisko handlu kobietami dotyczy przede wszystkim ich wykorzystania w domach publicznych.
Kobiety będące ofiarami zazwyczaj są wywożone z krajów pochodzenia, a następnie zmuszane do pracy w agencjach towarzyskich lub domach publicznych. Sprawcy przy wyborze ofiary kierują się przede wszystkim upodobaniami osób, które zlecają rekrutację kobiet. Najbardziej narażone są kobiety będące w trudnej sytuacji materialnej, rodzinnej. Powszechną metodą rekrutacji jest ogłaszanie ofert pracy, często niewymagającej doświadczenia i znajomości języka. Kobiety mogą więc nieświadomie paść ofiarami handlu wierząc, że wyjazd za granicę oznacza zatrudnienie w oferowanej branży. Dopiero na miejscu zdają sobie sprawę, że cel wyjazdu był odmienny. Wtedy bardzo często dochodzi do przemocy wobec kobiet – ofiar, pozbawianie ich wolności, odurzanie.
Historia.
Społeczność międzynarodowa na początku XX wieku, przy podpisywaniu pierwszych międzynarodowych porozumień dotyczących handlu ludźmi nie skupiała się na perspektywie rozróżniania płci czy dyskryminacji ze względu na płeć. Pierwsze umowy kładły nacisk przede wszystkim na ogólnie pojęte zjawisko handlu ludźmi w celu zwalczania i zapobiegania temu zjawisku. Z biegiem czasu zaczęto dostrzegać potrzebę uwzględnienia prawa ofiar. W latach 80. XX wieku zauważono, że organy wymiaru sprawiedliwości nie podchodzą w taki sam sposób do przestępstw, w których ofiarami są w większości kobiety jak do przestępstw innego typu. Taki stan rzeczy może być spowodowany tym, że przez wiele wieków utrzymywało się wśród ludzi przeświadczenie o przewadze mężczyzn nad kobietami oraz ich większe prawa, które to prawa w powszechnym przekonaniu nie mogły przysługiwać kobietom. Jako przykład można przedstawić obszar związany z przemocą mężczyzn wobec kobiet, co nie było traktowane jako przestępstwo. Na z reguły łagodniejsze traktowanie sprawców przestępstw na kobietach ma także wpływ rozpowszechniony pogląd, że kobieta będąca ofiarą gwałtu czy przemocy jest w jakiejś części winna tym przestępstwom.
Przyczyny zjawiska.
Czynniki, które sprzyjają przestępstwu, jakim jest handel ludźmi, w szczególności kobietami, można podzielić na trzy grupy:
Skala zjawiska handlu kobietami ma charakter globalny. Można zatem wskazać:
W przypadku niektórych państw kobiety są z nich zarówno wywożone, jak i przywożone w celu wykorzystywania. Przykładem takiego państwa mogą być Indie.
Przeciwdziałanie.
W celu przeciwdziałania zjawisku handlu ludźmi, w szczególności kobietami i dziećmi powstało wiele projektów, inicjatyw oraz dokumentów międzynarodowych traktujących o handlu kobietami.
Caritas Europa jest twórcą projektu COANET ("Catholic Organizations against Trafficking in Women") z 2001 roku. Jego założeniem jest współdziałanie organizacji z różnych państw, działających przeciwko zjawisku, jakim jest handel kobietami. Cele te są realizowane przede wszystkim przez Caritas znajdujący się na terenie poszczególnych państw. Podejmowane coraz to nowsze przedsięwzięcia powodują, że kobiety będące ofiarami mogą mieć w niektórych europejskich krajach dostęp do porad prawnych, zakwaterowania, opiekę medyczną, tworzone są również schroniska dla ofiar handlu.
Umowy międzynarodowe.
Dla zwalczania zjawiska handlu kobietami największe znaczenie mają takie umowy międzynarodowe jak:

</doc>
<doc id="4175979" url="https://pl.wikipedia.org/wiki?curid=4175979" title="Khalil Alio">
Khalil Alio

Khalil Alio (ur. 15 października 1951 w Ndżamenie) – czadyjski doktor nauk humanistycznych, językoznawca, pisarz, wykładowca akademicki, polityk. Ojciec wokalistki Mouniry Mitchala i wszechstronnej artystki Salmy Khalil Alio.
Życiorys.
Naukę zaczynał w szkole podstawowej i średniej w Abéché, następnie studiował na Uniwersytecie Ndżameńskim, Colchester English Study Center w Anglii, University of Ibadan w Nigerii i Uniwersytecie Filipa w Niemczech.
W latach 1979–1980 był kierownikiem Wydziału Anglistyki, jednocześnie pracując w Ministerstwie Spraw Zagranicznych, jako Dyrektor ds. Politycznych. Zmiany w rządzie i postępująca dyktatura Hissène Habré w 1984 zmusiły go do opuszczenia wraz z rodziną Czadu. W Niemczech obronił doktorat, a następnie udał się do Nigerii, gdzie wykładał na uniwersytecie. Wrócił do Czadu po antyrządowej rebelii pod wodzą Idrissa Déby’ego, a następnie kontynuował pracę wykładowcy uniwersyteckiego.
W latach 1991–1994 był sekretarzem generalnym Komisji Narodowej ds. Czadu UNESCO. Przez wiele lat prowadził badania na temat różnorodności języków ludności w Czadzie. Wydał kilka prac naukowych, występuje na konferencjach międzynarodowych.
W 2013 na fali aresztowań po rzekomej próbie zamachu Khalil Alio został zatrzymany pod zarzutem naruszenia bezpieczeństwa państwa. Jego aresztowanie było decyzją reżimu Idrissa Déby’ego. Społeczność uniwersytecka potępiła aresztowanie, kilka organizacji czadyjskich i międzynarodowych podjęło starania o jego uwolnienie.
W roku 2017 nadal wykłada i czynie angażuje się w działania na rzecz narodu czadyjskiego. Jest jednym z fundatorów CRASH – Centrum Badań Antropologii i Nauk Humanistycznych, ośrodka wspierającego badania naukowe.
W 2017 wydał powieść "Pour Qui File La Comète".

</doc>
<doc id="4175981" url="https://pl.wikipedia.org/wiki?curid=4175981" title="Linia kolejowa Crossen an der Elster – Porstendorf">
Linia kolejowa Crossen an der Elster – Porstendorf

Linia kolejowa Crossen an der Elster – Porstendorf – dawna lokalna linia kolejowa w kraju związkowym Turyngia, w Niemczech. Biegła z Crossen an der Elster do Porstendorf.

</doc>
<doc id="4175982" url="https://pl.wikipedia.org/wiki?curid=4175982" title="Nicktoons">
Nicktoons

Nicktoons – amerykański cyfrowy kanał telewizji kablowej i satelitarnej, którego właścicielem jest Viacom Media Networks firmy Viacom. Skierowany do dzieci i „miłośników animacji” kanał emituje oryginalne animowane seriale z siostrzanego sieci Nickelodeon, znanej jako Nicktoons, wraz z innymi oryginalnymi serialami animowanymi, niektórymi filmami fabularnymi i zagranicznymi animowanymi programami z międzynarodowych sieci Nickelodeon 24 godziny na dobę. Działa od lipca 2015 r. Około 66,5 mln amerykańskich gospodarstw domowych (56,5% gospodarstw domowych z telewizją) odbierało Nicktoons.
Historia.
Nicktoons został uruchomiony 1 maja 2002 roku jako Nicktoons TV, część cyfrowej telewizji kablowej MTV Digital Suite, aby zachęcić operatorów kablowych do pozyskania sieci i zapewnić im przewagę marketingową nad usługami satelitarnymi. Na początku 2004 r. zarządzanie Nickelodeon zmieniło podejście i zaoferowało go cyfrowym usługom satelitarnym DirecTV i Dish Network. Sieć była pierwotnie sprzedawana jako wolna od komercji, z komediowymi promocjami z udziałem Nickelodeon Animation Studios, dwuminutowymi krótkimi kreskówkami z rynków zagranicznych oraz dawnymi promocjami programowymi, które wcześniej były wykorzystywane na Nickelodeon w celach komercyjnych. Do 6 czerwca 2005 roku, wraz ze wzrostem sieci dystrybucji, sieć zaczęła emitować reklamy.
28 września 2009 r. logo sieci zmieniło się w ramach rebrandingu Nickelodeon, w którym pierwsze logo Nickelodeon zmieniło się po dwudziestu pięciu latach, a zmiany nazwy siostrzanych sieci: The N na TeenNick i Noggin na Nick Jr. W związku z tym identyfikator „Network” został usunięty, a sieć zmieniła po raz drugi nazwę na Nicktoons.
Kanał HD został uruchomiony 13 sierpnia 2013 r. I jest dostępny dla kilku dostawców. Podobnie jak inne kanały HD firmy Viacom, każde programowane w formacie 4:3 SD są obsługiwane przez ten kanał. W związku z tym, że sieć wtopiła się w programy Nickelodeon, strona internetowa Nicktoons została zamknięta, a widzom zalecano przejście do Nick.com.
3 września 2014 r. uruchomiono blok programowy NickSports na dwie godziny przed południem. Blok składał się z mieszanki programów o tematyce sportowej i został zainspirowany sukcesem pierwszych i sukcesów Nick Kids 'Choice Sports.
Programy.
Nicktoons nie ogranicza się wyłącznie do emitowania własnych programów marki Nickelodeon, jak swój oryginalny animowany serial telewizyjny (marka, która rzadko była używana przez sam Nickelodeon od czasu uruchomienia kanału Nicktoons). Kanał przez cały czas jego istnienia, coraz częściej wprowadzał programy zorientowane na działanie, których nigdy nie widziano w Nickelodeon, a nawet w ostatnich latach programy na żywo. Podobnie jak siostrzana sieć TeenNick, jest również wykorzystywany jako kanał „wypalania” dla nieudanych lub nisko-ocenianych seriali (głównie animowanych), wcześniej zamówionych i emitowanych w głównej sieci Nickelodeon, wraz z serią zewnętrzną popularną na rynkach zagranicznych, gdzie Viacom dysponuje prawami autorskimi na całym świecie, ale nie oczekuje się, że będą dobrze oceniane w Stanach Zjednoczonych.
NickSports.
Nick Sports jest dwugodzinnym, piątkowym programem antenowym od września 2014 roku, zawierającym głównie programy licencjonowane obejmujące sport, w tym Rob Dyrdek z udziałem "Wild Grinders" i "NFL Rush Zone: Guardians of the Core" wraz z filmami związanymi ze sportem, takimi jak "Bend It Like Beckham", "Cool Runnings" i "Space Jam".
Wersje międzynarodowe.
Kanał Nicktoons został uruchomiony w Wielkiej Brytanii 22 lipca 2002 r; chociaż, w odróżnieniu od wersji amerykańskiej, jest od czasu jego uruchomienia wspierany przez reklamodawców. Również w przeciwieństwie do wersji amerykańskiej nie nadaje on 24 godziny na dobę. Istnieją również inne kanały Nicktoons we Flandrii, Niemczech, Holandii, Hiszpanii i Japonii, zastępując Nick Premium. W dniu 4 lutego 2013 r. wprowadzono wersję Nicktoons w Ameryce Łacińskiej. 30 września 2014 r. wprowadzono afrykańską wersję Nicktoons wraz z Nick Jr. W dniu 15 lutego 2017 r. wprowadzono na Bliskim Wschodzie wersję Nicktoons. Turcja otrzymała swoją wersję programu 20 lutego 2017 r. Nicktoons pojawił się w Polsce od 15 lutego 2018 r.
Inne media.
Marka Nicktoons rozszerza się także na inne media, takie jak gry wideo z postaciami Nicktoons.
Maskotka.
Od 2006 r. do 2009 r. Nicktoons Network używała maskotki robota w reklamach kanału. Maskotka o nazwie "ACOW", która oznacza Animation Capital of the World, była złożoną postacią robota z dużym pojedynczym okiem, animowaną za pomocą „photo-puppetry”. ACOW był szeroko promowany na stronie NicktoonsNetwork.com i został wykorzystany jako część logo „Nicktoons Network: Animation Capital of the World”. Kilka podobnie wyglądających postaci pojawiło się w promocjach dla sieci.

</doc>
<doc id="4175983" url="https://pl.wikipedia.org/wiki?curid=4175983" title="Pałac Cosela">
Pałac Cosela

Pałac Cosela (niem. "Coselpalais") – rokokowy pałac, znajdujący się w Dreźnie, w dzielnicy Innere Altstadt, przy Neumarkt. Jego nazwa pochodzi od nazwiska Fryderyka Augusta Cosela, z inicjatywy którego budynek powstał w latach 1762–1764. Obecnie w pałacu mieszczą się biura oraz dwie restauracje.
Lokalizacja.
Pałac Cosela jest położony na terenie Starego Miasta w Dreźnie, przy Neumarkt, tuż obok Kościoła Marii Panny (Frauenkirche), a także w pobliżu Akademii Sztuk Pięknych i Albertinum. Można się do niego dostać, korzystając z linii tramwajowych nr 1, 2 oraz 4 i wysiadając na przystanku "Altmarkt", z którego dojście do pałacu zajmuje kilka minut.
Historia.
W 1565 roku na obszarze, na którym stoi dziś pałac, wybudowano Wieżę Prochową (niem. "Pulverturm"), służącą do przechowywania prochu. W 1744 roku wieża została rozebrana z powodu pojawiających się na niej rys – zachowano tylko jej piwnice ze sklepieniami. Działkę po wieży saski elektor podarował krajowemu mistrzowi budowlanemu i architektowi, Johannowi Christophowi Knöffelowi, który wybudował na niej w latach 1745–1746 dwa reprezentacyjne barokowe budynki mieszkalne. Budynki te zostały zniszczone podczas wojny siedmioletniej w 1760 roku wskutek dokonanego przez wojska pruskie ostrzału artyleryjskiego miasta. W 1762 roku pozostałości budynków kupił generał Fryderyk August Cosel, syn saskiego elektora i króla Polski, Augusta II Mocnego oraz jego metresy, hrabiny Anny Konstancji Cosel. Na miejscu ruin, w oparciu o istniejącą strukturę budowlaną, do 1764 roku powstał rokokowy pałac, którego budowę generał zlecił architektowi Juliusowi Heinrichowi Schwarzemu. Pałac ten składał się z głównego budynku, odwróconego od Kościoła Marii Panny o dziewięćdziesiąt stopni i posiadającego okazały portal wejściowy oraz szczyt, w którym umieszczony był herb Fryderyka Augusta Cosela oraz dwóch dwukondygnacyjnych skrzydeł, pomiędzy którymi znajdował się mały dziedziniec. Wokół dziedzińca znajdowało się ozdobne ogrodzenie z wykonanymi z piaskowca filarami, zwieńczonymi rzeźbami przedstawiającymi dzieci. Generał Cosel nigdy nie mieszkał w pałacu, jego miejscem zamieszkania była drezdeńska posiadłość, w której zmarł w 1770 roku. W pierwszej połowie XIX wieku gmach wszedł w posiadanie cywilne, w latach 1845–1853 mieścił się w nim Hotel Rosyjski (niem. "Russische Hotel"). W 1853 roku Pałac Cosela stał się własnością państwa saksońskiego, które ulokowało w nim królewski posterunek policji. Po 1901 roku, kiedy to pałac przestał być siedzibą posterunku policji, mieściło się w nim m.in. państwowe biuro budowlane.
Podczas bombardowania w lutym 1945 roku Pałac Cosela został zniszczony wraz z resztą zabudowy drezdeńskiego Neumarkt. Najmniejszych uszkodzeń doznały dwa boczne skrzydła, których odbudowę przeprowadzono w latach 1973–1975. W październiku 1998 roku został położony kamień węgielny pod odbudowę głównego budynku pałacu. Realizowana w sposób wierny rekonstrukcja gmachu, obejmująca oprócz fasad także historyczne wnętrza, takie jak klatka schodowa i sala balowa (niem. "Festsaal") na pierwszym piętrze, zakończyła się w lutym 2000 roku. Po odbudowie większość budynku przeznaczono na cele biurowe, z kolei na jego parterze urządzona została restauracja Grand Café &amp; Restaurant, zaś w piwnicach dawnej Wieży Prochowej – restauracja Pulverturm.
Zwiedzanie.
Nie jest możliwe zwiedzanie całego Pałacu Cosela z uwagi na zajmujące większą jego część biura, niemniej jednak podczas wizyty w restauracji Grand Café &amp; Restaurant można zobaczyć barokowy dziedziniec oraz historyczne pomieszczenia, znajdujące się w skrzydłach pałacu, takie jak pokój porcelanowy (niem. "Porzellanzimmer"), pokój różany (niem. "Rosenzimmer"), pokój lustrzany (niem. "Spiegelzimmer") czy pokój ptasi (niem. "Vogelzimmer"). Z kolei pobyt w restauracji Pulverturm daje możliwość zobaczenia zachowanych, historycznych pozostałości Wieży Prochowej.

</doc>
<doc id="4175984" url="https://pl.wikipedia.org/wiki?curid=4175984" title="Sojusz wielkiej sprawy">
Sojusz wielkiej sprawy



</doc>
<doc id="4175991" url="https://pl.wikipedia.org/wiki?curid=4175991" title="Damir Rastić">
Damir Rastić

Damir Rastić (cyr. Дамир Растић; ur. 23 lipca 1988 w Sjenicy) – serbski biegacz narciarski i biathlonista, zawodnik klubu SK Jelenak.
Kariera biathlon.
Po raz pierwszy na arenie międzynarodowej w biathlonie Milán Szabó pojawił się w 2005 roku, podczas zawodów Pucharu Europy Juniorów w austriackiej miejscowości Obertilliach, zajął 51. biegu indywidualnego rozgrywanego na 15 km. W Pucharze Świata zadebiutował 3 lutego 2007 roku we włoskiej Anterselvie, gdzie zajął 91. miejsce w sprincie (10 km). Pucharowych punktów nigdy nie zdobył.
Biegi narciarskie.
Kariera biegi narciarskie.
Po raz pierwszy na arenie międzynarodowej w biegach narciarskich pojawił się w 18 stycznia 2003 roku, podczas "FIS Race" w greckiej miejscowości Pigadia, gdzie zajął 37. miejsce w sprincie techniką dowolną.
W Pucharze Świata zadebiutował 9 grudnia 2017 roku w Davos, gdzie zajął 104. miejsce w sprincie stylem dowolnym. Pucharowych punktów nie zdobył.
Puchar Świata.
Miejsca na podium.
Rastić nigdy nie stał na podium indywidualnych zawodów Pucharu Świata.

</doc>
<doc id="4175994" url="https://pl.wikipedia.org/wiki?curid=4175994" title="Adoracja Dzieciątka ze świętymi (obraz Tycjana)">
Adoracja Dzieciątka ze świętymi (obraz Tycjana)

Adoracja Dzieciątka ze świętymi (wł. Adorazione del Bambino tra santi) – obraz renesansowego włoskiego malarza Tycjana lub jego ucznia Francesco Vecellio.
Dzieło znajduje się w zbiorach Starej Pinakoteki w Monachium. Artysta przedstawił mistyczną scenę adoracji Dzieciątka Jezus przez grupę trzech świętych: Franciszka z Asyżu, Hieronima oraz Antoniego Opata. Dzieciątko spoczywa na kolanach Matki Bożej, która siedzi ze złożonymi w geście modlitewnym dłoniami.

</doc>
<doc id="4175995" url="https://pl.wikipedia.org/wiki?curid=4175995" title="Alex Pereira">
Alex Pereira

Alexsandro Pereira (ur. 7 lipca 1987 w São Bernardo do Campo) – brazylijski kick-bokser i zawodnik mieszanych sztuk walki (MMA), były mistrz Glory w wadze średniej i półciężkiej. Od 12 listopada 2022 mistrz UFC w wadze średniej.
Życiorys.
Dorastając w Faweli, porzucił szkołę średnią, by w wieku 12 lat rozpocząć pracę w sklepie z oponami. Pod wpływem kolegów zaczął pić i ostatecznie stał się alkoholikiem. W 2009 roku zaczął trenować kickboxing, aby pozbyć się nałogu.
Kariera w kickboxingu.
Wczesna kariera.
Od 2010 startuje w kick-boxingu. Swój pierwszy zawodowy tytuł zdobył 31 marca 2012 zostając mistrzem Brazylii w wadze do 85 kg po pokonaniu Cleia Silvy. 7 lipca 2012 wygrał krajowy turniej WGP wagi do 85 kg pokonując w finale ponownie na punkty Silvę. 
10 listopada tego samego roku w São Paulo stoczył pojedynek z Holendrem Jasonem Wilnisem o mistrzostwo It’s Showtime, który ostatecznie przegrał przez techniczny nokaut w drugiej rundzie.
24 sierpnia 2013 zdobył pas mistrza panamerykańskiego organizacji WAKO Pro w formule K-1 po znokautowaniu Argentyńczyka Matíasa Adaro. 
Pod koniec roku 21 grudnia ponownie wziął udział w turnieju WGP, tym razem ulegając w finale Césarowi Almeidzie na punkty.
Glory.
Na początku 2014 związał się z organizacją Glory, debiutując 8 marca w turnieju pretendentów wagi średniej (do 85 kg) który wygrał, pokonując jednego wieczoru Amerykanina Dustina Jacoby’ego i Ormianina Sahaka Parparjana. W związku z wygranym turniejem 21 czerwca został włączony do kolejnego, mającego wyłonić inauguracyjnego mistrza świata Glory w wadze średniej, jednak rywalizację zakończył już na pierwszym pojedynku ulegając na punkty Rosjaninowi Artiomowi Lewinowi.
3 kwietnia 2015 podczas gali "Glory 20" przegrał w pierwszej walce turnieju pretendentów w rewanżowym starciu z Jasonem Wilnisem, natomiast 25 lipca został mistrzem WGP w wadze 85 kg.
31 lipca 2016 wystąpił dla chińskiej organizacji Kunlun Fight, gdzie przegrał przed czasem z Ukraińcem Arturem Kyszenko. 29 kwietnia 2017 wziął udział w kolejnym turnieju pretendentów Glory, lecz przegrał w finale z Tunezyjczykiem Yousrim Belgarouim jednogłośnie na punkty.
16 września 2017 obronił pas WGP nokautując Maycona Silvę w drugiej rundzie, natomiast niespełna miesiąc później 14 października został mistrzem świata Glory pokonując obrońce tytułu Kanadyjczyka Simona Marcusa jednogłośnie na punkty. Jeszcze w tym samym roku 9 grudnia obronił pas Glory w rewanżowym starciu z Belgarouim którego pokonał przez TKO w trzeciej rundzie.
20 lipca 2018 w drugiej obronie pasa Glory ponownie zmierzył się z Belgarouim, pokonując go przez KO w pierwszej rundzie. 14 września 2018 podczas gali "Glory 58" w Chicago po raz trzeci obronił mistrzostwo wagi średniej, wypunktowując w rewanżu Simona Marcusa.
Pereira wyzwał do walki Artioma Wachitowa o tytuł Glory w wadze półciężkiej na "Glory 77". Wygrał walkę niejednogłośną decyzją, stając się pierwszym zawodnikiem w historii Glory, który jednocześnie posiadał dwa pasy.
Później został pozbawiony tytułu mistrzowskiego w wadze średniej.
W pojedynku rewanżowym z Artiomem Wachitowem na "Glory 78: Arnhem", w swojej pierwszej obronie tytułu przegrał decyzją większościową.
Kariera MMA.
Wczesna kariera.
Przechodząc z kickboxingu, zadebiutował w MMA w 2015 roku, przegrywając walkę przez poddanie. Następnie odnosząc dwa zwycięstwa z rzędu, ogłosił, że podpisał kontrakt na walkę z Diego Henrique da Silvą w brazylijskiej edycji "Dana White’s Contender Series" 10 sierpnia 2018 roku. Pojedynek nie został zmaterializowany, ponieważ Glory nie pozwoliła Pereirze na konkurowanie.
22 października 2020 r. pojawiła się wiadomość, że podpisał kontrakt z Legacy Fighting Alliance. 20 listopada 2020 roku w debiucie zmierzył się przeciwko Thomasowi Powellowi. Wygrał walkę nokautując rywala lewym hakiem.
UFC.
3 września 2021 podpisał z największą organizacją MMA na świecie – UFC. W debiucie zmierzył się przeciwko Andreasowi Michailidisowi 6 listopada 2021 na "UFC 268". Wygrał walkę przez TKO na początku drugiej rundy po tym, jak powalił Michailidisa latającym kolanem. Zwycięstwo przyniosło mu pierwszy bonus za występ wieczoru.
Podczas "UFC Fight Night: Santos vs. Ankalaev" odniósł swoje drugie zwycięstwo w oktagonie, wygrywając jednogłośną decyzją sędziów z Bruno Silvą.
30 lipca 2022 roku na "UFC 277" miał zmierzyć się z Seanem Stricklandem, ale organizacja zdecydowała się przenieść ich pojedynek na "UFC 276" 2 lipca 2022. Pereira znokautował rywala lewym sierpowym w pierwszej rundzie walki. To zwycięstwo przyniosło mu drugą nagrodę za najlepszy "występ wieczoru".
Na listopadowej gali "UFC 281" w "Madison Square Garden" przystąpił do walki o pas mistrzowski UFC, gdzie zmierzył się z panującym mistrzem Israelem Adesanyą, z którym dwukrotnie walczył w formule kickbokserskiej. Zwyciężył przez techniczny nokaut w piątej rundzie, zasypując gradem ciosów słaniającego się na nogach Adesanye i zdobył mistrzostwo wagi średniej. Po gali nowy mistrz otrzymał kolejny bonus za "występ wieczoru".
8 kwietnia 2023 na "UFC 287" dojdzie do jego rewanżu w formule MMA z Israelem Adesanyą.
Życie prywatne.
Ma rdzennych przodków z plemienia Pataxó. Jego pseudonim to Alex „Poatan” Pereira, w języku Tupi „Poatan” oznacza „Kamienne dłonie”. Przydomek nadał mu jego pierwszy trener kickboxingu, Belocqua Wera, który był również pomagał Pereirze w odkryciu jego rdzennych przodków. Jest częścią rdzennej ludności w Brazylii. Jest bratem Aline Pereiry, która jest zawodową kickboxerką w organizacji Glory.
W wolnym czasie ćwiczy łucznictwo.

</doc>
<doc id="4175996" url="https://pl.wikipedia.org/wiki?curid=4175996" title="Bogusław Ogrodnik">
Bogusław Ogrodnik

Bogusław Ogrodnik (ur. 20 lutego 1965 we Wrocławiu) – polski himalaista, pływak, płetwonurek, podróżnik, przedsiębiorca. Rekordzista świata w deniwelacji, czyli różnicy wysokości między dwoma punktami na Ziemi. 
Życiorys.
Ukończył Akademię Wychowanie Fizycznego we Wrocławiu na kierunku trenerskim oraz Wydział Prawa na Uniwersytecie Wrocławskim. Członek Rady Konsultacyjnej Wydziału Wychowania Fizycznego AWF Wrocław,
Polskiego Towarzystwa Medycyny i Techniki Hiperbarycznej, Polskiego Związku Alpinizmu, Channel Swimming &amp; Piloting Federation, International Ice Swimming Association oraz International Association of Nitrox &amp; Technical Divers. 
Osiągnięcia sportowe.
Projekt 9000 m.
Rekordzista Świata w deniwelacji, czyli różnicy wysokości między dwoma punktami na Ziemi zdobycie w 18 maja 2006 r. Mount Everest 8848 m i nurkowanie w Blue Hole na Synaju na 163 m dało rekordowe i nie pobite do tej pory 9011 m różnicy wysokości.
Korona Ziemi.
Zdobywca Korony Ziemi, trzeci  i jak do tej pory jej najszybszy polski zdobywca (3 lata i 11 miesięcy). W jej skład weszły (w kolejności zdobycia) następujące góry:
Nurkowanie.
Brał udział w wielu wyprawach w najdalsze zakątki świata, m.in.: nurkował jako jeden z pierwszych Polaków na wrakowisku poligonu atomowego US Army na Atolu Bikini na Pacyfiku oraz na największym wrakowisku okrętów wojennych armii Japonii na Atolu Chuuk w Mikronezji. Szkolił się w światowym centrum ochrony rekina (Natal Sharks Board) Durban w RPA. Uczestniczył m.in. w takich projektach jak: 
Działalność charytatywna.
Flagi wniesione na szczyty najwyższych gór wszystkich kontynentów ale i inne przedmioty z najodleglejszych zakątków świata przekazuje na aukcje charytatywne. Jak na razie najwyższą wartość osiągnęła flaga ze szczytu Everestu która wylicytowana została za kwotę 50 tys. euro.

</doc>
<doc id="4175997" url="https://pl.wikipedia.org/wiki?curid=4175997" title="Ryan Ellis">
Ryan Ellis

Ryan James Ellis (ur. 3 stycznia 1991 w Hamilton, Ontario, Kanada) – hokeista kanadyjski, gracz ligi NHL, reprezentant Kanady.

</doc>
<doc id="4176013" url="https://pl.wikipedia.org/wiki?curid=4176013" title="Casa Capșa">
Casa Capșa

Casa Capșa – historyczna restauracja w Bukareszcie, w Rumunii, po raz pierwszy założona w 1852 roku. W różnych okresach obejmowała również hotel. Ponownie otwarty jako hotel 17 czerwca 2003. Hotel obejmuje 61 luksusowych pokoi w standardzie pięciu gwiazdek. 
Casa Capșa znajduje się na Calea Victoriei na rogu "Strada Edgar Quinet", naprzeciwko hotelu Capitol i po przekątnej z Palatul Cercului Militar Național.

</doc>
<doc id="4176017" url="https://pl.wikipedia.org/wiki?curid=4176017" title="Mariensztadt">
Mariensztadt



</doc>
<doc id="4176027" url="https://pl.wikipedia.org/wiki?curid=4176027" title="Pałac Czterdziestu Kolumn">
Pałac Czterdziestu Kolumn

Pałac Czterdziestu Kolumn (pers. چهل ستون, "Czehel Sotun") – zespół pałacowo-ogrodowy w Isfahanie, zbudowany w połowie XVII wieku za panowania Abbasa II. Nazwa pochodzi od odbijających się w wodzie lustrzanej sadzawki 20 kolumn głównego pawilonu. W Pałacu Czterdziestu Kolumn safawidzcy władcy przyjmowali zagranicznych posłów, po 1668 roku pałac był też siedzibą szaha Sulejmana.
Historia.
Uważa się, że kompleks pałacowy pochodzi z 1614. Odkryta w 1949 inskrypcja stanowi jednak, że obiekt został ukończony w 1647 pod czujnym okiem Abbasa II. Obecny wygląd pałacu jest wynikiem przebudowy w XVIII wieku po pożarze, który dotknął budowlę w 1706.
16-metrowe kolumny, dawniej malowane i pozłacane, przewieszano płótnem, spryskiwanym wodą różaną, aby nawonić powietrze ogrodu. Ściany głównego pawilonu pokryte były ornamentami z lustrzanego szkła sprowadzanego z Wenecji.
Obecnie w pałacu mieści się muzeum, w którym wystawione są safawidzkie zabytki ceramiczne i metalurgiczne oraz tekstylia. Zachowały się tu też malowidła z XVII i XVIII wieku. Prace na odsłonięciem obrazów były sponsorowane przez Istituto Italiano per il Medio ed Estremo Oriente z Rzymu. Kompozycje przedstawiają krajobraz, kwitnące drzewa, ptaki i jelenia, jak również dworskie sceny biesiadne.
W 2011 obiekt wpisano wraz z kilkoma innymi ogrodami perskimi w Iranie na listę światowego dziedzictwa kulturalnego UNESCO.

</doc>
<doc id="4176029" url="https://pl.wikipedia.org/wiki?curid=4176029" title="Czehel Sotun">
Czehel Sotun



</doc>
<doc id="4176030" url="https://pl.wikipedia.org/wiki?curid=4176030" title="Jakub Książek">
Jakub Książek

Jakub Książek (ur. 2 kwietnia 1998) – polski pływak specjalizujący się w stylu dowolnym.
Kariera sportowa.
W 2017 roku na mistrzostwach Europy na krótkim basenie w Kopehadze zdobył brązowy medal w sztafecie 4 × 50 m stylem dowolnym wraz z Pawłem Juraszkiem, Filipem Wypychem i Konradem Czerniakiem. Polacy czasem 1:24,44 poprawili także rekord kraju.

</doc>
<doc id="4176031" url="https://pl.wikipedia.org/wiki?curid=4176031" title="Czehel sotun">
Czehel sotun



</doc>
<doc id="4176040" url="https://pl.wikipedia.org/wiki?curid=4176040" title="Freedom's Rise">
Freedom's Rise



</doc>
<doc id="4176042" url="https://pl.wikipedia.org/wiki?curid=4176042" title="Targi Stomatologiczne KRAKDENT w Krakowie">
Targi Stomatologiczne KRAKDENT w Krakowie



</doc>
<doc id="4176043" url="https://pl.wikipedia.org/wiki?curid=4176043" title="Greg Holmes">
Greg Holmes



</doc>
<doc id="4176045" url="https://pl.wikipedia.org/wiki?curid=4176045" title="Ephrem Yousif Abba Mansoor">
Ephrem Yousif Abba Mansoor

Ephrem Yousif Abba Mansoor (ur. 18 czerwca 1951 w Al-Hamdanijja) – iracki duchowny Kościoła katolickiego obrządku syryjskiego, od 2011 arcybiskup Bagdadu.
Życiorys.
Święcenia prezbiteratu przyjął 30 czerwca 1978. 1 marca 2011 został mianowany arcybiskupem Bagdadu. Sakry udzielił mu 16 kwietnia 2011 syryjskokatolicki patriarcha Antiochii Ignacy Józef III Younan, któremu towarzyszyli syryjski emerytowany arcybiskup Bagdadu Athanase Matti Shaba Matoka, syryjski tytularny arcybiskup Tagritum Jules Mikhael Al-Jamil oraz syryjski arcybiskup Mosulu Basile Georges Casmoussa.

</doc>
<doc id="4176047" url="https://pl.wikipedia.org/wiki?curid=4176047" title="Mistrzostwa Europy w Biegach Przełajowych 2017">
Mistrzostwa Europy w Biegach Przełajowych 2017

24. Mistrzostwa Europy w Biegach Przełajowych – zawody lekkoatletyczne w biegach przełajowych, które odbyły się 10 grudnia 2017 w mieście Šamorín na Słowacji.
Po raz pierwszy w historii tej imprezy została rozegrana sztafeta mieszana 4 × 1,5 km. Drugą zmianą w regulaminie zawodów było zmniejszenie z czterech do trzech zawodników punktujących dla konkurencji drużynowych.

</doc>
<doc id="4176056" url="https://pl.wikipedia.org/wiki?curid=4176056" title="The Best of (album Ani Dąbrowskiej)">
The Best of (album Ani Dąbrowskiej)

The Best of – album kompilacyjny polskiej piosenkarki Ani Dąbrowskiej. Wydawnictwo ukazało się 10 listopada 2017 nakładem wytwórni muzycznej Sony Music Entertainment Poland. Materiał zgromadzony na płycie składa się z piętnastu utworów. Jest to składanka największych przebojów piosenkarki.
Nagrania dotarły do 2. miejsca polskiej listy sprzedaży – OLiS. Wydawnictwo uzyskało status podwójnie platynowej płyty, przekraczając liczbę 60 tysięcy sprzedanych kopii. 
Promocję "The Best of" rozpoczęto w październiku 2017, wraz z premierą głównego promującego singla – „Z Tobą nie umiem wygrać”. 
W marcu 2018 piosenka „Z Tobą nie umiem wygrać” uzyskała nominację do nagrody polskiego przemysłu fonograficznego Fryderyka w kategorii „Utwór roku”.
Lista utworów.
Opracowano na podstawie materiału źródłowego.

</doc>
<doc id="4176060" url="https://pl.wikipedia.org/wiki?curid=4176060" title="Jaskinia Ucho Olki">
Jaskinia Ucho Olki



</doc>
<doc id="4176063" url="https://pl.wikipedia.org/wiki?curid=4176063" title="Reprezentacja Królestwa Serbów, Chorwatów i Słoweńców w piłce nożnej mężczyzn">
Reprezentacja Królestwa Serbów, Chorwatów i Słoweńców w piłce nożnej mężczyzn



</doc>
<doc id="4176065" url="https://pl.wikipedia.org/wiki?curid=4176065" title="Władysław Łoskiewicz">
Władysław Łoskiewicz

Władysław Łoskiewicz (ur. 29 grudnia 1891, zm. 4 sierpnia 1956) – polski uczony, specjalista w dziedzinie metaloznawstwa i obróbki cieplnej stali.
Życiorys.
Uzyskał stopień inżyniera metalurga na Politechnice Petersburskiej. Studia uzupełnił w Paryżu na Sorbonie. Od 1923 wykładał na Akademii Górniczej w Krakowie. Początkowo pracował jako asystent w Katedrze Metalografii na Wydziale Hutniczym. Kolejno uzyskiwał doktorat (1930), profesurę nadzwyczajną (1931) i profesurę zwyczajną (1936). W latach 1945-1956 kierował Katedrą Metalurgii i Obróbki Termicznej. Był prodziekanem Wydziału Hutniczego (1936–1938) i Wydziału Metalurgicznego (1951–1952) oraz dziekanem Wydziałem Hutniczego (1934–1936 i 1948–1950). Kierował też biblioteką uczelnianą (1945-1947) Organizator przemysłu metali lekkich po II wojnie światowej. Publikował z zakresu przerobu metali lekkich i ich stopów. Uchwałą Prezydium Krajowej Rady Narodowej z 15 listopada 1946 został odznaczony Złotym Krzyżem Zasługi "za włożone przy zabezpieczeniu mienia państwowego". Pochowany na Cmentarzu Rakowickim.

</doc>
<doc id="4176069" url="https://pl.wikipedia.org/wiki?curid=4176069" title="Cuckmere">
Cuckmere

Cuckmere (ang. "Cuckmere River") – rzeka w południowo-wschodniej Anglii, w hrabstwie East Sussex. Długość rzeki wynosi około 32 km.
Źródło rzeki znajduje się w północnej części parku Heathfield Park, na wschód od miasta Heathfield. W górnym biegu rzeka płynie na południe, dalej skręca na południowy zachód. Przepływa przez miasto Hailsham i wieś Alfriston. Uchodzi do kanału La Manche, na wschód od miasta Seaford, na terenie parku narodowego South Downs. Na wschód od ujścia rozciąga się pasmo klifów Seven Sisters.

</doc>
<doc id="4176070" url="https://pl.wikipedia.org/wiki?curid=4176070" title="Notte e giorno faticar">
Notte e giorno faticar

Notte e giorno faticar (z języka włoskiego: "Uganiać się dniem i nocą") – introdukcja (oryg. Introduzione) z tekstem w języku włoskim, z pierwszego aktu opery z muzyką Wolfganga A. Mozarta i librettem Lorenza Da Pontego "Don Giovanni". Aria przeznaczona jest dla śpiewaka wykonującego rolę Leporella (bas), służącego głównego, tytułowego bohatera opery. Szerzej, obejmuje ona również duet Don Giovanniego i Donny Anny oraz rozmowę, czy ściślej utarczkę słowną i pojedynek Don Giovanniego z Komandorem, ojcem Donny Anny.
Leporello przechadza się w pobliżu rezydencji Komandora w Sewilli. Jego pan, Don Giovanni, postanowił właśnie zakraść się do sypialni córki Komandora, Donny Anny podszywając się pod jej narzeczonego Don Ottavia. Sługa uskarża się na swój los, ma dość życia w trudzie i gotowości do czuwania nawet przy niepogodzie, niedosypiając i niedojadając, a do tego bycia niedocenianym. Także i on chciałby być wielkim panem i móc robić co chce, ot, choćby uwodzić kobiety, jak czyni to Don Giovanni. 
Duet Don Giovanniego z Donną Anną jest częściowo paralelny z w zasadzie niezależną arią Leporella. Dopiero nadejście Komandora kończy praktycznie całą introdukcję. Sługa odezwie się jeszcze, gdy zakończy się pojedynek, pytając Don Giovanniego o to, kto jest martwy, on czy Komandor.
Obsada premier.
Podczas światowej prapremiery 29 października 1787 w Teatrze Nostitza w Pradze jako Leporello wystąpił Felice Ponziani. W zmienionej nieco wiedeńskiej wersji opery, której premiera miała miejsce 7 maja 1788, rolę Leporella wykonywał Francesco Benucci.

</doc>
<doc id="4176072" url="https://pl.wikipedia.org/wiki?curid=4176072" title="Garth Marenghi's Darkplace">
Garth Marenghi's Darkplace



</doc>
<doc id="4176074" url="https://pl.wikipedia.org/wiki?curid=4176074" title="Deportivo Rionegro">
Deportivo Rionegro



</doc>
<doc id="4176076" url="https://pl.wikipedia.org/wiki?curid=4176076" title="Język haseł przedmiotowych (JHP)">
Język haseł przedmiotowych (JHP)



</doc>
<doc id="4176077" url="https://pl.wikipedia.org/wiki?curid=4176077" title="Wojna w Zatoce Perskiej (ujednoznacznienie)">
Wojna w Zatoce Perskiej (ujednoznacznienie)



</doc>
<doc id="4176078" url="https://pl.wikipedia.org/wiki?curid=4176078" title="Targ Rybny">
Targ Rybny

Targ rybny – plac targowy, na którym podstawowy asortyment stanowią ryby konsumpcyjne

</doc>
<doc id="4176079" url="https://pl.wikipedia.org/wiki?curid=4176079" title="Operacja Desert Storm">
Operacja Desert Storm



</doc>
<doc id="4176081" url="https://pl.wikipedia.org/wiki?curid=4176081" title="János Brenner">
János Brenner

János Brenner (ur. 27 grudnia 1931 roku w Szombathely, zm. 14 grudnia 1957 w Rabakethely) – węgierski duchowny rzymskokatolicki, cysters, błogosławiony Kościoła katolickiego.
Życiorys.
Wywodził się z religijnej rodziny, dwóch jego braci również zostało księżmi. Pobierał edukację w szkole cysterskiej. Wstąpił do zakonu cysterów w 1948 roku w miejscowości Zirc i przyjął imię Anastazjusz. Z racji prześladowań, jakie spotykały instytucje religijne ze strony władzy komunistycznej, formację duchową odbywał w ukryciu. Kilka miesięcy po rozpoczęciu nowicjatu w zakonie wstąpił do seminarium, a cysterską formację duchową kontynuował korespondecyjnie. W 1955 roku złożył śluby zakonne i otrzymał święcenia kapłańskie. 14 grudnia 1957 roku, będąc w drodze do sąsiedniego miasta, aby udzielić sakramentu namaszczenia chorych, został napadnięty w lesie znajdującym się za miejscowością Rabakethely i 32-krotnie ugodzony nożem.
W miejscu jego śmierci zbudowano w 1989 roku kaplicę Dobrego Pasterza, która stała się miejscem pielgrzymek. Należąca doń zakrwawiona komża zachowała się jako relikwia. W listopadzie 2017 roku Franciszek uznał go za męczennika. Proces beatyfikacyjny rozpoczął się podczas pontyfikatu papieża Jana Pawła II 14 lutego 2001 r. Papież Franciszek potwierdził 8 listopada 2017 r., że Brenner zmarł "in odium fidei" (w nienawiści do wiary) i zatwierdził beatyfikację zmarłego kapłana. Beatyfikacja nastąpiła 1 maja 2018 na placu przed katedrą w Szombathely, podczas uroczystej mszy świętej, którą sprawował w imieniu papieża Franciszka legat papieski kard. Angelo Amato.

</doc>
<doc id="4176083" url="https://pl.wikipedia.org/wiki?curid=4176083" title="Andrij Antoniuk">
Andrij Antoniuk

Andrij Wasylowycz Antoniuk (ukr. Андрій Васильович Антонюк; ur. 29 września 1994 w Tarnopolu) – ukraiński zapaśnik startujący w stylu klasycznym. Wojskowy mistrz świata z 2017. Trzeci na MŚ i ME U-23 w 2017. Wicemistrz świata juniorów w 2013. Wicemistrz Ukrainy w 2016 roku.

</doc>
<doc id="4176085" url="https://pl.wikipedia.org/wiki?curid=4176085" title="UNI Opole">
UNI Opole

UNI Opole S.A. – drużyna siatkówki kobiet, utworzona przy Uniwersytecie Opolskim, od października 2021 funkcjonująca niezależnie jako Spółka Akcyjna. W sezonie 2016/2017 sponsorem tytularnym drużyny była Energetyka Cieplna Opolszczyzny S. A., więc zespół występował pod nazwą ECO AZS UNI Opole. Od początku istnienia uniwersyteckiej drużyny, jej trenerem był Patryk Fogel. Od sezonu 2018/2019 drużynę trenuje Nicola Vettori.
Historia.
UNI Opole powstało w 2016 roku z inicjatywy rektora Uniwersytetu Opolskiego, prof. Marka Masnyka, we współpracy ze Stowarzyszeniem Miłośników Siatkówki w Opolu i strategicznym sponsorem Energetyką Cieplną Opolszczyzny. W sezonie 2016/2017 zespół występował w II lidze siatkówki kobiet, gdzie poniósł zaledwie trzy porażki i awansował do turnieju finałowego o awans do I ligi siatkówki. W organizowanym we własnej hali turnieju, UNI pokonało wszystkich rywali, zdobywając tym samym mistrzostwo II ligi i awans do wyższej klasy rozgrywkowej.
Mimo tak dobrych wyników sportowych, ze sponsorowania klubu wycofała się Energetyka Cieplna Opolszczyzny. Drużyna pod zmienioną – aktualną – nazwą UNI Opole, przystąpiła w sezonie 2017/2018 do rozgrywek w I lidze kobiet. W sezonie 2020/2021 zespół wygrał rozgrywki I ligi kobiet, pokonując w finale Stal Mielec i tym samym awansował do rozgrywek Tauron Ligi.
Bilans sezon po sezonie.
Poziom rozgrywek:

</doc>
<doc id="4176092" url="https://pl.wikipedia.org/wiki?curid=4176092" title="Jewhenij Saweta">
Jewhenij Saweta

Jewhenij Fedorowycz Saweta (ukr. Євгеній Федорович Савета; ur. 12 stycznia 1994) – ukraiński zapaśnik startujący w stylu klasycznym. Zajął ósme miejsce na mistrzostwach świata w 2021. Siódmy na mistrzostwach Europy w 2021. Brązowy medalista wojskowych MŚ z 2017. Mistrz Ukrainy w 2016 roku.

</doc>
<doc id="4176094" url="https://pl.wikipedia.org/wiki?curid=4176094" title="Włodzimierz Maserok">
Włodzimierz Maserok

 
Włodzimierz Maserok (ur. 1958) – polski koszykarz występujący na pozycji skrzydłowego, trzykrotny medalista mistrzostw Polski.

</doc>
<doc id="4176102" url="https://pl.wikipedia.org/wiki?curid=4176102" title="Grzegorz Pluciński">
Grzegorz Pluciński

 
Grzegorz Pluciński (ur. 1955) – polski koszykarz występujący na pozycji obrońcy, trzykrotny medalista mistrzostw Polski.

</doc>
<doc id="4176103" url="https://pl.wikipedia.org/wiki?curid=4176103" title="Widze Łowczyńskie">
Widze Łowczyńskie

Widze Łowczyńskie (; ) – wieś na Białorusi, w rejonie brasławskim obwodu witebskiego, około 41 km na południowy zachód od Brasławia.
Historia.
Obszerne dobra Widze książę Zygmunt Kiejstutowicz nadał trzem braciom: Dowgirdowi, Daukszowi i Naruszowi. Przez dłuższy czas własność tych ziem utrzymali potomkowie Narusza – Naruszewicze, którzy założyli miasteczko Widze. W XVI wieku część majątku z miasteczkiem kupiła rodzina Gasztołdów herbu Abdank, natomiast Naruszewicze zachowali sobie majątek z dworem oddalonym o około 3 km na południowy zachód od Widzów. W I połowie XVII wieku właścicielem majątku był Jan Naruszewicz (~1580–1616), łowczy litewski, i możliwe, że właśnie od jego stanowiska nazwano ten majątek (pierwsze pojawienie się komponentu "Łowczyńskie" datowane jest na 1586 rok). Jego córka Helena Aleksandra wyszła w 1661 roku za Augustyna Wawrzeckiego, podczaszego mińskiego, wnosząc mu w posagu m.in. ten majątek. Po nich Widze Łowczyńskie odziedziczył ich syn Władysław Jan Kazimierz, podstoli miński żonaty z Marianną z Kostrowickich. Ich syn Felicjan, miecznik brasławski, jego syn Stanisław Jakub żonaty z Anną z Sielickich i ich syn Michał Wawrzecki (1785–1846), wojski brasławski byli kolejnymi właścicielami majątku. Częstym gościem był tu wtedy Tomasz Wawrzecki, ostatni Najwyższy Naczelnik Siły Zbrojnej Narodowej w czasie insurekcji kościuszkowskiej, który tu się leczył wodami jeziora Smerdis (którego nazwa związana była z zapachem siarkowodoru) i który tu zmarł (jest pochowany w Widzach). Mieszkali tu również w okolicach 1817 roku: Józef Kopeć, również bohater powstania, i Adam Mickiewicz, który, będąc wtedy studentem, odwiedzał tu swego wuja Majewskiego, będącego ekonomem w majątku Wawrzeckich.
Ostatnim Wawrzeckim dziedzicem tego majątku był w latach 1820–1846 syn Michała, Michał junior (1785–1846), żonaty z Katarzyną z Łopacińskich. Ich córka Emilia (1812–1878), wychodząc za Tomasza Mineykę (1808–1855), marszałka szlachty guberni wileńskiej, wniosła mu Widze Łowczyńskie w posagu. Mineykowie wykorzystali uzdrowicielską renomę jeziora Smerdis i założyli tu uzdrowisko, zwane Łazienkami, działające do końca XIX wieku (obecnie jezioro, nad którym są Widze Łowczyńskie i nad którym jest dwór, nazywa się Łazienki). W latach 60. XIX wieku było tu 60 wanien, w których moczyli się kuracjusze, zatrudniano lekarzy. Po Tomaszu kolejnym właścicielem majątku był jego syn Bronisław (1846–1887), a następnie syn Bronisława Władysław (1876–1952) żonaty z Marią z Oskierków (1878–1961), córką Aleksandra Oskierki (1830–1911), członka Rządu Narodowego w czasie powstania styczniowego, który tu zmarł. Władysław i Maria byli ostatnimi właścicielami majątku przed 1939 rokiem.
Po III rozbiorze Polski w 1795 roku Widze Łowczyńskie, wcześniej należące do województwa brasławskiego Rzeczypospolitej (a przed 1793 rokiem – do województwa wileńskiego), znalazły się na terenie powiatu brasławskiego (ujezdu) guberni wileńskiej Imperium Rosyjskiego, a od 1843 roku – powiatu nowoaleksandrowskiego guberni kowieńskiej. Po ustabilizowaniu się granicy polsko-radzieckiej w 1921 roku Widze Łowczyńskie wróciły do Polski, znalazły się w gminie Widze w powiecie brasławskim. Od 13 kwietnia 1922 roku gmina Widze należała do objętej władzą polską Ziemi Wileńskiej, przekształconej 20 stycznia 1926 roku w województwo wileńskie. Od 1945 roku – w ZSRR, od 1991 roku – na terenie Republiki Białorusi.
W 1859 roku działał tu młyn wodny, w majątku mieszkały 34 osoby, 
Dwór.
Prawdopodobnie Stanisław Jakub Wawrzecki zbudował tu w końcu XVIII wieku dwór, który został przebudowany w 1900 roku przez Władysława Mineykę według projektu Tadeusza Rostworowskiego. Dwór, choć prawie w ruinie, zachował się do dziś. Jest to dom dziewięcioosiowy, parterowy, drewniany, na planie prostokąta, na wysokiej podmurówce, kryjącej wysokie piwnice, szczególnie od strony ogrodowej, sprawiając wrażenie, że od tej strony dom jest dwukondygnacyjny. Jest przykryty płaskim, gładkim, czterospadowym dachem. Od frontu klasycystyczna elewacja jest podwyższona o pół elewacji w części środkowej, która jest poprzedzona portykiem, którego cztery kolumny w wielkim porządku podtrzymują spłaszczony trójkątny szczyt. Od strony ogrodu głównym elementem elewacji jest wydatny neorenesansowy ryzalit dobudowany w 1900 roku. Obie kondygnacje ryzalitu mają trójarkadowe galerie. Kiedyś z górnej kondygnacji ryzalitu do ogrodu prowadziły w boki schody, dziś są zarwane i zarośnięte krzakami.
Przed II wojną światową wnętrza dworu były bogato wyposażone. Na ścianach wisiały cenne obrazy, m.in. Jana Rustema, Tadeusza Rostworowskiego, Szymona Czechowicza ("Święty Józef") i kilka obrazów szkół holenderskiej i francuskiej.
Przed domem jest gazon, a na wprost dworu jest ruina bramy. Zabudowania gospodarcze stanowią osobny dziedziniec. Jednym z ich jest piekarnia o podobnej architekturze jak dwór (możliwe, że była to pierwotna siedziba właścicieli) – jest to murowany, siedmioosiowy budynek. Jego portyki zostały rozebrane po 1945 roku (frontowy portyk miał nietypowe 5 kolumn). Spośród innych budynków zachowała się stajnia, ruina spichlerza z frontowym podcieniem i karczma.
Dwór jest otoczony parkiem o powierzchni 4,5 ha schodzącym stromo ku jezioru. Park jest obecnie pomnikiem przyrody. W parku znajduje się duży kamień z wyrytymi słowami „Ewa” i „Zaza”, upamiętniający pochowane tu zwierzęta jednego z właścicieli majątku: klacz Ewę i sukę Zazę.
W czasie I wojny światowej we dworze funkcjonował niemiecki szpital wojskowy. Po 1945 roku w majątku utworzono kołchoz, a we dworze działał dom dziecka, później szkoła, a ostatnio przedszkole.
Obecnie kompleks dworsko-parkowy jest historyczno-kulturalnym zabytkiem Białorusi o numerze ewidencyjnym 212Г000182.
Majątek Widze Łowczyńskie został opisany w 4. tomie (wraz z uzupełnieniem w 11. tomie) "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4176105" url="https://pl.wikipedia.org/wiki?curid=4176105" title="Rialto">
Rialto



</doc>
<doc id="4176107" url="https://pl.wikipedia.org/wiki?curid=4176107" title="Lubomyr Sahaluk">
Lubomyr Sahaluk

Lubomyr Wałetynowycz Sahaluk (ukr. Любомир Валентинович Сагалюк; ur. 6 września 1988) – ukraiński zapaśnik startujący w stylu wolnym. Zajął dziewiąte miejsce na mistrzostwach świata w 2019. Piętnasty na mistrzostwach świata w 2017. Dziewiąty na mistrzostwach Europy w 2014. Brązowy medalista wojskowych MŚ z 2017 roku.

</doc>
<doc id="4176108" url="https://pl.wikipedia.org/wiki?curid=4176108" title="Rother (dopływ La Manche)">
Rother (dopływ La Manche)

Rother (ang. "River Rother", także "Eastern Rother") – rzeka w południowo-wschodniej Anglii, w hrabstwie East Sussex, na krótkim odcinku wyznaczająca granicę z hrabstwem Kent. Długość rzeki wynosi 56 km.
Źródło rzeki znajduje się na południe od wsi Rotherfield, na wysokości około 150 m n.p.m. Rzeka płynie w kierunku wschodnim, przepływa w pobliżu wsi Mayfield, Robertsbridge i Northiam. W końcowym biegu rzeka skręca na południe, przepływa przez miasto Rye i uchodzi do kanału La Manche w pobliżu wsi Rye Harbour.

</doc>
<doc id="4176109" url="https://pl.wikipedia.org/wiki?curid=4176109" title="Rother">
Rother



</doc>
<doc id="4176112" url="https://pl.wikipedia.org/wiki?curid=4176112" title="Gework Sahakian">
Gework Sahakian

Gework Sahakian, także Geworg Sahakjan (orm. Գեւորգ Սահակյան; ur. 15 stycznia 1990 w Wagharszapat) – ormiański i od 2016 roku polski zapaśnik startujący w stylu klasycznym. Brązowy medalista mistrzostw świata w 2018 i 2021. Wicemistrz Europy w 2019; piąty w 2018. Złoty medalista wojskowych MŚ z 2014 i brązowy w 2013. Ósmy w Pucharze Świata w 2012 i dziesiąty w 2014. Trzeci na ME juniorów w 2010 roku.

</doc>
<doc id="4176114" url="https://pl.wikipedia.org/wiki?curid=4176114" title="Kiwaczek (film 1971)">
Kiwaczek (film 1971)



</doc>
<doc id="4176119" url="https://pl.wikipedia.org/wiki?curid=4176119" title="Złoty Kluczyk, czyli niezwykłe przygody Pajacyka Buratina">
Złoty Kluczyk, czyli niezwykłe przygody Pajacyka Buratina



</doc>
<doc id="4176121" url="https://pl.wikipedia.org/wiki?curid=4176121" title="Clarisse Nomaye">
Clarisse Nomaye

Clarisse Nomaye z domu Nandogngar – adwokat z wykształcenia, czadyjska pisarka i poetka. Dołączyła do ekskluzywnego kręgu kobiet-pisarzy z Czadu dzięki powieści „L'amitié sans frontiere” („Przyjaźń bez granic”), wydanej przez Edilivres. W debiutanckiej powieści ukazuje cud przyjaźni między trzema kobietami z różnych środowisk społecznych. Umiejętnie łączy tradycje narodu z nowoczesnością. Użyte nazwy miast i postaci są w jej ojczystym języku, „nang-nda”. 
W 2015 wydała tomik wierszy „Femme tchadienne, femme de toute part” („Czadyjska kobieta, kobieta ze wszystkich stron”), poświęcony czadyjskim kobietom. Porusza w nim kwestie wczesnego małżeństwa, gwałtu i różnych form przemocy wobec kobiet, apeluje o wzmocnienie pozycji kobiet i ich emancypację. 
W 2017 jury Nagrody Literackiej Josepha Brahima Seida przyznało jej specjalną nagrodę za zaangażowanie w dziedzinie literatury. 

</doc>
<doc id="4176123" url="https://pl.wikipedia.org/wiki?curid=4176123" title="Altantsetseg Battsetseg">
Altantsetseg Battsetseg



</doc>
<doc id="4176124" url="https://pl.wikipedia.org/wiki?curid=4176124" title="Gan-ochir Urtnasar">
Gan-ochir Urtnasar



</doc>
<doc id="4176125" url="https://pl.wikipedia.org/wiki?curid=4176125" title="Andreii Antoniuk">
Andreii Antoniuk



</doc>
<doc id="4176126" url="https://pl.wikipedia.org/wiki?curid=4176126" title="Evgeni Saveta">
Evgeni Saveta



</doc>
<doc id="4176127" url="https://pl.wikipedia.org/wiki?curid=4176127" title="Liubomyr Sagaliuk">
Liubomyr Sagaliuk



</doc>
<doc id="4176128" url="https://pl.wikipedia.org/wiki?curid=4176128" title="Gevorg Sahakyan">
Gevorg Sahakyan



</doc>
<doc id="4176132" url="https://pl.wikipedia.org/wiki?curid=4176132" title="Hermann Herrenberger">
Hermann Herrenberger

Hermann Herrenberger (ur. 18 kwietnia 1881 w Ulm nad Dunajem, zm. 9 lipca 1953 w Fürth) – naczelny miejski radca budowlany, w niem. "(Ober-)Stadtbaurat" (architekt miejski).
Życiorys.
Był synem dyrektora Muzeum Miejskiego w Ulm.
W latach 1914–1917 wzniesiono według jego projektu (pracował pod kierownictwem miejskiego radcy budowlanego Adolfa Stahla), z pomocą architektów Hermann Klotha i Häckera, gmach szkoły powszechnej ("Volksschule") przy dzisiejszej ul. Garbary 82.
Inspiracją była architektura miast północnoniemieckich takich jak Hamburg i Lubeka.
Wcześniej powstała sala gimnastyczna szkoły przy obecnej ul. Juliusza Słowackiego 54/60, następnie pawilon D szkoły przy ul. Kazimierza Jarochowskiego 1.
Projekty budynków dla tych szkół powstały w Miejskim Urzędzie Budowlanym, pod kierunkiem miejskich radców budowlanych: Fritza Teubnera (szkoły powszechnej – Volksschule VIII, XIII) i Adolfa Stahla (XIII, XV). Pomysły rozwiązań przestrzennych pochodziły również od miejskich inspektorów budowlanych: Hermanna Herrenbergera (XV Szkoła Ludowa i ostatni, oznaczony literą D, pawilon szkoły XIII).
Zabudowę w systemie pawilonowym wprowadził w Poznaniu Fritz Teubner (XIII szkoła powszechna). W projektowaniu budynków szkolnych z urzędnikami budowlanymi współpracowali architekci: Hermann Kloth (VIII, XV szkoła powszechna), Häcker (XV), Joseph Leimbach i F.d'Hargues (VIII). Idea rozwiązania przestrzennego pochodziła zwykle od urzędników komunalnych: miejskiego radcy budowlanego, a niekiedy od miejskiego inspektora budowlanego. Pracami projektowymi kierował miejski radca budowlany. Urzędnik sporządzał pierwsze szkice projektowe, uzgadniając przedstawiony przez zleceniodawcę program użytkowy ze standardowym, bądź mniej lub bardziej zindywidualizowanym rozwiązaniem planu i bryły. Na podstawie zachowanych materiałów archiwalnych trudno dokładnie określić udział architektów – przedstawicieli wolnego zawodu – w kształtowaniu planu i bryły budowli. Współpracujący z urzędnikami budowlanymi architekci skupiali się głównie na opracowaniu poszczególnych elementów architektonicznych oraz detalu elewacji i wnętrz. Korygowali projekty pod względem estetycznym i mieli istotny wpływ na ostateczny kształt użytych środków wyrazowych.
Do Fürth powrócił w 1920, po zakończeniu działalności zawodowej w miastach: Osnabrück, Hamburg i Poznań.
W latach 1920–1945 pracował jako naczelny miejski radca budowlany w Fürth.

</doc>
<doc id="4176137" url="https://pl.wikipedia.org/wiki?curid=4176137" title="Totsuka">
Totsuka

 – jedna z 18 dzielnic Jokohamy, stolicy prefektury Kanagawa, w Japonii. Ma powierzchnię 35,79 km². W 2020 r. mieszkało w niej osób, w gospodarstwach domowych (w 2010 r. osób, w gospodarstwach domowych).
Dzielnica została założona 1 kwietnia 1939 roku. Położona jest w południowo-wschodniej części miasta. Graniczy z dzielnicami Sakae, Hodogaya, Minami, Asahi, Kōnan, Izumi, a także z miastami Kamakura i Fujisawa. Na jej terenie znajdują się uczelnie Meiji Gakuin University i Yokohama College of Pharmacy.

</doc>
<doc id="4176138" url="https://pl.wikipedia.org/wiki?curid=4176138" title="Stożkówka półkulista">
Stożkówka półkulista

Stożkówka półkulista ("Conocybe semiglobata" Kühner &amp; Watling) – gatunek grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował Władysław Wojewoda w 2003 r..
Morfologia.
Średnica 0,7-2,4 cm, kształt półkulisty lub nisko wypukły, czasami z garbkiem. Brzeg prążkowany. Powierzchnia gładka, matowa,o barwie od żółtobrązowej przez rdzawobrązową do brązowej, u starszych okazów blaknąca do ochrowej.
Średnio gęste, ochrowe, czasami bardzo ciemne.
Wysokość 2,5-9,5 cm, grubość do 2 mm, cylindryczny, rozszerzający się przy podstawie. Powierzchnia gładka, początkowo o barwie od białawej do jasnopomarańczowej, potem ciemniejsza.
Zarodniki o rozmiarach (9,94) 10,72- 12,90 (13,84) × (5,39) 6,04-7,14 (7,36) µm, średnio 11,96 × 6,6 µm, o ścianie grubości do 0,9 μm. Pora rostkowa jedna, o średnicy 1,7-2,0 μm, środkowa, lekko wypukła. Podstawki 18.1-21.2 × 8.8-10 μm, maczugowate, 4-zarodnikowe. Cheilocystydy lecytynowe (14,0) 15,5-12,5 (21,7) × (8,1) 8,2-9,9 (10,3) μm, średnio 18,0 × 9,0 μm. Posiadają główkę o średnicy (3,2) 3,6-4,9 (5,1) μm, średnio 4,2 μm osadzoną na szyjce o długości (0,7) 1,0-2,5 (3,1) μm, średnio 1,8 μm. Brak pleurocystyd. Trama złożona z walcowatych strzępek o średnicy 2-4 μm, pomieszanych z innymi, nabrzmiałymi strzępkami o średnicy do 14 μm. Komórki skórki kapelusza wrzecionowate, o rozmiarach 28,2-31,9 × 12,1-15,3 μm, z brązowawo zabarwioną stopą. Liczne pileocystydy o rozmiarach 27,7-37,6 × 5,1-7,6 μm, średnio 26 × 7 μm. Posiadają główkę o średnicy (3,2) 4-5 μm, średnio 4,5 μm osadzoną na szyjce o długości 8,7-13.0 μm, średnio 10,5 μm. Kaulocystydy również liczne, (14,3) 15,5-27,0 (31,7) × (6,2) 6,5-9,5 (10,1) μm, średnio 31,38 × 6,43 μm, o główce (4,7-5,5 μm, średnio 5,17 μm i szyjce (1,4) 1,7-5,7 (6,6) μm, średnio 10,7 μm. Obecne sprzążki.
Występowanie i siedlisko.
Znane jest występowanie stożkówki półkulistej głównie w Europie. Jest tutaj szeroko rozprzestrzeniona; występuje od Hiszpanii po Islandię i około 65° szerokości geograficznej na Półwyspie Skandynawskim. Poza tym notowana w stanie Illinois w USA. W Europie jest gatunkiem częstym. W piśmiennictwie naukowym na terenie Polski podano liczne stanowiska.
Rośnie na ziemi na łąkach, pastwiskach, polach uprawnych, w ogrodach, na nieużytkach, w lasach liściastych i iglastych, na obrzeżach lasów. Owocniki wytwarza od lipca do listopada.
Znaczenie.
Saprotrof. Wśród stożkówek nie ma grzybów jadalnych, niektóre są trujące. Również stożkówka półkulista jest grzybem trującym lub niejadalnym.

</doc>
<doc id="4176139" url="https://pl.wikipedia.org/wiki?curid=4176139" title="Conocybe semiglobata">
Conocybe semiglobata



</doc>
<doc id="4176142" url="https://pl.wikipedia.org/wiki?curid=4176142" title="Centrum (grupa poetycka)">
Centrum (grupa poetycka)

Centrum – polska grupa poetycka działająca w Łodzi w latach 1967–1971.
Grupa wpisywała się w nurt Nowej Fali. Członkowie grupy uważali, że poezja nie powinna ograniczać się do sfer estetycznych, ale także zajmować się problematyką moralną i pełnić funkcje społeczne. Program literacki grupy, zatytułowany "Komunikat Grupy Poetyckiej „Centrum”", ukazał się we wrocławskim czasopiśmie „Agora” (1968 nr 19). Kolejnymi tekstami rozwijającymi idee grupy były artykuły Bierezina "W stronę etyki" („Więź”, 1970) oraz Biskupskiego "Nie tylko przeciw metaforze" (1973). Twórcy grupy powoływali się też na Stanisława Czernika, inicjatora autentyzmu.
Członkami grupy byli m.in. Jacek Bierezin, Andrzej Biskupski i Jerzy Jarmołowski. W czasie istnienia grupy jej członkowie tworzyli własne tomiki poezji, bliskie sobie światopoglądowo, jednak zróżnicowane warsztatowo: "Lekcja liryki" (1972) Bierezina, "Mój głos wewnętrzny" (1970) Biskupskiego, "Zielnie i weselnie" (1970) oraz "Może ja kocham wszystko co garbate" (1972) Jarmołowskiego. Ukazały się też dwie kolumny poetyckie grupy w czasopismach „Agora” (1968 nr 19) oraz „Orientacja” (1970 nr IV–V).

</doc>
<doc id="4176143" url="https://pl.wikipedia.org/wiki?curid=4176143" title="Próba indolowa">
Próba indolowa



</doc>
<doc id="4176145" url="https://pl.wikipedia.org/wiki?curid=4176145" title="Stożkówka jajowata">
Stożkówka jajowata

Stożkówka jajowata ("Conocybe subovalis" Kühner &amp; Watling) – gatunek grzybów z rodziny gnojankowatych ("Bolbitiaceae"). 
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował Władysław Wojewoda w 2003 r..
Morfologia.
Średnica 1-3 cm, rzadko do 4 cm, kształt stożkowaty do dzwonkowatego, brzeg starszych okazów prążkowany. Powierzchnia gładka, o barwie od jasnoochrowej przez brążową do ciemnobrązowej, nigdy nie jest złocistożółta jak u gnojanek. 
Jasnobrązowawe, ochrowe. Oprócz blaszek podstawowych występują międzyblaszki.
Brunatno-brązowawy, bladoochrowy, sztywny, drobno oprószony, bez pierścienia.
Jasnobrązowy, kruchy.
Gładkie, elipsoidalne, czerwonawo-brązowe, o rozmiarach 10,6-13 x 6-8 μm, z wyraźną porą rostkową. 
Występowanie i siedlisko.
Znane jest występowanie stożkówki półkulistej głównie w Europie. Jest tutaj szeroko rozprzestrzeniona; występuje od Hiszpanii po około 62° szerokości geograficznej w Finlandii. Poza tym notowana w Kanadzie w stanach Ontario i Québec. W piśmiennictwie naukowym na terenie Polski podano liczne stanowiska. Nowe stanowiska podaje internetowy atlas grzybów. 
Rośnie na ziemi na łąkach, pastwiskach, polach uprawnych, w ogrodach, na nieużytkach, w lasach liściastych i iglastych, na obrzeżach lasów. Owocniki wytwarza od lipca do listopada.

</doc>
<doc id="4176146" url="https://pl.wikipedia.org/wiki?curid=4176146" title="Conocybe subovalis">
Conocybe subovalis



</doc>
<doc id="4176148" url="https://pl.wikipedia.org/wiki?curid=4176148" title="Juliusz Edwin Kleiner">
Juliusz Edwin Kleiner



</doc>
<doc id="4176151" url="https://pl.wikipedia.org/wiki?curid=4176151" title="Chloryn sodu">
Chloryn sodu

Chloryn sodu, , – nieorganiczny związek chemiczny z grupy chlorynów, sól sodowa kwasu chlorawego. Jest wykorzystywany w przemyśle włókienniczym jako wybielacz oraz do uzdatniania wody i oczyszczania ścieków. Spożycie chlorynu sodu prowadzi do zatrucia, które może skutkować m.in. niewydolnością oddechową czy niewydolnością nerek.
Otrzymywanie.
Do otrzymania chlorynu sodu wykorzystuje się reakcję pomiędzy wodorotlenkiem sodu i ditlenkiem chloru:
Oba produkty reakcji – chloryn sodu i chloran sodu – wykazują jednak podobną rozpuszczalność w wodzie, co bardzo utrudnia ich rozdzielenie. Produkcja chlorynu sodu opiera się więc na absorpcji (otrzymywanego z chloranu sodu) w roztworze wodorotlenku sodu z jednoczesną redukcją powstającego chloranu z użyciem np. nadtlenku wodoru:
Uzyskuje się w ten sposób roztwór chlorynu sodu o stężeniu ok. 33%, który poddaje się suszeniu. Tą metodą otrzymuje się produkt techniczny, w którym zawartość chlorynu sodu wynosi ok. 80%, a pozostałą część stanowią stabilizatory (wodorotlenek sodu) i inne dodatki (np. chlorek sodu jako wypełniacz).
Inne próby opracowania metody otrzymywania tego związku, m.in. poprzez elektrolizę, reakcję z amalgamatem sodu, czy bezpośrednią redukcję skończyły się niepowodzeniem bądź nie były wystarczająco wydajne.
Właściwości.
Właściwości fizyczne.
Chloryn sodu występuje w postaci bezwodnej, którą można krystalizować z roztworów wodnych powyżej temperatury 37,4 °C, oraz w formie trihydratu, , który powstaje poniżej tej temperatury. Czysty związek tworzy bezbarwne bądź białe kryształy, a pojawiające się zielonkawe zabarwienie związane jest z obecnością śladowych zanieczyszczeń w postaci ditlenku chloru. Kryształy te powoli rozpływają się na powietrzu.
Właściwości chemiczne.
W temperaturze 175–180 °C dysproporcjonuje do chloranu sodu i chlorku sodu (procesowi towarzyszą reakcje uboczne prowadzące do wydzielania się niewielkich ilości tlenu):
W ten sposób rozkłada się również w środowisku zasadowym – choć wodne roztwory chlorynu sodu o odczynie obojętnym i zasadowym są stabilne w temperaturze pokojowej, a bardzo rozcieńczone roztwory zasadowe mogą być ogrzewane do wrzenia, to jednak przy ogrzewaniu roztworów bardziej stężonych zachodzi powolny rozkład chlorynu sodu. Roztwory muszą być chronione przed światłem, gdyż powoduje ono przyspieszenie reakcji rozkładu zachodzącej zgodnie z równaniem:
W środowisku kwasowym towarzyszy mu inna reakcja dysproporcjonowania:
W efekcie wodne roztwory chlorynu sodu o pH wynoszącym ok. 4,0 rozkładają się do chlorku sodu i nadchloranu sodu zgodnie z równaniem:
Ponadto powstawać może ditlenek chloru, wskutek dysproporcjonowania obecnego w tych warunkach w roztworze kwasu chlorawego:
Ditlenek chloru tworzy się także w reakcji chlorynu sodu z chlorem:
Chloryn sodu w czystej postaci jest niewrażliwy na uderzenie, jednak w obecności substancji organicznych, siarki i sproszkowanych metali lub węgla tworzy on mieszaniny wybuchowe. Nie powinien być również pozostawiany do wyschnięcia na tkaninach, gdyż układ taki jest łatwopalny.
Zastosowanie.
Chloryn sodu jest jedynym chlorynem, który – z uwagi na stabilność i niskie koszty produkcji – znalazł szersze zastosowanie komercyjne. Wykorzystuje się go jako środek bielący m.in. w przemyśle włókienniczym. Stosowany jest także w syntezie chemicznej oraz do wytwarzania .
Środek bielący.
Zastosowanie chlorynu sodu jako środka bielącego w przemyśle włókienniczym opiera się nie na właściwościach utleniających samego chlorynu sodu, a na generowaniu ditlenku chloru. W tym celu wykorzystywany jest np. kwas solny, kwas mrówkowy bądź kwas octowy:
Chlorynem sodu bielone mogą być m.in. włókna celulozowe takie jak bawełna, len czy juta, włókna syntetyczne z poliamidów, poliestrów i poliakrylonitrylu, ale także materiałów bambusowych czy pandanowych. W połączeniu z procesem bielenia przy użyciu nadtlenku wodoru można uzyskać wyższą refleksyjność niektórych materiałów. Stosuje się go także do bielenia niektórych tłuszczów stosowanych do celów technicznych (nie można go jednak stosować w produktach spożywczych), np. oleju rycynowego, oleju kokosowego, oleju z orzechów arachidowych, niektórych rodzajów łojów czy smarów kostnych.
Chloryn sodu jest jednak wykorzystywany w procesach bielenia włókien coraz rzadziej, będąc wypierany przez nadtlenek wodoru. Związane jest to zarówno z kwestiami ochrony środowiska, dużą korozyjnością chlorynu sodu, jak i względami technicznymi i ekonomicznymi (wprowadzanie nowych rozwiązań technologicznych, możliwość wykorzystania nadtlenku wodoru w szerszym zakresie warunków i procesów).
Synteza nieorganiczna.
Utlenianie fosforu czerwonego w roztworze chlorynu sodu jest jednym z etapów otrzymywania kwasu poddifosforowego (podfosforowego), . W zależności od środowiska reakcji uzyskuje się podfosforan sodu (, pH 10) bądź diwodoropodfosforan sodu (, pH 5,2):
W dalszych etapach uzyskany produkt poddaje się procesowi wymiany jonowej na kolumnie kationitowej, a następnie odwodnieniu.
Jako źródło ditlenku chloru, chloryn sodu wykorzystywany może być zarówno w skali laboratoryjnej – poprzez przepuszczanie chloru przez kolumnę wypełnioną chlorynem sodu – jak i na małą skalę w przemyśle, gdzie chlor absorbowany jest w roztworze .
Badania kliniczne.
. Stosowanie NP001 zostało uznane za stosunkowo bezpieczne i dobrze tolerowane przez pacjentów i choć badania fazy II nie dały statystycznie istotnych wyników, to zaobserwowano zmniejszenie progresji choroby u części pacjentów. . NP001 jest lekiem sierocym w Stanach Zjednoczonych i Unii Europejskiej, jednak nie jest dopuszczony do sprzedaży i pozostaje dostępny jedynie w ramach badań klinicznych.
Powolny postęp badań oraz brak możliwości wzięcia w nich udziału skłonił część chorych na ALS do prób stosowania chlorynu sodu na własną rękę, w tym do stosowania innego preparatu () bądź spożywania chlorynu sodu. W niektórych źródłach preparat o oznaczeniu WF10 opisywany jest jako zawierający chloryn sodu bądź będący analogicznym preparatem do NP001. W rzeczywistości jego skład jest inny, a poszczególne preparaty tego środka mogą różnić się składem. Ponadto stosowanie WF10 jako substytutu NP001 może prowadzić do większej ilości niepożądanych objawów ubocznych wynikających z odmiennego składu.
Działanie NP001 ma polegać na zwiększeniu ilości anionu chlorynowego (), wytwarzanego naturalnie przez neutrofile wskutek wybuchu tlenowego, który łączy się z tauryną. Powstała cząsteczka działa regulująco na aktywowane (prozapalne) makrofagi, co przyczynia się do zmniejszenia stanu zapalnego.
Inne zastosowania.
Jest używany do dezynfekcji ścieków municypalnych jako źródło dwutlenku chloru, który jest utleniającym biocydem oraz toksyną metaboliczną. W porównaniu do stosowanego w tym celu gazowego chloru ma tę zaletę, że w połączeniu z organicznymi zanieczyszczeniami wody nie powstają trihalometany, np. chloroform. Dwutlenek chloru wytwarzany z chlorynu sodu jest dopuszczony częściowo do dezynfekcji wody stosowanej do mycia owoców, warzyw oraz drobiu.
Chloryn sodu, czasem w połączeniu z chlorkiem cynku wchodzi w skład płukanek dezynfekcyjnych do ust oraz jako substancja konserwująca w roztworach do mycia szkieł kontaktowych.
Zagrożenia.
Chloryn sodu nie jest klasyfikowany jako substancja rakotwórcza (grupa 3 według IARC). Pierwszymi objawami zatrucia chlorynem sodu są najczęściej nudności, wymioty, bóle brzucha i biegunka, ale także odwodnienie wynikające najprawdopodobniej z podrażnienia błon śluzowych przewodu pokarmowego. Większe dawki mogą wywołać methemoglobinemię prowadzącą do niewydolności oddechowej, jak również niewydolność nerek. Amerykańska Environmental Protection Agency określiła maksymalną dopuszczalną zawartość chlorynu sodu w wodzie pitnej na 1 mg/l.
Roztwór chlorynu sodu sprzedawany jest pod nazwą MMS ( lub "") jako rzekomy lek na bardzo wiele niezwiązanych ze sobą chorób, takich jak AIDS, nowotwory złośliwe, malaria czy autyzm. Nie ma jednak żadnych badań naukowych potwierdzających skuteczność chlorynu sodu w leczeniu tych chorób.

</doc>
<doc id="4176152" url="https://pl.wikipedia.org/wiki?curid=4176152" title="Agora (czasopismo)">
Agora (czasopismo)

Agora – polskie czasopismo literackie ukazujące się we Wrocławiu w latach 1964–1969 .
Początkowo czasopismo miało formę powielanego uniwersyteckiego biuletynu Związku Młodzieży Socjalistycznej. Następnie przekształciło się w pismo ogólnopolskie, reprezentujące młodych pisarzy. Jednym z redaktorów pisma był Lothar Herbst. Wokół czasopisma wytworzyła się grupa literacka Agora. W „Agorze” drukowano też utwory innych młodych autorów, m.in. z miast takich jak Kłodzko, Łódź, Opole i Zielona Góra. Na łamach „Agory” opublikowały swoje manifesty także inne grupy literackie – wrocławskie Ugrupowanie 66 i łódzkie Centrum (1968 nr 19).

</doc>
<doc id="4176156" url="https://pl.wikipedia.org/wiki?curid=4176156" title="Crystallography Open Database">
Crystallography Open Database

Crystallography Open Database (COD) – baza danych struktur krystalicznych, otwarta i w trybie pełnego dostępu. Dostępna także dla zarejestrowanych użytkowników, którzy mogą publikować swoje zbadane struktury w tej bazie danych. Baza zawiera dane CIF wg standardu Międzynarodowej Unii Krystalografii (IUCr).
W sierpniu 2018 w bazie danych znajdowało się blisko 400 000 wpisów. Obecnie istnieje pięć stron lustrzanych przechowujących kopię bazy.

</doc>
<doc id="4176158" url="https://pl.wikipedia.org/wiki?curid=4176158" title="National Federation of State High School Associations">
National Federation of State High School Associations

National Federation of State High School Associations (NFHS) – organizacja zrzeszająca ponad 18.500 instytucji, zajmująca się organizacją zawodów sportowych szkół średnich w Stanach Zjednoczonych. Jej siedziba znajduje się w Indianapolis, w stanie Indiana. Założona w 1920 roku. 
Reguluje rozgrywki ligowe na szczeblu szkolnym w m.in. takich sportach, jak: high school football, koszykówka, hokej na lodzie, baseball, softball, piłka nożna, tenis, zapasy, lekkoatletyka i pływanie. W rozgrywkach bierze udział ponad 8 milionów uczniów.

</doc>
<doc id="4176160" url="https://pl.wikipedia.org/wiki?curid=4176160" title="Habib Al-Naufali">
Habib Al-Naufali

Habib Hormuz Al-Naufali (ur. 8 lutego 1960 w Bakufa) – iracki duchowny Kościoła katolickiego obrządku chaldejskiego, od 2014 arcybiskup Basry.
Życiorys.
Święcenia kapłańskie przyjął 29 czerwca 1998. Przez pięć lat pracował jako proboszcz chaldejskiej parafii w Bagdadzie. W 2003 wyjechał do Londynu i został kierownikiem tamtejszej misji chaldejskiej.
11 stycznia 2014 został mianowany archieparchą Basry. Sakry udzielił mu 24 stycznia 2014 patriarcha chaldejski, Louis Raphaël I Sako.

</doc>
<doc id="4176162" url="https://pl.wikipedia.org/wiki?curid=4176162" title="Habib Hormuz Al-Naufali">
Habib Hormuz Al-Naufali



</doc>
<doc id="4176167" url="https://pl.wikipedia.org/wiki?curid=4176167" title="Yousif Thomas Mirkis">
Yousif Thomas Mirkis

Yousif Thomas Mirkis OP (ur. 21 czerwca 1949 w Mosulu) – iracki duchowny Kościoła katolickiego obrządku chaldejskiego, od 2014 arcybiskup Kirkuk-Sulajmanijja.
Życiorys.
Święcenia kapłańskie przyjął 26 marca 1980 w zakonie dominikanów. Był m.in. założycielem i wykładowcą kilku uczelni w Bagdadzie, dyrektorem pism katolickich oraz przełożonym zakonnego konwentu w Bagdadzie.
11 stycznia 2014 został mianowany archieparchą Kirkuku. Sakry udzielił mu 24 stycznia 2014 chaldejski patriarcha Louis Raphaël I Sako.

</doc>
<doc id="4176169" url="https://pl.wikipedia.org/wiki?curid=4176169" title="Trihalometany">
Trihalometany



</doc>
<doc id="4176170" url="https://pl.wikipedia.org/wiki?curid=4176170" title="Frank Kalabat">
Frank Kalabat

Frank Kalabat (ur. 13 maja 1970 w Kuwejcie) – duchowny Kościoła katolickiego obrządku chaldejskiego, od 2014 biskup Detroit.
Życiorys.
Święcenia kapłańskie otrzymał 5 lipca 1995. Przez kilka lat pracował jako wikariusz kościoła w Southfield, a w 2001 został proboszczem parafii św. Tomasza w Detroit.
3 maja 2014 został mianowany eparchą Detroit. Sakry udzielił mu patriarcha chaldejski Louis Raphaël I Sako.

</doc>
<doc id="4176171" url="https://pl.wikipedia.org/wiki?curid=4176171" title="Nagroda Literacka Josepha Brahima Seida">
Nagroda Literacka Josepha Brahima Seida

Nagroda Literacka Josepha Brahima Seida – czadyjska nagroda literacka ufundowana przez Stowarzyszenie Rozwoju Kultury - ADEC (Association pour le Développement Culturel) w listopadzie 2013. Patronką jej, od początku istnienia, jest Pierwsza dama Hinda Déby, żona prezydenta Czadu Idrissa Déby. Laureaci otrzymują nagrody pieniężne jako wspieracie ich twórczości oraz pomoc w rozwoju i promocji kultury Czadu. 
Joseph Brahim Seid (1927-1980), którego imię nosi nagroda, jest uznawany za klasyka literatury czadyjskiej. 
Pierwsza edycja wręczenia nagrody odbyła się 2015, czyli dwa lata od powstania idei promocji młodych twórców i pielęgnowania tradycji literackich. 
W drugiej edycji zgłosiło się 29 osób. Hasłem przewodnim prac konkursowych był:
W 2017, w trzeciej edycji, uczestniczyło 34 kandydatów, w tym 5 kobiet. Wszyscy zostali poproszeni o napisanie opowiadania liczącego od 15 do 25 stron, na jeden z wybranych tematów: 

</doc>
<doc id="4176176" url="https://pl.wikipedia.org/wiki?curid=4176176" title="Emmanuel Shaleta">
Emmanuel Shaleta

Emmanuel Hanna Shaleta (Challita) (ur. 12 listopada 1956 w Fajszchabur) – duchowny Kościoła katolickiego obrządku chaldejskiego, od 2017 biskup San Diego.
Życiorys.
Święcenia kapłańskie przyjął 31 maja 1984 i został inkardynowany do eparchii Detroit. Po święceniach i studiach w Rzymie został skierowany do pracy w parafii w North Hollywood. Później kierował kilkoma parafiami na terenie stanu Michigan. W 2009 mianowany chorepiskopem.
15 stycznia 2015 otrzymał nominację na eparchę Toronto w Kanadzie. Sakry udzielił mu 6 lutego 2015 patriarcha chaldejski, Louis Raphaël I Sako.
9 sierpnia 2017 został mianowany eparchą San Diego, a 29 sierpnia 2017 odbyła się jego intronizacja.

</doc>
<doc id="4176178" url="https://pl.wikipedia.org/wiki?curid=4176178" title="Torbokolce">
Torbokolce

Torbokolce (Echymiperinae) – podrodzina ssaków z rodziny jamrajowatych (Peramelidae).
Zasięg występowania.
Podrodzina obejmuje gatunki występujące na Nowej Gwinei i okolicznych wyspach.
Systematyka.
Do podrodziny należą następujące rodzaje:

</doc>
<doc id="4176179" url="https://pl.wikipedia.org/wiki?curid=4176179" title="Echymiperinae">
Echymiperinae



</doc>
<doc id="4176180" url="https://pl.wikipedia.org/wiki?curid=4176180" title="Strzelectwo na Letnich Igrzyskach Olimpijskich 2016 – pistolet szybkostrzelny, 25 m (mężczyźni)">
Strzelectwo na Letnich Igrzyskach Olimpijskich 2016 – pistolet szybkostrzelny, 25 m (mężczyźni)

Strzelanie z pistoletu szybkostrzelnego z 25 metrów mężczyzn – konkurencja rozegrana w dniach 12–13 sierpnia 2016 roku podczas letnich igrzysk w Rio de Janeiro.
W kwalifikacjach wystąpiło 26 zawodników. Każdy z nich miał 60 strzałów, które były w oddane w 12 pięciostrzałowych seriach. Każda próba była realizowana w inne tarcze, które ustawione były obok siebie. Czas na jedną serię był ograniczony. Strzały były punktowane w zakresie od 1 do 10 punktów. Sześciu z najlepszymi wynikami awansowało do finału.
W finale każdy strzelec miał 40 strzałów. Były one oddawane w ośmiu pięciostrzałowych seriach i każda musiała być oddana w ciągu 4 sekund. Po czwartej rundzie odpadał zawodnik z najmniejszą liczbą punktów. W ostatniej rundzie rywalizowało 2 zawodników.
Złoty medal zdobył Niemiec Christian Reitz, srebrny – Francuz Jean Quiquampoix, a brązowy – Chińczyk Li Yuehong.
Rekordy.
Rekordy świata i olimpijskie przed rozpoczęciem zawodów:
"Runda kwalifikacyjna – 60 strzałów"
"Runda finałowa – 40 strzałów"
Wyniki.
Źródło: 

</doc>
<doc id="4176187" url="https://pl.wikipedia.org/wiki?curid=4176187" title="Echymipera">
Echymipera



</doc>
<doc id="4176189" url="https://pl.wikipedia.org/wiki?curid=4176189" title="Miss Polonia 2000">
Miss Polonia 2000

Miss Polonia 2000 – 25. edycja konkursu piękności Miss Polonia. Gala finałowa odbyła się 14 października 2000 w Domu Kultury w Kielcach.
Miss Polonią została Justyna Bergmann z Grudziądza.

</doc>
<doc id="4176190" url="https://pl.wikipedia.org/wiki?curid=4176190" title="Allah-Kauis Neneck">
Allah-Kauis Neneck

Allah-Kauis Neneck – czadyjski pisarz i badacz naukowy w CRASH - Centrum Badań Antropologii i Nauk Humanistycznych, ośrodka wspierającego badania antropologiczne i społeczne.
W 2017 jury Nagrody Literackiej Josepha Brahima Seida przyznało mu I nagrodę za powieść "„Aliki”". 
Książka została napisana pod hasłem pokojowej koegzystencji, jednego z tematów przewodnich konkursu. Organizatorem i pomysłodawcą nagrody jest Stowarzyszenie Rozwoju Kultury (ADEC).
Badania naukowe.
Publikacje.
"Inicjatywa na rzecz przejrzystości w przemyśle wydobywczym (EITI) w południowym Czadzie. Brak możliwości zarządzania zasobami." Cahiers tchadiens: Archéologie, Anthropologie, Sociologie, n° 1, 2017.

</doc>
<doc id="4176192" url="https://pl.wikipedia.org/wiki?curid=4176192" title="Gustaw-Adolf Schur">
Gustaw-Adolf Schur



</doc>
<doc id="4176196" url="https://pl.wikipedia.org/wiki?curid=4176196" title="Teodor Leon Cieszkowski">
Teodor Leon Cieszkowski



</doc>
<doc id="4176198" url="https://pl.wikipedia.org/wiki?curid=4176198" title="Kasper Melchior Cięglewicz">
Kasper Melchior Cięglewicz



</doc>
<doc id="4176199" url="https://pl.wikipedia.org/wiki?curid=4176199" title="Jan Veselý">
Jan Veselý



</doc>
<doc id="4176202" url="https://pl.wikipedia.org/wiki?curid=4176202" title="Jan Vesely">
Jan Vesely



</doc>
<doc id="4176205" url="https://pl.wikipedia.org/wiki?curid=4176205" title="Stanisław Bronisław Ciszewski">
Stanisław Bronisław Ciszewski



</doc>
<doc id="4176206" url="https://pl.wikipedia.org/wiki?curid=4176206" title="Karol Fryderyk Coccei">
Karol Fryderyk Coccei



</doc>
<doc id="4176207" url="https://pl.wikipedia.org/wiki?curid=4176207" title="Fotel masujący">
Fotel masujący

Fotel masujący – urządzenie, służące do masażu ciała, zasilane energią elektryczną, wyposażone w płytę główną z mikroprocesorem, która za pomocą siłowników i pomp powietrza steruje pracą ramion masujących, poduszek powietrznych i rolek masujących. Praca fotela masującego dzieli się na masaż mechaniczny, wykonywany ramionami masującymi, wykonywany wzdłuż linii kręgosłupa, a także na masaż poduszkami powietrznymi oddziałujący na różne partie ciała, zazwyczaj stopy, łydki, uda, ramiona i przedramiona, ale też plecy czy pośladki. Masaż na fotelu masującym służy poprawie cyrkulacji krwi, kondycji mięśni, łagodzeniu stresu oraz zapewnianiu relaksu i lepszego ogólnego samopoczucia. 
Współczesne fotele masujące umożliwiają korzystanie z takich funkcji, jak: wybór specjalnie ułożonego programu automatycznego, masaż typu L-shape, masaż w pozycji Zero Gravity, wybór techniki masażu, skanowanie linii kręgosłupa, ogrzewanie oparcia czy siedziska, zmiana intensywności masażu.
Historia.
Za wynalazcę fotela masującego uważa się Nobuo Fujimoto, który jak sam twierdzi stworzył jego projekt jeszcze przed II wojną światową. W 1954 roku japońska firma Fujiiryoki rozpoczęła masową produkcję automatycznego fotela masującego wg projeku Fujimoto o drewnianej konstrukcji, wyposażonej w układ złożony z dwóch kul, które intensywnie ugniatały mięśnie pleców. W 1962 roku Nichimu Inada założył w Japonii firmę, która opracowała już nie drewniane, ale obszyte materiałem, posiadające elementy z metalowych rurek fotele. Później firma nazwana od nazwiska jej właściciela czyli Family Inada rozpoczęła globalną sprzedaż foteli masujących. 
Firma Fujiiryoki też udoskonaliła swój fotel, wyposażając go w system czterech kul ugniatających plecy. W latach 90. XX w. firma Fujiiryoki wprowadziła do swoich projektów masaż poduszkami powietrznymi, a firma Family Inada opracowała dopasowanie masaży do różnych anatomii użytkowników dzięki sensorowi optycznemu lokalizującemu punkty akupresurowe ciała. 
Sposób działania.
Podstawą działania fotela masującego są tzw. "ramiona masujące". Zakończone są dwoma, czterema lub sześcioma kulami, które zazwyczaj wykonane są z miękkiego tworzywa. Ramiona masujące poruszają się wzdłuż kręgosłupa, imitując ruchy dłoni masażysty. Wykonując masaż, odwzorowują różne techniki masażu klasycznego . We współczesnych fotelach użytkownik ma możliwość ustawienia szybkości, intensywności, szerokości oraz odcinka, na którym działają ramiona masujące. Fotele te są sterowane mikroprocesorami realizującymi różnego rodzaju techniki masażu. Po wybraniu konkretnej funkcji mikroprocesor wysyła sygnały do różnych części fotela, które reagują, wykonując masaż. W bardziej zaawansowanych modelach mikroprocesor połączony jest z technologią skanowania ciała. Czujniki podczerwone, które skanują ciało, identyfikują punkty na plecach i dopasowują masaż do anatomii masowanej osoby.

</doc>
<doc id="4176209" url="https://pl.wikipedia.org/wiki?curid=4176209" title="Siergiej Karasew">
Siergiej Karasew



</doc>
<doc id="4176214" url="https://pl.wikipedia.org/wiki?curid=4176214" title="Microperoryctes">
Microperoryctes



</doc>
<doc id="4176221" url="https://pl.wikipedia.org/wiki?curid=4176221" title="Əvəz Verdiyev">
Əvəz Verdiyev

Əvəz Həşim oğlu Verdiyev (ur. 1916 w miejscowości Bülbülə k. Baku w Azerbejdżanie, zm. 1 maja 1945 w Bolesławcu) – starszy sierżant Armii Czerwonej, Bohater Związku Radzieckiego (1944).
Życiorys.
Urodził się w azerskiej rodzinie robotniczej. Wcześnie został osierocony, pracował w zakładzie budowy maszyn w Baku, jednocześnie uczył się w szkole młodzieży robotniczej, w 1939 został powołany do Armii Czerwonej. Uczestniczył w zajmowaniu przez ZSRR Zachodniej Białorusi, czyli agresji ZSRR na Polskę jesienią 1939, oraz w wojnie z Finlandią 1939-1940. Po demobilizacji w 1940 wrócił do pracy w Baku, w czerwcu 1941 został ponownie zmobilizowany i w grudniu 1941 skierowany na front wojny z Niemcami, w walkach pod Rostowem nad Donem został ranny. Po wyleczeniu wrócił na front, jako żołnierz oddziału karabinów maszynowych brał udział w zajmowaniu Ukrainy i Polski, 22 lipca 1944 wyróżnił się podczas walk o Kulików, gdy granatami zniszczył dwa stanowiska karabinów maszynowych i dwa moździerze wroga. 31 lipca 1944 jako żołnierz 7 Gwardyjskiej Dywizji Pancernej w składzie 3 Armii Gwardii i 1 Frontu Ukraińskiego uczestniczył w forsowaniu Wisły w rejonie Baranowa Sandomierskiego, gdzie zniszczył dwa karabiny maszynowe wroga, a 2 sierpnia w walkach o Staszów granatami zniszczył ckm i 3 moździerze wroga. 23 września 1944 otrzymał tytuł Bohatera Związku Radzieckiego i Order Lenina. Podczas walk pod Berlinem został ciężko ranny i wkrótce zmarł. Został pochowany w Bolesławcu.

</doc>
<doc id="4176223" url="https://pl.wikipedia.org/wiki?curid=4176223" title="Zahlada">
Zahlada

Zahlada – polski zespół rockowy wykonujący muzykę, którą trudno zdefiniować za pomocą terminów gatunkowych. Jego założycielami byli poeta i wokalista Radosław Sączek, używający pseudonimu Sanczez, oraz gitarzysta Artur Iwanowski. Muzycy do współpracy zaprosili skrzypaczkę Ewę Jabłońską i basistę Macieja Adamczyka związanych uprzednio z zespołem Indukti.
Historia.
Zespół Zahlada został utworzony w Warszawie przez muzyków związanych wcześniej z kilkoma zespołami zaliczanymi do odmiennych stylistycznie nurtów. Zadebiutował na scenie w 2012 r. Muzycy, wbrew proweniencji kojarzonej z dynamiczną, ostrą, nierzadko ciężką muzyką, w swoim artystycznym manifeście zadeklarowali odkrycie na nowo organicznego związku melodii i tekstu. Związku bazującego na akustycznym brzmieniu i świadomej rezygnacji z instrumentów perkusyjnych, gdzie melodię kształtują skrzypce, gitara, bas, samplery i syntezatory, a tekst - poeta (Ogólnopolski Konkurs Poetycki im. Jacka Bierezina).
Zahlada od samego początku bardzo wyraźnie akcentowała swoje związki ze środowiskami twórczych ludzi w rozmaitych dziedzinach artystycznych, chętnie koncertując podczas wieczorów autorskich i wernisaży. Wydawnictwa zespołu ozdabiają grafiki Justyna Parfianowicza oraz fotografie Magdy Zagrzejewskiej. Oprawą koncertów są wizualizacje Leszka Orczykowskiego. Sanczez równolegle z aktywnością muzyczną angażuje się w działalność literacką. W 2017 r. ukazał się zbiór jego poezji zatytułowany "Późny_debiut"
Muzycy Zahlady wśród muzycznych inspiracji wymieniają trip-hop, industrial, krautrock i indie. Hołdują idei DIY, samodzielnie realizując, produkując i rozpowszechniając swoją twórczość. 
2013: Zahlada.
W 2013 r. ukazała się debiutancka płyta Zahlady. Album został nagrany w całości na taśmę analogową na 16-śladowym magnetofonie. Zawierał "spokojne, działające na wyobraźnię, refleksyjne"" "piosenki, w których "każdemu dźwiękowi i każdemu słowu, a nawet oddechowi, nadano wartość." Piosenki "swobodnie dryfujące pomiędzy poezją śpiewaną, a rockiem ze szczyptą elektroniki w roli przyprawy", w których "brzmieniu jest coś niedzisiejszego – zarówno w warstwie melodycznej, jak i" "lirycznej. "
2016: Zwidy.
Jesienią 2016 r. ukazał się kolejny zbiór utworów Zahlady zatytułowany "Zwidy". Tym razem zespół zrezygnował z tradycyjnych nośników muzycznych i całość udostępnił wyłącznie w postaci elektronicznej, m.in. w pakiecie zawierającym pendrive w kształcie pastylki. W odróżnieniu od debiutanckiego albumu, akustycznego i świadomie pozbawionego warstwy perkusyjnej, tym razem grupa zdecydowała się na rozbudowane struktury muzyczne, elektroniczne bity, a przede wszystkim mocno zelektryfikowała brzmienie, nadając swoim utworom fantasmagoryczny klimat urojeń i iluzji. W jednym z utworów gościnnie zaśpiewała Edyta Glińska.

</doc>
<doc id="4176225" url="https://pl.wikipedia.org/wiki?curid=4176225" title="Wileński Uniwersytet Pedagogiczny">
Wileński Uniwersytet Pedagogiczny



</doc>
<doc id="4176226" url="https://pl.wikipedia.org/wiki?curid=4176226" title="Wileński Uniwersytet Edukologiczny">
Wileński Uniwersytet Edukologiczny



</doc>
<doc id="4176228" url="https://pl.wikipedia.org/wiki?curid=4176228" title="Uniwersytet Toulouse II – Le Mirail">
Uniwersytet Toulouse II – Le Mirail



</doc>
<doc id="4176231" url="https://pl.wikipedia.org/wiki?curid=4176231" title="Mirzə Vəliyev">
Mirzə Vəliyev

Mirzə Dövlət oğlu Vəliyev (ur. 1923 we wsi Yuxarı Ləgər w Azerbejdżanie, zm. 6 listopada 1944 we wsi Vasad na Węgrzech) – starszy sierżant Armii Czerwonej, Bohater Związku Radzieckiego (1945).
Życiorys.
Urodził się w azerskiej rodzinie chłopskiej. Miał wykształcenie niepełne średnie, po ataku Niemiec na ZSRR w czerwcu 1941 wstąpił do Armii Czerwonej, na froncie został celowniczym działa. Uczestniczył w walkach na Kubaniu, Ukrainie, w Rumunii, Bułgarii i na Węgrzech, uczestniczył w forsowaniu Dniepru, Dniestru i Dunaju jako żołnierz pułku 109 Gwardyjskiej Dywizji Strzeleckiej w składzie 46 Armii i 2 Frontu Ukraińskiego. Był czterokrotnie ranny. 6 listopada 1944 podczas walk na Węgrzech zniszczył 4 czołgi wroga, jednak sam zginął.

</doc>
<doc id="4176234" url="https://pl.wikipedia.org/wiki?curid=4176234" title="Alpen Cup kobiet w kombinacji norweskiej 2017/2018">
Alpen Cup kobiet w kombinacji norweskiej 2017/2018

Alpen Cup kobiet w kombinacji norweskiej 2017/2018 to trzecia edycja tego cyklu zawodów. Rywalizacja rozpoczęła się 7 sierpnia 2017 r. w niemieckim Klingenthal, a zakończyła 11 marca 2018 r. we francuskim Chaux-Neuve.
Tytułu z poprzedniej edycji broni Austriaczka Lisa Eder. W tym sezonie natomiast najlepsza okazała się Niemka Jenny Nowak.
Przypisy.
Za zawody w Planicy nie były przyznawane punkty

</doc>
<doc id="4176238" url="https://pl.wikipedia.org/wiki?curid=4176238" title="Zenon Kozłowski">
Zenon Kozłowski

 
Zenon Kozłowski (ur. 1959) – polski koszykarz występujący na pozycji skrzydłowego, wielokrotny medalista mistrzostw Polski.

</doc>
<doc id="4176242" url="https://pl.wikipedia.org/wiki?curid=4176242" title="Aslan Vəzirov">
Aslan Vəzirov

Aslan Fərhad oğlu Vəzirov (ur. 13 grudnia 1910 w rejonie Bərdə, zm. 18 maja 1987 w Baku) – pułkownik Armii Czerwonej, Bohater Związku Radzieckiego (1945).
Życiorys.
Urodził się w azerskiej rodzinie chłopskiej. W latach 1928-1930 uczył się w Leningradzkiej Szkole Wojskowo-Inżynieryjnej, później służył w 5 pułku piechoty 2 Dywizji Piechoty w Baku, od 1931 należał do WKP(b), w 1933 został zastępcą dowódcy kompanii saperów w Owruczu w Kijowskim Specjalnym Okręgu Wojskowym. Później był starszym pomocnikiem szefa wojsk inżynieryjnych Charkowskiego Okręgu Wojskowego, na początku czerwca 1941 został starszym pomocnikiem szefa wojsk inżynieryjnych 18 Armii w stopniu majora. Po ataku Niemiec na ZSRR uczestniczył w walkach na Froncie Zachodnim, później na Froncie Południowym, gdzie został szefem sztabu wojsk inżynieryjnych Specjalnej Grupy Armijnej, a następnie szefem wydziału przygotowania bojowego wojsk inżynieryjnych 18 Armii.
W 1942 w stopniu podpułkownika był zastępcą dowódcy, później dowódcą 38 Samodzielnego Pułku Inżynieryjnego, kierował ubezpieczaniem przeprawy oddziałów Armii Czerwonej przez Kubań, następnie był zastępcą dowódcy 64 Samodzielnej Brygady Sapersko-Inżynieryjnej i dowódcą 5 Górskiej Brygady Minowo-Inżynieryjnej Frontu Północno-Kaukaskiego, w czerwcu 1943 otrzymał stopień pułkownika i objął dowództwo 51 Brygady Inżynieryjno-Saperskiej Frontu Południowo-Zachodniego/3 Frontu Ukraińskiego. Forsował Północny Doniec i Dniepr w rejonie Dniepropetrowska i Dnieprodzierżyńska. W maju 1944 został dowódcą 1 Szturmowej Brygady Sapersko-Inżynieryjnej Gwardii, którą dowodził do końca wojny, brał udział w operacji białoruskiej, wschodniopruskiej, wiślańsko-odrzańskiej i berlińskiej, a także, we wrześniu 1944, w forsowaniu Narwi (w składzie 2 Armii Uderzeniowej 2 Frontu Białoruskiego). Uczestniczył m.in. w szturmie Grudziądza i Gdańska oraz w walkach na południe od Szczecina, a 1 maja 1945 na czele brygady zajął Rostock i Wismar. W 1947 zakończył służbę wojskową, wrócił do Baku, a w latach 1980-1985 był deputowanym do Rady Najwyższej Azerbejdżańskiej SRR 10 kadencji. Był honorowym obywatelem Mohylewa.
Odznaczenia.
I medale.

</doc>
<doc id="4176243" url="https://pl.wikipedia.org/wiki?curid=4176243" title="Youhanna Boutros Moshe">
Youhanna Boutros Moshe

Youhanna Boutros Moshe (ur. 23 listopada 1943 w Al-Hamdanijja) – duchowny Kościoła katolickiego obrządku syryjskiego, w latach 2011–2021 arcybiskup Mosulu. Sakry udzielił mu Ignacy Józef III Younan.

</doc>
<doc id="4176244" url="https://pl.wikipedia.org/wiki?curid=4176244" title="Grzegorz Markowski (koszykarz)">
Grzegorz Markowski (koszykarz)

 
Grzegorz Markowski (ur. 1963) – polski koszykarz występujący na pozycji obrońcy, wielokrotny medalista mistrzostw Polski.

</doc>
<doc id="4176256" url="https://pl.wikipedia.org/wiki?curid=4176256" title="Parafia św. Józefa Robotnika we Wrzoskach">
Parafia św. Józefa Robotnika we Wrzoskach



</doc>
<doc id="4176258" url="https://pl.wikipedia.org/wiki?curid=4176258" title="Przedstawiciel ustawowy (Polska)">
Przedstawiciel ustawowy (Polska)

Przedstawiciel ustawowy – osoba dokonująca czynności prawnej w cudzym imieniu, której źródłem umocowania są inne zdarzenia prawne niż czynność prawna reprezentowanego, tj. udzielenie przez niego pełnomocnictwa. Przedstawicielami ustawowymi mogą być osoby fizyczne, mające pełną zdolność do czynności prawnych.
Przedstawicielstwo ustawowe jest uregulowane w art. 95–96 Kodeksu cywilnego:
Dla zrozumienia instytucji przedstawiciela ustawowego znaczenie ma zwrot użyty w artykule 96 kodeksu „działanie w cudzym imieniu”. Polega ono na tym, że ktoś, zwany przedstawicielem ustawowym, dokonuje z jakąś osobą trzecią czynności prawnej, która ma bezpośrednio wywrzeć skutek w cudzej sferze prawnej, w tym przypadku w sferze reprezentowanego. Aby działanie przedstawiciela ustawowego osiągnęło zamierzony rezultat, a więc aby wywołało bezpośredni skutek prawny między reprezentowanym, a osobą trzecią, przedstawiciel ustawowy musi mieć stosowne umocowanie.
Źródłem umocowania przedstawiciela ustawowego jest ustawa. Może ona bowiem bezpośrednio określać zdarzenia będące źródłem umocowania przedstawiciela ustawowego (np. rodzice małoletniego dziecka są jego przedstawicielami ustawowymi z mocy ustawy – art. 98 Kodeksu rodzinnego i opiekuńczego) lub może przyznać sądom kompetencje do ustanowienia przedstawiciela ustawowego (np. sąd rodzinny ustanowi małoletniemu dziecku lub osobie ubezwłasnowolnionej całkowicie opiekuna).
Przedstawiciele ustawowi.
Do przedstawicieli ustawowych zalicza się:
Aby czynność prawna mogła być ważnie dokonana w cudzym imieniu, musi z jej treści wynikać, że osoba, która jej dokonuje, występuje w roli przedstawiciela ustawowego danej osoby, a jej oświadczenie woli musi wskazywać osobę reprezentowanego. To działanie przedstawiciela ustawowego należy mieć na względzie przy kwalifikowaniu danej czynności prawnej, dokonanej w imieniu reprezentowanego, z punktu widzenia przepisów o wadach oświadczenia woli oraz o skutkach złej lub dobrej wiary.
Przesłanki skuteczności przedstawicielstwa ustawowego.
Przesłankami skuteczności przedstawicielstwa ustawowego są:
Reprezentacja dziecka.
Rodzice są przedstawicielami ustawowymi dziecka pozostającego pod ich władzą rodzicielską. Jeżeli dziecko pozostaje pod władzą rodzicielską obojga rodziców, każde z nich może działać samodzielnie jako przedstawiciel ustawowy dziecka (art. 98 § 1).
Przedstawicielstwo to obejmuje:
Znaczną część czynności dokonywanych przez rodziców w imieniu dziecka stanowią czynności związane z zarządem majątkiem dziecka. Mogą to być również czynności dotyczące osoby dziecka jak np. zgoda na zabieg operacyjny czy pobranie krwi. Z przepisów Kodeksu cywilnego wynika, że zakres rodziców jako przedstawicieli ustawowych dziecka wynika częściowo zależy od wieku dziecka.
Dziecko po osiągnięciu odpowiedniego wieku ma ograniczoną zdolność do czynności prawnych, a więc może działać samo za zgodą przedstawiciela ustawowego, co nie wyłącza możliwości dokonywania czynności prawnych w imieniu dziecka przez przedstawiciela ustawowego.
Natomiast pewnych czynności dziecko takie może dokonywać samodzielnie, co wyłącza w tym zakresie uprawnienia przedstawicieli ustawowych (np. polegających na rozporządzaniu swoim majątkiem).
Przedstawiciel ustawowy w Kodeksie cywilnym.
Z zastrzeżeniem wyjątków w ustawie przewidzianych, do ważności czynności prawnej, przez którą osoba ograniczona w zdolności do czynności prawnych zaciąga zobowiązanie lub rozporządza swoim prawem, potrzebna jest zgoda jej przedstawiciela ustawowego (art. 17).
Ważność umowy, która została zawarta przez osobę ograniczoną w zdolności do czynności prawnych bez wymaganej zgody przedstawiciela ustawowego, zależy od potwierdzenia umowy przez tego przedstawiciela. Osoba ograniczona w zdolności do czynności prawnych może sama potwierdzić umowę po uzyskaniu pełnej zdolności do czynności prawnych. Strona, która zawarła umowę z osobą ograniczoną w zdolności do czynności prawnych, nie może powoływać się na brak zgody jej przedstawiciela ustawowego. Może jednak wyznaczyć temu przedstawicielowi odpowiedni termin do potwierdzenia umowy; staje się wolna po bezskutecznym upływie wyznaczonego terminu (art. 18 § 1–3).
Jeżeli osoba ograniczona w zdolności do czynności prawnych dokonała sama jednostronnej czynności prawnej, do której ustawa wymaga zgody przedstawiciela ustawowego, czynność jest nieważna (art. 19).
Osoba ograniczona w zdolności do czynności prawnych może bez zgody przedstawiciela ustawowego zawierać umowy należące do umów powszechnie zawieranych w drobnych bieżących sprawach życia codziennego (art. 20).
Osoba ograniczona w zdolności do czynności prawnych może bez zgody przedstawiciela ustawowego rozporządzać swoim zarobkiem, chyba że sąd opiekuńczy z ważnych powodów inaczej postanowi (art. 21).
Jeżeli przedstawiciel ustawowy osoby ograniczonej w zdolności do czynności prawnych oddał jej określone przedmioty majątkowe do swobodnego użytku, osoba ta uzyskuje pełną zdolność w zakresie czynności prawnych, które tych przedmiotów dotyczą. Wyjątek stanowią czynności prawne, do których dokonania nie wystarcza według ustawy zgoda przedstawiciela ustawowego (art. 22).
Przedstawiciel ustawowy w Kodeksie postępowania cywilnego.
Zgodnie z Kodeksem postępowania cywilnego osoba fizyczna:
Przedstawiciel ustawowy w Kodeksie postępowania karnego.
Zgodnie z Kodeksem postępowania karnego, jeżeli:
Przedstawiciel ustawowy w Kodeksie postępowania administracyjnego.
Zdolność prawną i zdolność do czynności prawnych stron ocenia się według przepisów prawa cywilnego, o ile przepisy szczególne nie stanowią inaczej (art. 30 § 1).
Osoby fizyczne nie posiadające zdolności do czynności prawnych działają przez swych ustawowych przedstawicieli (art. 30 § 2).
Strony niebędące osobami fizycznymi działają przez swych ustawowych lub statutowych przedstawicieli (art. 30 § 3).
W sprawach dotyczących praw zbywalnych lub dziedzicznych w razie zbycia prawa lub śmierci strony w toku postępowania na miejsce dotychczasowej strony wstępują jej następcy prawni (art. 30 § 4).
W sprawach dotyczących spadków nieobjętych jako strony działają osoby sprawujące zarząd majątkiem masy spadkowej, a w ich braku – kurator wyznaczony przez sąd na wniosek organu administracji publicznej (art. 30 § 5).
Organ administracji publicznej wystąpi do sądu z wnioskiem o wyznaczenie przedstawiciela dla osoby nieobecnej lub niezdolnej do czynności prawnych, o ile przedstawiciel nie został już wyznaczony (art. 34 § 1).
W przypadku konieczności podjęcia czynności niecierpiącej zwłoki organ administracji publicznej wyznacza dla osoby nieobecnej przedstawiciela uprawnionego do działania w postępowaniu do czasu wyznaczenia dla niej przedstawiciela przez sąd (art. 34 § 2).

</doc>
<doc id="4176259" url="https://pl.wikipedia.org/wiki?curid=4176259" title="Grégoire Pierre Melki">
Grégoire Pierre Melki

Grégoire Pierre Melki (ur. 12 grudnia 1939 w Al-Hasace) – duchowny Kościoła katolickiego obrządku syryjskiego, w latach 2002–2019 egzarcha patriarszy Jerozolimy.
Życiorys.
Święcenia kapłańskie przyjął 8 sierpnia 1965. Przez kilka lat był nauczycielem języka arabskiego i liturgiki, następnie został studentem Papieskiego Instytutu Wschodniego w Rzymie, gdzie w 1973 zdobył tytuł licencjata z fakultetu Wschodnich Studiów Kościelnych. W latach 1975-2002 pracował wśród wiernych obrządku syryjskiego w Montrealu.
We wrześniu 2001 Synod Kościoła syryjskokatolickiego wybrał go na egzarchę patriarszego Jerozolimy. 25 lutego 2002 papież Jan Paweł II zatwierdził ten wybór i przydzielił mu biskupstwo tytularne "Batnae dei Siri". Sakry udzielił mu Ignacy Piotr VIII Abdel-Ahad. 20 listopada 2019 przeszedł na emeryturę.

</doc>
<doc id="4176260" url="https://pl.wikipedia.org/wiki?curid=4176260" title="Luigi Barlassina">
Luigi Barlassina

Luigi Barlassina (ur. 30 kwietnia 1872 w Turynie, zm. 27 września 1947) – włoski duchowny rzymskokatolicki, łaciński patriarcha Jerozolimy.
Biografia.
Luigi Barlassina urodził się 30 kwietnia 1872 w Turynie w Królestwie Włoch. 22 grudnia 1894 otrzymał święcenia prezbiteriatu i został kapłanem diecezjalnym.
9 sierpnia 1918 papież Benedykt XV mianował go biskupem pomocniczym łacińskiego patriarchatu Jerozolimy oraz biskupem tytularnym Capharnaum. 8 września 1918 przyjął sakrę biskupią z rąk wikariusza generalnego Rzymu kard. Basilio Pompilja. Współkonsekratorami byli arcybiskup tytularny Nikomedii Pietro Alfonso Jorio oraz arcybiskup tytularny Scythopolisu Americo Bevilacqua.
8 marca 1920 został mianowany łacińskim patriarchą Jerozolimy. Zmarł 27 września 1947. Pochowany w Konkatedrze Najświętszego Imienia Jezus w Jerozolimie.

</doc>
<doc id="4176261" url="https://pl.wikipedia.org/wiki?curid=4176261" title="Pełnogłos">
Pełnogłos

Pełnogłos (, , , ) – zjawisko typowe dla języków wschodniosłowiańskich (rosyjskiego, ukraińskiego, białoruskiego), polegające na występowaniu pomiędzy spółgłoskami grup typu "-oro-", "-olo-", "-ere-", którym w innych językach słowiańskich odpowiadają grupy z jedną tylko samogłoską.
Prasłowiańskie grupy *"-or-", *"-ol-", *"-er-", *"-el-" stojące między spółgłoskami uległy w językach zachodniosłowiańskich i południowosłowiańskich zjawisku metatezy (przestawki) i niekiedy także wzdłużenia samogłoski. Z kolei w językach wschodniosłowiańskich wykształciły się z nich grupy z dwiema samogłoskami otaczającymi spółgłoskę lub wskutek działania prawa otwartych sylab. Powstały w ten sposób połączenia dwusylabowe, w których ta sama samogłoska występuje przed spółgłoską i po niej, co schematycznie można zapisać następująco ("T" oznacza dowolną spółgłoskę):
Przykładowo w języku polskim występują w tym miejscu grupy "-ro-" ("-ró-"), "-ło-", "-rze-" ("-rzo-"), "-le-".
Pełnogłos jest jednym z najważniejszych wyróżników języków wschodniosłowiańskich i uważany jest (obok silnego akcentu swobodnego ruchomego) za typową cechę tej grupy, zupełnie niewystępującą poza nią.
Zjawisko to zaszło około roku 1000: w "Ewangeliarzu Ostromira" (1056 r.) pojawiają się pierwsze przykłady pełnogłosu, choć zapisy u Konstantyna Porfirogenety z 949 roku wykazują jeszcze stan zgodny z prasłowiańskim, bez pełnogłosu.
W języku polskim pełnogłos można zaobserwować w pożyczkach z języków wschodniosłowiańskich, na przykład w wyrazie "połonina".

</doc>
<doc id="4176264" url="https://pl.wikipedia.org/wiki?curid=4176264" title="Clément-Joseph Hannouche">
Clément-Joseph Hannouche

Clément-Joseph Hannouche (ur. 27 marca 1950 w Kairze, zm. 9 kwietnia 2020 tamże) – duchowny Kościoła katolickiego obrządku syryjskiego, od 1996 do śmierci biskup Kairu. Sakry udzielił mu Ignacy Antoni II Hayek.

</doc>
<doc id="4176266" url="https://pl.wikipedia.org/wiki?curid=4176266" title="Ouse (ujednoznacznienie)">
Ouse (ujednoznacznienie)



</doc>
<doc id="4176267" url="https://pl.wikipedia.org/wiki?curid=4176267" title="European Heart Journal">
European Heart Journal

European Heart Journal (skrót: EHJ, Eur Heart J) – wiodące naukowe czasopismo kardiologiczne o zasięgu międzynarodowym, wydawane od 1980. Oficjalny organ Europejskiego Towarzystwa Kardiologicznego ("ang. European Society of Cardiology - ESC"). Tygodnik.
EHJ jest jednym z 11 czasopism Europejskiego Towarzystwa Kardiologicznego poświęconych badaniom nad układem sercowo-naczyniowym. Wydawcą jest brytyjski Oxford University Press. Czasopismo publikuje oryginalne, recenzowane prace kliniczne oraz niekliniczne na temat wszystkich aspektów działania i chorób układu sercowo-naczyniowego. Publikowane są także artykuły redakcyjne, materiały edukacyjne, recenzje i oceny techniczne. 
Redaktorem naczelnym ("ang. editor-in-chief") „European Heart Journal" jest Thomas F. Lüscher związany z Uniwersytetem Zuryskim. W skład rady redakcyjnej ("ang. editorial board") wchodzą profesorowie kardiologii głównie z USA oraz różnych państw europejskich, w tym z Polski (Piotr Ponikowski, Michał Tendera, Adam Torbicki).
Pismo ma współczynnik wpływu impact factor (IF) wynoszący 24,889 (2018) oraz wskaźnik Hirscha równy 244 (2017). W międzynarodowym rankingu SCImago Journal Rank (SJR) mierzącym wpływ, znaczenie i prestiż poszczególnych czasopism naukowych „European Heart Journal" zostało sklasyfikowane na 3. miejscu (zaraz za „Journal of the American College of Cardiology" oraz „Circulation") wśród czasopism z dziedziny kardiologii i medycyny sercowo-naczyniowej (na podstawie średniej liczby ważonych cytowań w latach 2013–2015). W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymywało w latach 2013-2016 maksymalną liczbę punktów, po 50.

</doc>
<doc id="4176269" url="https://pl.wikipedia.org/wiki?curid=4176269" title="Yousif Benham Habash">
Yousif Benham Habash

Yousif Benham Habash (ur. 1 czerwca 1951 w Al-Hamdanijja) – duchowny Kościoła katolickiego obrządku syryjskiego, od 2010 biskup Newark.
Życiorys.
Święcenia kapłańskie przyjął 31 sierpnia 1975 i został inkardynowany do archieparchii Mosulu. Pracował głównie jako duszpasterz parafialny. W 1994 wyjechał do Stanów Zjednoczonych i rozpoczął pracę duszpasterską w eparchii Newark.
12 kwietnia 2010 został mianowany eparchą Newark. Sakry udzielił mu ówczesny zwierzchnik Kościoła syryjskokatolickiego, Ignacy Józef III Younan. 31 lipca 2010 odbyła się jego intronizacja.

</doc>
<doc id="4176271" url="https://pl.wikipedia.org/wiki?curid=4176271" title="Fritz Schiedat">
Fritz Schiedat



</doc>
<doc id="4176273" url="https://pl.wikipedia.org/wiki?curid=4176273" title="Bluff (Utah)">
Bluff (Utah)

Bluff – jednostka osadnicza w Stanach Zjednoczonych, w południowo-wschodniej części stanu Utah. Liczba mieszkańców w roku 2000 wynosiła 320. Bluff jest miejscowością położoną najbliżej popularnego wśród turystów Parku stanowego Goosenecks. Osada została założona w 1880 roku, jako pierwsza zorganizowana jednostka administracyjna w hrabstwie San Juan.

</doc>
<doc id="4176276" url="https://pl.wikipedia.org/wiki?curid=4176276" title="Jan Budziło">
Jan Budziło

Jan Budziło (ur. 1 lipca 1908 w Antoniowie, zm. 10 października 1983 w Krakowie) – polski architekt wnętrz i artysta plastyk, profesor Akademii Sztuk Pięknych w Krakowie.
Życiorys.
Jan Budziło urodził się w Antoniowie w powiecie tarnobrzeskim, w rodzinie Antoniego Budziło i Marii z domu Hołody. Do szkoły podstawowej i gimnazjum uczęszczał w latach 1915–1922 w Antoniowie i Radomyślu nad Sanem. W latach 1924–1927 był uczniem Salezjańskiej Szkoły Rzemiosł w Oświęcimiu. W 1928 roku zamieszkał w Krakowie, gdzie w latach 1928–1930 studiował malarstwo u Jerzego Fedkowicza w Szkole Malarstwa i Rysunków oraz w latach 1930–1935 projektowanie architektury wnętrz u Wacława Krzyżanowskiego i Ludwika Wojtyczki w Państwowej Szkole Sztuk Zdobniczych i Przemysłu Artystycznego.
W latach 1936–1940 i 1944–1945 kontynuował studia na Akademii Sztuk Pięknych w Krakowie, gdzie uczęszczał do pracowni malarskiej prowadzonej przez profesorów Władysława Jarockiego, Wojciecha Weissa i Karola Frycza. Jednocześnie w latach 1935–1939 pracował w biurze projektowym Wacława Krzyżanowskiego i Zygmunta Gawlika w Krakowie.
Od 1936 roku pracował także w Państwowej Szkole Sztuk Zdobniczych i Przemysłu Artystycznego w Krakowie, początkowo jako asystent na Wydziale Architektury Wnętrz, a po przemianowaniu tej Szkoły na Państwowy Instytut Sztuk Plastycznych został mianowany kontraktowym nauczycielem. Po zamknięciu Instytutu przez okupanta (w 1943 r.), został przez szkolne władze okupacyjne przydzielony do pracy w Państwowej Szkole Budownictwa w Krakowie, gdzie pracował do 1945 roku. Po zakończeniu wojny był jednym z organizatorów nowego systemu wyższego szkolnictwa artystycznego w Polsce.
Od 1945 pracował w reaktywowanym Państwowym Instytucie Sztuk Plastycznych, przemianowanym (w 1946 r.) na Państwową Wyższą Szkołę Sztuk Plastycznych, gdzie w 1948 roku został mianowany profesorem PWSSP i w latach 1949–1950 pełnił funkcję kierownika Wydziału Plastyki Architektonicznej i Przemysłowej. Opracował nową strukturę i programy nauczania na tym wydziale.
Po reorganizacji (w 1950 roku) i połączeniu PWSSP z Akademią Sztuk Pięknych w Krakowie w jedną uczelnię (Akademię Sztuk Plastycznych w 1956 przemianowaną na Akademię Sztuk Pięknych), został mianowany (w 1951 r.) profesorem nadzwyczajnym.
W ASP kierował Katedrą Projektowania Architektury Wnętrz (1958–1978), był prodziekanem (1950–1951), a potem dziekanem Wydziału Architektury Wnętrz (1951–1954 i 1964–1972) oraz prorektorem (1954–1959).
W 1968 roku został członkiem prezydium Komitetu Jubileuszowego 150-lecia ASP w Krakowie oraz przewodniczącym Komisji ds. perspektywicznego rozwoju uczelni. Od 1969 roku działał w Radzie Wyższego Szkolnictwa Artystycznego.
Jan Budziło brał aktywny udział w życiu społeczno-artystycznym, zwłaszcza Krakowa. Przez kilkadziesiąt lat (1946–1971) działał w Komisjach Kultury i Sztuki Rady Narodowej m. Krakowa, był członkiem Rady Narodowej miasta Krakowa (od 1946 przez trzy kadencje), członkiem Wojewódzkiej Komisji Architektoniczno-Budowlanej (w latach 1950–1953), uczestniczył w pracach Komisji Konserwatorskiej dla miasta Krakowa (1956–1958).
W 1955 roku był członkiem Prezydium Obchodu Roku Mickiewiczowskiego oraz pełnił funkcję przewodniczącego Sekcji Odbudowy Pomnika poety na Rynku Krakowskim.
W 1956 roku, jako członek założyciel Obywatelskiego Komitetu Dni Krakowa oraz zastępca przewodniczącego tego Komitetu, współorganizował festiwal kultury „Dni Krakowa”, a w kolejnych latach współtworzył jego profil i charakter. W 1977 został wpisany do Księgi Honorowej Zasłużonych Ludzi Ziemi Krakowskiej.
Przez kilkadziesiąt lat uczestniczył w wielu ogólnopolskich komisjach oceniających projekty artystyczno-budowlane. Był m.in. członkiem Kolegium Rzeczoznawców przy Pracowniach Sztuk Plastycznych (w latach 1953–1956), Komisji Ocen Artystyczno-Naukowych FOTO-PAN (w latach 1954–1971), Rady Programowej przy Zarządzie Głównym Polskiego Towarzystwa Turystyczno-Krajoznawczego.
Od 1956 roku działał także w Związku Polskich Artystów Plastyków, gdzie pełnił m.in. funkcję członka Zarządu i przewodniczącego sekcji Architektury Wnętrz.
Brał udział w wielu wystawach architektury wnętrz organizowanych w Krakowie i w Warszawie (m.in. w latach 1955, 1959, 1962, 1968), a także w III „Milenijnym” Kongresie Kultury Polskiej zorganizowanym w Warszawie w 1966 r.
Odznaczenia.
Za swą działalność artystyczną i społeczną został odznaczony m.in.:
Twórczość.
Profesor Budziło projektował wnętrza, witraże, malarstwo ścienne, mozaiki, metaloplastykę. Był twórcą ponad 120 zrealizowanych projektów architektury wnętrz, zwłaszcza sakralnych (ołtarze, witraże, polichromie, mozaiki, stacje Drogi Krzyżowej, żyrandole, kinkiety, konfesjonały, ławki, chrzcielnice, ambony i in.). Przy realizacji swych projektów współpracował z artystami-rzeźbiarzami oraz mistrzami rzemiosła artystycznego. Wiele projektów zrealizował osobiście (m.in. mozaikę ceramiczną – ok. 150 m² i polichromię w kościele pw. Nawiedzenia NMP w Medyni Głogowskiej, polichromię w kościele św. Zygmunta w Pniowie).
Metaloplastyka.
Wykonawcą w/w prac był Władysław Oremus i Antoni Oremus.
Życie prywatne.
W roku 1936 poślubił Władysławę z domu Więcek (1913–2008), z którą miał dwie córki: Danutę Budziło-Skowron (ur. 1938), konserwatora dzieł sztuki, oraz Alicję Jarzębską (ur. 1941), muzykologa. Jan Budziło jest bratem Henryka Budziło – konstruktora i statyka.
Zmarł 10 października 1983 w Krakowie i został pochowany na Cmentarzu wojskowym przy ul. Prandoty w Krakowie, pas 101, grób 21).

</doc>
<doc id="4176279" url="https://pl.wikipedia.org/wiki?curid=4176279" title="Antoine Nassif">
Antoine Nassif

Antoine Nassif (ur. 21 lutego 1969 w Bejrucie) – libański duchowny Kościoła katolickiego obrządku syryjskiego, od 2016 egzarcha apostolski Kanady.
Życiorys.
Święcenia kapłańskie przyjął 26 lipca 1992. Pracował jako duszpasterz parafialny, był też m.in. dyrektorem katolickiej szkoły w Charfet oraz rektorem patriarchalnego seminarium w tymże mieście.
7 stycznia 2016 papież Franciszek mianował go zwierzchnikiem nowo powstałego egzarchatu apostolskiego Kanady i nadał mu biskupstwo tytularne "Serigene". Sakry udzielił mu 23 stycznia 2016 patriarcha Ignacy Józef III Younan.

</doc>
<doc id="4176280" url="https://pl.wikipedia.org/wiki?curid=4176280" title="Cerkiew Świętych Apostołów Piotra i Pawła w Jurmale (Ķemeri)">
Cerkiew Świętych Apostołów Piotra i Pawła w Jurmale (Ķemeri)

Cerkiew pod wezwaniem Świętych Apostołów Piotra i Pawła – zabytkowa prawosławna cerkiew parafialna w Jurmale, w dzielnicy Ķemeri. Należy do dekanatu ryskiego eparchii ryskiej Łotewskiego Kościoła Prawosławnego.
Historia.
Cerkiew została wzniesiona w latach 1892–1893. Od czasu budowy jest nieprzerwanie czynna.
Architektura.
Świątynia drewniana, z wbudowaną dzwonnicą. Wewnątrz znajduje się ikonostas. Część ikon znajdujących się w cerkwi została napisana na Świętej Górze Athos.

</doc>
<doc id="4176281" url="https://pl.wikipedia.org/wiki?curid=4176281" title="Forum Holitorium">
Forum Holitorium

Forum Holitorium – niewielkie forum w Rzymie, położone pomiędzy zboczem Kapitolu, teatrem Marcellusa a portem handlowym nad brzegiem Tybru.
Utworzone w okresie wczesnej republiki, leżące poza obrębem murów serwiańskich forum pełniło pierwotnie funkcję targu warzywnego, o czym świadczy jego łacińska nazwa. W III i II wieku p.n.e. wzniesiono na forum trzy świątynie, poświęcone Janusowi, Spes (Nadziei) i Junonie Sospita, których przylegające do bazyliki św. Mikołaja w Więzieniu i częściowo wkomponowane w jej strukturę ruiny zachowały się do dzisiaj. 
Najstarszymi świątyniami na forum były świątynie Janusa i Spes. Pierwszą z nich ufundował około 260 roku p.n.e., jako wotum po zwycięskiej bitwie morskiej pod Mylae, konsul Gajusz Duiliusz. Była to posadowiona na betonowym podium obłożonym trawertynem budowla o wymiarach 26×15 m, wzniesiona w formie perypteru "sine postico" (czyli bez tylnej kolumnady). W 17 roku n.e. budowla została odrestaurowana przez Tyberiusza. Wzniesiona mniej więcej w tym samym czasie co świątynia Janusa świątynia Spes ufundowana została przez Aulusa Atyliusza Kalatinusa. Był to perypter w porządku doryckim o wymiarach 25×11 m. Posiadał sześć kolumn od frontu i po jedenaście po bokach. Po pożarze z 213 roku p.n.e. świątynia została odrestaurowana w 212 roku p.n.e. i ponownie w 17 roku n.e. Świątynia Junony Sospita, najmłodsza z trzech, ufundowana przez Gajusza Korneliusza Cethegusa, została wzniesiona między 197 a 194 rokiem p.n.e. i przebudowana w 90 roku p.n.e. na zlecenie Cecylii Metelli. Była to posadowiona na podium budowla w formie perypteru w porządku jońskim o wymiarach 30×15 m.
Poza wymienionymi wyżej trzema świątyniami, między 191 a 181 rokiem p.n.e. z inicjatywy konsula Maniusza Acyliusza Glabriona i jego syna wybudowano także czwartą świątynię, dedykowaną Pietas (Pobożności), którą później, w 44 roku p.n.e., rozebrano w związku z budową teatru Marcellusa.

</doc>
<doc id="4176283" url="https://pl.wikipedia.org/wiki?curid=4176283" title="Timoteo Hikmat Beylouni">
Timoteo Hikmat Beylouni

Timoteo Hikmat Beylouni (ur. 18 listopada 1945 w Aleppo) – duchowny Kościoła katolickiego obrządku syryjskiego, od 2011 egzarcha apostolski Wenezueli.
Życiorys.
Święcenia kapłańskie przyjął 26 listopada 1972. Po święceniach pracował jako wikariusz w rodzinnym mieście. W latach 1985-1990 wikariusz katedry w Bejrucie i sekretarz sądu kościelnego. W 1990 wyjechał do Wenezueli i pracował duszpastersko najpierw w Maracay, a następnie w Puerto La Cruz. Od 1998 nosił tytuł chorepiskopa, zaś od 2006 był protosyncelem miejscowego egzarchatu.
1 marca 2011 papież Benedykt XVI mianował go egzarchą apostolskim Wenezueli i nadał mu biskupstwo tytularne "Sabrata". Sakry udzielił mu Ignacy Józef III Younan.

</doc>
<doc id="4176291" url="https://pl.wikipedia.org/wiki?curid=4176291" title="Zbigniew Słomiński">
Zbigniew Słomiński

 
Zbigniew Słomiński (ur. 1950) – polski koszykarz występujący na pozycji środkowego, wielokrotny medalista mistrzostw Polski.
W 1973 uplasował się na szóstej pozycji, na liście najlepszych strzelców ligi, w 1975 na trzeciej, w 1979 na siódmej.

</doc>
<doc id="4176295" url="https://pl.wikipedia.org/wiki?curid=4176295" title="Park Naukowo-Technologiczny w Opolu">
Park Naukowo-Technologiczny w Opolu

Park Naukowo-Technologiczny w Opolu Sp. z o. o. im. profesora Marka Tukiendorfa powstał 8 listopada 2012 roku z inicjatywy Prezydenta Miasta Opola. Jest instytucją, która ma wspierać innowacyjne przedsięwzięcia gospodarcze oraz małe i średnie przedsiębiorstwa, które chciałyby te technologie wdrażać oraz udzielać informacji inwestorom i twórcom.
PNT w Opolu jest miejscem współpracy nauki i biznesu, stwarza możliwość poszukiwania i wdrażania nowych rozwiązań technologicznych na styku tych dwóch światów. Tworzy również korzystne warunki dla rozwoju gospodarczego i naukowego miasta Opola oraz całego regionu poprzez pomoc już istniejącym, jak również nowo powstającym inicjatywom. Spółka jest platformą współpracy dla środowisk biznesowych i naukowych, pośrednio tworzy nowe miejsca pracy dla wykształconych na opolskich uczelniach młodych ludzi. Dzięki utworzeniu Parku proinnowacyjne opolskie firmy uzyskują dostęp do specjalistycznych laboratoriów badawczych, zaawansowanego środowiska teleinformatycznego, pomieszczeń biurowych o wysokim standardzie oraz wszelkiej innej niezbędnej infrastruktury i usług koniecznych do prowadzenia działalności, z korzyścią dla społeczności lokalnych miasta i regionu.
Lokalizacja.
PNT w Opolu jest położony jest w sąsiedztwie największej strefy przemysłowej Opola ze statusem Wałbrzyskiej Specjalnej Strefy Ekonomicznej, w północno-zachodniej części miasta. Ze względu na bliskość centrum, jak również obwodnicy północnej i autostrady A4 tworzy to strategiczną lokalizację dla takich przedsięwzięć. W sąsiedztwie PNT w Opolu znajdują się Centrum Wystawienniczo-Kongresowe, największe w regionie centrum handlowe Karolinka oraz firmy leżące na terenie WSSE (m.in. IAC, GSS, Skamol, Hongbo, ifm ecolink, Pasta Food, PZ Stelmach, Art Odlew, UFI Filters). W bezpośrednim sąsiedztwie PNT w Opolu rozpoczęta została inwestycja budowy stadionu miejskiego.
Współpraca naukowo-wdrożeniowa.
Na terenie Parku Naukowo-Technologicznego w Opolu zlokalizowane jest Centrum Projektowe Fraunhofera dla Zaawansowanych Technologii Lekkich (FPC ALighT) działające jako jednostka organizacyjna Politechniki Opolskiej. Do głównych celów FPC ALighT zalicza się prowadzenie i koordynowanie zorientowanych branżowo projektów badawczo-rozwojowych, szczególnie w zakresie zaawansowanych technologii lekkich. FPC ALighT realizuje działania na rzecz ułatwienia i przyspieszenia komercjalizacji badań oraz transferu i przyjęcia technologii produkcji przez przemysł w oparciu o metody i standardy Fraunhofer Gesellschaft zur Förderung der angewandten Forschung e.V. w Monachium w badaniach kontraktowych dla środowiska naukowego w Polsce.
Działalność badawcza FPC ALighT obejmuje następujące obszary kompetencji:
Infrastruktura.
W skład infrastruktury Parku Naukowo-Technologicznego w Opolu, wchodzą:
1. Inkubator Przedsiębiorczości (powierzchnia całkowita 1700 m²), na który składają się:
2. Budynek laboratoryjno-doświadczalny (powierzchnia całkowita 1850 m²), na który składają się:
3. Budynek Wysokich Technologii i Centrum Projektowania Inżynierskiego wraz z Centrum Przetwarzania Danych, na który składają się:
4. Budynek Zaplecza Wdrożeniowego i Biurowego, w skład którego wchodzi: 
5. Strefa integracji.
Zadania.
Do zadań realizowanych przez spółkę należą:
Przedsiębiorstwa w PNT w Opolu.
Obecnie na terenie Parku działa blisko 40 przedsiębiorstw, głównie z branży informatycznej, automotive czy chemicznej. Największe z nich to: HSI, Tensoft, Bluesoft, Adamiec, Somati System Polska, KBA Automatic, NCosmetics, OK Strojservis Polska. 

</doc>
<doc id="4176296" url="https://pl.wikipedia.org/wiki?curid=4176296" title="Luigi Piavi">
Luigi Piavi

Luigi Piavi OFMObs (ur. 17 marca 1833 w Rawennie, zm. 24 stycznia 1905 w Jerozolimie) – włoski duchowny rzymskokatolicki, misjonarz, dyplomata papieski, łaciński patriarcha Jerozolimy.
Biografia.
Luigi Piavi urodził się 17 marca 1833 w Rawennie w Państwie Kościelnym. 22 grudnia 1855 otrzymał święcenia prezbiteriatu i został kapłanem Zakonu Braci Mniejszych Obserwantów. Trzy tygodnie później wyruszył na Bliski Wschód. Pracował w Harisie, Aleppo, Bejrucie oraz wśród Koptów w Egipcie.
14 listopada 1876 papież Pius IX mianował go wikariuszem apostolskim Aleppo, delegatem apostolskim w Syrii oraz arcybiskupem in partibus infidelium Siunii. 26 listopada 1876 przyjął sakrę biskupią z rąk prefekta Kongregacji Rozkrzewiania Wiary kard. Alessandra Franchi. Współkonsekratorami byli konsultant sekcji ds. Wschodnich Kongregacji Rozkrzewiania Wiary, arcybiskup tytularny Neocaesarea in Ponto Edward Henry Howard oraz biskup tytularny Boliny Ignazio Persico OFMCap.
28 sierpnia 1889 papież Leon XIII mianował go łacińskim patriarchą Jerozolimy. Równocześnie pełnił funkcję Wielkiego Mistrza Zakonu Rycerskiego Grobu Bożego w Jerozolimie. Zmarł 24 stycznia 1905 na zapalenie płuc. Pochowany w Konkatedrze Najświętszego Imienia Jezus w Jerozolimie.

</doc>
<doc id="4176297" url="https://pl.wikipedia.org/wiki?curid=4176297" title="Ouse (rzeka w Susseksie)">
Ouse (rzeka w Susseksie)

Ouse (ang. "River Ouse") – rzeka w południowo-wschodniej Anglii, w hrabstwach West Sussex i East Sussex. Długość rzeki wynosi 62 km, a powierzchnia jej dorzecza – 664 km².
Źródło rzeki znajduje się w pobliżu osady Ashfold Crossways, na wysokości około 100 m n.p.m. W górnym biegu rzeka płynie w kierunku wschodnim, od północy opływa miasto Haywards Heath, następnie skręca na południe. W końcowym biegu przepływa przez park narodowy South Downs i miasto Lewes. Uchodzi do kanału La Manche w mieście Newhaven.
28 marca 1941 r. Virginia Woolf popełniła samobójstwo, rzucając się do rzeki Ouse, nieopodal swojego domu w Rodmell.

</doc>
<doc id="4176298" url="https://pl.wikipedia.org/wiki?curid=4176298" title="Drapieżne wydawnictwa">
Drapieżne wydawnictwa

Drapieżne wydawnictwa (zjawisko określane także jako drapieżne czasopisma lub drapieżna nauka, z ang. ) – nieetyczny (choć zwykle legalny) model biznesowy niektórych wydawnictw. Model ten opiera się na publikacji artykułów naukowych, zwykle w formie otwartego dostępu w czasopismach naukowych, w zamian za uiszczenie przez autora opłaty. Wydawnictwa tego typu nie przeprowadzają odpowiedniego procesu recenzji naukowych i publikują wszystkie nadesłane prace. Czasem podają fałszywe informacje nt. swojego zespołu redaktorskiego, procesu recenzji czy wskaźnika cytowań. Tytuły czasopism drapieżnych czasem bardzo przypominają tytuły uznanych czasopism naukowych, a w skrajnych przypadkach oszuści podszywają się pod renomowane czasopisma.
Wedle definicji przyjętej przez Narodowe Centrum Nauki drapieżne czasopisma to „czasopisma, w których publikowane prace naukowe nie podlegają ocenie eksperckiej lub wykonana jest ona w oparciu o bardzo niskie standardy. Czasopisma te mają charakter wydawnictw publikujących w tzw. otwartym dostępie, często oferują swe usługi po wygórowanych cenach, z krótkim procesem publikacyjnym”.
Powiązanym zjawiskiem są tzw. drapieżne konferencje ( lub ), które zwykle akceptują wszelkie prezentacje, bez kontroli ich jakości, oraz wieloautorskie monografie publikowane w wydawnictwach quasi-naukowych. Taka oferta konferencyjna i wydawnicza skierowana jest najczęściej do młodych naukowców, zazwyczaj doktorantów.
Celem drapieżnych wydawnictw jest z jednej strony pozyskanie przez wydawcę opłat od autorów pobieranych za publikację, z drugiej zaś wykreowanie dobrze wyglądającego "na pierwszy rzut oka" dorobku naukowego badacza do późniejszego przedstawienia w trakcie procedur awansowych lub stypendialnych. Publikowanie w takich wydawnictwach jest częstsze wśród autorów młodszych i z krajów rozwijających się.

</doc>
<doc id="4176300" url="https://pl.wikipedia.org/wiki?curid=4176300" title="Five Patients">
Five Patients

Five Patients (pol. "Pięciu pacjentów") – książka Michaela Crichtona z 1970 roku, w której autor opisuje swoje wspomnienia z praktyk szpitalnych pod koniec lat 60. XX wieku w Massachusetts General Hospital w Bostonie.
Crichton przedstawia losy pięciu pacjentów leczonych w tym szpitalu. W przedmowie do wydania z 1994 r. autor konstatuje, że medycyna i realia uległy diametralnej zmianie od czasu napisania książki, ale mimo to została wydana ona bez zmian.

</doc>
<doc id="4176301" url="https://pl.wikipedia.org/wiki?curid=4176301" title="Sant’Antonino di Saluggia">
Sant’Antonino di Saluggia

Sant’Antonino di Saluggia (wł. "Stazione di Sant’Antonino di Saluggia") – stacja kolejowa w Livorno Ferraris, w prowincji Vercelli, w regionie Piemont, we Włoszech. Znajduje się na linii Turyn – Mediolan.
Według klasyfikacji RFI ma kategorię "brązową".

</doc>
<doc id="4176305" url="https://pl.wikipedia.org/wiki?curid=4176305" title="Chwyt De Lee">
Chwyt De Lee

Chwyt De Lee () – procedura medyczna, chwyt stosowany w praktyce położniczej w celu wyczucia od zewnątrz główki znajdującej się w dnie miednicy. Uciskając dwoma palcami bocznie od warg sromowych większych w głąb miednicy wyczuwa się ją jako duży, twardy opór.

</doc>
<doc id="4176307" url="https://pl.wikipedia.org/wiki?curid=4176307" title="Galați (stacja kolejowa)">
Galați (stacja kolejowa)

Galați (rum: "Gara Galați") – stacja kolejowa w miejscowości Gałacz, w Okręgu Gałacz, w Rumunii. Stacja jest obsługiwana przez pociągi Căile Ferate Române (CFR). Znajduje się na ważnej magistrali kolejowej nr 700 Bukareszt – Gałacz.
W Budynku dworca funkcjonuje poczekalnia, bar, posterunek policji, bankomat, apteka, restauracja, punkty usługowe, toaleta. Przed budynkiem dworca znajduje się postój taksówek oraz przystanki komunikacji publicznej.
W czerwcu 2014 CFR ogłosiło plany przebudowy dworca kolejowego kosztem 20 mln RON.

</doc>
<doc id="4176312" url="https://pl.wikipedia.org/wiki?curid=4176312" title="Chwyt Schwarzenbacha">
Chwyt Schwarzenbacha

Chwyt Schwarzenbacha – procedura medyczna, chwyt stosowany w praktyce położniczej mający na celu wyczucie główki znajdującej się w dnie miednicy. Polega na ucisku końcami czterech palców całej dłoni (z kierunku kości krzyżowej) na okolicę między końcem kości guzicznej a odbytem, czyli tylne krocze. Wyczuwa się wyraźnie stojącą w dnie miednicy główkę jako szeroki, twardy opór.

</doc>
<doc id="4176313" url="https://pl.wikipedia.org/wiki?curid=4176313" title="Edward Szymański (profesor nauk technicznych)">
Edward Szymański (profesor nauk technicznych)

Edward Szymański – polski profesor nauk technicznych, inżynier, nauczyciel akademicki Politechniki Warszawskiej, Wyższej Szkoły Ekologii i Zarządzania w Warszawie i innych uczelni, specjalista w zakresie materiałów budowlanych.
Życiorys.
W 1954 ukończył studia na kierunku inżynieria budowlana w Politechnice Warszawskiej. Tam też na Wydziale Budownictwa Przemysłowego w 1959 otrzymał stopień naukowy doktora nauk technicznych, zaś w 1966 na Wydziale Inżynierii Lądowej Politechniki Warszawskiej uzyskał stopień doktora habilitowanego nauk technicznych. W 1974 otrzymał tytuł naukowy profesora nauk technicznych.
Został nauczycielem akademickim na Wydziale Budownictwa i Inżynierii Środowiska Politechniki Białostockiej, na Wydziale Inżynierii Lądowej Politechniki Warszawskiej oraz w Wyższej Szkole Ekologii i Zarządzania w Warszawie, Wydział Architektury.
Uzyskał członkostwo w Komitecie Inżynierii Lądowej i Wodnej PAN.

</doc>
<doc id="4176316" url="https://pl.wikipedia.org/wiki?curid=4176316" title="Objaw Schrödera">
Objaw Schrödera

Objaw Schrödera – maciczny objaw odklejenia się łożyska. Charakteryzuje się uniesieniem dna macicy i zmniejszeniem jej poprzecznego rozmiaru. Jest to jedna z cech świadczących o oddzieleniu się łożyska i możliwym wykluczeniu nieprawidłowości trzeciego okresu porodu. Oprócz objawu Schrödera istnieją również inne cechy odklejania się łożyska m.in. objaw Küstnera, zmniejszenie napięcia pępowiny, wysuwanie się sznura pępowinowego z pochwy oraz pojawienie się odczucia parcia na stolec jako skutek wypełnienia pochwy przez wydalone z macicy łożysko.

</doc>
<doc id="4176317" url="https://pl.wikipedia.org/wiki?curid=4176317" title="Arnemuiden (stacja kolejowa)">
Arnemuiden (stacja kolejowa)

Arnemuiden () – stacja kolejowa w Arnemuiden, w prowincji Zelandia, w Holandii. Stacja znajduje się na linii Roosendaal – Vlissingen.

</doc>
<doc id="4176318" url="https://pl.wikipedia.org/wiki?curid=4176318" title="Haki Rozzi Ali">
Haki Rozzi Ali

Allah-Kauis Neneck – czadyjski pisarz, poeta, eseista młodego pokolenia. W 2016 został zwycięzcą drugiej edycji, Nagrody Literackiej Josepha Brahima Seida.

</doc>
<doc id="4176322" url="https://pl.wikipedia.org/wiki?curid=4176322" title="Planty krakowskie">
Planty krakowskie



</doc>
<doc id="4176325" url="https://pl.wikipedia.org/wiki?curid=4176325" title="Objaw Küstnera">
Objaw Küstnera

Objaw Küstnera – pępowinowy objaw odklejenia się łożyska. Ucisk dłonią między spojeniem łonowym a macicą powoduje uniesienie macicy ku górze. Jeśli przy tym pępowina się cofa, to oznacza, że łożysko jeszcze nie jest oddzielone.
Jest to jedna z cech świadczących o oddzieleniu się łożyska i możliwym wykluczeniu nieprawidłowości trzeciego okresu porodu. Oprócz objawu Küstnera istnieją również inne cechy odklejania się łożyska m.in. objaw Schrödera, zmniejszenie napięcia pępowiny, wysuwanie się sznura pępowinowego z pochwy oraz pojawienie się odczucia parcia na stolec jako skutek wypełnienia pochwy przez wydalone z macicy łożysko.

</doc>
<doc id="4176327" url="https://pl.wikipedia.org/wiki?curid=4176327" title="Błonia krakowskie">
Błonia krakowskie



</doc>
<doc id="4176329" url="https://pl.wikipedia.org/wiki?curid=4176329" title="Coselpalais">
Coselpalais



</doc>
<doc id="4176330" url="https://pl.wikipedia.org/wiki?curid=4176330" title="Gudrid Hansdottir">
Gudrid Hansdottir



</doc>
<doc id="4176331" url="https://pl.wikipedia.org/wiki?curid=4176331" title="Kropywnycki (stacja kolejowa)">
Kropywnycki (stacja kolejowa)

Kropywnycki (ukr: "Станція Кропивни́цький") – stacja kolejowa w Kropywnyckim, w obwodzie kirowohradzkim, na Ukrainie. Jest częścią administracji chmielnickiej Kolei Odeskiej. Znajduje się na linii Znamjanka – Pomiczna.
Historia.
Otwarcie stacji kolejowej miało miejsce w 1868. Pierwszy budynek dworcowy został zbudowany w 1869.
W lipcu 1897 rozpoczęły kursowanie tramwaje ze stacji kolejowej do browaru "Зельцера", oficjalne otwarcie linii miało miejsce 26 lipca 1897.
Od 23 marca 2017 roku stacja otrzymała obecną nazwę - Kropywnycki.

</doc>
<doc id="4176335" url="https://pl.wikipedia.org/wiki?curid=4176335" title="Włodzimierz Kirszner">
Włodzimierz Kirszner

Włodzimierz Kirszner (ur. 3 marca 1939 w Lasopolu, zm. 29 lipca 1991 w Rzeszowie) – polski fotoreporter.
Życiorys.
Urodził się 3 marca 1939 w Lasopolu w ówczesnej II Rzeczypospolitej (obecnie rejon kostopolski na Ukrainie). Jego rodzice ponieśli śmierć podczas II wojny światowej. Wychowywał się w domach dziecka na obszarze Lubelszczyzny. Od połowy lat 50. był zatrudniony w Lubelskiej Drukarni Prasowej na stanowisku linotypisty. Od tego czasu rozwijał pasję fotograficzną. Pod koniec 1967 przeprowadził się na Rzeszowszczyznę i podjął pracę w Rzeszowskich Zakładach Graficznych jako składacz linotypowy.
Od 1970 był członkiem Rzeszowskiego Towarzystwa Fotograficznego. Od 1972 pracował jako laborant fotograficzny w Oddziale CAF w Rzeszowie pod okiem Damazego Kwiatkowskiego. Od maja 1974 pracował w dzienniku „Nowiny”. Równolegle zdobył wykształcenie uzupełniające w Instytucie Dziennikarstwa Uniwersytetu Warszawskiego, po czym został zatrudniony w redakcji gazety na etacie dziennikarskim. Był wieloletnim fotoreporterem „Nowin”. Dokumentując miejsca i wydarzenia z wielu dziedzin docierał często do trudno dostępnych rejonów. W sposób szczególny był związany z Bieszczadami, gdzie fotografował przyrodę. W wydaniach „Nowin” ukazywały się również wykonywane przez niego reprodukcje zdjęć. Łącznie wykonał dla redakcji „Nowin” ponad 300 tys. zdjęć. Poza publikacjami fotograficznymi tworzył także relacje i teksty, drukowane na łamach „Nowin”. Należał do Oddziału Stowarzyszenia Dziennikarzy Rzeczypospolitej Polskiej w Rzeszowie.
Był żonaty z Zofią, miał córkę Dagmarę i syna Kamila. Zmarł śmiercią tragiczną 29 lipca 1991. Po raz ostatni był widziany w niedzielę 28 lipca 1991 wieczorem, po czym następnego dnia rano jego zwłoki zostało znalezione na betonowym podłożu u podnóża stromej skarpy, położonej naprzeciw zamku rzeszowskiego w centrum miasta. W tej sprawie dochodzenie podjęła policja i prokuratura, zaś za najbardziej prawdopodobną przyczynę śmierci przyjęto nieszczęśliwy wypadek. Został pochowany na Cmentarzu Wilkowyja w Rzeszowie 1 sierpnia 1991.
Poeta Jan Szelc napisał w 1991 wiersz pt. "Cena chwili. Pamięci Wł. Kirsznera", wydany w tomikach poezji pt. "Gwiazda Małej Rawki / Święte Buki" z 1993 oraz pt. "Odmawiam góry" z 2004. Staraniem Oddziału PTTK w Brzozowie, Muzeum Regionalnego PTTK w Brzozowie, redakcji „Nowin” oraz Urzędu Gminy Nozdrzec zorganizowano I Zlot Dziennikarzy „Szlakami Włodka Kirsznera”, zakończony 28 listopada 1992 w Ośrodku Wypoczynkowym Krośnieńskich Hut Szkła w Nozdrzcu (dawny pałac Skrzyńskich). Na zakończenie tej imprezy wyłoniono laureata „Konkursu im. Włodka Kirsznera” na zdjęcie roku w prasie regionalnej (zwycięzcą został Igor Witowicz, autor zdjęcia pt. "Cmentarz Łyczakowski", opublikowanego w wydaniu „Nowin” z 1 listopada 1992).

</doc>
<doc id="4176341" url="https://pl.wikipedia.org/wiki?curid=4176341" title="Djimotoum Yonoudjim Yannick">
Djimotoum Yonoudjim Yannick

Djimotoum Yonoudjim Yannick – czadyjski pisarz, poeta, eseista młodego pokolenia. W 2016 zajął drugie miejsce w ufundowanej przez Stowarzyszenie Rozwoju Kultury – ADEC ("Association pour le Développement Culturel") Nagrodzie Literackiej Josepha Brahima Seida. Zwycięska praca "„La marche de Madjidéné”" opowiada o młodej dziewczynie z dzielnicy robotniczej Ndżameny, wykluczanej przez najbliższe otoczenie, które nie rozumie jej miłości do kina i teatru.

</doc>
<doc id="4176344" url="https://pl.wikipedia.org/wiki?curid=4176344" title="Taavi Pappel">
Taavi Pappel

Taavi Pappel (ur. 27 listopada 1999) – estoński skoczek narciarski. Dwukrotny uczestnik mistrzostw świata juniorów (2018 i 2019). Medalista mistrzostw kraju.
Przebieg kariery.
W styczniu 2016 zadebiutował w FIS Cupie, zajmując miejsca na przełomie ósmej i dziewiątej dziesiątki konkursów w Zakopanem. Pierwsze punkty tego cyklu zdobył 12 sierpnia 2017 w Kuopio, gdzie był 17. 19 sierpnia 2017 w Wiśle, w ramach LPK, zadebiutował w konkursie Pucharu Kontynentalnego, plasując się na 65. lokacie. W lutym 2018 wystąpił w konkursie indywidualnym mistrzostw świata juniorów w Kanderstegu, jednak został zdyskwalifikowany. Rok później, w styczniu 2019, w Lahti zajął 59. lokatę w światowym czempionacie juniorów. W międzynarodowych zawodach rangi FIS po raz ostatni startował w lipcu 2019, zajmując 65. i 61. miejsce w konkursach FIS Cupu w Szczyrku.
Z klubem Nõmme Spordiklubi zdobywał medale mistrzostw Estonii w rywalizacji drużynowej: zajął 2. miejsce latem 2018, zaś brązowe medale zdobywał dwukrotnie latem (2016 i 2017) oraz zimą 2018. Stawał również na podium mistrzostw kraju w kategoriach juniorskich i dziecięcych, zarówno w skokach narciarskich, jak i kombinacji norweskiej.

</doc>
<doc id="4176346" url="https://pl.wikipedia.org/wiki?curid=4176346" title="Lalendorf (stacja kolejowa)">
Lalendorf (stacja kolejowa)

Lalendorf () – stacja kolejowa w Lalendorf, w kraju związkowym Meklemburgia-Pomorze Przednie, w Niemczech. Znajduje się na skrzyżowaniu linii Bützow – Szczecin i Neustrelitz – Warnemünde. Według DB Station&amp;Service ma kategorię 7.
Stacja.
Stacja znajduje się w gminie Lalendorf w powiecie Rostock, około 10 kilometrów na wschód od Güstrow i około 40 kilometrów na południowy wschód od Rostoku. Linia kolejowa z Bützow biegnie w kierunku wschodnio-zachodnim, linia kolejowa z Neustrelitz do Warnemünde z południowego wschodu na północny zachód.

</doc>
<doc id="4176355" url="https://pl.wikipedia.org/wiki?curid=4176355" title="Santarcangelo di Romagna (stacja kolejowa)">
Santarcangelo di Romagna (stacja kolejowa)

Santarcangelo di Romagna (wł. "Stazione di Santarcangelo di Romagna") – stacja kolejowa w Santarcangelo di Romagna, w prowincji Forlì-Cesena, w regionie Emilia-Romania, we Włoszech. Znajduje się na linii Bolonia – Ankona.
Według klasyfikacji Rete Ferroviaria Italiana ma kategorią "brązową".
Charakterystyka.
Stacja składa się z dwóch peronów i trzech krawędzi peronowych. Perony wyposażone są w wiaty, a przejście podziemne umożliwia dostanie się na perony.

</doc>
<doc id="4176358" url="https://pl.wikipedia.org/wiki?curid=4176358" title="Adopcja (film 1975)">
Adopcja (film 1975)

Adopcja (węg. "Örökbefogadás") – węgierski czarno-biały dramat z 1975 roku w reżyserii Márty Mészáros.
Fabuła.
42-letnia wdowa Kata mieszka na wsi i jest robotnicą w fabryce. Spotyka się z żonatym Jóską. Chciałaby mieć z nim dziecko, jednakże on odmawia. Pewnego dnia trafia do niej Anna, która uciekła z domu dziecka. Kata zaprzyjaźnia się z nią, a po pewnym czasie postanawia ją adoptować.
Nagrody.
Film zdobył Złotego Niedźwiedzia na 25. MFF w Berlinie. Był także węgierskim kandydatem do Oscara dla najlepszego filmu nieanglojęzycznego w 1976 roku, ale nie otrzymał nominacji. Został również zaprezentowany na MFF w Londynie w 1975 roku.

</doc>
<doc id="4176360" url="https://pl.wikipedia.org/wiki?curid=4176360" title="Ferdynand Czaplicki">
Ferdynand Czaplicki



</doc>
<doc id="4176362" url="https://pl.wikipedia.org/wiki?curid=4176362" title="Mistrzostwa Świata Juniorów w Hokeju na Lodzie 2018/Elita">
Mistrzostwa Świata Juniorów w Hokeju na Lodzie 2018/Elita

42. Mistrzostwa Świata Juniorów w Hokeju na Lodzie Elity 2018 odbyły się w amerykańskim Buffalo, w dniach od 26 grudnia 2017 do 5 stycznia 2018. Mecze rozgrywane były w USA po raz piąty w historii.
Organizacja.
W tej części mistrzostw uczestniczyło 10 najlepszych drużyn na świecie. System rozgrywania meczów był inny niż w niższych dywizjach. Najpierw drużyny rozgrywały mecze w fazie grupowej (2 grupy po 5 zespołów), systemem każdy z każdym. Po raz pierwszy w tych rozgrywkach zmieniono sposób kwalifikacji do fazy pucharowej. Pierwsze cztery zespoły w fazie grupowej awansowały do ćwierćfinałów. Zmianie uległa również formuła wyłonienia drużyny, która spada do pierwszej dywizji. Najsłabsza drużyna każdej z grup grała w fazie play-out do dwóch zwycięstw. Drużyna, która dwukrotnie przegrała spadła do niższej dywizji.
Sędziowie.
IIHF wyznaczyło 12 głównych arbitrów oraz 10 liniowych. Oto lista wybranych
Faza grupowa.
Grupa A
Tabela
"    = awans do ćwierćfinałów     = baraż o utrzymanie"
Grupa B
Tabela
"    = awans do ćwierćfinałów     = baraż o utrzymanie"
Faza pucharowa.
Ćwierćfinały
Półfinały
Mecz o trzecie miejsce
Finał

</doc>
<doc id="4176363" url="https://pl.wikipedia.org/wiki?curid=4176363" title="Bagdad (Arizona)">
Bagdad (Arizona)

Bagdad – jednostka osadnicza w Stanach Zjednoczonych, w stanie Arizona, w hrabstwie Yavapai. Zbudowana pod koniec XIX wieku, aby pomieścić pracowników z sąsiedniej kopalni. 
Znajduje się tutaj firma górnicza Freeport-McMoRan, która jest wiodącym na świecie producentem molibdenu i drugim co do wielkości producentem miedzi. 

</doc>
<doc id="4176364" url="https://pl.wikipedia.org/wiki?curid=4176364" title="Congress (Arizona)">
Congress (Arizona)

Congress – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4176367" url="https://pl.wikipedia.org/wiki?curid=4176367" title="Cornville (Arizona)">
Cornville (Arizona)

Cornville – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4176370" url="https://pl.wikipedia.org/wiki?curid=4176370" title="Mayer (Arizona)">
Mayer (Arizona)

Mayer – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4176372" url="https://pl.wikipedia.org/wiki?curid=4176372" title="Seligman (Arizona)">
Seligman (Arizona)

Seligman – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4176373" url="https://pl.wikipedia.org/wiki?curid=4176373" title="Spring Valley (Arizona)">
Spring Valley (Arizona)

Spring Valley – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4176374" url="https://pl.wikipedia.org/wiki?curid=4176374" title="Williamson (Arizona)">
Williamson (Arizona)

Williamson – jednostka osadnicza w Stanach Zjednoczonych, w stanie Arizona, w hrabstwie Yavapai.

</doc>
<doc id="4176376" url="https://pl.wikipedia.org/wiki?curid=4176376" title="Salma Khalil Alio">
Salma Khalil Alio

Salma Khalil Alio (ur. 22 stycznia 1982 w Czadzie) – poetka i pisarka czadyjska, fotograf, karykaturzystka, grafik.
Życiorys.
Jest córką byłego lidera Narodowego Frontu wyzwolenia Czadu Khalila Alio. W 1982 roku został on zmuszony przez dyktaturę Hissène Habré do emigracji z kraju. Salma wyjechała z rodzicami do Marburga w Niemczech, a potem do Nigerii. Do Czadu wróciła dopiero w 1999 roku po zdaniu matury w Alliance Française w Maidougouri  i została przyjęta na wydział nauk ścisłych i stosowanych w Farcha (północna dzielnica Ndżameny), gdzie studiowała przez 2 lata. W latach 1995–1998 uczyła się techniki tworzenia komiksów od Gérarda Leclaire'a.
W 2014 roku założyła stowarzyszenie Positive Association, którego celem jest wspieranie kobiet. Gromadzi ono czadyjskich artystów, malarzy, fotografii i rzemieślników. Celem jest promowanie rękodzieła i sztuki jako sposobu na zdobywanie dochodów i niezależności przez kobiety. Kilka razy w miesiącu, Salma, publikuje na facebookowej stronie stowarzyszenia odcinki własnego komiksu "Débarquement à N’Djamena" o przygodach trzech młodych cudzoziemek, które zamieszkały w Czadzie.
W 2016 roku była dyrektorem artystycznym projektu realizowanego wspólnie z Instytutem Francuskim w Ndżamenie, w którym dzieci z Baga-Sola, Abeche, Moundou i Ndżameny otrzymały aparaty fotograficzne, aby wykonać zdjęcia, które pokazują rolę dziewcząt w społeczeństwie.
Karykaturzystka.
Wśród wielu wyróżnień krajowych i międzynarodowych, zdobyła tytuł pierwszej kobiety karykaturzystki w Czadzie. Salma uczestniczyła w kilku zbiorowych projektach, takich jak zbiorowy komiks i wystawy plastyczne.
Fotograf.
Interesuje się również fotografią. Na zdjęciach pokazuje czadyjskie społeczeństwo i styl życia. Wykonuje portrety ludzi w ich codziennym życiu, ze szczególnym naciskiem na życie kobiet i edukację dzieci. Jej zdjęcia są jednocześnie autobiograficzne jak i zbiorowe, pokazują nam Ndżamenę i Czad. W 2017 roku wspólnie z Aché Coelo wydała album "Portraits of Chadian Women".
Biznesmenka.
Prowadzi własną firmę Zarlinga. Firma handluje tworzonym przez Salmę rękodziełem i innymi usługami, takimi jak fotografia, projektowanie graficzne i infografiki.
Twórczość literacka.
Pierwszy tomik wierszy "Passion de la pensée" opublikowała w 2004 roku w Paryżu w wydawnictwie The Manuscript. W 2013 roku współpracowała przy wydaniu książki "Aux vents des aléas de la vie" (Na wietrze zagrożeń życia). Jest to zbiór opowiadań, w którym autorzy piszą o takich problemach jak wywłaszczenie, poligamia i homoseksualizm w Czadzie.
W 2014 roku jej opowiadania znalazły się w książce "Couleurs de l'Existence", zbiorze opowiadań sześciu czadyjskich pisarzy. Salma zamieściła w tej publikacji opowiadanie "Périple sur la reine du Guéra" (Podróż królowej Guery), jest to historia dwóch kłusowników na górze w regionie Guery, strzeżonym przez ducha Margaï.
W 2016 roku jury Literackiej Nagrody Josepha Brahima Seida przyznało jej nagrodę specjalną.
Linki zewnętrzne.
Ilustracje Salma Khalil Alio
Karykatury Salma Khalil

</doc>
<doc id="4176380" url="https://pl.wikipedia.org/wiki?curid=4176380" title="Zabłądzenie zorganizowanej grupy na stokach Pilska">
Zabłądzenie zorganizowanej grupy na stokach Pilska

Zabłądzenie zorganizowanej grupy na stokach Pilska, zwane również wypadkiem na Pilsku, tragedią na Pilsku – zaginięcie szesnastoosobowej grupy uczniów kaliskiej Szkoły Podstawowej nr 12 (o profilu sportowym ze specjalnością lekkoatletyczną) podczas grupowej wycieczki na szczyt Pilska 27 grudnia 1980. Grupa zabłądziła w trudnych warunkach atmosferycznych i błądziła po stoku od popołudnia do następnego dnia nad ranem, będąc zawrócona na szczyt w ciężkich warunkach atmosferycznych przez słowackiego leśnika. Grupa została znaleziona przez polskiego celnika i czechosłowackiego inżyniera i przetransportowana do leśniczówki. Wypadku nie przeżyły trzy osoby, najstarsi chłopcy z grupy.
Przebieg wydarzeń.
Uczniowie ze szkoły sportowej z Kalisza przebywali od 22 grudnia na obozie kondycyjnym w Korbielowie. 27 grudnia 16-osobowa grupa młodzieży (5 dziewczynek w wieku 12–14 lat i 11 chłopców w wieku od 14 do 17 lat) pod opieką trenera Krzysztofa Kisiela wybrała się na Halę Miziową. Jeden z nich, Ireneusz Langwerski, był mistrzem Polski juniorów w chodzie na 10 km. Jeszcze przed wyjściem, ze względu na złe samopoczucie, jedna z dziewcząt zrezygnowała z zaprawy i pozostała w ośrodku. Grupa pokonała trasę w 1 godzinę i 15 minut (przy orientacyjnym czasie dojścia 2 godz. 30 min) i osiągnęła Halę Miziową o godz. 11:20. Mimo braku przygotowania (brak ciepłego stroju i obuwia – członkowie grupy mieli na sobie lekkie obuwie sportowe i kurtki, niedostateczne zapasy żywności i ciepłych napojów) trener zgodził się, by młodzież weszła żółtym szlakiem na szczyt Pilska; zdobyto go około godziny 12:00. Następnie w niekorzystnych warunkach atmosferycznych (spadek temperatury i wysoki śnieg) grupa skierowała się w stronę przełęczy Glinne. Pomyliła jednak drogę i zeszła na stronę czechosłowacką, skąd została zawrócona przez czechosłowackiego leśnika na szczyt. Leśnik poinformował ich o polowaniu oraz zagroził karą pieniężną za nielegalne przekroczenie granicy. Według niektórych źródeł również postraszył uczestników wycieczki bronią. W wywiadzie telewizyjnym leśnik oświadczył, że wystraszył się grupy, gdyż „zaszła go od tyłu”.
Trener podjął decyzję powrotu przez Pilsko, na które grupa dotarła około 16:00. Tam zabłądziła ponownie. Nastąpiło dalsze pogorszenie warunków atmosferycznych: temperatura spadła do –12 °C, rozpoczęła się mgła i zadymka śnieżna. Grupa błąkała się w rejonie kopuły szczytowej Pilska do następnego dnia rano i znów zeszła na stronę czechosłowacką; od godziny 21:30 do 4:30 zmarły trzy osoby (drugi zgon nastąpił ok. 23:00). Pomimo że trener walczył o życie dzieci, oddając im ubranie, nie przyniosło to spodziewanych rezultatów. Zdecydował się pozostawić zmarłych na miejscu i dalej szukać drogi. Pierwszy zmarł szesnastoletni Leszek Śledź. Trener i koledzy przez dwie godziny usiłowali reanimować go, rozcierając ramiona i plecy. Po śmierci chłopca trener zdecydował, że grupa pójdzie dalej. Po drodze młodzież śpiewała kolędy, modliła się i robiła co mogła, by nie usnąć. Dwie następne ofiary przed śmiercią zasnęły. Zginęli najstarsi uczestnicy grupy, którzy torowali pozostałym drogę w zaspach i oddali im część swojej odzieży. Ponadto, jak stwierdził biegły sądowy, najstarsi chłopcy zdawali sobie sprawę z grozy sytuacji, stąd szybciej tracili siły. Po 21 godzinach marszu grupa została odnaleziona następnego dnia rano ok. 7:00 przez polskiego celnika Józefa Bolka i czechosłowackiego inżyniera leśnictwa Ludovita Janiaka, którzy udzielili jej pomocy i sprowadzili do Mutnego. Uczestnicy zostali przetransportowani do leśniczówki samochodem Moskwicz w dwóch turach, część z odmrożeniami twarzy, uszu oraz palców u rąk i nóg.
Akcja ratownicza GOPR.
Akcja ratownicza rozpoczęła się o godz. 4:00. Jednym z powodów tak późnego jej rozpoczęcia był brak łączności, przy czym o zaginięciu grupy wiadomo było co najmniej 12 godzin wcześniej. Jednocześnie w nocy zaginionej wycieczki szukało 30 ratowników z Grupy Beskidzkiej GOPR i Wojska Ochrony Pogranicza. Akcją dowodził Adam Kubala, ówczesny naczelnik Grupy Beskidzkiej GOPR.
Reperkusje.
Wypadek był szeroko relacjonowany i komentowany w prasie. Część komentatorów za tragedię obarczała bezpośrednio trenera, a także klub sportowy „Calisia”. Wskazywano na zaniedbania i wielokrotne złamanie przepisów dotyczących organizacji wycieczek – tak twierdził m.in. Marian Bielecki, naczelnik Grupy Beskidzkiej GOPR. Zgodnie z ówczesnymi przepisami górskie wycieczki piesze powyżej 1000 m n.p.m. mogły być organizowane tylko dla dzieci powyżej 14 lat w okresie od 15 czerwca do 15 września pod opieką przewodnika lub przodownika turystyki górskiej. Część krytyków skupiła się na postawie GOPR-u, który nie dość, że zbyt późno rozpoczął akcję ratunkową, to oskarżał uczestników wycieczki o mówienie nieprawdy. Po wypadku wojewoda bielski na wniosek GOPR wydał zakaz poruszania się zimą w Beskidach powyżej granicy lasu. Komentujący sprawę Jacek Kolbuszewski stwierdził na łamach czasopisma „Wierchy”, że taki wypadek musiał się zdarzyć z uwagi na ówczesny stan turystyki górskiej w kraju, a zarządzenie wojewody skomentował: „W lesie również można się zgubić”. Trener Kisiel został uniewinniony od zarzutu nieumyślnego spowodowania śmierci.

</doc>
<doc id="4176382" url="https://pl.wikipedia.org/wiki?curid=4176382" title="North Crossett">
North Crossett

North Crossett – jednostka osadnicza w Stanach Zjednoczonych, w stanie Arkansas, w hrabstwie Ashley.

</doc>
<doc id="4176385" url="https://pl.wikipedia.org/wiki?curid=4176385" title="West Crossett">
West Crossett

West Crossett – jednostka osadnicza w Stanach Zjednoczonych, w stanie Arkansas, w hrabstwie Ashley.

</doc>
<doc id="4176386" url="https://pl.wikipedia.org/wiki?curid=4176386" title="Strzelectwo na Letnich Igrzyskach Olimpijskich 2016 – pistolet dowolny, 50 m (mężczyźni)">
Strzelectwo na Letnich Igrzyskach Olimpijskich 2016 – pistolet dowolny, 50 m (mężczyźni)

Strzelanie z pistoletu dowolnego z 50 metrów mężczyzn – konkurencja rozegrana 10 sierpnia 2016 roku podczas letnich igrzysk w Rio de Janeiro.
W kwalifikacjach wystąpiło 41 zawodników, którzy mieli do oddania 60 strzałów z dowolnego pistoletu. Strzały punktowane były od 1 do 10 punktów. Ośmiu z najwyższą sumą punktów awansowało do finałowej rundy.
W finale każdy zawodnik miał 20 strzałów. Za pojedynczy strzał można było zdobyć od 1 do 10,9 punktu. Klasyfikacja końcowa była ustalona na podstawie sumie wszystkich osiągniętych punktów w rundzie finałowej.
Złoty medal obronił sprzed czterech lat Koreańczyk Jin Jong-oh, srebrny zdobył Wietnamczyk Hoàng Xuân Vinh, a brązowy – Koreańczyk Kim Song-guk.
Rekordy.
Rekordy świata i olimpijskie przed rozpoczęciem zawodów:
"Runda kwalifikacyjna – 60 strzałów"
"Runda finałowa – 20 strzałów"
Wyniki.
Źródło: 

</doc>
<doc id="4176393" url="https://pl.wikipedia.org/wiki?curid=4176393" title="Ferroperyklaz">
Ferroperyklaz

Ferroperyklaz – minerał z gromady tlenków. Jest to jeden z głównych minerałów wchodzących w skład dolnego płaszcza Ziemi.
Skład.
Ferroperyklaz jest roztworem stałym tlenku magnezu i tlenku żelaza(II). Względna zawartość składników może być różna, tworząc serię od peryklazu (MgO) do wustytu (FeO). Ziarna ferroperyklazu zawierające ponad 50% FeO nazywa się magnesiowustytem, choć termin ten bywa też stosowany jako synonim ferroperyklazu. Ferroperyklazy zawierają domieszki innych pierwiastków: NiII, CrIII, MnII i Na; zawartość każdego z nich wynosi maks. 1–2,5% wagowych.
Występowanie.
Badania teoretyczne i eksperymentalne sugerują, że ferroperyklaz powinien stanowić od 16 do 20% masy dolnego płaszcza, najgrubszej z geosfer i być tam drugim pod względem rozpowszechnienia minerałem po bridgmanicie. Stanowi on 50–56% rozpoznanych inkluzji dolnopłaszczowych w diamentach.
Struktura.
Peryklaz i wustyt mają tę samą strukturę halitu, tworzą sieć regularną ściennie centrowaną (grupa przestrzenna Fmm). Pod wpływem wysokiego ciśnienia wustyt przechodzi różnorodne przemiany fazowe, zmieniając strukturę krystaliczną; struktura peryklazu jest stabilna w zakresie ciśnień spotykanych w płaszczu. Ferroperyklaz nie przechodzi w dolnym płaszczu przemian strukturalnych, które mogłyby wywołać efekt rejestrowany w przebiegu fal sejsmicznych, za to jest wyraźnie anizotropowy: prędkość rozchodzenia się pionowo spolaryzowanych fal poprzecznych (w sejsmologii oznaczanych SV) jest niższa niż fal spolaryzowanych poziomo (SH). Efekt ten jest silniejszy niż przeciwny efekt w przypadku postperowskitu.

</doc>
<doc id="4176394" url="https://pl.wikipedia.org/wiki?curid=4176394" title="Magnesiowustyt">
Magnesiowustyt



</doc>
<doc id="4176395" url="https://pl.wikipedia.org/wiki?curid=4176395" title="Midway (hrabstwo Baxter)">
Midway (hrabstwo Baxter)

Midway – jednostka osadnicza w Stanach Zjednoczonych, w stanie Arkansas, w hrabstwie Baxter.

</doc>
<doc id="4176396" url="https://pl.wikipedia.org/wiki?curid=4176396" title="David Nedingam Naibei">
David Nedingam Naibei

David Nedingam Naibei – czadyjski pisarz młodego pokolenia, student prawa na Uniwersytecie Emi Koussi w Ndżamenie.
W 2016 zajął trzecie miejsce, w ufundowanej przez Stowarzyszenie Rozwoju Kultury - ADEC (Association pour le Développement Culturel), Nagrodzie Literackiej Josepha Brahima Seida. Konkursowa praca "„Le fil sacré de l’amitié” (Święta nić przyjaźni)" to historia młodych ludzi, których przyjaźń zostaje poddana próbie przez różnice klasowe. 
David Naïbei reprezentował Czad na One Young World Summit 2017 w Bogocie, corocznej konferencji skupiającej około stu stowarzyszeń krajowych, organizacji pozarządowych, uniwersytetów i młodych liderów z całego świata.

</doc>
<doc id="4176399" url="https://pl.wikipedia.org/wiki?curid=4176399" title="David Davis (sędzia)">
David Davis (sędzia)

David Davis (ur. 9 marca 1815 nieopodal Cecilton, zm. 26 czerwca 1886 w Bloomington) – amerykański prawnik i polityk.
Życiorys.
W 1832 ukończył Kenyon College, a następnie studiował prawo na Uniwersytecie Yale, które ukończył trzy lata później. W następnym roku przyjęto go do palestry i rozpoczął prywatną praktykę w Bloomington. W 1844 został wybrany do legislatury stanu Illinois z ramienia Partii Wigów. Cztery lata później został sędzią okręgowym i piastował to stanowisko przez 14 lat. W 1860 mocno wspierał kandydaturę Abrahama Lincolna na prezydent. Przez dwa lata był doradcą Lincolna, a następnie został przez niego powołany do Sądu Najwyższego.
W wyborach prezydenckich w 1872 początkowo przyjął propozycję nominacji Liberalnych Republikanów. Jednak ostatecznie kandydatem został Horace Greeley, któremu poparcia udzieliła też Partia Demokratyczna. Mimo to otrzymał jeden głos w Kolegium Elektorskim.
Podczas wyborów w 1876 Davis został członkiem piętnastoosobowej komisji, której zadaniem było rozstrzygnięcie ważności głosów powszechnych z Karoliny Południowej, Luizjany i Florydy. Prócz niego w skład komisji wchodziło pięciu kongresmanów, pięciu senatorów i pięciu członków Sądu Najwyższego (łącznie 7 demokratów, 7 republikanów i Davis jako kandydat niezależny). Tuż przed rozpoczęciem prac Davis zrezygnował jednak z funkcji sędziego na rzecz wyboru do Senatu. W izbie wyższej zasiadał od 1877 do 1883, a przez dwa ostatnie lata pełnił funkcję przewodniczącego pro tempore. Po zakończeniu kadencji wycofał się z życia publicznego i osiadł w Bloomington.

</doc>
<doc id="4176400" url="https://pl.wikipedia.org/wiki?curid=4176400" title="Midway (hrabstwo Hot Spring)">
Midway (hrabstwo Hot Spring)

Midway – jednostka osadnicza w Stanach Zjednoczonych, w stanie Arkansas, w hrabstwie Hot Spring.

</doc>
<doc id="4176404" url="https://pl.wikipedia.org/wiki?curid=4176404" title="75. ceremonia wręczenia Złotych Globów">
75. ceremonia wręczenia Złotych Globów

75. ceremonia wręczenia Złotych Globów, nagród filmowych i telewizyjnych przyznawanych przez Hollywoodzkie Stowarzyszenie Prasy Zagranicznej, odbyła się 7 stycznia 2018 roku w The Beverly Hilton w Beverly Hills. Galę wyemitowała na terenie Stanów Zjednoczonych stacja telewizyjna NBC, a jej prowadzącym był Seth Meyers.
Nominacje zostały ogłoszone 11 grudnia 2017 roku przez Sharon Stone, Alfre Woodard, Kristen Bell i Garretta Hedlunda. Spośród produkcji kinowych najwięcej otrzymał ich "Kształt wody" (siedem), zaś spośród programów telewizyjnych "Wielkie kłamstewka" (sześć). Najwięcej nagród spośród produkcji kinowych zdobył film "Trzy billboardy za Ebbing, Missouri", a spośród programów telewizyjnych serial "Wielkie kłamstewka" (oba po cztery).
Zwycięzcy i nominowani.
Źródła:

</doc>
<doc id="4176405" url="https://pl.wikipedia.org/wiki?curid=4176405" title="Partia Pionierów">
Partia Pionierów

Partia Pionierów (indonez. "Partai Pelopor") – założona w 2002 roku, indonezyjska partia polityczna. Przewodniczącą ugrupowania jest Rachmawati Sukarnoputri, córka pierwszego prezydenta Republiki Indonezji – Sukarno oraz siostra byłej prezydent kraju – Megawati Sukarnoputri. Partia jak do tej pory startowała dwukrotnie w indonezyjskich wyborach parlamentarnych. W 2004 roku, Partia Pionierów uzyskała 3 mandaty w Ludowej Izbie Reprezentantów (0,77% głosów w skali kraju). W kolejnych wyborach zorganizowanych w 2009 roku, ugrupowanie uzyskało 0,33% głosów nie zdobywając żadnego miejsca w parlamencie.

</doc>
<doc id="4176406" url="https://pl.wikipedia.org/wiki?curid=4176406" title="Thomas Lister">
Thomas Lister

Thomas Lister (ur. 27 października 1943 w Ashburton, zm. 23 lipca 2017 w Timaru) – nowozelandzki rugbysta grający na pozycji , reprezentant kraju, trener.
Życiorys.
Uczęszczał do Temuka Primary School oraz Waitaki Boys High School. Związany był z lokalnym klubem Old Boys RFC i już w pierwszym roku po ukończeniu szkoły otrzymał powołanie do regionalnego zespołu South Canterbury zostając tym samym najmłodszym w jego historii zawodnikiem formacji młyna. W 1965 roku przeniósł się do Wellington, by zwiększyć swe szanse zagrania w reprezentacji kraju. Wraz z Terrym McCashinem pracował jako śmieciarz, grał wówczas dla Athletic Rugby Club, w 1966 roku zostając wybrany najlepszym zawodnikiem lokalnych rozgrywek "Jubilee Cup". W ciągu trzech sezonów czterdziestokrotnie zagrał dla Wellington Lions, włączając w to zwycięstwa nad "Springboks" i British and Irish Lions, zdobywając siedem przyłożeń. Powrócił w 1968 roku do South Canterbury, gdzie grał do roku 1974, w ostatnim z nich przyczyniając się do zdobycia Ranfurly Shield. W roku 1969 został uznany najlepszym sportowcem regionu, a w jego barwach łącznie w obu epizodach zaliczył siedemdziesiąt dwa występy z piętnastoma przyłożeniami.
Występował w narodowych zespołach juniorskich, czterokrotnie reprezentował także Wyspę Południową, a na sprawdzianach nowozelandzkiej kadry pojawił się po raz pierwszy w roku 1965. Dla "All Blacks" zadebiutował podczas "tournée" do Australii w 1968 roku, a jeszcze w tym samym roku zagrał także przeciw Francji. W kolejnym sezonie wystąpił w meczach z Walijczykami, a rok później wziął udział w wyprawie do Południowej Afryki, zakończył zaś reprezentacyjną karierę przyłożeniem przeciw British and Irish Lions podczas ich pobytu w roku 1971. O miejsce w składzie konkurował wówczas z takimi zawodnikami jak Brian Lochore, Kel Tremain, Waka Nathan, Graham Williams, Ian Kirkpatrick, Alan Sutherland czy Alex Wyllie. Łącznie zatem w latach 1968–1971 rozegrał dla nowozelandzkiej reprezentacji dwadzieścia sześć spotkań, w tym osiem testmeczów. 
Trenował juniorskie zespoły Old Boys RFC, Wyspy Południowej oraz seniorskie drużyny Celtic RFC i South Canterbury. Pracował także jako rzeźnik, rybak i farmer. Zmarł po krótkiej walce z rakiem w wieku 73 lat.
Jego brat, John, był golfistą występującym w turniejach PGA Tour w latach siedemdziesiątych i osiemdziesiątych, trzykrotnym zwycięzcą New Zealand PGA Championship. Tę samą dyscyplinę uprawiały także jego matka i siostra, natomiast ojciec był bokserem, mistrzem kraju z 1938 roku w wadze półśredniej.

</doc>
<doc id="4176409" url="https://pl.wikipedia.org/wiki?curid=4176409" title="Żurawianka">
Żurawianka



</doc>
<doc id="4176410" url="https://pl.wikipedia.org/wiki?curid=4176410" title="Kościół św. Marcina w Wiślicy">
Kościół św. Marcina w Wiślicy

Kościół świętego Marcina – kościół katolicki, który znajdował się w Wiślicy, w województwie świętokrzyskim. Kościół pierwotnie drewniany, później murowany, rozebrany po 1820 roku.
Historia.
Kościół w stylu romańskim zbudowano w początku XII wieku pomiędzy Placem Solnym a Wyspą Grodziskową, przy obecnej ul. Kilińskiego. Istniało tu wówczas podgrodzie wiślickie (stąd nazwa miejscowa pola: "Za Świętym Marcinem"). Przeprowadzone w miejscu istnienia kościoła wykopaliska odsłoniły elementy romańskiej rotundy wykutej w skalnym podłożu. Na przykościelnym cmentarzu odkryto 23 pochówki dość bogato wyposażone w różnego rodzaju ozdoby. Pochodzą one z tego samego okresu, co relikty kościelne. Po 1326 korpus kościoła wspominany jest jako drewniany. Jako murowany zapisano go w 1565. W początku XIX wieku elementy drewniane były już całkowicie przegniłe, a murowane, według miejscowego proboszcza, nadawały się jedynie na sprzedaż, jako wtórny materiał budowlany. Wkrótce po 1820 obiekt faktycznie rozebrano.

</doc>
<doc id="4176416" url="https://pl.wikipedia.org/wiki?curid=4176416" title="Jaskinia Stara">
Jaskinia Stara

Jaskinia Stara (Jaskinia Partyzantów) – jaskinia na terenie Niecki Nidziańskiej. Ma cztery otwory wejściowe położone w Dolinie Skorocickiej (Niecka Solecka), na północny wschód od Skorocic, w pobliżu Jaskini Górnej, Jaskini Dzwonów i Jaskini z Potokiem, na wysokościach 199 i 202 m n.p.m.. Długość jaskini wynosi 86 metrów, a jej deniwelacja 3 metry.
Jaskinia znajduje się na terenie rezerwatu przyrody „Skorocice” i jest nieudostępniona turystycznie.
Opis jaskini.
Jaskinię stanowią dwa, prawie równoległe korytarze. Wszystkie cztery otwory wejściowe prowadzą do niewielkiego korytarza, przez którego większą część płynie Potok Skorocicki. Korytarz ten zaczyna się i kończy w dużych otworach wejściowych (północnym i południowym) znajdujących się we wnękach skalnych. Potok przepływa między jednym z otworów środkowych, a dużym otworem południowym. W pobliżu dużego otworu północnego z korytarza odchodzi niewielki ciąg prowadzący do drugiego, obszernego i równoległego korytarza. Na lewo prowadzi on do niewielkiej studzienki, z której można dostać się do 5-metrowego korytarzyka, na prawo zaś, po kilkunastu metrach, rozdziela się na dwa krótkie korytarzyki i niewielką studzienkę.
Przyroda.
W jaskini można spotkać małe stalaktyty i polewy naciekowe. Zamieszkują ją nietoperze i lisy.
Historia odkryć.
Jaskinia była znana od dawna. W czasie II wojny światowej była schronieniem dla partyzantów, stąd jej druga nazwa. Jej opis i plan sporządzili J. Gubała i A. Kasza w 1999 roku.

</doc>
<doc id="4176419" url="https://pl.wikipedia.org/wiki?curid=4176419" title="Johanna Matintalo">
Johanna Matintalo

Johanna Katariina Matintalo (ur. 11 grudnia 1996 w Pöytyä) – fińska biegaczka narciarska, zawodniczka klubu Pöytyän Urheilijat.
Kariera.
Po raz pierwszy na arenie międzynarodowej pojawiła się 18 stycznia 2013 roku, podczas zawodów juniorskich w norweskiej miejscowości Trondheim/ Granåsen Ski Arena, gdzie zajęła 15. pozycję w sprincie stylem klasycznym. Podczas rozgrywanych w 2017 roku mistrzostw świata młodzieżowców w Park City wywalczyła srebrny medal w biegu łączonym na 15 km.
W Pucharze Świata zadebiutowała 30 listopada 2014 roku w Ruce, gdzie uplasowała się na 70. pozycji na dystansie 10 km stylem klasycznym. Pierwsze pucharowe punkty wywalczyła 17 lutego 2017 roku w Otepää plasując się na 12 pozycji. Na podium zawodów tego cyklu pierwszy raz stanęła 1 stycznia 2022 roku w Oberstdorfie, zajmując trzecie miejsce w sprincie klasykiem. Wyprzedziły ją jedynie Rosjanka Natalja Niepriajewa i Johanna Hagström ze Szwecji.
Na mistrzostwach świata w Oberstdorfie w 2021 roku wspólnie z Jasmi Joensuu, Riittą-Liisą Roponen i Kristą Pärmäkoski zdobyła brązowy medal w szafecie. Była tam też między innymi trzynasta w biegu na dystansie 30 km stylem klasycznym.

</doc>
<doc id="4176420" url="https://pl.wikipedia.org/wiki?curid=4176420" title="Paradokument">
Paradokument

Paradokument – gatunek filmu lub serialu znajdującego się na granicy filmu dokumentalnego i filmu fabularnego.
Tradycja paradokumentu sięga czasów słuchowiska "Wojna światów" Orsona Wellesa z 1938 roku, zaś pierwsze przykłady zastosowania formy paradokumentu w kinie znalazły się w "Obywatelu Kanie" tegoż reżysera, jednakże formą stosowaną w kinie rozrywkowym, paradokument stał się na przełomie XX i XXI wieku. Zdecydowana większość najpopularniejszych produkcji paradokumentalnych powstała po 2000 roku.
W serialach paradokumentalnych występują postacie fikcyjne odgrywane najczęściej przez aktorów-amatorów i statystów wyłonionych z castingu. Sytuacje oparte i nieoparte na faktach są reżyserowane i odgrywane przez aktorów.
Pierwszym polskim paradokumentem rodzaju docu-crime był "W11 – Wydział Śledczy" nadawany przez telewizję TVN od 2004 do 2014 roku. Ze względu na popularność, jaką zdobył serial, zaczęły powstawać kolejne produkcje tego gatunku, np. docu-crime "Detektywi" czy court-show "Sędzia Anna Maria Wesołowska", stylizowany na dramat sądowy, w którym główna bohaterka jest zawodową sędzią pozostającą w stanie spoczynku.

</doc>
<doc id="4176421" url="https://pl.wikipedia.org/wiki?curid=4176421" title="Szpital Świętego Ducha w Wiślicy">
Szpital Świętego Ducha w Wiślicy

Szpital Świętego Ducha w Wiślicy – założenie szpitalne z kościołem, które znajdowało się w Wiślicy przy ul. Batalionów Chłopskich, niedaleko skrzyżowania z ul. Długosza.
Historia.
Tradycja lokalna mówi, że szpital dla ubogich oraz kościół św. Ducha wystawić miała Królowa Jadwiga, jako wotum za pozytywne dla niej rozwiązanie sprawy sądowej z Gniewoszem z Dalewic. Wydaje się to nie być prawdą, ponieważ kościół, według badań naukowych, pochodzi z pierwszej połowy XV wieku. W styczniu 1476 biskup krakowski Jan Rzewuski zatwierdził fundację probostwa szpitalnego Świętego Ducha, której dokonał Jan z Dobrej. Kościół ten uposażono dochodami z jednego łana roli siedleckiej, dwóch wiślickich warzelni piwa, oraz siedmioma grzywnami rocznych odsetek od stu grzywien zabezpieczonych na lokalnym browarze. Szpital był także właścicielem folwarku w Siedlcu, zakupionego w 1474 za 60 florenów od syna wiślickiego notariusza, Wincentego.
Obiekty szpitalno-kościelne zajmowały teren na Przedmieściu Krakowskim, zaraz za murami miejskimi, w niedużej odległości od rzeki Nidy, co było powodem grzebania na przykościelnym cmentarzu osób, które utonęły w tej rzece. 
W 1598 szpital miał dwie izby (starą oraz nową), a także obszerny przedsionek. Przebywało w nim wówczas dwudziestu ubogich, siedmiu chłopców-podrzutków i jedna mamka.
W latach 1968-1969 oraz 1972 tereny poszpitalne poddano badaniom archeologicznym, podczas których odkryto pozostałości murów szpitalnych, fundamenty kościoła (rozebranego po 1820) i cmentarzysko szkieletowe. Pracami kierowała dr Zofia Wartołowska.

</doc>
<doc id="4176422" url="https://pl.wikipedia.org/wiki?curid=4176422" title="Linia kolejowa Orlamünde – Oppurg">
Linia kolejowa Orlamünde – Oppurg

Linia kolejowa Orlamünde – Oppurg ("Orlabahn") – lokalna linia kolejowa w kraju związkowym Turyngia, w Niemczech. Biegnie z Orlamünde wzdłuż doliny rzeki Orla do Pößneck.

</doc>
<doc id="4176437" url="https://pl.wikipedia.org/wiki?curid=4176437" title="Marek Witkowski (profesor nauk technicznych)">
Marek Witkowski (profesor nauk technicznych)

Marek Witkowski – polski profesor nauk technicznych, nauczyciel akademicki
Politechniki Warszawskiej i Wyższej Szkoły Ekologii i Zarządzania w Warszawie, specjalista w zakresie mechaniki budowli, mechaniki konstrukcji oraz metod komputerowych w inżynierii lądowej.
Życiorys.
W 1961 ukończył studia na Politechnice Warszawskiej. Otrzymał stopień naukowy doktora i stopień doktora habilitowanego. W 1996 uzyskał tytuł profesora nauk technicznych.
Został nauczycielem akademickim Politechniki Warszawskiej i Wyższej Szkoły Ekologii i Zarządzania w Warszawie.
Uzyskał członkostwo w zarządzie Polskiego Towarzystwa Metod Komputerowych Mechaniki.

</doc>
<doc id="4176438" url="https://pl.wikipedia.org/wiki?curid=4176438" title="Rudi Mittig">
Rudi Mittig

Rudi Mittig (ur. 26 stycznia 1925, zm. 28 sierpnia 1994) – wiceminister bezpieczeństwa państwowego NRD (1975-1989).
Życiorys.
W latach 1939–1942 uczył się w szkole inżynieryjnej, w 1943 został zmobilizowany do armii, w 1945 wzięty do radzieckiej niewoli, uwolniony w 1949. Później kształcił się na inżyniera budowlanego, w 1950 został członkiem SED, w styczniu 1952 wstąpił do Stasi, pracował w Wydziale III Okręgowego Zarządu Stasi w Poczdamie. W latach 1953–1954 kierował Wydziałem III Okręgowego Zarządu Stasi w Poczdamie, 1954-1955 był zastępcą szefa Okręgowego Zarządu Stats-Sekretariatu Bezpieczeństwa Państwowego Ministerstwa Spraw Wewnętrznych NRD w Poczdamie, 1955-1963 szefem Okręgowego Zarządu Stasi w Poczdamie, następnie p.o. szefa i od 1 stycznia 1964 do 1974 szefem Głównego Wydziału III/Głównego Wydziału XVIII Stasi. W latach 1966–1968 studiował w Wyższej Szkole Ministerstwa Bezpieczeństwa Państwowego NRD, od lutego 1975 do listopada 1989 Ministerstwa Bezpieczeństwa Państwowego NRD, od lutego 1975 do listopada 1989 był wiceministrem bezpieczeństwa państwowego NRD, w 1976 został zastępcą członka, a w 1986 członkiem KC SED. W 1975 został odznaczony Złotym Orderem Zasługi dla Ojczyzny.

</doc>
<doc id="4176441" url="https://pl.wikipedia.org/wiki?curid=4176441" title="Kościół św. Bazylego w Mqabbie">
Kościół św. Bazylego w Mqabbie

Kościół Świętego Bazylego (, ) – rzymskokatolicki średniowieczny kościół w Mqabbie na Malcie. Jest to jedyny budynek kościoła na Malcie dedykowany św. Bazylemu Wielkiemu.
Historia.
Kościół ten, jeden z najstarszych na Malcie, zbudowany został między rokiem 1486 a 1515; w tym czasie był powiększany trzykrotnie. Dzisiejszy wygląd pochodzi z roku 1515, upamiętnione jest to datą ponad głównym obrazem kościoła. W roku 1575, podczas swojej wizyty apostolskiej na Malcie, świątynię odwiedził Mons. Pietro Dusina; określił on ją wtedy jako największy kościół w Mqabbie, posiadający ołtarz z obrazem ponad nim, oraz drewniane drzwi. W roku 1598 kościół pełnił rolę parafialnego wioski Mqabba, był wtedy czasowo pod wezwaniem Matki Bożej. W roku 1680 biskup Miguel Jerónimo de Molina wizytował kościół i skomentował, że jest on bardzo ważny dla miejscowych ludzi, i że jest to główny kościół w wiosce. W roku 1675, kiedy zaraza spustoszyła Maltę, ofiary choroby grzebane były zarówno wewnątrz, jak i na zewnątrz kościoła, gdzie dziś jest dziedziniec z przodu, pokryty betonem. Podczas II wojny światowej, w rezultacie zbombardowania kościoła parafialnego, kościół św. Bazylego raz jeszcze stał się kościołem parafialnym. Kościół został odnowiony w roku 2007 dzięki staraniom Dun Nazzarena Caruany, i dzięki wsparciu finansowemu ministra architektury Ninu Zammita.
Architektura.
Architektonicznie świątynia jest prawdziwie średniowiecznym klejnotem. Z unikalnych elementów warto wspomnieć okno w kształcie koła ("oculos") ponad wejściem, doświetlające wnętrze. Po lewej stronie drzwi znajduje się prostokątne, zakratowane okno, po prawej zaś - szeroka wystająca płyta, mogąca służyć za ławę. Na szczycie elewacji jest dzwonnica "bell-cot" z jednym dzwonem, zwieńczona kamiennym krzyżem.
Wnętrze.
We wnętrzu znajduje się kilka łuków ostrych, typowych dla architektury średniowiecznych kościołów. Znajduje się tam jeden ołtarz. Obraz nad głównym ołtarzem datowany jest na rok 1677, jednak nie ma on żadnej wartości artystycznej. Przedstawia Boga Ojca, św. Józefa, Maryję z Jezusem, oraz biedne dusze ze św. Bazylim i św. Rochem. Data roczna 1515, umieszczona ponad obrazem, upamiętnia poświęcenie kościoła .

</doc>
<doc id="4176443" url="https://pl.wikipedia.org/wiki?curid=4176443" title="Bachir Mahamat">
Bachir Mahamat

Bachir Mahamat (ur. 1 grudnia 1996 roku w Ndżamenie) – czadyjski lekkoatleta, reprezentant kraju na igrzyskach olimpijskich w Rio de Janeiro.
Kariera.
Igrzyska olimpijskie.
Czad dostał zaproszenie od IAAF do wysłania 2 atletów (kobiety i mężczyzny) na Igrzyska Olimpijskie. Wraz z nim do Rio wysłana została biegaczka Bibiro Ali Taher.
Reprezentował Czad na igrzyskach w Rio w 2016 roku na dystansie 400 metrów. W eliminacjach zyskał czas 48,59, które uplasowało go na 48. pozycji i nie uzyskał promocji do kolejnej rundy. 

</doc>
<doc id="4176446" url="https://pl.wikipedia.org/wiki?curid=4176446" title="Hiwasse">
Hiwasse

Hiwasse – jednostka osadnicza w Stanach Zjednoczonych, w stanie Arkansas, w hrabstwie Benton.

</doc>
<doc id="4176447" url="https://pl.wikipedia.org/wiki?curid=4176447" title="Uniwersytet Emi Koussi">
Uniwersytet Emi Koussi

Uniwersytet Emi Koussi (UNEK) – prywatna uczelnia w Ndżamenie, stworzona i autoryzowana w 2011 dekretem Ministerstwa Szkolnictwa Wyższego.
Oferuje ponad 40 programów nauczania na studiach licencjackich i magisterskich na dwóch wydziałach: Wydziale Nauk Humanistycznych, Prawa i Zarządzania oraz Wydziale Nauki i Technologii.
UNEK wyróżnia się, spośród innych instytucji szkolnictwa wyższego w Czadzie, metodami zarządzania pedagogicznego, które łączą badania i pracę praktyczną w rzeczywistych realiach. Zapewnia studentom sukces w zakresie integracji nabytej wiedzy w życiu zawodowym, szczególnie w sektorze bankowym, finansowym, prawnym, komunikacyjnym i stosunkach międzynarodowych. Osiąga to dzięki praktyce nabytej w czasie studiów oraz ścisłej współpracy z instytucjami i przemysłem.
Współpraca.
W 2017 Uniwersytet Emi Koussi podpisał umowę partnerską z tunezyjskim Uniwersytetem Sfax. Jest to efekt dążenia, założyciela i prezesa UNEK Allaridji Koné, do współpracy z wiodącymi uniwersytetami i uczelniami na całym świecie oraz zapewnienie studentom wysokiej jakości szkoleń.
Współpraca z Uniwersytetem Sfax umożliwi wymianę studentów a uzyskany dyplom będzie zawierał loga obu uczelni.

</doc>
<doc id="4176448" url="https://pl.wikipedia.org/wiki?curid=4176448" title="Cherokee City">
Cherokee City

Cherokee City – jednostka osadnicza w Stanach Zjednoczonych, w stanie Arkansas, w hrabstwie Benton.

</doc>
<doc id="4176452" url="https://pl.wikipedia.org/wiki?curid=4176452" title="Lost Bridge Village">
Lost Bridge Village

Lost Bridge Village – jednostka osadnicza w Stanach Zjednoczonych, w stanie Arkansas, w hrabstwie Benton.

</doc>
<doc id="4176454" url="https://pl.wikipedia.org/wiki?curid=4176454" title="Bauyrżan Momyszuły">
Bauyrżan Momyszuły

Bauyrżan Momyszuły (; ur. w miejscowości Urak-Bałwa w obwodzie żambylskim, zm. 10 czerwca 1982 w Ałma-Acie) – kazachski żołnierz i pisarz, pułkownik, Bohater Związku Radzieckiego (pośmiertnie, 1990) i Bohater Kazachstanu (pośmiertnie, 1995).
Życiorys.
Urodził się w rodzinie chłopskiej. Do 1929 skończył 9 klas, pracował jako ekonomista w banku przemysłowym, sekretarz rejonowego komitetu wykonawczego, szef rejonowej milicji i instruktor miejskiego komisariatu wojskowego w Ałma-Acie. W latach 1932–1934 odbywał służbę wojskową, w 1933 ukończył szkołę pułkową, od 1936 ponownie służył w Armii Czerwonej.
Od września 1941 uczestniczył w wojnie niemiecko-radzieckiej. Jako dowódca batalionu 1073 Pułku Strzelców w 316 Dywizji Strzeleckiej (następnie 8 Gwardyjskiej Dywizji Strzeleckiej) w składzie 16 Armii i Frontu Zachodniego podczas obrony Moskwy brał udział w 27 starciach. Za zasługi został mianowany kapitanem i dowódcą 19 Gwardyjskiego Pułku Strzelców, 5 grudnia 1941 został ranny w walce, jednak pozostał na polu walki, później znów został ciężko ranny i do marca 1944 przebywał w szpitalu. Od 1942 roku należał do partii komunistycznej.
W 1944 ukończył kursy doskonalenia kadry oficerskiej, 21 stycznia 1945 został dowódcą 9 Gwardyjskiej Dywizji Strzeleckiej w składzie 6 Gwardyjskiej Armii i 2 Frontu Nadbałtyckiego, w lutym-marcu 1945 walczył w rejonie miasta Priekule. W 1948 ukończył Akademię Sztabu Generalnego, w 1950 został starszym wykładowcą Wojskowej Akademii Tyłów i Zaopatrzenia Armii Radzieckiej, w grudniu 1955 zakończył służbę wojskową w stopniu pułkownika.
Był członkiem Związku Pisarzy ZSRR. Jego imieniem nazwano ulice w Ałma-Acie, Dżambule, Gurjewie i w Assie oraz szkoły średnie w Ałma-Acie, Dżambule, Szymkencie, szkołę wojskową w Ałma-Acie i sowchoz.
Odznaczenia.
I medale.

</doc>
<doc id="4176455" url="https://pl.wikipedia.org/wiki?curid=4176455" title="Status GP">
Status GP



</doc>
<doc id="4176459" url="https://pl.wikipedia.org/wiki?curid=4176459" title="South Cheriton">
South Cheriton

South Cheriton – wieś w Anglii, w hrabstwie Somerset. Leży 16,1 km od miasta Yeovil, 46 km od miasta Taunton i 173,4 km od Londynu. W latach 1870–1872 miejscowość liczyła 414 mieszkańców.

</doc>
<doc id="4176460" url="https://pl.wikipedia.org/wiki?curid=4176460" title="Isle Abbots">
Isle Abbots



</doc>
<doc id="4176461" url="https://pl.wikipedia.org/wiki?curid=4176461" title="Maysville (Arkansas)">
Maysville (Arkansas)

Maysville – jednostka osadnicza w Stanach Zjednoczonych, w stanie Arkansas, w hrabstwie Benton.

</doc>
<doc id="4176462" url="https://pl.wikipedia.org/wiki?curid=4176462" title="Lion GP">
Lion GP



</doc>
<doc id="4176463" url="https://pl.wikipedia.org/wiki?curid=4176463" title="Draycott (Somerset)">
Draycott (Somerset)



</doc>
<doc id="4176464" url="https://pl.wikipedia.org/wiki?curid=4176464" title="Prairie Creek (Arkansas)">
Prairie Creek (Arkansas)

Prairie Creek – jednostka osadnicza w Stanach Zjednoczonych, w stanie Arkansas, w hrabstwie Benton.

</doc>
<doc id="4176465" url="https://pl.wikipedia.org/wiki?curid=4176465" title="Lanzante Motorsport">
Lanzante Motorsport



</doc>
<doc id="4176467" url="https://pl.wikipedia.org/wiki?curid=4176467" title="Order Zasługi Wojskowej (Węgry)">
Order Zasługi Wojskowej (Węgry)

Order Zasługi Wojskowej (węg. "Katonai Érdemrend") – węgierskie powstańcze odznaczenie wojskowe nadawane w 1849 podczas powstania węgierskiego.
Charakterystyka.
Zamiar utworzenia orderu został ogłoszony 20 grudnia 1848 przez Lajosa Kossutha. 2 marca 1949 odznaczenie ustanowił Komitet Obrony Narodowej ("Országos Honvédelmi Bizottmány"). Można je było otrzymać za zasługi wojenne niezależnie od posiadanej rangi. Podzielony został na trzy klasy, z których dwie niższe miały prowizoryczny wygląd, a prerogatywy ich nadawania przekazano na ręce generałów Kossutha, Bema, Görgei, Klapki i Perczela:
Odznaczeni.
Jedynie generałów Józefa Bema oraz Artúra Görgeya odznaczono dwoma najwyższymi klasami. II klasę otrzymali m.in. gen. György Klapka, gen. Miklós Perczel, gen. Jerzy Bułharyn, gen. Józef Wysocki, płk Dyonizy Zarzycki, rotm. Władysław Poniński (trzej ostatni posiadali również najniższą klasę) oraz większość z trzynastu męczenników z Aradu – węgierskich powstańczych generałów straconych z rozkazu austriackiego generała Juliusa Jacoba von Haynaua – łącznie około 140 osób. Orderem III klasy odznaczono około 2 tys. powstańców, w tym co najmniej 36 Polaków.
Lista odznaczonych Polaków.
Spośród Polaków, którzy po przegranym powstaniu uszli do Turcji order posiadali m.in:
z Legionu Polskiego na Węgrzech:
wojska inżynieryjne:
artyleria:
piechota:
kawaleria:
oraz oficerowie polscy z wojska węgierskiego:

</doc>
<doc id="4176470" url="https://pl.wikipedia.org/wiki?curid=4176470" title="Draycott (Gloucestershire)">
Draycott (Gloucestershire)



</doc>
<doc id="4176473" url="https://pl.wikipedia.org/wiki?curid=4176473" title="Magiczna zima Muminków">
Magiczna zima Muminków

Magiczna zima Muminków (fin. "Muumien taikatalvi") – polsko-fiński film animowany z 2017 roku w reżyserii Jakuba Wrońskiego i Iry Carpelan, powstały na podstawie powieści z 1957 roku "Zima Muminków" autorstwa fińskiej pisarki Tove Jansson. Przy tworzeniu filmu wykorzystano animację z serialu "Opowiadania Muminków" zrealizowanego w Studio Małych Form Filmowych Se-ma-for.
Premiera filmu odbyła się 1 grudnia 2017 w Finlandii. Trzy tygodnie później, 22 grudnia, obraz trafił do kin na terenie Polski.
Fabuła.
W Dolinie Muminków zbliża się zima. Z drzew spadają ostatnie liście, a dni stają się coraz krótsze. Muminek nie może zasnąć i zastanawia się, jak wygląda Dolina Muminków, podczas gdy jego rodzina jest pogrążona w drzemce. Wchodzi więc na poddasze, wychyla się i wypada przez okno. A kiedy wygrzebuje się z zaspy, rusza w drogę, aby odkryć tajemniczy, zimowy świat. Podczas wyprawy główny bohater nauczy się wiele o zimowej Dolinie Muminków i z największą niecierpliwością będzie czekał na tajemniczego gościa, Gwiazdkę, która już niedługo odwiedzi Dom Muminków.

</doc>
<doc id="4176476" url="https://pl.wikipedia.org/wiki?curid=4176476" title="Staszowskie Towarzystwo Kulturalne">
Staszowskie Towarzystwo Kulturalne

Staszowskie Towarzystwo Kulturalne – polskie stowarzyszenie działające w Staszowie w woj. świętokrzyskim, zajmujące się działalnością popularyzatorską, krajoznawczą, kulturalną oraz wydawniczą. 
Towarzystwo powstało w maju 1981 roku z inicjatywy dr. med. Macieja Andrzeja Zarębskiego, a w 2016 obchodziło 35-lecie działalności.
Towarzystwo prowadzi redakcję „Gońca Staszowskiego”, sprawuje patronat nad Uniwersytetem III Wieku w Staszowie oraz organizuje wystawy i prelekcje w Muzeum Ziemi Staszowskiej.
Muzeum Ziemi Staszowskiej posiada szereg stałych ekspozycji: malarstwo i rzeźba twórców staszowskich, geologia ziemi staszowskiej, rzemiosło staszowskie, dział numizmatyczny, „Jędrusie” na ziemi staszowskiej, Judaica staszowskie, starodruki związane z historią miasta począwszy od XVIII w. oraz fotografie z lat 40/50 i 80. XX w..
Od 2012 Towarzystwo prowadzi tzw "Cybermuzeum" czyli archiwum społeczne dostępne w internecie, dokumentujące lokalne życie społeczności staszowskiej dawniej i dziś. W archiwum dostępne są cyfrowe kopie materiałów archiwalnych związanych ze Staszowem i jego mieszkańcami. Dostępne są także stare filmy o Staszowie w tym "Miasteczko" z 1956 roku w reż. Jerzego Ziarnika.
W ramach działalności wydawniczej w serii wydawniczej "Biblioteka Staszowska" opublikowało szereg publikacji, takich jak: "Słowacja trochę bliżej czyli ciekawostki słowackie" (autor: Waldemar Oszczęda), wspomnienia z czasów wojny Adama Bienia "Wyprawa moskiewska" oraz książka mu poświęcona "Ostatni z szesnastu. Strzępy wspomnień o Adamie Bieniu w stulecie urodzin" (autor: Maciej Andrzej Zarębski), dwanaście części "Opowieści z Gór Świętokrzyskich" (autor: Jerzy Fijałkowski), "Zygzakiem wokół Staszowa" (autorka: Zuzanna Łukaszewska), "Od dżumy do dżumy" (autor: Maciej Andrzej Zarębski) i wiele innych związanych z historią, życiem kulturalnym miasta i twórczością jego mieszkańców. Publikowano m.in. poezje Wiesława Kota, Ireny Duchowskiej, Zdzisława Łączkowskiego, Milana Rufusa (w przekładzie ze słowackiego Józefa Waczkowa) oraz utwory Jana Lechickiego, Jerzego Przeździeckiego, Zygmunta Kukomskiego, Stanisława Rogali, Leona Janowicza, Romana Samsela, a także prace socjologa Andrzeja Tyszki. W maju 2005 dotychczasowy cykl, po wydaniu równo 200 książek, zmienił nazwę na Biblioteka Świętokrzyska, a jego wydawcą zostało Świętokrzyskie Towarzystwo Regionalne w Zagnańsku; Towarzystwo kontynuuje numerację serii, ale czyni to również Staszowskie Towarzystwo Kulturalne pod dawną nazwą, chociaż nieco mniej dynamicznie. 

</doc>
<doc id="4176478" url="https://pl.wikipedia.org/wiki?curid=4176478" title="Drayton (Somerset)">
Drayton (Somerset)



</doc>
<doc id="4176480" url="https://pl.wikipedia.org/wiki?curid=4176480" title="Koiranen Motorsport">
Koiranen Motorsport



</doc>
<doc id="4176481" url="https://pl.wikipedia.org/wiki?curid=4176481" title="Bibiro Ali Taher">
Bibiro Ali Taher

Bibiro Ali Taher (ur. 24 kwietnia 1988) – czadyjska biegaczka specjalizująca się w biegach na 3000 m i 5000 m. Reprezentantka Czadu na letnich igrzyskach olimpijskich w 2016 w Rio de Janeiro. 
Kariera.
Igrzyska olimpijskie.
Czad dostał zaproszenie od IAAF do wysłania 2 atletów (kobiety i mężczyzny) na Igrzyska Olimpijskie. Wraz z nią do Rio został wysłany biegacz Bachir Mahamat. Weszła na bieżnie, jednak została zdyskwalifikowana i nie zajęła żadnego miejsca.

</doc>
<doc id="4176482" url="https://pl.wikipedia.org/wiki?curid=4176482" title="Holiday Island">
Holiday Island

Holiday Island – jednostka osadnicza w Stanach Zjednoczonych, w stanie Arkansas, w hrabstwie Carroll.

</doc>
<doc id="4176484" url="https://pl.wikipedia.org/wiki?curid=4176484" title="Władysław Rauch">
Władysław Rauch

Władysław Stanisław Rauch (ur. 12 lipca 1896 we Lwowie, zm. 1970) – kapitan lekarz Wojska Polskiego.
Życiorys.
Władysław Stanisław Rauch urodził się we Lwowie, w rodzinie Franciszka i Danieli. 
12 marca 1921 roku został zatwierdzony z dniem 1 kwietnia 1920 roku w stopniu porucznika sanitarnego, w korpusie sanitarnym, w grupie oficerów byłej armii austriacko-węgierskiej. Na początku lat 20. został odkomenderowany na studia na Uniwersytecie Jana Kazimierza we Lwowie. Od 1 czerwca 1921 roku jego oddziałem macierzystym była Kompania Zapasowa Sanitarna Nr 7 w Poznaniu. Następnie został przeniesiony do 6 Batalionu Sanitarnego we Lwowie i przydzielony do Szpitala Rejonowego w Stanisławowie. 16 listopada 1923 roku został przemianowany z dniem 1 listopada 1923 roku na oficera zawodowego w stopniu porucznika ze starszeństwem z 1 czerwca 1919 roku i 78,5 lokatą w korpusie oficerów sanitarnych, w grupie podlekarzy. W 1925 roku uzyskał dyplom lekarza. 12 kwietnia 1927 roku został mianowany kapitanem ze starszeństwem z 1 stycznia 1927 roku i 12. lokatą w korpusie oficerów sanitarnych, w grupie lekarzy. W 1928 roku pełnił służbę w Baonie Podchorążych Rezerwy Piechoty Nr 6 w Zaleszczykach. 5 listopada 1928 roku został przeniesiony do Szkoły Podchorążych Piechoty w Ostrowi Mazowieckiej na stanowisko lekarza. 23 sierpnia 1929 roku został przeniesiony do 17 pułku piechoty w Rzeszowie na stanowisko starszego lekarza. 23 października 1931 roku ogłoszono jego przeniesienie do Batalionu Morskiego w Wejherowie na stanowisko starszego lekarza. W 1936 roku w dalszym ciągu pełnił służbę w baonie morskim. Mieszkał w Wejherowie przy ulicy Sobieskiego 20. Następnie został przeniesiony do rezerwy. W 1938 roku mieszkał w Gdyni przy ulicy Świętojańskiej 135.
W 1948 roku mieszkał w Wejherowie przy ulicy Dworcowej 12. Od 1 września 1949 roku pełnił służbę w Powiatowym Urzędzie Bezpieczeństwa Publicznego w Wejherowie na stanowisku lekarza. Ukarany aresztem domowym i zwolniony dyscyplinarnie z pracy z dniem 15 sierpnia 1952 roku za zaniedbanie obowiązków służbowych. W latach 1955-1957 był inspektorem sanitarnym powiatu wejherowskiego.

</doc>
<doc id="4176492" url="https://pl.wikipedia.org/wiki?curid=4176492" title="Parafia św. Jana Nepomucena w Sławicach">
Parafia św. Jana Nepomucena w Sławicach



</doc>
<doc id="4176494" url="https://pl.wikipedia.org/wiki?curid=4176494" title="Abbas Quliyev">
Abbas Quliyev

Abbas Şahbaz oğlu Quliyev (ur. we wsi Şəkərabad w Nachiczewańskiej Republice Autonomicznej, zm. 30 grudnia 1998 w Nachiczewanie) – azerbejdżański aktor i polityk, kapitan Armii Czerwonej, Bohater Związku Radzieckiego (1945).
Życiorys.
Urodził się w azerskiej rodzinie chłopskiej. W 1936 skończył technikum pedagogiczne w Baku, potem Azerbejdżański Instytut Teatralny, pracował jako aktor Teatru Dramatycznego w Nachiczewanie, w czerwcu 1941 został powołany do Armii Czerwonej. Od sierpnia 1941 uczestniczył w wojnie z Niemcami, walczył na Froncie Zachodnim, Południowo-Zachodnim, Briańskim, Centralnym, Białoruskim i 1 Białoruskim, był trzykrotnie ranny. W 1943 skończył przyśpieszony kurs szkoły artylerii w Aczyńsku, od 1944 należał do WKP(b), jako dowódca 4 baterii 279 gwardyjskiego pułku artylerii lekkiej 23 Gwardyjskiej Brygady Artylerii Lekkiej 5 Dywizji Artylerii 69 Armii 1 Frontu Białoruskiego w stopniu starszego porucznika brał udział w walkach na terytorium Polski, w tym w forsowaniu zachodniego Bugu. 24 lipca 1944 brał udział w walkach o Lublin, 2 sierpnia 1944 sforsował Wisłę w rejonie wsi Zastów Karczmiski i w walkach o uchwycenie przyczółka przyczynił się do odparcia 15 kontrataków wroga i zadania mu poważnych strat w sile żywej i technice. 17 sierpnia 1944 w walkach na przyczółku puławskim został lekko ranny. Od 14 stycznia do 3 lutego 1945 uczestniczył w operacji warszawsko-poznańskiej (część operacji wiślańsko-odrzańskiej), nacierając z przyczółka puławskiego w kierunku na Szydłowiec, Opoczno i Kalisz, a później w dotarciu do Odry i forsowaniu jej w rejonie Fürstenberga (obecnie część miasta Eisenhüttenstadt). Za udział w tej operacji odznaczono go Orderem Czerwonego Sztandaru. W 1945 został zdemobilizowany w stopniu kapitana, pracował jako wiceminister oświaty Nachiczewańskiej ASRR i sekretarz Prezydium Rady Najwyższej Nachiczewańskiej ASRR, w 1953 ukończył Wyższą Szkołę Partyjną przy KC Komunistycznej Partii Azerbejdżanu i został przewodniczącym Rady Miejskiej Nachiczewanu.
Odznaczenia.
I medale.

</doc>
<doc id="4176495" url="https://pl.wikipedia.org/wiki?curid=4176495" title="Lista lotnisk w Czadzie">
Lista lotnisk w Czadzie

Na terenie Czadu znajduje się 40 lotnisk, w tym pięć komercyjnych i jedno międzynarodowe. Zajmują się przewozem ludzi oraz transportem towarów. 
Największe i główne lotnisko Czadu znajduje się w Ndżamenie. Zbudowane one zostało w 1967 roku. Zaplanowane usługi pasażerskie są dostępne w N'Djamenie i pięciu innych miastach.
Toumaï Air Tchad to narodowa linia lotnicza, działająca w ramach usług krajowych Czadu, pełni także wykonywanie regularnych przewozów międzynarodowych do innych krajów afrykańskich.
Ponadto, w Bardaï znajduje się lotnisko wojskowe, gdzie nie są obsługiwane loty międzynarodowe. 
Lotniska.
Nazwy portów lotniczych oznaczone pogrubioną czcionką wskazują, że lotnisko ma zaplanowaną usługę w komercyjnych liniach lotniczych.

</doc>
<doc id="4176500" url="https://pl.wikipedia.org/wiki?curid=4176500" title="Tumbling Shoals">
Tumbling Shoals

Tumbling Shoals – jednostka osadnicza w Stanach Zjednoczonych, w stanie Arkansas, w hrabstwie Cleburne.

</doc>
<doc id="4176501" url="https://pl.wikipedia.org/wiki?curid=4176501" title="Dym (powieść)">
Dym (powieść)

Dym (tytuł oryginalny: Дым) – powieść rosyjskiego pisarza Iwana Turgieniewa, wydana w 1867. Tematem powieści jest krytyka Rosji i Rosjan na tle romansu głównych bohaterów w Baden-Baden.
Bohaterowie.
Grzegorz Michajłowicz Litwinow – ziemianin, syn urzędnika i szlachcianki. Nie ukończył studiów. Brał udział w Wojnie Krymskiej. Podróżował po Europie, zbierając doświadczenie mające mu pomóc niedołężnemu ojcu w prowadzeniu podupadłego majątku matki.
Irena Pawłowna Osinin – pochodząca ze zubożałej rodziny książęcej; była narzeczona Litwinowa podczas jego studiów w Moskwie. Jej wyjątkowa piękność i wdzięk pomogły jej i jej rodzinie wyrwać się z nędzy i przenieść się do Petersburga. Wyszła za mąż za generała Rotmirowa.
Tatiana Pietrowna Szestow – kuzynka i narzeczona Litwinowa.
Kapitolina Markowna Szestow – ciotka Tatiany i Litwinowa, opiekunka Taitiany; niezamężna. Jedyna, oprócz Tatiany, postać ukazana w powieści w pozytywnym świetle.
Rościsław Bambajew – znajomy Litwinowa z Moskwy.
Stiepan Nikołajewicz Gubarew – rewolucjonista; postać wzorowana na Nikołaju Ogariowie
Siemion Jakowlewicz Woroszyłow – młody aktywista, fan Gubarewa.
Sozont Iwanowicz Potugin – starszy, dymisjonowany radca dworu; beznadziejnie zakochany w Irenie.
Walerian Władimirowicz Ratmirow – generał i mąż Ireny.
Treść.
W lecie 1862, w drodze powrotnej do Rosji, Grzegorz Michajłowicz Litwinow zatrzymuje się w Baden-Baden, gdzie ma przyjechać jego narzeczona Tatiana Pietrowna Szestow w towarzystwie ich wspólnej ciotki, Kapitoliny Markownej Szestow. W "Badenie" bawi wielu Rosjan, w tym znajomy Litwinowa Bambajew, dzięki któremu Litwinow szybko włącza się w życie towarzyskie rodaków i bierze udział w przyjęciu, rozmowy, podczas którego dają autorowi dobrą okazję na krytykę popularnych ówcześnie poglądów. Po powrocie do hotelu Litwinow znajduje list od ojca oraz bukiet heliotropów, przyniesiony wcześniej przez nieznajomą kobietę, przywołujący silne wspomnienia z przeszłości.
Związane są one z wydarzeniami w Moskwie, dziesięć lat wcześniej. Dotyczą one niespełnionej miłości między młodym Liwtinowem a Ireną Pawłowną Osinin. Rodzina Ireny, mimo że jej ojciec jest księciem, żyje w nędzy. Do Moskwy przyjeżdża car i urządza bal, na który ojciec Ireny czuje się w obowiązku pójść. Irena nie chce iść na bal, ale końcu ulega namowom rodziny i samego Litwinowa, stawiając jednak warunek: Litwinow na bal nie pójdzie. Litwinow zgadza się i prosi, by wzięła ze sobą bukiet heliotropów. Na balu, Irena oczarowuje obecnych i hrabia Reisenbach, kamerher, bardzo wpływowy i ustosunkowany w Petersburgu, decyduje się zaadoptować Irenę, która jest jego siostrzenicą, jako swoją spadkobierczynię. Załamana Irena zostawia Litwinowowi pożegnalny list i wyjeżdża do Petersburga, ku zadowoleniu swej rodziny. Litwinow przerywa studia i wyjeżdża z Moskwy.
Okazuje się, że tajemnicza kobieta, która przyniosła heliotropy do hotelu to Irena. Litwinow spotyka ją podczas przechadzki. Irena przedstawia Liwtinowa mężowi i zaprasza go do odwiedzin, jednak Litwinow, w którym pamięć wydarzeń sprzed lat w Moskwie jest nadal żywa, nie odpowiada na zaproszenie. Przyjazd Tatiany opóźnia się i Irena przysyła Potugina, by przyprowadził Litwinowa. Potugin kocha się w Irenie platonicznie, co ona cynicznie wykorzystuje, z czego Potugin zdaje sobie sprawę, ale nie jest w stanie odmówić. Potugin staje na wysokości zadania. Spotykają się i, mimo początkowych oporów Liwtinowa, po kilku dniach odradza się w nich dawne uczucie.
Litwinow zdając sobie sprawę z niebezpieczeństwa sytuacji – ona ma męża, a jego narzeczona przyjeżdża niebawem – wyznaje Irenie miłość i postanawia wyjechać z Baden-Baden. Irena odpowiada swoim wyznaniem i oddaje swój los w jego ręce. Do Baden-Baden z Drezna przyjeżdża Tatiana i zachowanie Litwinowa od razu wzbudza jej podejrzenia. Zamiast spędzić wieczór z narzeczoną, Litwinow idzie na spotkanie z Ireną, która informuje Litwinowa, że decyzja należy do niego i, jakakolwiek by nie była, ona ją zaakceptuje. W drodze powrotnej Litwinow spotyka Potugina, który doskonale zdaje sobie sprawę z sytuacji i ostrzega go przed popełnieniem błędu, jaki Potugin sam popełnił, poświęcając wszystko z miłości do Ireny.
Potugin opowiada Litwinowowi o zdarzeniach w Petersburgu sprzed ośmiu lat. Irena, zdając sobie sprawy z władzy jaką ma nad zakochanym Potuginem, prosi go, by poślubił jej przyjaciółkę, Elizę Bielską, która jest dziedziczką wielkiej fortuny, ale wobec faktu, że niedługo ma urodzić nieślubne dziecko, jej przyszłość stoi pod znakiem zapytania. Potugin zgadza się, Bielska rodzi córkę, którą Potugin adoptuje, po czym Bielska popełnia samobójstwo. Od tej pory Potugin podąża za Ratmirowami, by być w pobliżu Ireny.
Litwinow decyduje się zerwać oświadczyny, ale zanim mówi o tym Tatianie, ta domyśla się powodu jego dziwnego zachowania. Tatiana z ciotką wyjeżdżają do Drezna a Litwinow informuje Irenę o swojej decyzji i proponuje jej ucieczkę z nim. Spotyka się z Ireną, a ta potwierdza, że jest gotowa na wszystko, mimo że jej finanse są pod całkowitą kontrolą męża. Jej determinacja nie trwa długo i w kolejnym liście informuje Litwinowa, że nie jest w stanie zerwać z dotychczasowym życiem i proponuje mu, by był w jej pobliżu (nie będzie dla niej problem znalezienie dla niego jakiegoś wygodnego stanowiska), a wtedy będą mogli być razem. Załamany, ale pomny ostrzeżeń Potugina, Litwinow ostatecznie opuszcza Baden-Baden i, przez Heidelberg, wraca do Rosji.
W Rosji, Litwinow koncentruje się na rozwoju majątku prowadzonego dotąd przez ojca, który umiera wkrótce po jego powrocie. Po kilku latach, dowiaduje się, że Tatiana nadal mieszka w swej posiadłości niedaleko od jego majątku, razem z Kapitoliną Pawłowną. Pisze do niej list, na który Tatiana odpowiada pozytywnie. Litwinow odwiedza Tatianę i prosi o przebaczenie, którego Tatiana udziela. Przy gorącym wsparciu Kapitoliny Pawłownej, Tatiana postanawia dać Litwinowowi szansę. Turgieniew ujmuje to tak: "Czas jednak już kończyć i właściwie nic dodawać nie trzeba; czytelnik sam się reszty domyśli..."
Tradycyjnie, jak w innych powieściach, Turgieniew informuje o losach pozostałych bohaterów. Irena mieszka z mężem w Petersburgu, ale nie jest to ta sama osoba jak kiedyś. Mówią o niej, że "umysł ma zatruty". A Potugin "rzadko ją widuje, nie ma powodu, dla którego miałaby podtrzymywać z nim bliższe stosunki... Dziewczynka, którą powierzono jego opiece, niedawno umarła."
Wymowa dzieła.
Dla Turgieniewa, najważniejszym w powieści był problem przyswojenia sobie przez społeczeństwo rosyjskie szczytowych osiągnięć cywilizacji zachodniej. Według Antoniego Semczuka, w powieści Turgieniew "zaatakował grupę londyńską" (reprezentowaną przez Gubarewa), jej rzekome słowianofilstwo, jej tezy o rosyjskim chłopskim socjalizmie, jej niechęć do cywilizacji i systemu zachodniego, wreszcie jej poglądy na temat przyrodzonej rewolucyjności chłopa rosyjskiego.(...) Brak stabilizacji w Rosji był również, zdaniem pisarza, następstwem dzia­łania sił wstecznych" (reprezentowanych przez Ratmirowa)", które hamowały dzieło reformy i pragnęły cofnąć kraj do czasów Mikołaja I." "Dymem, mirażem, złudzeniem okazują się dążenia polityczne znacznego odłamu społeczeństwa rosyjskiego, a także nadzieje człowieka na szczęście osobiste."
Tłumaczenia.
Na język polski powieść "Dym" przełożył Tadeusz Stępniewski. Na angielski utwór przetłumaczyła Constance Garnett.

</doc>
<doc id="4176503" url="https://pl.wikipedia.org/wiki?curid=4176503" title="Tunel wodny Päijänne">
Tunel wodny Päijänne

Tunel wodny Päijänne (fiń. "Päijännetunneli") – tunel wodny położony w południowej Finlandii, drugi pod względem długości tunel tego typu na świecie (po akwedukcie Delaware w USA). Zapewnia wodę pitną i umożliwia produkcję energii elektrycznej.
Specyfikacje.
Bieg tunelu.
Tunel wydrążono w podłożu skalnym, od 30 do 100 metrów pod powierzchnią gruntu. Ma 120 kilometrów długości. 
Tunel dostarcza wodę pitną między innymi do Helsinek, Espoo, Vantaa, Hyvinkää, Järvenpää, Kirkkonummi czy Sipoo. Tunel rozpoczyna się w Asikkalanselkä, w jeziorze Päijänne, drugim co do wielkości jeziorze w Finlandii o powierzchni 1080 km². Dzięki naturalnemu spadkowi woda w tunelu spływa grawitacyjnie. Woda przy wlocie do tunelu ma na tyle dobrą jakość, że zwykle nadaje się do picia bez uzdatniania lub z niewielkim uzdatnieniem. Stała, utrzymująca się przez cały rok niska temperatura w tunelu zapewnia, że woda utrzymuje wysoką jakość podczas transportu. Tunel kończy się sztucznym zbiornikiem Silvola w Vantaa. Ze zbiornika o powierzchni 0,5 km² woda jest pompowana do stacji uzdatniania wody w Pitkäkoski i Vanhakaupunki.
Tunel ma przekrój 16 m² i umożliwia przepływ wody w ilości 10 m³ na sekundę. Przy obecnych wskaźnikach zużycia woda pobierana jest z prędkością około 3,1 m³ na sekundę przez stacje uzdatniania wody. Tunel może być wykorzystany jako awaryjna rezerwa wodna podczas przerw w dostawie wody.
Wykorzystanie elektryczne.
Różnica wysokości między jeziorem Päijänne a sztucznym jeziorem Silvola jest wykorzystywana do produkcji około 7 milionów kilowatogodzin energii elektrycznej rocznie przez elektrownię wodną w Kalliomäki.
Budowa.
Budowę tunelu rozpoczęto w roku 1972, a zakończono w 1982. Kosztowała około 200 mln € (po uwzględnieniu inflacji). W latach 1999 i 2001 części tunelu wymagały naprawy z powodu osuwania się skał. W 2008 roku tunel przeszedł gruntowny remont; jego południowa część została wzmocniona w celu uniemożliwienia zawalenia się. Podczas renowacji, od 15 kwietnia do 31 grudnia 2008 roku, woda dla obszaru metropolitalnego Helsinek była dostarczana z rzeki Vantaa. Remont kosztował około 18 mln €, pracowało przy nim ponad 130 osób.

</doc>
<doc id="4176504" url="https://pl.wikipedia.org/wiki?curid=4176504" title="New Edinburg">
New Edinburg

New Edinburg – jednostka osadnicza w Stanach Zjednoczonych, w stanie Arkansas, w hrabstwie Cleveland.

</doc>
<doc id="4176506" url="https://pl.wikipedia.org/wiki?curid=4176506" title="Żegluga (sonet)">
Żegluga (sonet)

Żegluga (incipit "Szum większy, gęściej morskie snują się straszydła") – trzeci sonet z cyklu sonetów krymskich autorstwa Adama Mickiewicza. Po raz pierwszy został opublikowany w 1826 roku, natomiast dokładna data powstania poematu nie jest znana.
Treść sonetu.
Trzeci sonet z cyklu, związany jest z rejsem morskim Adama Mickiewicza z Odessy na półwysep Krymski. Sonet ten jest kompozycyjnym przejściem pomiędzy sonetami "Cisza morska" i "Burza" i jest z nimi integralnie związany, co podkreślają użyte w pierwszym wersie przymiotnik i przysłówek w stopniu wyższym. W sonecie tym Podróżny (jedno z wcieleń Krymskiego Pielgrzyma, człowieka o gorzkiej i skomplikowanej przeszłości, świadomego wyobcowania i samotności, który jednak zachował poznawczą ciekawość świata), utożsamiany z podmiotem lirycznym, w pierwszym czterowierszu obserwuje członka załogi wspinającego się po olinowaniu na maszt, porównując go do pająka, natomiast w drugim czterowierszu obserwuje morze oraz płynący korzystnym wiatrem żaglowiec dokonując w myślach poetyckiej syntezy obrazów żaglowca i pegaza. W dwóch ostatnich trójwierszach pojawia się paralelizm myśli i obrazu, pozwalający wyrazić radość i wyzwolenie myśli, jednakże tym bardziej zostaje podkreślona samotność podmiotu lirycznego. Sonet ten jest jedynym radosnym sonetem w cyklu.
Miejsce w cyklu.
Sonet "Żegluga" zgodnie z podziałem Władysława Folkierskiego oraz Czesława Zgorzelskiego jest zaliczany do pierwszej grupy czterech sonetów morskich ("Stepy akermańskie", "Cisza morska", "Żegluga", "Burza"), natomiast zgodnie z podziałem Juliusza Kleinera jest drugim sonetem z trylogii morskiej ("Cisza morska", "Żegluga", "Burza").
Analiza wersyfikacyjna.
Sonet jest napisany trzynastozgłoskowcem i zbudowany zgodnie z zasadami budowy sonetu poezji prowansalskiej oraz stosowanymi przez Petrarkę (czternastowierszowa struktura sonetu podzielona na dwa czterowiersze i jeden sześciowiersz), przy użyciu wyłącznie rymów żeńskich, padających na istotne dla treści sonetu słowa. W dwóch pierwszych czterowierszach układ rymów jest "abba abba", natomiast w sześciowierszu, rozkładającym się na dwa trójwiersze, "cde cde". Struktura wersyfikacyjna sonetu jest zgodna z jego strukturą wewnętrzną, dwóm pierwszym czterowierszom, będącym zamkniętymi całościami składniowymi, przeciwstawia się kontrast myśli i obrazu w dwóch ostatnich trójwierszach.
Powstanie sonetu.
Najprawdopodobniej wszystkie autografy sonetów Mickiewicza znajdowały się w albumie należącym do Piotra Moszyńskiego. Album ten, jak i kopia wykonana przez Bronisława Gubrynowicza, zaginęły po 1945 roku, w związku z czym nie można ustalić dokładnej daty jego powstania. Zgodnie z informacjami umieszczonymi w napisanej przez Władysława Mickiewicza przedmowie do tomu 1. paryskich „Dzieł” Mickiewicza sonety przed ich wydaniem zostały ocenzurowane przez Michaiła Kaczenowskiego, profesora Uniwersytetu Moskiewskiego, który dokonał mało znaczących poprawek oraz nie wyraził zgody na publikację jednego sonetu pod tytułem "Czołobitność", z którego treści zachowały się tylko dwa wersy.
Współczesna recepcja.
Sonety krymskie w momencie ukazania się drukiem wywołały burzliwą dyskusję i niejednoznaczne oceny. Najostrzejszym ich krytykiem był Kajetan Koźmian, który w liście do Franciszka Morawskiego użył na ich określenie terminu "paskudztwo", negatywnie oceniał je również Franciszek Salezy Dmochowski, natomiast pozytywnie oceniali je m.in. Maurycy Mochnacki oraz Teodozy Sierociński. Przeciwnicy uważali język sonetów za niewłaściwy, z powodu orientalizmów oraz odstępstw od norm języka literackiego, kwestionowali również formę sonetu jako nieodpowiednią do tematu. Zwolennicy zauważyli, że cykl sonetowy stanowi romantyczny odpowiednik poematu opisowego, stanowiąc zwartą kompozycyjną całość.
Przekład na język kaszubski.
W 1998 roku sonet "Żegluga", podobnie jak reszta utworów z cyklu sonetowego Mickiewicza, został przetłumaczony na język kaszubski. Przekładu dokonał Stanisław Janke, nadając wierszowi tytuł "Żeglowanié".

</doc>
<doc id="4176508" url="https://pl.wikipedia.org/wiki?curid=4176508" title="Staves">
Staves

Staves – jednostka osadnicza w Stanach Zjednoczonych, w stanie Arkansas, w hrabstwie Cleveland.

</doc>
<doc id="4176510" url="https://pl.wikipedia.org/wiki?curid=4176510" title="Rye (Arkansas)">
Rye (Arkansas)

Rye – jednostka osadnicza w Stanach Zjednoczonych, w stanie Arkansas, w hrabstwie Cleveland.

</doc>
<doc id="4176511" url="https://pl.wikipedia.org/wiki?curid=4176511" title="Rotstein">
Rotstein

Rotstein (455 m n.p.m.) – najwyższy wzniesienie na Płaskowyżu Budziszyńskim "(niem. Oberlausitzer Gefilde)" w Sudetach Zachodnich, w południowo-wschodniej części Niemiec w Saksonii.
Położenie.
Wzniesienie położone, na Płaskowyżu Budziszyńskim, około 1,7 km na południowy zachód od centrum miejscowości Sohland am Rotstein i 2,7  km na północny wschód od miejscowości Rosenbach. Wzniesienie otaczają miejscowości Bischdorf, Dolgowitz, Sohland am Rotstein, Zoblitz i Rosenhain.
Fizjografia.
Wzniesienie w kształcie rogala o nieregularnych zboczach z dobrze wykształconym szczytem. Charakteryzuje się nieregularnym ukształtowaniem z wyraźnie podkreślonymi dość stromo opadającymi do dolin rzecznych zboczami. Wschodnie zbocze dość stromo opada w stronę miejscowości Sohland am Rotstein do doliny rzeki (Schwarzer Schöps), położonej ponad 180 metrów poniżej szczytu. Północno-zachodnie zbocze pasem grzbietowym opada w stronę niższego wzniesienia Hengstberg (421), od którego oddzielone niewielkim siodłem. Zachodnie zbocze dość stromo opada do niewielkiej doliny i przechodzi we wschodnie zbocze niższego wzniesienia (Georgenberg 396 m n.p.m.). Na południowo-wschodnim krańcu wzniesienia Rotstein znajdują się pozostałości podwójnych murów fortyfikacji z przełomu okresu późno słowiańskiego - wczesnoniemieckiego. Na zalesionym szczycie znajduje się 21-metrowa wieża widokowa o metalowej konstrukcji, hotel górski "Berghotel Rotstein" wybudowany w 1872 r., oraz szczątki małej kaplicy z XI wieku. Na północno-wschodnim zboczu poniżej szczytu okazała skałka "Teufelsstein" (pol. "Diabelski kamień") oraz obelisk upamiętniający poległych w I wojnie światowej. Zbocza wzniesienia trawersują liczne leśne drogi i ścieżki. Wzniesienie wyraźnie wydzielają wykształcone doliny a od pobliskich wzniesień oddzielone jest niewielkimi siodłami. Położenie wzniesienia, kształt i wyraźnie podkreślona część szczytowa z wieżą widokową czynią wzniesienie rozpoznawalnym w terenie.
Budowa geologiczna.
Wzniesienie zbudowane z granodiorytu zwanego "granodiorytem łużyckim" powstało w orogenezie alpejskiej, wraz z wypiętrzeniem Alp zostało wyniesione powyżej. Ostateczne uformowanie wzniesienia nastąpiło w okresie ostatnich zlodowaceń. Lodowiec ściął stożkowe wierzchołki góry i uformował zbocza. Zbocza wzniesienia pokrywa niewielkiej grubości warstwa młodszych osadów glin, żwirów, piasków i lessów z okresu zlodowaceń plejstoceńskich i osadów powstałych w chłodnym, peryglacjalnym klimacie.
Zagospodarowanie.
Na szczycie znajduje się 21-metrowa wieża widokowa o metalowej konstrukcji, wybudowana w 2000 r., hotel górski "Berghotel Rotstein" wybudowany w 1872 r., szczątki małej kaplicy z XI wieku oraz parking. Północno-zachodnim zboczem na szczyt prowadzi droga z miejscowości Dolgowitz. Zbocza wzniesienia położone poniżej poz 320 m n.p.m. zajmują łąki i pola uprawne.
Północnym podnóżem przebiega szlak kolejowy. Zboczami wzniesienia przebiegają leśne drogi i ścieżki.
Przyroda.
Całe wzniesienie porasta las mieszany. Na wzniesieniu Rotstein mieści się najstarszy w Saksonii rezerwat przyrody założony w 1912r., chroniący rzadkie gatunki roślin. Rotstein pod względem przyrody uważane jest za najbardziej bogatą gatunkowo górę Górnych Łużyc. Występuje tutaj m.in. obrazek plamisty "(Arum maculatum)".
Turystyka.
Na szczyt prowadzi droga oraz szlaki turystyczne.
Wzniesienie zaliczane do Korony Sudetów Niemieckich

</doc>
<doc id="4176512" url="https://pl.wikipedia.org/wiki?curid=4176512" title="Helvella cupuliformis">
Helvella cupuliformis

Helvella cupuliformis Dissing &amp; Nannf. – gatunek grzybów z rodziny piestrzycowatych ("Helvellaceae").
Systematyka i nazewnictwo.
Pozycja w klasyfikacji: "Helvella, Helvellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi" (według Index Fungorum).
Synonimy:
Holotyp: UPS, Fungi Exs. Suec. 3264.
Po raz pierwszy gatunek ten wyodrębniono w 1966 r. w Szwecji.
Morfologia.
O średnicy 0,5–3,5 cm, kształtem przypominający filiżankę lub dysk, czasami starsze okazy są całkiem płaskie. Powierzchnia górna gładka, o barwie słabo lub silnie szarobrązowej. Powierzchnia dolna zazwyczaj biaława, czasami blado szarobrązowa i gęsto pokryta drobnymi wyrostkami.
Wysokość 2–30 mm długości (w stanie dojrzałym zazwyczaj jest krótszy), średnica 2–8 mm, kształt mniej więcej walcowaty, czasami ze szczelinami przy podstawie. Jest podobnie jak dolna strona kapelusza gęsto i drobno pokryty wyrostkami, ale starsze okazy bywają łyse
Zarodniki o rozmiarach 16–21 × 11–13 μm, elipsoidalne, gładkie. W świeżych znajduje się jedna gutula. Wstawki o brązowawej i ziarnistej zawartości, kształcie cylindrycznym do prawie maczugowatego i szerokości 4–8 μm. Powierzchniowe strzępki są różnie ubarwione; od bezbarwnych do brązowawych (z pigmentem wewnątrz komórek). Często są septowane. Komórki końcowe są jajowate.
Podobna jest piestrzyca popielata ("Helvella macropus"), ale ma ciemniejszy i zazwyczaj dłuższy trzon, odróżnia się także budową zarodników – są one elipsoidalne, a nie wrzecionowate.
Występowanie i siedlisko.
W Ameryce Północnej jest szeroko rozprzestrzeniona, w Europie również; występuje od Hiszpanii po około 66° stopień szerokości geograficznej na Półwyspie Skandynawskim. Zanotowano występowanie tego gatunku także w Indiach i Chinach. W Polsce po raz pierwszy występowanie tego gatunku podali M.A Chmiel i A. Ronikier w 2007 r.
Grzyb naziemny, prawdopodobnie mykoryzowy. Rośnie samotnie lub gromadnie na ziemi lub w mchu pod drzewami liściastymi (zwłaszcza dębami). Pojawia się od wczesnego lata do jesieni.

</doc>
<doc id="4176513" url="https://pl.wikipedia.org/wiki?curid=4176513" title="Woodlawn (Arkansas)">
Woodlawn (Arkansas)

Woodlawn – jednostka osadnicza w Stanach Zjednoczonych, w stanie Arkansas, w hrabstwie Cleveland.

</doc>
<doc id="4176516" url="https://pl.wikipedia.org/wiki?curid=4176516" title="Center Ridge">
Center Ridge

Center Ridge – jednostka osadnicza w Stanach Zjednoczonych, w stanie Arkansas, w hrabstwie Conway.

</doc>
<doc id="4176519" url="https://pl.wikipedia.org/wiki?curid=4176519" title="Turystyka w Czadzie">
Turystyka w Czadzie

Turystyka w Czadzie jest stosunkowo niewielkim działem gospodarki. Większość podróżników przyciąga kwestia myślistwa w Czadzie i jego Park Narodowy Zakouma.
Warunki.
Wizy i podstawowe informacje.
Turyści muszą mieć ważne paszporty i wizy, a także dowody szczepienia na żółtą gorączkę. Wizy pobytowe i tranzytowe obywatele mogą otrzymać w placówkach dyplomatycznych i konsularnych Czadu. Ważność paszportu przy wjeździe musi być dłuższa niż okres ważności wizy. Po przekroczeniu granicy Czadu podróżni są zobowiązani do dopełnienia formalności meldunkowych w ciągu 72 godzin.
W 2000 roku w kraju było około 43 000 turystów. Czad miał w tym roku 677 pokoi hotelowych z 1250 łóżkami. W 2002 roku Departament Stanu USA oszacował średni dzienny koszt pobytu w Ndżamenie na około 239 USD. W porównaniu z mniej niż 50 dolarami w innych częściach kraju
Atrakcje.
Główną atrakcją Czadu jest zdecydowanie Park Narodowy Zakouma, gdzie oglądać można zwierzęta w naturalnych warunkach oraz rzadkie okazy roślin. W stolicy kraju znajdują się również muzeum narodowe, rondo im. de Gaulle’a, narodowe kino oraz katedra chrześcijańska (Archikatedra Najświętszej Marii Panny w Ndżamenie). Kolejnym ważnym miastem z punktu turystyki jest Fada, plasują się tam naturalne góry i szlaki wspinaczkowe oraz naturalny rezerwat wielbłądów. Podróżni mają również okazje wypłynąć łódką na jezioro Czad.
Obiekty z listy UNESCO.
Na terenie Czadu znajdują się dwa obiekty wpisane na światową listę UNESCO. Są nimi Ennedi oraz Jeziora Ouniaga.

</doc>
<doc id="4176520" url="https://pl.wikipedia.org/wiki?curid=4176520" title="Wioślarstwo na Letnich Igrzyskach Olimpijskich 2016 – ósemka kobiet">
Wioślarstwo na Letnich Igrzyskach Olimpijskich 2016 – ósemka kobiet

Rywalizacja w ósemkach kobiet w wioślarstwie na Letnich Igrzyskach Olimpijskich 2016 rozgrywana była między 8 a 13 sierpnia na Lagoa Rodrigo de Freitas.
Do zawodów zgłoszonych zostało 7 osad.
Wyniki.
Eliminacje.
Do finału bezpośrednio awansowali zwycięzcy biegów. Pozostałe osady wzięły udział w repasażu.
Repasaże.
Cztery pierwsze osady awansowały do finału. Pozostałe osady odpadły.

</doc>
<doc id="4176523" url="https://pl.wikipedia.org/wiki?curid=4176523" title="Procesy załogi Sobiboru">
Procesy załogi Sobiboru

Procesy załogi Sobiboru – procesy członków personelu niemieckiego nazistowskiego obozu zagłady w Sobiborze, które po zakończeniu II wojny światowej toczyły się przed sądami w Niemczech, Stanach Zjednoczonych i ZSRR.
Pierwsze procesy esesmanów z obozu w Sobiborze odbyły się w 1950 roku. Sąd w Berlinie-Moabicie skazał wtedy Ericha Bauera na karę śmierci, zamienioną później na dożywotnie pozbawienie wolności. Kilka miesięcy później sąd we Frankfurcie nad Menem skazał na dożywotnie więzienie Huberta Gomerskiego; sądzony wraz z nim Johann Klier został uniewinniony.
W pierwszej połowie lat 60. kilka procesów byłych strażników odbyło się w Związku Radzieckim. Wielu oskarżonych zostało wtedy skazanych na karę śmierci.
Najważniejszy proces w sprawie Sobiboru toczył się w Hagen w latach 1965–1966. Na ławie oskarżonych zasiadło wtedy dwunastu członków niemieckiej załogi. Główny oskarżony, Kurt Bolender, popełnił samobójstwo przed ogłoszeniem wyroku, a spośród pozostałych tylko sześciu zostało skazanych, przy czym wyrok dożywotniego więzienia usłyszał jedynie Karl Frenzel. Z kolei podczas procesu byłego komendanta obozu w Treblince, Franza Stangla, który odbył się w Düsseldorfie w 1970 roku, poruszono także kwestie zbrodni, których oskarżony dopuścił się jako komendant Sobiboru.
Ostatnim członkiem załogi Sobiboru, który zasiadł na ławie oskarżonych, był Iwan Demianiuk. W 2011 roku monachijski sąd pierwszej instancji wymierzył mu karę pięciu lat więzienia. Demianiuk zmarł przed uprawomocnieniem się wyroku.
Tło historyczne.
Obóz w Sobiborze był jednym z trzech ośrodków zagłady utworzonych przez Niemców w ramach akcji „Reinhardt”. Funkcjonował od maja 1942 roku, służąc eksterminacji ludności żydowskiej. Z szacunków Roberta Kuwałka wynika, że liczba jego ofiar sięgnęła 170–180 tys. osób. 14 października 1943 roku w Sobiborze wybuchło powstanie, w którego trakcie zbiegło około 300 więźniów. Niedługo później Niemcy przystąpili do likwidacji obozu. Do połowy grudnia 1943 roku rozebrano ogrodzenie i większość budynków oraz zasypano i zamaskowano doły kryjące prochy ofiar. Do pracy przy zacieraniu śladów ludobójstwa zmuszono grupę więźniów przywiezionych ze zlikwidowanego obozu zagłady w Treblince. Po wykonaniu zadania zostali oni rozstrzelani.
W skład obozowej załogi wchodziło przeciętnie około 25–30 Niemców i Austriaków. Byli to funkcjonariusze SS; większość z nich uczestniczyła wcześniej w akcji T4, czyli eksterminacji osób chorych psychicznie i niepełnosprawnych umysłowo. Niemiecki personel wspomagała kompania wartownicza złożona z około 120 strażników (wachmanów). Rekrutowali się oni spośród tzw. "Trawniki-Männer", czyli wschodnioeuropejskich kolaborantów, których przeszkolono w obozie SS w Trawnikach. W większości wypadków byli to sowieccy jeńcy wojenni, zazwyczaj narodowości ukraińskiej, którzy z rozmaitych względów zgodzili się przejść na służbę niemiecką.
Do 2017 roku historykom udało się ustalić nazwiska 86 esesmanów oraz 128 wachmanów, którzy pełnili służbę w Sobiborze. Dwudziestu siedmiu członków niemieckiego personelu zginęło lub zmarło w czasie wojny lub krótko po jej zakończeniu. Znaleźli się wśród nich: komendant Franz Reichleitner, jego zastępca Johann Niemann, budowniczy obozu Richard Thomalla, Paul Bredow, który specjalizował się w rozstrzeliwaniu dzieci oraz osób starszych i wyczerpanych. Wielu innych esesmanów zaginęło bez śladu lub z różnych przyczyn nie zostało pociągniętych do odpowiedzialności karnej. Wśród tych, którym być może udało się skutecznie zatrzeć za sobą ślady, byli: wsławiony okrucieństwem Paul Groth, budowniczy komór gazowych Lorenz Hackenholt, a także Hermann Michel, który specjalizował się w wygłaszaniu uspokajających przemówień do Żydów prowadzonych do komór gazowych. Tylko nieliczni członkowie załogi zostali osądzeni i ukarani.
Proces Ericha Bauera w Berlinie Zachodnim.
W lipcu 1946 roku niemiecka prokuratura we Frankfurcie nad Menem wszczęła śledztwo przeciwko Josefowi Hirtreiterowi. Był on podejrzewany o uczestnictwo w mordach popełnionych w „ośrodku eutanazji” w Hadamarze. W czasie przesłuchania Hirtreiter przyznał, że po zakończeniu akcji T4 został przeniesiony do „obozu w Małkini niedaleko Warszawy” (tj. do obozu zagłady w Treblince). Wymienił także nazwiska kilku kolegów, którzy wraz z nim uczestniczyli w akcji T4, a następnie zostali przeniesieni do okupowanej Polski, by wziąć udział w Zagładzie Żydów. Ponieważ jednak w okupowanych Niemczech sprawy dotyczące zbrodni w obozach koncentracyjnych znajdowały się pod jurysdykcją trybunałów alianckich, niemieccy śledczy nie podjęli tego wątku. Nie zdołali mu także udowodnić współudziału w zbrodniach popełnionych w Hadamarze. W konsekwencji śledztwo zostało umorzone, a Hirtreitera ponownie wydano w ręce amerykańskich władz okupacyjnych.
Jedną z osób, których nazwiska wymienił Hirtreiter, był Erich Bauer. W latach 1942–43 należał on do załogi Sobiboru. Jego głównym zadaniem była obsługa silnika, który dostarczał spaliny do komór gazowych, stąd w obozie był znany pod przydomkiem "Gasmeister" („mistrz gazu”). W 1949 roku dwoje ocalałych więźniów, Samuel Lerer i Estera Raab, przypadkowo rozpoznało Bauera na jednej z ulic Berlina Zachodniego. W konsekwencji został aresztowany.
Proces Bauera toczył się przed sądem przysięgłych w Berlinie-Moabicie. Wyrokiem z 8 maja 1950 roku został uznany winnym zarzucanych mu czynów i skazany na karę śmierci. Wejście w życie nowej niemieckiej konstytucji, która znosiła karę główną, spowodowało jednak, że wyrok zmieniono na karę dożywotniego pozbawienia wolności. Bauer zmarł w 1980 roku w więzieniu Berlin-Tegel.
Proces Huberta Gomerskiego i Johanna Kliera we Frankfurcie nad Menem.
Wśród osób, których nazwiska wymienił Hirtreiter, znaleźli się także dwaj inni członkowie załogi Sobiboru: Hubert Gomerski i Johann Klier. Postępowanie przygotowawcze przeciwko nim zostało wszczęte w 1949 roku. Proces odbył się przed sądem przysięgłych we Frankfurcie nad Menem. Trwał zaledwie dwa dni.
Gomerski był uznawany za jednego z najokrutniejszych esesmanów w Sobiborze. Został aresztowany w październiku 1948 roku. W czasie procesu byli więźniowie ze szczegółami opisali liczne zbrodnie, których dopuścił się w obozie. W odmiennym kierunku potoczyła się natomiast sprawa Kliera. Żaden ze świadków nie był w stanie podważyć jego zapewnień, iż działał w stanie przymusu, wykonując zbrodnicze rozkazy przełożonych w obawie o własne życie. Co więcej, ocalali więźniowie zeznawali na jego korzyść, opisując go jako jednego z najłagodniejszych członków załogi.
Wyrok ogłoszono 25 sierpnia 1950 roku. Decyzją ławy przysięgłych Gomerski został uznany za winnego morderstwa i skazany na karę dożywotniego więzienia. Klier usłyszał wyrok uniewinniający. Frankfurcki proces, podobnie jak proces Bauera, przeszedł bez większego echa.
W 1971 roku rozpoczął się proces rewizyjny Gomerskiego. Doprowadził do zmiany kwalifikacji przestępstwa na pomocnictwo w morderstwie i w konsekwencji do zmniejszenia wymiaru kary do 15 lat więzienia. Przy podejmowaniu decyzji sąd wziął pod uwagę m.in. opinię psychologiczną, z której wynikało, że skazany zaczyna odczuwać skruchę za popełnione zbrodnie. Gomerskiego wkrótce zwolniono z więzienia z przyczyn zdrowotnych. Prokuratura wniosła odwołanie od wyroku, jednakże postępowanie zostało umorzone, gdyż uznano, że Gomerski jest niezdolny do uczestnictwa w rozprawach. Mimo rzekomo złego stanu zdrowia zmarł dopiero w 1999 roku, ciesząc się wolnością do ostatnich dni życia.
Procesy wachmanów z Sobiboru w ZSRR.
W pierwszej połowie lat 60. w Związku Radzieckim odbyło się kilka procesów, w których na ławie oskarżonych zasiedli byli "Trawniki-Männer". Na procesach tych zeznawali m.in. świadkowie z Polski.
W 1962 roku rozpoczął się w Kijowie proces jedenastu byłych strażników z Sobiboru. Głównym świadkiem oskarżenia był przywódca powstania z października 1943 roku, Aleksandr Pieczerski. Wyrok ogłoszono w kwietniu 1963 roku. Dziesięciu oskarżonych skazano na karę śmierci, a jedenastego, Iwana Tieriechowa, na karę 15 lat pozbawienia wolności.
W czerwcu 1965 roku sąd w Kijowie skazał na karę śmierci trzech innych wachmanów z Bełżca i Sobiboru.
Kolejny proces "Trawniki-Männer" odbył się w 1965 roku w Krasnodarze. Na ławie oskarżonych zasiadło wtedy sześciu byłych strażników. Jednym ze świadków był uczestnik powstania Aleksy Wajcen, który m.in. zidentyfikował wachmana Iwana Zajczewa. Wszystkich oskarżonych skazano na karę śmierci.
Wśród wachmanów z załóg Bełżca i Sobiboru, którzy zostali skazani i straceni w ZSRR, byli m.in. Wasyl Bialakow, Nikołaj Matwijenko, Iwan Nikoforow, Wasyl Podienko, Emanuel Schultz, Iwan Tichonowski i Iwan Zajczew.
Proces załogi Sobiboru w Hagen.
Uwarunkowania prawne.
W czasie, gdy toczyły się śledztwo i proces przeciw członkom załogi Sobiboru, w zachodnioniemieckim kodeksie karnym ("Strafgesetzbuch" – StGB) brak było przepisów odnoszących się bezpośrednio do zbrodni ludobójstwa, zbrodni przeciwko ludzkości, czy też zbrodni wojennych. Z tego powodu osoby oskarżone o udział w najcięższych zbrodniach narodowego socjalizmu mogły być sądzone wyłącznie z artykułu 211 StGB (morderstwo). Zbrodnie nazistowskie, które były motywowane nienawiścią rasową – przede wszystkim związane z eksterminacją Żydów – były zazwyczaj kwalifikowane jako „morderstwo z niskich pobudek”, dokonane w sposób „okrutny” i „podstępny”. Sam fakt służby w obozie zagłady nie był wystarczającą przesłanką do wydania wyroku skazującego – oskarżonemu należało udowodnić, iż osobiście dokonywał zbrodni.
W latach 50. i 60. zachodnioniemieckie sądy rozpatrujące sprawy zbrodni nazistowskich przyjęły linię orzeczniczą, w myśl której za sprawców "sensu stricto" byli uznawani jedynie Adolf Hitler oraz członkowie ścisłej elity przywódczej III Rzeszy. Niższych rangą zbrodniarzy, będących wykonawcami ich rozkazów, zazwyczaj uznawano natomiast za „pomocników w morderstwie”. Podniesienie kwalifikacji czynu do „współsprawstwa w morderstwie” było możliwe jedynie w przypadku, gdy oskarżenie dysponowało dowodami świadczącymi, że oskarżony wykazywał się okrucieństwem i inicjatywą, które wykraczały poza standardowe wykonywanie rozkazów.
W tych okolicznościach dla uzyskania wyroku skazującego, a w szczególności wysokiego wymiaru kary, kluczowe były zeznania naocznych świadków – w praktyce przede wszystkim ocalałych ofiar. Jeżeli świadków brakowało lub ich zeznania uznano za zbyt mało wiarygodne, sądy zazwyczaj rozstrzygały wątpliwości na korzyść oskarżonych i wydawały wyroki uniewinniające lub wymierzały niskie kary.
Śledztwo.
24 lipca 1959 roku powołana rok wcześniej Centrala Badania Zbrodni Narodowosocjalistycznych w Ludwigsburgu wszczęła śledztwo w sprawie zbrodni popełnionych w Sobiborze. Prowadził je prawnik Dietrich Zeug. Początkowo skupiono się na poszukiwaniu potencjalnych podejrzanych i świadków. W tym celu śledczy przeanalizowali akta procesów Gomerskiego i Bauera, przebadali archiwa Berlińskiego Centrum Dokumentacji, a także zasięgnęli informacji w urzędach ds. restytucji, które rozpatrywały wnioski o wypłatę odszkodowań składane przez ocalałych z Holocaustu. Centrala nawiązała również współpracę z instytutem Jad Waszem, władzami Izraela oraz Światowym Kongresem Żydów. Wiele tropów okazało się fałszywych, gdyż potencjalni podejrzani – np. Richard Thomalla, Johann Niemann, czy Franz Reichleitner – zginęli w czasie wojny lub zmarli po jej zakończeniu. Przez wiele miesięcy poszukiwano Gustava Wagnera, którego byli więźniowie zgodnie uznawali za najokrutniejszego esesmana w Sobiborze. Pościg okazał się bezskuteczny, gdyż Wagner ukrywał się w tym czasie w Ameryce Południowej.
Do czerwca 1960 roku Zeug zdołał zgromadzić wystarczającą liczbę dowodów, aby wystąpić do prokuratury w Dortmundzie o wszczęcie postępowania sądowego przeciwko dziewiętnastu podejrzanym. W czerwcu 1961 roku aresztowano Kurta Bolendera – późniejszego głównego oskarżonego w procesie Sobiboru. Z kolei w marcu 1962 roku został zatrzymany Karl Frenzel, którego byli więźniowie wspominali jako jednego z najokrutniejszych członków obozowej załogi. Akt oskarżenia został wniesiony 30 czerwca 1964 roku. Ze względu na fakt, że część podejrzanych już nie żyła, a część zdołała skutecznie się ukryć, na ławie oskarżonych zasiadło ostatecznie dwunastu byłych esesmanów. Lista świadków zawierała 34 nazwiska, w większości ocalałych więźniów Sobiboru.
Prokuratura opierając się na art. 211 StGB, zbrodnie popełnione w Sobiborze zakwalifikowała jako morderstwo popełnione z „niskich pobudek”, w sposób „okrutny” i „podstępny”, a w przypadku egzekucji ostatniej grupy więźniów – popełnione „w celu zatarcia śladów innego przestępstwa”. Uznała jednocześnie, że żadnemu z oskarżonych nie można zarzucić sprawstwa głównego ("Haupttäter"). Zostali uznani za współsprawców morderstwa, aczkolwiek słowo to nie pojawiło się "explicite" w akcie oskarżenia. Wskazano natomiast, że choć byli niskimi rangą wykonawcami rozkazów, to jako lojalni naziści – w większości posiadający już wprawę w masowym zabijaniu – aprobowali popełniane w obozie zbrodnie, a wręcz wykazywali zapał przy wykonywaniu swoich obowiązków. Poszczególni oskarżeni usłyszeli następujące zarzuty:
W styczniu 1965 roku III izba karna sądu krajowego w Hagen podjęła decyzję umorzeniu postępowania przeciw siedmiu oskarżonym: Wernerowi Dubois, Erichowi Fuchsowi, Alfredowi Ittnerowi, Robertowi Jührsowi, Erwinowi Lambertowi, Heinrichowi Unverhauowi i Ernstowi Zierkemu. Sąd uznał, że zgromadzone przez prokuraturę dowody są niewystarczające, aby zakwestionować twierdzenia oskarżonych, iż podczas służby w Sobiborze działali pod przymusem – obawiając się najsurowszych konsekwencji w przypadku niewykonania rozkazów przełożonych. Sąd uznał jednocześnie, że nawet jeśli obawy oskarżonych nie miały pokrycia w rzeczywistości, to odczuwali oni subiektywne poczucie przymusu, które wpływało w sposób decydujący na ich postępowanie. Umorzenie postępowania wzbudziło duże kontrowersje. Michael Bryant, który procesy załóg obozów akcji „Reinhardt” toczące się przed sądami RFN ocenia zasadniczo jako uczciwe i rzetelne, tylko w nim był skłonny dopatrywać się przejawów stronniczości sędziów na rzecz oskarżonych. Nie wykluczał przy tym, że wpływ na rozstrzygnięcie sądu mógł mieć fakt, iż przewodniczący składu orzekającego, Kurt Müller, w czasie wojny zajmował wysoką pozycję w systemie sądownictwa wojskowego Wehrmachtu.
W lutym 1965 roku prokuratura wniosła odwołanie, które zostało w całości podtrzymane przez sąd apelacyjny. Wskazał on w uzasadnieniu, że III izba karna nazbyt wzorowała się na analogicznym rozstrzygnięciu w procesie załogi Bełżca, nie biorąc pod uwagę faktu, że komendanci Sobiboru, Franz Stangl i Franz Reichleitner, stosowali o wiele łagodniejszą dyscyplinę niż znani z brutalności wobec podwładnych komendanci Bełżca: Christian Wirth i Gottlieb Hering. Co więcej, sąd pierwszej instancji zignorował dowody zawarte w materiałach ze śledztwa, w tym zeznania samych oskarżonych, które wskazywały, że nie uczynili oni wszystkiego co możliwe, aby uzyskać przeniesienie z Sobiboru lub w maksymalnym stopniu ograniczyć swój udział w zbrodniach (tylko w takim przypadku argument przymusu mógłby zostać zaakceptowany).
Przebieg procesu.
Proces przed sądem krajowym w Hagen rozpoczął się 6 września 1965 roku. Początkowo sędziowie zakładali, że zakończy się w okolicach stycznia 1966 roku. W rzeczywistości toczył się szesnaście miesięcy. W trakcie procesu sędziowie, prokuratorzy i obrońcy udali się m.in. do Izraela, aby przesłuchać świadka, który nie był w stanie udać się do RFN. Głównym oskarżonym był "de facto" Kurt Bolender. Po jego samobójczej śmierci w październiku 1966 roku rolę tę przejął Karl Frenzel.
Kluczowy wpływ na przebieg procesu miało założenie, które sąd przyjął już na wstępie, że z powodu upływu czasu i konsekwencji traumatycznych przeżyć zeznania składane przez ocalałych Żydów powinny być oceniane ze szczególną ostrożnością. Czasami wystarczały nawet pozornie drobne nieścisłości i niekonsekwencje, aby sąd uznał zeznania byłych więźniów za niewystarczająco wiarygodne. Dla przykładu Frenzla uniewinniono od zarzutu zamordowania pewnej kobiety, gdyż spośród świadków, którzy zeznawali w tej sprawie, jeden twierdził, że morderstwo miało miejsce zimą, a drugi, że w miesiącach letnich. Na korzyść niektórych oskarżonych przemówił fakt, że przebywali w obozie zbyt krótko, aby więźniowie zdołali ich zapamiętać. W przypadku innych sprzyjającą okolicznością okazał się fakt, iż więźniowie opisywali ich jako stosunkowo łagodnych. W ocenie Michaela Bryanta sędziowie nie zawsze podchodzili jednak w sposób rygorystyczny do nieuniknionych nieścisłości w zeznaniach ocalałych. Dzięki temu udało się doprowadzić do skazania części oskarżonych.
Ogłoszenie wyroku nastąpiło 20 grudnia 1966 roku. Sześciu oskarżonych usłyszało wyroki skazujące, przy czym tylko jeden – Karl Frenzel – został uznany za winnego morderstwa i skazany na karę dożywotniego pozbawienia wolności. Pięciu pozostałych uznano za winnych wyłącznie pomocnictwa w morderstwie, gdyż z najpoważniejszych zarzutów zostali oczyszczeni, a ponadto uznano, że nie popierali osobiście eksterminacji Żydów oraz nie wykazywali się okrucieństwem i zapałem, które wykraczałyby poza standardowe wykonywanie rozkazów. Owym skazanym zostały zasądzone kary kilkuletniego więzienia. Pięciu oskarżonych zostało uniewinnionych, gdyż sąd uznał, że działali oni w subiektywnym poczuciu przymusu.
Poszczególnym oskarżonym wymierzono następujące wyroki:
Proces Franza Stangla w Düsseldorfie.
Franz Stangl, pierwszy komendant Sobiboru, w sierpniu 1942 roku przeniesiony na stanowisko komendanta obozu zagłady w Treblince, zdołał po wojnie wymknąć się alianckiemu wymiarowi sprawiedliwości. Od 1951 roku przebywał wraz z rodziną w Brazylii. Na początku lat 60. władze austriackie zintensyfikowały jego poszukiwania, jednakże Stangl nadal zamieszkiwał w São Paulo, nie podejmując przy tym poważniejszych środków ostrożności. W pościg za byłym komendantem Sobiboru i Treblinki włączył się „łowca nazistów” Szymon Wiesenthal. W połowie lat 60. nieznany z nazwiska informator w zamian za nagrodę w wysokości 7 tys. dolarów wskazał mu miejsce pobytu Stangla. W konsekwencji 28 lutego 1967 roku brazylijska policja dokonała jego aresztowania. O ekstradycję Stangla wystąpiły Austria, Izrael, Polska i RFN. Władze brazylijskie z przyczyn proceduralnych postanowiły deportować go do RFN. Ekstradycja nastąpiła pod koniec czerwca 1967 roku.
Proces Stangla przed sądem krajowym w Düsseldorfie rozpoczął się 13 maja 1970 roku. Jego działalność w Sobiborze została z przyczyn proceduralnych wyłączona z postępowania prokuratorskiego. Niemniej w czasie procesu wystąpili w charakterze świadków ocalali więźniowie Sobiboru: Samuel Lerer, Hersz Cukierman, Stanisław Szmajzner. Zeznali między innymi, że Stangl nadzorował „rozładunek” transportów na obozowej rampie, a także bywał obecny na placu-rozbieralni.
Stangl oparł linię obrony na umniejszaniu zakresu swojej odpowiedzialności. Przyznawał, że był najwyższym rangą oficerem w Sobiborze, twierdził jednak, że odpowiadał wyłącznie za rozbudowę obozu i sprawy administracyjne. Początkowo zaprzeczał nawet, że do jego zadań należało sprawowanie nadzoru nad zrabowanym mieniem. Sąd rozpatrywał wysuwane wobec niego oskarżenia, iż po nieudanej ucieczce jednego z więźniów Sobiboru rozkazał stracić dziewięciu innych, a także rozkazał rozstrzelać kobietę, która zgłosiła się do komendantury w poszukiwaniu deportowanego wcześniej męża. Ostatecznie uznano, że świadkowie, którzy zeznawali na ten temat – tj. Alfred Ittner i nieżyjący Kurt Bolender – nie mogą być uznani za wiarygodnych.
Sąd krajowy w Düsseldorfie ogłosił wyrok 22 grudnia 1970 roku. Stangl został uznany winnym współudziału w masowym mordzie na 900 tys. Żydów i skazany na karę dożywotniego pozbawienia wolności. Zmarł w więzieniu sześć miesięcy później.
Proces Iwana Demianiuka.
W 1975 roku Michael Hanusiak, ukraiński imigrant powiązany ze środowiskami lewicowymi, opublikował listę z nazwiskami 70 ukraińskich zbrodniarzy wojennych, którzy mieli jakoby przebywać na terytorium Stanów Zjednoczonych. Znalazło się na niej nazwisko Iwana (Johna) Demianiuka. Był on podejrzewany, że w czasie wojny służył jako strażnik w Sobiborze. Śledztwo przeciwko Demianiukowi wszczął wkrótce amerykański Urząd Imigracyjny. Zdjęcia podejrzanego wysłano do Izraela, gdzie kilku ocalałych z Holocaustu zidentyfikowało go jako „Iwana Groźnego” – słynnego z okrucieństwa strażnika, który obsługiwał komory gazowe w obozie zagłady w Treblince.
W 1977 roku biuro prokuratora federalnego w Cleveland formalnie oskarżyło Demianiuka, iż był „Iwanem Groźnym”. Po pewnym czasie do śledztwa włączyło się Biuro Dochodzeń Specjalnych ("Office of Special Investigations") – specjalna agencja funkcjonująca w ramach Departamentu Sprawiedliwości, której zadaniem było ściganie zbrodniarzy nazistowskich ukrywających się na terytorium USA. Do Biura dochodziły sygnały świadczące, iż podejrzany mógł zostać pomylony z innym wachmanem, niemniej zapadła decyzja o podtrzymaniu zarzutów. Po wieloletniej batalii sądowej Demianiuk został pozbawiony amerykańskiego obywatelstwa. W styczniu 1986 roku deportowano go do Izraela.
W lutym 1987 roku przed sądem w Jerozolimie rozpoczął się proces Demianiuka. Czternaście miesięcy później oskarżony został uznany winnym zarzucanych mu czynów i skazany na karę śmierci. Wkrótce na jaw wyszły jednak dowody, które jednoznacznie wskazywały, że Demianiuk nigdy nie służył w Treblince, a „Groźnym” był w rzeczywistości niejaki Iwan Marczenko. W rezultacie w lipcu 1993 roku izraelski Sąd Najwyższy uniewinnił Demianiuka, a niedługo później amerykański sąd przywrócił mu obywatelstwo i wyraził zgodę na jego powrót do USA.
Wkrótce Biuro Dochodzeń Specjalnych wszczęło nowe dochodzenie, tym razem – zamiast na zeznaniach świadków – koncentrując się na analizie dokumentów uzyskanych z niemieckich i sowieckich archiwów. Pozwoliły one jednoznacznie ustalić, że Demianiuk rzeczywiście pełnił służbę w oddziałach z Trawnik i skłamał w swoim wniosku wizowym, twierdząc, że był jedynie rolnikiem w Sobiborze. Wyrokiem Sądu Szóstego Okręgu Federalnego został w 2002 roku pozbawiony amerykańskiego obywatelstwa. W 2009 roku deportowano go do RFN. 
30 listopada 2009 roku przed sądem w Monachium rozpoczął się proces Demianiuka. Wyrok ogłoszony 12 maja 2011 roku zerwał z obowiązującą od ponad pięćdziesięciu lat linią orzeczniczą niemieckich sądów. Monachijski sąd przychylił się bowiem do argumentacji prokuratury, podpartej m.in. ekspertyzą historyka Dietera Pohla, która wskazywała, że Sobibór był obozem zagłady służącym natychmiastowemu uśmiercaniu Żydów, stąd sam fakt służby w tym miejscu stanowi wystarczającą przesłankę do wydania wyroku skazującego. W konsekwencji Demianiuk został uznany winnym pomocnictwa w morderstwie na 28 060 osobach – oszacowano, iż tylu zginęło w Sobiborze, gdy pełnił tam służbę. Usłyszał wyrok pięciu lat pozbawienia wolności, przy czym na poczet kary zaliczono dwa lata, które spędził w areszcie. Demianiuk zmarł w marcu 2012 roku, przed zakończeniem postępowania apelacyjnego.

</doc>
<doc id="4176529" url="https://pl.wikipedia.org/wiki?curid=4176529" title="Lotnisko Mińsk Mazowiecki">
Lotnisko Mińsk Mazowiecki

 Lotnisko Mińsk Mazowiecki – lotnisko wojskowe w Janowie pod Mińskiem Mazowieckim. Znajduje się tam 23 Baza Lotnictwa Taktycznego. Pas startowy ma 2,5 km długości. W bazie przebywa 16 samolotów MiG-29
W przeszłości istniały plany przekształcenia lotniska w cywilny port lotniczy pod Warszawą obsługujący loty międzynarodowe. Obecnie takie plany nie istnieją, ze względu na wybór jako drugie lotnisko w okolicach Warszawy lotniska wojskowego w Modlinie i brak potrzeby kolejnego lotniska.
18 grudnia 2017 podczas podejścia do lądowania samolot MiG-29 rozbił się 8 km przed pasem w okolicach Kałuszyna. Pilotowi nic się nie stało.

</doc>
<doc id="4176530" url="https://pl.wikipedia.org/wiki?curid=4176530" title="Kościół Podwyższenia Krzyża Świętego w Pokoju">
Kościół Podwyższenia Krzyża Świętego w Pokoju

Kościół Podwyższenia Krzyża Świętego – rzymskokatolicki kościół parafialny w Pokoju. Świątynia należy do parafii Podwyższenia Krzyża Świętego w Pokoju, w dekanacie Zagwiździe diecezji opolskiej. Dnia 14 stycznia 2015 roku pod numerem A-230/2015 kościół został wpisany do Rejestru zabytków województwa opolskiego.
Historia kościoła.
Powstanie Pokoju datowane jest na XVIII wiek, do czego walnie przyczynił się książę wirtembersko-oleśnicki Karol Chrystian. W latach 1765–1775, za sprawą ludności protestanckiej, wybudowano kościół ewangelicki, natomiast od 1796 roku za świątynię katolikom służył budynek cieplarni, który w 1845 roku został rozbudowany. 
Obecny kościół zbudowano w stylu barokowym w latach 1907–1909. Poświęcenia kamienia węgielnego dokonał komisarz biskupi dziekan Anton Reimann z Namysłowa. Konsekracja miała miejsce 18 lipca 1908 roku.
Świątynia powstała według projektu architekta Ludwiga Schneidera z Wrocławia, inspektorem budowlany był Schaehr. Roboty murarskie wykonali mistrzowi budowlani Kittner oraz Sperling z Namysłowa. Jeszcze w 1907 roku położono dach na kościele. W 1908 roku wybudowano wieżę. Roboty ciesielskie wykonał mistrz ciesielski Kriche oraz Kruber z Namysłowa, roboty blacharskie mistrz Emmerling z Opola, stolarskie mistrz Beck z Pokoju, zaś dekarskie mistrz Schlums z Mąkoszyc. Osadzone w otworach okiennych witraże przedstawiają św. Hubertusa oraz św. Eugeniusza, które podarował kościołowi król Wirtembergii, Wilhelm II Wirtemberski, zaś cztery pozostałe witraże kościoła fundowali kupiec Klupsch z Pokoju, ksiądz Goretzki z Fałkowic, sekretarz pocztowy Olbrich oraz właściciel mleczarni Meienberg z Miodar. Roboty stiukowe wykonała firma Kinnka-Völkel z Wrocławia. Ołtarz główny wykonano wedle projektu malarza G. Poppe.

</doc>
<doc id="4176536" url="https://pl.wikipedia.org/wiki?curid=4176536" title="Rajd Elektreny">
Rajd Elektreny

Rajd Elektreny (Rally Elektrėnai) – organizowany od 2015 roku rajd samochodowy z bazą w litewskim mieście Elektreny. Odbywa się on na szutrowych trasach. Organizowany jest w miesiącu wrześniu. Od czasu inauguracji rajd ten jest jedną z eliminacji Rajdowych mistrzostw Litwy. W roku 2018 stanowi jedną z eliminacji mistrzostw Polski.

</doc>
<doc id="4176539" url="https://pl.wikipedia.org/wiki?curid=4176539" title="Rajd Elektrėnai">
Rajd Elektrėnai



</doc>
<doc id="4176540" url="https://pl.wikipedia.org/wiki?curid=4176540" title="Michalina Janoszanka">
Michalina Janoszanka

Michalina Kamila Maria Janoszanka (ur. 29 września 1889 w Rzeszowie, zm. 12 czerwca 1952 w Krakowie) – polska malarka, pisarka, działaczka oświatowa i społeczna.
Życiorys.
Urodziła się 29 września 1889 w Rzeszowie. W młodości dorastała w otoczeniu Jacka Malczewskiego, gdyż była bliską koleżanką jego córki i często bywała w domu Malczewskich. Ukończyła kursy rysunku i malarstwa na Wyższych Kursach dla Kobiet u Józefa Siedleckiego, potem także u Leona Wyczółkowskiego, Jacka Malczewskiego, Jana Stanisławskiego i Leonarda Stroynowskiego, a następnie dwa lata studiowała w Akademii Sztuk Pięknych w Wiedniu. Autorka obrazów z ołtarzy krakowskich kościołów (m.in. w kościele św. Anny), portretów, obrazów na szkle oraz zbiorów nowel (m.in. "Nowele franciszkańskie") i esejów.
Z Jackiem Malczewskim przyjaźniła się przez wiele lat i była jego muzą oraz modelką w licznych obrazach, a później także autorką poświęconej mu książki "Wielki Tercjarz". Należała m.in. do Związku Strzeleckiego, Związku Młodzieży Przemysłowej i Rękodzielniczej, Towarzystwa Pań Miłosierdzia św. Wincentego á Paulo, Sodalicji Mariańskiej.
Zmarła 12 czerwca 1952 w Krakowie.

</doc>
<doc id="4176541" url="https://pl.wikipedia.org/wiki?curid=4176541" title="Stahlhelm M1935">
Stahlhelm M1935



</doc>
<doc id="4176545" url="https://pl.wikipedia.org/wiki?curid=4176545" title="Alena Jurjewa">
Alena Jurjewa



</doc>
<doc id="4176547" url="https://pl.wikipedia.org/wiki?curid=4176547" title="Darja Isajewa">
Darja Isajewa



</doc>
<doc id="4176548" url="https://pl.wikipedia.org/wiki?curid=4176548" title="Peter Barry">
Peter Barry

Peter Barry (irl. "Peadar de Barra"; ur. 10 sierpnia 1928 w Corku, zm. 26 sierpnia 2016 tamże) – irlandzki polityk, działacz partii Fine Gael, syn polityka Anthony’ego Barry’ego, ojciec polityk Deirdre Clune.
W 1969 został "Teachta Dála" (deputowanym do Dáil Éireann), pozostawał nim do 1997. W latach 1970–1971 pełnił funkcję burmistrza ("Lord Mayor") Cork. Był ministrem: transportu i energii (1973–1976), edukacji (1976–1977), środowiska (1981–1982) oraz spraw zagranicznych (1982–1987). Dwukrotnie zajmował stanowisko wiceprzewodniczącego Fine Gael (1977–1987, 1991–1993). Od 20 stycznia do 10 marca 1987 sprawował urząd wicepremiera ("Tánaiste").
W 1958 poślubił Margaret O’Mullane (zm. 2013). Para miała sześcioro dzieci.

</doc>
<doc id="4176549" url="https://pl.wikipedia.org/wiki?curid=4176549" title="Kabinet Pomorski">
Kabinet Pomorski

Kabinet Pomorski () – ozdobny mebel w formie kabinetu o wymiarach 1,15 m (szerokość) na 1,36 m (wysokość), wykonany w latach 1610 - 1617 pod kierunkiem Philippa Hainhofera. Zleceniodawcą był pomorski książę Filip II. Mebel tworzyło w augsburskich pracowniach ponad 20 rzemieślników. Na jego wyposażenie składały się przyrządy naukowe, przedmioty codziennego użytku i służące rozrywce; należał do najwyższej klasy tego typu obiektów w Europie.
Sam mebel spłonął w 1945, natomiast zachowane wyposażenie w dalszym ciągu przechowywane jest w zbiorach Kunstgewerbemuseum w Berlinie.

</doc>
<doc id="4176550" url="https://pl.wikipedia.org/wiki?curid=4176550" title="Transplantacja prawa">
Transplantacja prawa

Transplantacja prawa – proces przemieszczenia zasady lub systemu prawa z jednego kraju do drugiego albo od jednej osoby do drugiej, przy czym ta zmiana w prawie jest niezależna od współpracy społecznych, kulturowych czy też historycznych substratów. Przemieszczenie jest następstwem działania reguł, które są importowane z innego ustawodawstwa, a więc historyczne czynniki i przyjęte zwyczaje nie ograniczają czy też nie kwalifikują transplantacyjności reguł. Pojęcie wywodzi się z nauk zapoczątkowanych w latach 70. XX wieku przez szkocko-amerykańskiego prawnika Alana Watsona – specjalisty prawa rzymskiego. Termin ten jest używany w polskiej literaturze przedmiotu (także pod postacią „transplant prawny” bądź „przeszczep prawny”).
A.Watson opisał zjawisko na podstawie badania dotyczącego odbioru Corpus Iuris Civilis w kilku krajach na przestrzeni wielu stuleci. Pojęcie legalnej transplantacji jest oparte na dyfuzji, a według tej koncepcji duża część zmian w większości systemów prawnych następuje w wyniku pożyczania. Jak utrzymuje Watson, transplantacja jest najbardziej urodzajnym źródłem rozwoju prawnego czy też najpowszechniejszą formą prawnych przemian. Prawa często są inspirowane polityką i doświadczeniami zagranicznymi. Dyskusyjną pozostaje kwestia, na ile legalne przeszczepy są trwałe jako pojęcie w teorii prawa, choć bezdyskusyjne jest, że są one powszechną praktyką. Stopień, w jakim nowe przepisy są inspirowane zagranicznymi, może być odmienny w różnych państwach.
Krytyka teorii transplantów prawnych.
Różnice między importowanymi regulacjami prawnymi a ich pierwotnymi wersjami dostrzeżone przez badaczy były podstawą do krytyki tej „teorii”. Obóz przeciwników transplantacji prawnych, potocznie zwanych „kulturalistami”, wskazywał przede wszystkim na trudności i niebezpieczeństwa nieostrożnych transplantacji i na to że importowane prawa nie są dostosowane do określonego lokalnego kontekstu. Jednym z najsilniejszych przeciwników legalnych transplantów w ostatnich czasach jest Pierre Legrand, który przez wiele lat polemizował z A. Watsonem, stojąc na stanowisku niemożliwości transplantacji dokonywanych na gruncie prawnym. Według P. Legranda żadna forma słowa, będąca regułą nie może być całkowicie pozbawiona semantycznej treści, bo jego znaczenie nie jest nigdy samowyjaśniające. Rozumienie reguł nie może być akontekstualne. Ich znaczenie jest założeniem epistemologicznej asumpcji interpretatora, która jest względem siebie historycznie i kulturalnie uwarunkowana. Stąd też reguły prawa wyrażone w jednym państwie za pomocą pewnych słów, wyrażeń nie stanowią tych samych reguł w innym państwie. Wykładnia przeprowadzona w państwie przyjmującym nową regulację, posłuży się dyrektywami interpretacyjnymi konstruowanymi i rekonstruowanymi przez teorie prawne funkcjonujące w danym społeczeństwie. Według P.Legranda przenoszenie koncepcji lub reguł z między-subiektywnego świata jednej społeczności do drugiej nie jest transplantacją, lecz tłumaczeniem.
Rodzaje dobrowolnych transplantów.
Według A. Watson dobrowolne transplanty mają miejsce, gdy ludzie:
Typologia.
Do tej pory naukowe osiągnięcia zidentyfikowały przeszczepy w praktycznie każdej dziedzinie prawa – przykład prawa autorskiego czy alternatywnych sposobów rozstrzygania sporów. Przyczyny przeszczepów były wyjaśnianie przez pryzmat hegemonii USA czy lobby rodzinnego. Aktualna debata dotycząca transplantacji prawa poszerzyła się o nowe wizje rozwoju tego zagadnienia, wzbogacając tym samym argumenty przedstawiane przez dwa obozy: zwolenników i przeciwników transplantacji. Wieloaspektowa analiza oraz głębsze badania tej dziedziny nauki stały się możliwe dzięki typologii stworzonej przez Jonathana M. Millera. Wyróżnia on cztery typy przeszczepów. Każda z czterech grup prawnych transplantacji jest uwarunkowana innym zbiorem czynników. Czynniki te z kolei wpływają na motywację dokonania przeszczepu. Zgodnie z typologią Millera najważniejszymi typami są:
Przykłady.
Współcześnie przykładem transplantów o fundamentalnym znaczeniu dla A. Watsona jest budowa tureckiego systemu prawnego nazwana przez turecką profesor E. Őrűcű z Uniwersytetu w Glasgow „rywalizacją prawnych systemów”. Teoria ta była podstawą kształtowania praw w latach 1924–1930 wybieranych spośród wielu europejskich systemów bądź to w oparciu o prestiż regulacji, bądź o efektywność czy też o zwykły traf. Po selekcji tych praw zostały one przeszczepione (transplantowane), a następnie dostosowane do rozwiązania socjalnych i prawnych problemów w Turcji.
Innym przykładem jest nowy włoski kodeks procedury karnej, który wprowadza procedurę akuzatoryjną taką jak w USA z wieloma pomysłami kompletnie nieznanymi kulturze civil law.
Skutek transplantu.
Skutek transplantu ma prognozować efektywność instytucji prawnych w nowych warunkach. Żeby spełnić przyjęte założenia, „popyt na prawo musi istnieć w ten sposób, że "law in books" musi być w użyciu, a prawni pośrednicy zaangażowani w stosunku do tego popytu, są jednocześnie odpowiedzialni za jego rozwijanie. Jeżeli kraj transplantu dostosował prawo do miejscowych warunków albo miał społeczeństwo zaznajomione już z podstawowymi zasadami przeszczepionego prawa, wtedy możemy oczekiwać, że prawo będzie w użyciu ("law in action")”. W związku z tym silny publiczny popyt na prawo dostarczyłby zasobów do zmiany prawa. Gdy w państwie powyższe warunki są spełnione, analitycy wskazują, że nowy porządek prawny będzie działał tak skutecznie jak w kraju źródła – bo „efekt przeszczepu jest ważniejszym prorokiem legalności niż zaopatrzenie od danej kultury prawnej”.

</doc>
<doc id="4176561" url="https://pl.wikipedia.org/wiki?curid=4176561" title="Batha Est">
Batha Est

Batha Est (lub Batha East, arab.البطحة الشرقية) – jeden z trzech departamentów w regionie Batha ze stolicą w Oum Hadjer.
Batha Est jest podzielona na cztery podprefektury:

</doc>
<doc id="4176562" url="https://pl.wikipedia.org/wiki?curid=4176562" title="Rowan Varty">
Rowan Varty

Rowan Varty (, ur. 20 marca 1986 r. w Londynie) – hongkoński rugbysta, wielokrotny reprezentant regionu na arenie międzynarodowej zarówno w odmianie siedmio- jak i piętnastoosobowej. Medalista igrzysk azjatyckich i wschodnioazjatyckich, uczestnik pucharu świata w rugby 7 i World Games, drużynowy mistrz Azji w rugby 7, w 2015 roku wybrany przez kibiców najlepszym zawodnikiem miejscowej reprezentacji siedmioosobowej w historii.
Młodość.
Rowan wychowywał się w Hongkongu, uczęszczał do tamtejszych szkół: Beacon Hill School, a następnie King George V School. W KGV odznaczał się wybitnymi wynikami nie tylko naukowymi, ale także sportowymi. Na gali Bauhinia Bowl Awards w 2003 roku zdobył tytuł najlepszego w Hongkongu młodzieżowego sportowca roku ("2003 Sportsboy of the year"), a podczas kolejnej edycji otrzymał nagrodę dla wyróżniającego się sportowca w kategorii rugby chłopców.
Na pierwszy trening mini rugby trafił w wieku dziewięciu lat, po tym jak rodzice zabrali go na trybuny podczas turnieju Hong Kong Sevens. Umiejętności sportowe rozwijał w klubie DeA Tigers, skąd trafił do reprezentacji Hongkongu do lat 14 i 16.
W styczniu 2003 roku 16-letni Varty zadebiutował w kadrze do lat 19 i w swoim pierwszym spotkaniu, ze Sri Lanką zdobył hattrick przyłożeń. Mimo iż drużyna awansowała na Mistrzostwa Świata U-19, Varty jako zbyt młody nie został dopuszczony do udziału w turnieju.
Przebieg kariery.
Do 2008.
W 2003 roku znalazł się w składzie dotkniętej plagą kontuzji reprezentacji seniorów w rugby 7 na turniej King’s Cup w Bangkoku. W lutym 2004 roku dołączył na dobre do drużyny, z którą przygotowywał się do turnieju Hong Kong Sevens, jednak ostatecznie nie znalazł się w 12-osobowym składzie. Kilka miesięcy później trafił na zgrupowanie pierwszej reprezentacji „piętnastek”, debiutując w spotkaniu z Singapurem. W następnym meczu, z Chinami 18-latek wystąpił już w pierwszym składzie, zdobywając dwa przyłożenia. W tym samym roku rozpoczął studia prawnicze na angielskim Nottingham University.
W marcu 2005 roku wziął udział w swoim pierwszym turnieju Hong Kong Sevens, który pokrywał się wówczas z Pucharem Świata. Choć Varty zdołał zdobyć przyłożenie w grupowym spotkaniu z Japonią, gospodarze przegrali wszystkie swoje mecze. W 2006 roku – z uwagi na studia na drugiej półkuli – nie znalazł się w drużynie na turniej w Hongkongu, mimo iż to jego podobizna widniała na plakatach reklamujących zawody. Niemniej wziął udział w późniejszych imprezach: w Singapurze, na Sri Lance czy w ramach katarskich Igrzysk Azjatyckich. Podczas zawodów w Dosze Hongkończycy, po porażce w fazie grupowej z Koreą Południową, zajęli rozczarowujące piąte miejsce. Także w kolejnym roku na arenie międzynarodowej Varty występował wyłącznie w rozgrywkach siedmioosobowych (wziął m.in. udział w oficjalnych turniejach IRB na własnym terenie czy na Sri Lance).
Przełomowy dla międzynarodowej kariery młodego skrzydłowego okazał się rok 2008, kiedy to ukończył studia w Anglii. Wraz z zespołem siedmioosobowym automatycznie zakwalifikował się do turnieju Hong Kong Sevens, a jesienią zapewnił sobie awans na rozgrywane w kolejnym roku mistrzostwa świata. W drużynie piętnastoosobowej wystąpił we wszystkich ośmiu spotkaniach międzynarodowych, w tym w czterech w ramach Asian Five Nations (mistrzostw Azji). Zdobył też pięć przyłożeń, w tym – co warte odnotowania – trzy w przegranym 29:75 wyjazdowym spotkaniu z Japonią (pozostałe dwa w spotkaniu z Chińskim Tajpej). Wiosną Varty został uhonorowany mianem najlepszego zawodnika w regionie; otrzymał także zaproszenie do reprezentowania podczas turnieju Rome Sevens zespołu Penguins, brytyjskiego „wyjazdowego” klubu rugby. Ponadto we wrześniu, obok Marka Wrighta i Keitha Robertsona został jednym z trzech pierwszych profesjonalnych hongkońskich rugbystów. Po raz pierwszy Hong Kong Rugby Football Union (HKRFU) zaoferowało wówczas zawodnikom reprezentacji profesjonalne kontrakty, umożliwiając im ponadto treningi w silniejszych pod względem sportowym krajach. Na mocy porozumienia Varty przez jeden sezon trenować miał z zespołem angielskiej Premiership London Irish i grać w niżej sklasyfikowanej drużynie Esher.
Lata 2009–2011.
W 2009 roku uczestniczył w serii turniejów międzynarodowych, zarówno z zespołem „siódemek”, jak i „piętnastek”. W marcu wraz z reprezentacją w rugby 7 wziął udział w Pucharze Świata, który zorganizowano w Dubaju. Po trzech porażkach w grupie zespół trafił do etapu „Bowl”, najniższej części turniejowej drabinki. Następnie po zwycięstwie nad Włochami Hongkong odpadł w ćwierćfinale Bowl przegrywając z Irlandią. W tym samym miesiącu Varty znalazł się w składzie na turniej Hong Kong Sevens. Gospodarze po zwycięstwach nad Portugalią i Tonga zajęli drugie miejsce w grupie i awansowali do fazy Plate, gdzie jednak ulegli Kanadyjczykom. W maju z reprezentacją „piętnastek” uczestniczył w turnieju Asian Five Nations – w spotkaniu z reprezentacją Singapuru zawodnik DeA Tigers zdobył hattrick przyłożeń, jednak wygrany 64:6 mecz był jedynym zwycięstwem Hongkończyków w rozgrywkach. Z kolei w lipcu Varty brał udział w turnieju rugby 7 będącym częścią World Games 2009, które rozgrywano na Tajwanie. Podczas tych zawodów reprezentanci Hongkongu przegrali wszystkie swoje mecze i zajęli ostatnie, ósme miejsce. Następnie we wrześniu uczestniczył w inaugurujących nowe rozgrywki mistrzostw Azji w rugby 7 zawodach Shanghai Sevens. Niedługo później ogłoszono, że władze HKRFU zrezygnowały z pomysłu kontraktów zawodowych dla swoich wyróżniających się graczy. W grudniu podczas rozgrywanych w Hongkongu Igrzysk Azji Wschodniej gospodarze dotarli do finału, gdzie mimo dwóch przyłożeń Varty’ego przegrali z Japonią. Jeszcze przed końcem roku ten uczestniczył w pierwszej w historii reprezentacji Hongkongu w rugby piętnastoosobowej serii spotkań w Europie (rywalami były reprezentacje Niemiec, Holandii i Czech).
W marcu 2010 roku podczas turnieju Hong Kong Sevens reprezentacja gospodarzy po słabych wynikach w fazie grupowej odniosła zwycięstwo w sekcji Shield (tytuł trzeciej kategorii). Dwa przyłożenia Varty’ego w finale z Rosją pomogły Hongkończykom sięgnąć po pierwsze od 2001 trofeum w rozgrywkach. Dwa miesiące później zawodnik DeA Tigers uczestniczył w kolejnej edycji Asian Five Nations, które to rozgrywki służyły jednocześnie za kwalifikacje do Pucharu Świata 2011. Szansę na awans do nowozelandzkiego turnieju reprezentacja Hongkongu straciła ostatecznie po bardzo wysokiej porażce z Japonią. Latem Varty podpisał kontrakt z beniaminkiem japońskiej Top League – Toyota Industries Shuttles. Drużyna po zaledwie jednym sezonie spadła z ligi. Jesienią znalazł się w składzie reprezentacji „siódemek”, która dotarła do finału Igrzysk Azjatyckich rozgrywanych w chińskim Kantonie. Mimo porażki w finale z Japonią 21:28, rugbyści wywalczyli pierwszy w historii Hongkongu medal tej imprezy w sportach drużynowych.
Po zakończeniu sezonu w Japonii, Varty wrócił do swojego macierzystego klubu, DeA Tigers. W 2011 roku dotarł z nim do finału Hong Kong Premiership, gdzie jednak „Tygrysy” musiały uznać wyższość rywali z zespołu Valley R.F.C.. Następnie tradycyjnie już wziął udział w dorocznym turnieju „siódemek” i mistrzostwach Azji „piętnastek” (przyłożenia w spotkaniach z Japonią i Sri Lanką). Przed turniejem Shanghai Sevens inaugurującym nową edycję mistrzostw Azji w rugby 7 wobec kontuzji Marka Wrighta został wybrany kapitanem drużyny narodowej. W grudniu wraz z reprezentacją w rugby piętnastoosobowym uczestniczył w towarzyskim turnieju Cup of Nations. Hongkończycy zwyciężyli we wszystkich trzech spotkaniach – ze Zjednoczonymi Emiratami Arabskimi, Kenią i Brazylią, a Varty w każdym z tych spotkań zdobywał po przyłożeniu.
Lata 2012–2014.
W związku z zapowiedzianą reformą rozgrywek i powiększeniem liczby stałych uczestników cyklu Sevens World Series począwszy od sezonu 2012/2013, w 2012 roku głównym celem reprezentacji Hongkongu w rugby siedmioosobowym było zapewnienie sobie jednego z trzech dostępnych miejsc. Decyzją IRB promocję uzyskiwały trzy najlepsze drużyny fazy Shield turnieju Hong Kong Sevens 2012. Gospodarze pod wodzą Varty’ego pokonali wszystkich rywali w fazie grupowej (Urugwaj, Tonga i Chiny), po czym raz jeszcze nie byli w stanie pokonać lokalnych rywali, Japonii, i odpadli w fazie ćwierćfinałowej. Pod koniec kwietnia, w inaugurującym kolejną edycję turnieju Asian Five Nations meczu ze Zjednoczonymi Emiratami Arabskimi zawodnik DeA Tigers zdobył cztery przyłożenia. Tym samym w swoich sześciu kolejnych meczach w reprezentacji zdobył dziewięć przyłożeń. Następnie dołączył do reprezentacji „siódemek”, która po zwycięstwach w regionalnych turniejach w Szanghaju i Mumbaju (w trzecim, Borneo Sevens dotarła do finału) sięgnęła po pierwsze w historii Hongkongu mistrzostwo Azji w tej dyscyplinie. Dwa tygodnie później w Singapurze Varty wraz z zespołem brał udział w czwartym turnieju, który rozstrzygał o kwalifikacji do Pucharu Świata rozgrywanego w Moskwie w czerwcu 2013 roku (awans uzyskiwały trzy czołowe drużyny). Hongkończycy dotarli do finału z Japonią, gdzie dwupunktowe zwycięstwo wywalczyli rywale.
Rok 2013 w wykonaniu urodzonego w Londynie rugbysty podporządkowany był niemal w całości rozgrywkom w skróconej odmianie rugby. W trakcie zawodów w Hongkongu gospodarze przegrali wszystkie trzy spotkania grupowe i trafili do dolnej części drabinki turniejowej. Po zwycięstwie nad Argentyną i Stanami Zjednoczonymi miejscowa drużyna awansowała do finału fazy Bowl. W nim lepsi okazali się faworyzowani Anglicy, którzy wygrali w stosunku 42:5. W maju drużyna Varty’ego brała udział w turnieju London Sevens, który stanowił kwalifikacje do kolejnej edycji Sevens World Series. W fazie ćwierćfinałowej Hongkończycy przegrali z Hiszpanią – drużyną, której w mijającym sezonie przysługiwał tytuł stałego członka cyklu. W międzyczasie 27-latek otrzymał zaproszenie do drużyny Barbarian F.C. – „Baa-Baas” pod koniec maja rozgrywali dwa spotkania: z reprezentacją Anglii na stadionie Twickenham w Londynie, a następnie na Hong Kong Stadium z British and Irish Lions, którzy udawali się na serię spotkań do Australii. W powszechnym przeświadczeniu obecność w składzie Varty’ego miała zachęcić miejscowych kibiców do przybycia na mecz z Lions, stąd o ile występ hongkońskiego zawodnika na Twickenham stał pod znakiem zapytania, o tyle miejsce w szerokim, 23-osobowym zestawieniu na drugi mecz miał on mieć niejako zagwarantowane. Kiedy wychowanek DeA Tigers pojawił się na boisku na ostatnich 18 minut spotkania z Anglikami, został pierwszym hongkońskim członkiem elitarnego klubu Barbarians. Wysoka porażka z zasadniczo drugą reprezentacją sprawiła, że ówczesny trener klubu zdecydował się wystawić przeciwko Lions najsilniejszy dostępny skład. Oznaczało to pominięcie jedynego reprezentanta gospodarzy, który w dniu meczu jedynie pozostawał w pogotowiu z uwagi na niezaleczony uraz Mike’a Tindalla. Niefortunny obrót wypadków został odnotowany zarówno przez miejscową jak i międzynarodową prasę. Ostatecznie Baa-Baas – bez hongkońskiego zawodnika – ulegli British and Irish Lions 8:59. Mniej więcej miesiąc później, w czasie czerwcowych mistrzostw świata Varty i koledzy z reprezentacji w fazie grupowej odnieśli tylko jedno zwycięstwo, 17:15 nad Portugalią, co wobec wysokich porażek z Anglią i Argentyną pozwoliło zaledwie na zajęcie ostatniego miejsca w grupie. Następnie w ćwierćfinale fazy „Bowl” ulegli Gruzji i odpadli z dalszych rozgrywek. Zaledwie dwa dni później Hongkończycy – jako mistrzowie Azji – rozpoczęli swój udział w World Games w kolumbijskim mieście Cali. Po porażkach z Południową Afryka i Kanadą oraz zwycięstwie nad ekipą gospodarzy, drużyna HKRFU z trzeciego miejsca awansowała do fazy pucharowej. Porażka z Francją spowodowała, że Azjaci trafili do dolnej połówki zawodów. Tam zwycięstwa nad Urugwajem i Brazylią dały Varty’emu wraz z kolegami piąte miejsce na osiem startujących drużyn. We wrześniu reprezentacja Hongkongu uczestniczyła w turnieju rugby 7 w ramach Chińskich Igrzysk Narodowych w Liaoningu. Dotarła tam do finału rozgrywek, gdzie mimo prowadzenia z Szantungiem 12:0 przegrała ostatecznie w kontrowersyjnych okolicznościach 12:14. Niedługo później, tuż przed turniejem Thailand Sevens w ramach Asian Rugby Sevens Series, Varty zrezygnował z funkcji kapitana reprezentacji siedmioosobowej. Jednocześnie chcąc poświęcić więcej uwagi karierze prawniczej, zdecydował się na jedynie częściowe stypendium Hongkońskiego Instytutu Sportu (HKSI). Kolejną zmianę przyniósł grudzień 2013 roku, kiedy to HKSI utworzył specjalny program dla 40 miejscowych rugbystów, w tym Varty’ego, w nadziei na kwalifikację do Igrzysk Olimpijskich w Rio.
Początek roku 2014 ponownie upłynął urodzonemu w Londynie zawodnikowi pod znakiem przygotowań do turnieju Hong Kong Sevens. W samym turnieju głównym – raz jeszcze podzielonym na część dla stałych uczestników cyklu i turniej kwalifikacyjny – reprezentacja gospodarzy zaliczyła cztery kolejne zwycięstwa (trzy w fazie grupowej, z Tunezją, Samoa Amerykańskim i Włochami oraz z Chile w fazie ćwierćfinałowej). W półfinale Hongkończycy przegrali jednak 0:12 z reprezentacją Italii, którą dzień wcześniej pokonali w stosunku 19:0. Na przełomie kwietnia i maja Varty dołączył do reprezentacji „piętnastek” przygotowującej się do Asian Five Nations. W pierwszym meczu turnieju zdobył jedno z szesnastu przyłożeń swojej drużyny, a Hongkong rozgromił Filipiny 108:0. Reprezentacja regionu straciła szansę na końcowe zwycięstwo i bezpośredni awans do Pucharu Świata w Anglii, przegrywając w ostatniej kolejce z faworyzowaną Japonią. Niemniej drugie miejsce w tabeli uprawniało Hongkończyków do udziału w międzykontynentalnym barażu. W rozegranym w Montevideo spotkaniu pierwszej rundy Varty wystąpił w podstawowym składzie, jednak Azjaci przegrali z gospodarzami, Urugwajem, aż 3:28. W październiku Varty wraz z reprezentacją w rugby 7 wywalczył drugie w swojej karierze mistrzostwo Azji – drużyna Hongkongu odniosła zwycięstwa we wszystkich trzech turniejach rankingowych, na własnym terenie, w Kuala Lumpur i Pekinie. Także w październiku ten sam zespół wywalczył srebro podczas Igrzysk Azjatyckich w Inczon w Korei Południowej, po raz kolejny w najważniejszym meczu ulegając Japończykom, tym razem 12:14. Niewiele wcześniej Varty zmienił barwy klubowe – przeniósł się z drużyny Tigers, której był wychowankiem, do Hong Kong Cricket Club (HKCC). W pierwszej połowie listopada zawodnik wziął jeszcze udział w spotkaniach reprezentacji w pełnej odmianie rugby, która dwukrotnie mierzyła się z Rosją o towarzyski tytuł „Ustinov Cup”. Pomimo tego, że skrzydłowy w obu spotkaniach przykładał piłkę na polu punktowym rywali, to jednak Rosjanie w obu przypadkach wychodzili z pojedynków zwycięsko.
Lata 2015–2017.
W marcu 2015 roku Varty wziął udział w swoim dziesiątym turnieju Hong Kong Sevens. Nowy sezon „siódemek” rozpoczynający się jesienią tego samego roku był dla hongkońskich rugbystów najważniejszy od wielu lat, gdyż oprócz próby obrony tytułu mistrza Azji mieli oni w perspektywie kwalifikacje do turnieju olimpijskiego w Rio de Janeiro. Tym większym rozczarowaniem były wyniki drużyny, która w rozgrywkach Asian Rugby Sevens Series zajęła co prawda drugie miejsce, jednak w poszczególnych turniejach zajmowała lokaty piątą, trzecią i drugą. W listopadzie hongkońska kadra brała udział w azjatyckim turnieju kwalifikacyjnym do igrzysk olimpijskich 2016. Zespół Varty’ego dotarł do finału z kompletem zwycięstw, jednak w finale raz jeszcze trafił na Japonię, której uległ 24:10. Niemniej awans do fazy półfinałowej dał reprezentantom Hongkongu przepustkę do późniejszego turnieju repasażowego.
Wiosną 2016 roku po raz jedenasty brał udział w Hong Kong Sevens, gdzie gospodarze awansowali do finału fazy kwalifikacyjnej, decydującej o awansie do przyszłej edycji cyklu World Series. W ostatnim meczu Hongkończykom przyszło się jednak mierzyć z Japonią, która ostatecznie zwyciężyła 24:14. W maju Varty rywalizował z tym samym przeciwnikiem, jednak wraz z reprezentacją w rugby piętnastoosobowym, w ramach Asia Rugby Championship. Następnie w czerwcu wraz z zespołem „siódemek” uczestniczył w olimpijskim turnieju ostatniej szansy, który zorganizowano w Monako. Odniósłszy komplet zwycięstw w grupie, hongkońska kadra odpadła w fazie ćwierćfinałowej po porażce z Samoa. Końcowe zwycięstwo odnieśli Hiszpanie, których zespół z Azji pokonał pierwszego dnia turnieju w czasie rozgrywek grupowych. Jesienią zawodnik HKCC uczestniczył w mistrzostwach Azji w rugby 7, które przyniosły mu trzeci złoty medal w karierze. Następnie znalazł się w składzie reprezentacji „piętnastek” na mecz z Zimbabwe w ramach towarzyskiego turnieju Cup of Nations.
Varty wraz z kolegami z reprezentacji w rugby 7 rok 2017 rozpoczął od styczniowego turnieju towarzyskich zmagań na Fidżi, by następnie brać udział w zawodach Borneo Sevens, turnieju kwalifikacyjnym podczas Hong Kong Sevens (porażka w ćwierćfinale), a w końcu Singapore Sevens w ramach World Rugby Sevens Series. W maju wziął także udział w pierwszym spotkaniu z Japonią w ramach Asia Rugby Championship.
Występy w reprezentacjach zakończył w 2017 roku, notując 43 występy w kadrze 15-osobowej i 59 turniejów w rugby 7. Wkrótce zakończył karierę sportową z uwagi na kolejne wstrząśnienia mózgu, jakich doznawał od 2015 roku.
Statystyki.
"Stan na koniec 2017 roku"". W przypadku dwóch spotkań brak jest danych dla jednoznacznego potwierdzenia udziału zawodnika".
"Podając wynik, na pierwszym miejscu wskazano punkty reprezentacji Hongkongu".
Życie osobiste.
Varty ma mieszane, azjatycko-europejskie korzenie. Jego ojciec Paul, wychowany w Hongkongu Anglik, pracował w przeszłości jako biegły rzeczoznawca. Matka Corinne urodziła się w Hongkongu w wywodzącej się z Makau prawniczej rodzinie Remedios o zarówno chińskich jak i portugalskich korzeniach. Podobnie jak Rowan, z rugby związała się także jego młodsza siostra, Lindsay.
Rowan urodził się w Londynie, dokąd jego rodzice udali się specjalnie w tym celu, wobec niepewnej sytuacji politycznej związanej ze zbliżającym się przekazaniem Hongkongu Chinom. W 2010, po blisko rocznych staraniach, zawodnikowi udało mu się uzyskać, kosztem brytyjskiego, hongkoński paszport przyznawany mieszkającym stale w Hongkongu obywatelom Chin. Dokument ten był niezbędny do ewentualnego uczestnictwa w igrzyskach olimpijskich w barwach regionu.
Ukończył studia prawnicze na Uniwersytecie w Nottingham, a następnie podyplomowe studium prawnicze (PCLL) na Uniwersytecie Hongkongu. W 2014 roku rozpoczął praktykę w zawodzie radcy prawnego (barrister).

</doc>
<doc id="4176565" url="https://pl.wikipedia.org/wiki?curid=4176565" title="Benedict Wong">
Benedict Wong

Benedict Wong (ur. 3 lipca 1970 w Eccles) – brytyjski aktor. Odtwórca roli Kubilaj-chana w serialu Netflix "Marco Polo" (2014-2016), Bruce’a Nga w "Marsjaninie" (2015) oraz Wonga w produkcjach Filmowego Uniwersum Marvela – "Doktor Strange" (2016), "" (2019), "Shang-Chi i legenda dziesięciu pierścieni" (2021).
Życiorys.
Urodził się w Eccles w hrabstwie Wielki Manchester, w rodzinie pochodzenia chińskiego. Jego rodzice to emigranci z Hongkongu. Dorastał w dzielnicy Salford w Manchesterze. Po ukończeniu szkoły średniej uczęszczał do La Salle Sixth Form College na West Lane w Salford. Odbył dwuletni kurs sztuk scenicznych w Salford City College.
Po studiach miał trudności ze znalezieniem pracy i często był odsuwany na przesłuchania. Swoją pierwszą rolę zdobył dopiero w wieku 22 lat w serialu "Scenariusz" ("Screenplay", 1992) jako Le Van Dong. W 1993 dostał kolejną pracę w słuchowisku radia BBC zatytułowanym "Kai Mei Sauce", po czym wystąpił gościnnie jako Chińczyk w serialu BBC "Babie lato" ("Last of the Summer Wine", 1993) z Peterem Sallisem. 
Po kilku latach występów w małych rolach w różnych serialach telewizyjnych i filmach, w tym telewizyjnym dreszczowcu "Nocna straż" ("Night Watch", 1995) u boku Pierce’a Brosnana, zdobył przełomową rolę jako Frankie Li w filmie telewizyjnym "Supply &amp; Demand" (1997) a następnie w reboot miniserialu "Supply &amp; Demand". Grał kilka różnych ról w serialu ITV "Bill" (1997-2002). Wkrótce zadebiutował na kinowym ekranie w roli Trana w szpiegowskim filmie sensacyjnym Tony’ego Scotta "" ("Spy Game", 2001) z Robertem Redfordem i Bradem Pittem w rolach głównych.
Odniósł sukces w roli Ravela w dramacie fantastycznonaukowym Ridleya Scotta "Prometeusz" (2012). W 2013 zadebiutował na West Endzie w roli Zhanga Lina w sztuce "Chimerica". 
Jednak dopiero w 2014 w końcu zaczął zdobywać uznanie. Najpierw został obsadzony w roli Kubilaj-chana w serialu Netflix "Marco Polo" (2014-2016). Następnie otrzymał drugoplanową rolę Bruce’a Nga w nominowanym do Oscara dramacie fantastycznonaukowym Ridleya Scotta "Marsjanin" (2015) u boku Matta Damona. Za rolę Kyo w dramacie fantasy "Nine Days" (2020) był nominowany do Independent Spirit Awards.

</doc>
<doc id="4176571" url="https://pl.wikipedia.org/wiki?curid=4176571" title="Camille Zaidan">
Camille Zaidan

Camille Zaidan (ur. 9 marca 1944, zm. 21 października 2019) – duchowny maronicki, w latach 2012–2019 arcybiskup Antiljas.
Życiorys.
Święcenia prezbiteratu otrzymał 23 października 1971. Przez wiele lat pracował w szkole w Kornet Chehwan. Był także duszpasterzem w kilku libańskich parafiach, a w 1997 został mianowany protosyncelem archieparchii Antiljas.
13 sierpnia 2011 papież Benedykt XVI zatwierdził jego wybór na biskupa kurialnego patriarchatu antiocheńskiego. Sakry udzielił mu 23 września 2011 zwierzchnik Kościoła maronickiego, Béchara Boutros Raï.
16 czerwca 2012 zatwierdzono jego nominację na arcybiskupa Antiljas.
Zmarł 21 października 2019 i został pochowany dwa dni później.

</doc>
<doc id="4176574" url="https://pl.wikipedia.org/wiki?curid=4176574" title="Hanna Rahmé">
Hanna Rahmé

Hanna Rahmé OLM (ur. 18 lipca 1960 w Ajnata) – libański duchowny maronicki, od 2015 arcybiskup Baalbek-Dajr al-Ahmar.
Życiorys.
Święcenia kapłańskie przyjął 29 lipca 1990 w Zakonie Libańskich Maronitów. Po święceniach i studiach w Paryżu został wykładowcą uniwersytetu w Kaslik. W latach 1999–2015 był także protosyncelem archieparchii Baalbek-Dajr al-Ahmar.
20 czerwca 2015 papież Franciszek zatwierdził jego wybór na archieparchę Baalbek-Dajr al-Ahmar. Sakry udzielił mu Béchara Boutros Raï.

</doc>
<doc id="4176579" url="https://pl.wikipedia.org/wiki?curid=4176579" title="Mounir Khairallah">
Mounir Khairallah

Mounir Khairallah (ur. 2 stycznia 1953 w Muta-Azzijat) – libański duchowny maronicki, od 2012 biskup Batrun.
Życiorys.
Święcenia kapłańskie przyjął 13 września 1977 i został inkardynowany do eparchii Batrun. Pełnił funkcje m.in. sekretarza Synodu Kościoła maronickiego, wykładowcy seminarium w Ghazir i kilku libańskich seminariów oraz protosyncelem eparchii.
16 stycznia 2012 papież Benedykt XVI zatwierdził jego wybór na eparchę Batrun. Sakry udzielił mu ówczesny patriarcha Antiochii, Béchara Boutros Raï.

</doc>
<doc id="4176581" url="https://pl.wikipedia.org/wiki?curid=4176581" title="Dowód (polskie postępowanie administracyjne)">
Dowód (polskie postępowanie administracyjne)

Dowód – zgodnie z polskim Kodeksem postępowania administracyjnego dowodem w postępowaniu administracyjnym jest wszystko, co może przyczynić się do wyjaśnienia sprawy, a nie jest sprzeczne z prawem. W szczególności dowodem mogą być dokumenty, zeznania świadków, opinie biegłych oraz oględziny. Wyliczenie to nie jest katalogiem zamkniętym, dopuszczalne są również dowody niewymienione w Kodeksie.
Ogólne zasady.
Art. 7 Kodeksu postępowania administracyjnego zawiera zasadę prawdy obiektywnej. Zgodnie z nią organ ma obowiązek podjąć wszelkie kroki niezbędne do dokładnego wyjaśnienia stanu faktycznego konkretnej sprawy. Z zasady tej wynika, iż kompetencja do zebrania i rozpatrzenia całego materiału dowodowego należy do organu administracji publicznej, a nie do strony postępowania.
Strona również może zgłaszać wnioski dowodowe, ponieważ zgodnie z art. 78 § 1 Kodeksu postępowania administracyjnego żądanie strony dotyczące przeprowadzenia dowodu należy uwzględnić, jeżeli przedmiotem dowodu jest okoliczność mająca znaczenie dla sprawy. Jednak organ administracji publicznej może nie uwzględnić żądania strony, które nie zostało zgłoszone w toku przeprowadzania dowodów lub w czasie rozprawy, jeżeli żądanie to dotyczy okoliczności już stwierdzonych innymi dowodami.
Organ administracji publicznej ma obowiązek w sposób wyczerpujący zebrać i rozpatrzyć cały materiał dowodowy. Organ może w każdym stadium postępowania zmienić, uzupełnić lub uchylić swoje postanowienie dotyczące przeprowadzenia dowodu. Fakty powszechnie znane oraz fakty znane organowi z urzędu nie wymagają dowodu. Fakty znane organowi z urzędu należy zakomunikować stronie.
Strona powinna być zawiadomiona o miejscu i terminie przeprowadzenia dowodu ze świadków, biegłych lub oględzin przynajmniej na siedem dni przed terminem. Strona ma prawo brać udział w przeprowadzeniu dowodu, może zadawać pytania świadkom, biegłym i stronom oraz składać wyjaśnienia.
Jeżeli przedmiotem postępowania administracyjnego jest nałożenie na stronę obowiązku bądź ograniczenie lub odebranie stronie uprawnienia, a w tym zakresie pozostają niedające się usunąć wątpliwości co do stanu faktycznego, wątpliwości te są rozstrzygane na korzyść strony.
Powyżej zasady nie stosuje się w przypadkach:
Jeżeli po wyczerpaniu środków dowodowych lub z powodu ich braku pozostały niewyjaśnione fakty istotne dla rozstrzygnięcia sprawy, organ administracji publicznej dla ich wyjaśnienia może przesłuchać stronę. Jeżeli ktoś, kto był obowiązany do osobistego stawienia się, mimo wezwania nie stawił się bez uzasadnionej przyczyny jako świadek lub biegły albo bezzasadnie odmówił złożenia zeznania, wydania opinii, okazania przedmiotu oględzin albo innej czynności urzędowej, może być ukarany przez organ przeprowadzający dowód grzywną do 50 zł, a w razie ponownego niezastosowania się do wezwania – grzywną do 200 zł.
Rodzaje dowodów.
Rodzaje dokumentów.
Wyróżnia się dwa rodzaje dowodów z dokumentu:
Jeżeli przepis prawa nie wymaga urzędowego potwierdzenia określonych faktów lub stanu prawnego w drodze zaświadczenia właściwego organu administracji, organ administracji odbiera od strony, na jej wniosek, oświadczenie złożone pod rygorem odpowiedzialności za fałszywe zeznania.
Jeżeli dokument znajduje się w aktach organu lub podmiotu mającego kompetencję w danej sprawie, wystarczy przedstawić urzędowo poświadczony przed ten organ lub podmiot odpis lub wyciąg z dokumentu. Organ administracji publicznej zażąda udzielenia odpisu lub wyciągu, jeżeli strona sama uzyskać ich nie może. Gdy organ uzna za konieczne przejrzenie oryginału dokumentu, może wystąpić o jego dostarczenie.
Odpis dokumentu.
Zamiast oryginału dokumentu strona może złożyć odpis dokumentu, jeżeli jego zgodność z oryginałem została poświadczona przez notariusza albo przez występującego w sprawie pełnomocnika strony będącego adwokatem, radcą prawnym, rzecznikiem patentowym lub doradcą podatkowym. Jeżeli odpis dokumentu został sporządzony na piśmie utrwalonym w postaci elektronicznej, poświadczenie jego zgodności z oryginałem dokonuje się przy użyciu kwalifikowanego podpisu elektronicznego albo podpisu zaufanego. Odpisy dokumentów poświadczane elektronicznie sporządzane są w formatach danych określonych w przepisach wydanych na podstawie art. 18 pkt 1 ustawy z dnia 17 lutego 2005 o informatyzacji działalności podmiotów realizujących zadania publiczne.
Poświadczenia zgodności odpisu dokumentu z oryginałem, na żądanie strony dokonuje również upoważniony pracownik organu prowadzącego postępowanie, któremu został okazany oryginał dokumentu wraz z odpisem. Poświadczenie obejmuje podpis pracownika, datę i oznaczenie miejsca sporządzenia poświadczenia, a na żądanie strony, również godzinę poświadczenia. Jeżeli dokument zawiera cechy szczególne w postaci dopisków, poprawek lub uszkodzeń, należy stwierdzić to w poświadczeniu.
Zawarte w odpisie dokumentu poświadczenie zgodności z oryginałem przez występującego w sprawie pełnomocnika strony będącego adwokatem, radcą prawnym, rzecznikiem patentowym lub doradcą podatkowym albo przez upoważnionego pracownika organu prowadzącego postępowanie ma charakter dokumentu urzędowego. Jeżeli jest to uzasadnione okolicznościami sprawy, organ administracji publicznej może zażądać od strony składającej odpis dokumentu przedłożenia oryginału dokumentu.
Dowód z zeznań świadka.
Świadkiem staje się osoba z chwilą otrzymania wezwania do stawienia się w danym miejscu i czasie, celem złożenia wyjaśnień. Do świadka w postępowaniu administracyjnym stosuje się odpowiednio przepisy z Kodeksu karnego, dotyczące składania fałszywych zeznań.
Kodeks postępowania administracyjnego nie zawiera definicji świadka, jednak znajduje się w nim wyliczenie osób, które świadkiem nie mogą być. Są to następujące osoby:
Nikt nie ma prawa odmówić zeznań w charakterze świadka, z wyjątkiem małżonka strony, wstępnych, zstępnych i rodzeństwa strony oraz jej powinowatych pierwszego stopnia, jak również osób pozostających ze stroną w stosunku przysposobienia, opieki lub kurateli. Prawo odmowy zeznań trwa także po ustaniu małżeństwa, przysposobienia, opieki lub kurateli. W charakterze świadka nie może być przesłuchany również mediator co do faktów, o których dowiedział się w związku z prowadzeniem mediacji, chyba że uczestnicy mediacji zwolnią go od obowiązku zachowania tajemnicy mediacji.
Świadek może odmówić odpowiedzi na pytania, gdy odpowiedź mogłaby narazić jego lub jego bliskich na odpowiedzialność karną, hańbę lub bezpośrednią szkodę majątkową albo spowodować naruszenie obowiązku zachowania prawnie chronionej tajemnicy zawodowej. Przed odebraniem zeznania organ administracji publicznej uprzedza świadka o prawie odmowy zeznań i odpowiedzi na pytania oraz o odpowiedzialności za fałszywe zeznania.
Dowód z opinii biegłego.
Gdy w sprawie wymagane są wiadomości specjalne, organ administracji publicznej może zwrócić się do biegłego lub biegłych o wydanie opinii. Dotyczy to spraw, w których organ dla właściwego rozstrzygnięcia musi zasięgnąć opinii eksperta z danej dziedziny. Wiadomości specjalne to takie informacje, które nie są znane przeciętnemu człowiekowi, a zdobywa się je w drodze specjalistycznego wykształcenia.
Opinia biegłego powinna być sporządzona na piśmie, być wystarczająco precyzyjna, poparta twierdzeniami naukowymi oraz obiektywna. Nie zastępuje ona ostatecznego rozstrzygnięcia właściwego organu. Jej celem jest ułatwienie podjęcia przez ten organ właściwej decyzji.
Dowód z oględzin.
W razie potrzeby organ administracji publicznej może przeprowadzić oględziny. Dowód z oględzin polega na zbadaniu przedmiotu lub osoby, w celu dokonania spostrzeżeń co do ich właściwości lub stanu. Jeżeli dokonanie tych obserwacji wiąże się z uzyskaniem wiadomości specjalnych, możliwe jest dokonywanie oględzin w obecności biegłego. Jeżeli przedmiot oględzin znajduje się u osób trzecich, osoby te są obowiązane na wezwanie organu do okazania przedmiotu oględzin.

</doc>
<doc id="4176582" url="https://pl.wikipedia.org/wiki?curid=4176582" title="Onigue Berkemi">
Onigue Berkemi

Onigue Berkemi, właściwie Mahamat Moussa Ahmat Onigue (ur. 25 maja 1998 w Guereda) – czadyjski pisarz młodego pokolenia. Pasjonat literatury, zaczął pisać od 15 roku życia. 

</doc>
<doc id="4176586" url="https://pl.wikipedia.org/wiki?curid=4176586" title="Paul Youssef Matar">
Paul Youssef Matar

Paul Youssef Matar – duchowny maronicki, w latach 1996–2019 arcybiskup Bejrutu.
Życiorys.
Święcenia kapłańskie przyjął 5 czerwca 1965. 7 czerwca 1991 został mianowany biskupem pomocniczym Antiochii ze stolicą tytularną "Tarsus dei Maroniti". Sakrę biskupią otrzymał 3 sierpnia 1991. 8 czerwca 1996 objął rządy w archidieparchii bejruckiej.

</doc>
<doc id="4176587" url="https://pl.wikipedia.org/wiki?curid=4176587" title="Michel Aoun (biskup)">
Michel Aoun (biskup)

Michel Aoun (ur. 2 czerwca 1959 w Ad-Damur) – libański duchowny maronicki, od 2012 biskup Byblos, od 2018 wizytator apostolski dla wiernych Kościoła maronickiego mieszkających w Bułgarii i Rumunii.
Życiorys.
Święcenia kapłańskie przyjął 9 czerwca 1984 i został inkardynowany do archieparchii bejruckiej. Pracował głównie jako duszpasterz parafialny, był także m.in. rektorem seminarium w Ghazir, wicerektorem bejruckiego uniwersytetu "La Sagesse" oraz wikariuszem biskupim ds. duszpasterskich.
16 stycznia 2012 papież Benedykt XVI zatwierdził jego wybór na biskupa Byblos. Sakrę otrzymał 25 lutego 2012. 11 października 2018 papież Franciszek powierzył mu także funkcję wizytatora apostolskiego dla maronitów mieszkających na terenie Bułgarii i Rumunii.

</doc>
<doc id="4176588" url="https://pl.wikipedia.org/wiki?curid=4176588" title="Teoria agendy">
Teoria agendy

Teoria agendy – zagadnienie z zakresu socjologii mediów i dotyczące wpływu wywieranego przez media na ludzi oraz ich opinie.
Teoria ta została sformułowana przez Maxwella McCombsa i Donalda Shawa. Teoria agendy jest narzędziem umożliwiającym badanie i porównywanie opinii przenoszonych przez media z opiniami odbiorców mediów, dzięki czemu można ustalić jakie są między nimi powiązania. Agenda jest hierarchią priorytetów, rodzajem klasyfikacji zagadnień według ich ważności. Można ją ustalić na przykład poprzez wyliczanie tematów, które są w danym momencie opisywane w prasie oraz ilość czasu antenowego i kierunków jaki tworzą. Inną metodą jest przeprowadzanie sondaży opinii i wywiadów wśród obywateli.
Wyróżnić można kilka typów agend są to między innymi:
Korelacja między agendami jest statystycznie sprawdzana przez wyżej wymienionych autorów. To właśnie, wraz z zainteresowaniem ze strony dziennikarzy, prowadzi do zwrócenia uwagi na temat wpływu przez działanie struktury.Teoria agendy pozostaje dość pobieżna, chociażby gdy nie obejmuje tematu innych agend niż dotyczących mediów lub obywateli, głównie agendy polityków, a także w momencie, gdy nie bada w tym samym momencie interakcji pomiędzy tymi grupami i wszystkich interakcji dotyczących tych właśnie grup.Dzięki wielu pracom McCombsa, Shawa, a także ich kontynuatorów, badań Cohena, Eldera i Cobba, dotyczących tematyki agendy decydentów politycznych, ukazuje się nam obraz relacji, który jest skrajnie zagmatwany.
Dość częstym zjawiskiem jest złożony z agend wpływ na polityków, w którym dominuje idea ciągłego ruchu, a nawet zawikłania. Wpływ agend medialnych na obywateli jest wręcz odwrotny. Prościej mówiąc, chodzi o przekonanie, że (agenda medialna) nie oddziałuje on tak naprawdę na każdego, ani też w dowolnym momencie, ponieważ każdy obywatel potrafi się przeciwstawić swoje poglądy z tym, co pojawia się w mediach.
Jak twierdził Bernard Cohen: media nie kształtują opinii pokazując nam o czym należy myśleć, pokazują nam o czym trzeba myśleć. Jeśli nic nie determinuje opinii, pozytywnych, negatywnych czy też neutralnych względem danego zjawiska czy wydarzenia, to skłania to do tworzenia własnych opinii na ich temat.

</doc>
<doc id="4176591" url="https://pl.wikipedia.org/wiki?curid=4176591" title="Arthur William Roches">
Arthur William Roches



</doc>
<doc id="4176592" url="https://pl.wikipedia.org/wiki?curid=4176592" title="Barcelona (miasto w Wenezueli)">
Barcelona (miasto w Wenezueli)



</doc>
<doc id="4176594" url="https://pl.wikipedia.org/wiki?curid=4176594" title="Rząd Deana Barrowa (2008)">
Rząd Deana Barrowa (2008)



</doc>
<doc id="4176596" url="https://pl.wikipedia.org/wiki?curid=4176596" title="Rząd Deana Barrowa (2012)">
Rząd Deana Barrowa (2012)



</doc>
<doc id="4176598" url="https://pl.wikipedia.org/wiki?curid=4176598" title="Natalja Obmoczajewa">
Natalja Obmoczajewa



</doc>
<doc id="4176606" url="https://pl.wikipedia.org/wiki?curid=4176606" title="Mikołaj Krasicki">
Mikołaj Krasicki

Mikołaj Krasicki herbu Rogala (zm. 1652) – polski duchowny katolicki, hrabia Świętego Cesarstwa Rzymskiego, protonotariusz papieża Urbana VIII, archidiakon i administrator biskupstwa łuckiego, biskup sufragan łucki w 1641 roku, nominowany na biskupa tytularnego "Argos" w 1639 roku, sekretarz królewski w 1633 roku, proboszcz krasiczyński.
Syn chorążego halickiego Jerzego i Anny Sanguszkówny Koszyrskiej.
W 1648 roku podpisał elekcję Jana II Kazimierza Wazy z województwem wołyńskim.

</doc>
<doc id="4176613" url="https://pl.wikipedia.org/wiki?curid=4176613" title="Zmarli w styczniu 2018">
Zmarli w styczniu 2018



</doc>
<doc id="4176615" url="https://pl.wikipedia.org/wiki?curid=4176615" title="Zmarli w roku 2018">
Zmarli w roku 2018



</doc>
<doc id="4176617" url="https://pl.wikipedia.org/wiki?curid=4176617" title="Mistrzostwa Polski w Skokach Narciarskich 2018">
Mistrzostwa Polski w Skokach Narciarskich 2018

92. Mistrzostwa Polski w Skokach Narciarskich – zawody mające na celu wyłonienie najlepszych skoczków narciarskich w Polsce, które dla mężczyzn odbyły się 26 grudnia 2017 roku na skoczni im. Adama Małysza w Wiśle, natomiast zawody indywidualne kobiet zaplanowane początkowo na 25 lutego 2018 w Zakopanem, ostatecznie odbyły się 3 marca 2018 na skoczni średniej kompleksu Skalite w Szczyrku. 
W związku ze zbyt małą liczbą zawodników zgłoszonych do konkursu mężczyzn (35 skoczków) zrezygnowano z przeprowadzenia kwalifikacji, które zastąpiono serią próbną. W konkursie nie wystartowało pięciu zawodników udających się na zawody Pucharu Kontynentalnego w Engelbergu: Przemysław Kantyka, Klemens Murańka, Tomasz Pilch, Paweł Wąsek i Aleksander Zniszczoł
Broniący tytułu Piotr Żyła zdobył srebrny medal, natomiast mistrzem Polski po raz pierwszy w karierze został Stefan Hula. Podium uzupełnił Kamil Stoch, który po pierwszej serii prowadził ex aequo z Hulą.
W konkursie kobiet wystartowało 12 zawodniczek. Zwyciężyła Anna Twardosz, a kolejne miejsca na podium zajęły Magdalena Pałasz i Kinga Rajda.

</doc>
<doc id="4176634" url="https://pl.wikipedia.org/wiki?curid=4176634" title="Analiza porównawcza">
Analiza porównawcza



</doc>
<doc id="4176635" url="https://pl.wikipedia.org/wiki?curid=4176635" title="Stann Creek">
Stann Creek



</doc>
<doc id="4176638" url="https://pl.wikipedia.org/wiki?curid=4176638" title="Orange Walk (ujednoznacznienie)">
Orange Walk (ujednoznacznienie)



</doc>
<doc id="4176642" url="https://pl.wikipedia.org/wiki?curid=4176642" title="Taimbet Komekbajew">
Taimbet Komekbajew



</doc>
<doc id="4176651" url="https://pl.wikipedia.org/wiki?curid=4176651" title="Darja Stoljarowa">
Darja Stoljarowa



</doc>
<doc id="4176654" url="https://pl.wikipedia.org/wiki?curid=4176654" title="Stanisław Niedziński">
Stanisław Niedziński

Stanisław Niedziński (ur. 1944) – polski duchowny Kościoła Adwentystów Dnia Siódmego w RP, w latach 1985–1991 przewodniczący diecezji zachodniej Kościoła.
Życiorys.
Służbę duszpasterską rozpoczął w roku 1971, jako duchowny diecezji zachodniej, której był przewodniczącym w latach 1985–1991, a następnie senior okręgu wielkopolskiego. W latach 1973–1975 piastował funkcję wychowawcy w Wyższej Szkole Teologiczno-Humanistycznej im. Michała Beliny-Czechowskiego w Podkowie Leśnej. Od 2013 pełni funkcję dyrektora Sekretariatu Kaznodziejstwa Kościoła Adwentystów Dnia Siódmego w RP.
Na emeryturze od roku 2018. Aktualnie wykonuje służbę jako wolontariusz.

</doc>
<doc id="4176658" url="https://pl.wikipedia.org/wiki?curid=4176658" title="Sarah Mullally">
Sarah Mullally

Sarah Elisabeth Mullally (ur. 26 marca 1962) – brytyjska pielęgniarka i duchowna anglikańska, biskup diecezji londyńskiej w Kościele Anglii.
Życiorys.
W latach 1999–2005 piastowała funkcję naczelnej pielęgniarki kraju, pełniącą jednocześnie funkcję doradczą przy premierze Wielkiej Brytanii i Ministerstwie Zdrowia. W uznaniu zaangażowania na rzecz pielęgniarstwa została uhonorowana w 2005, przez królową Elżbietę II tytułem szlacheckim. Jednocześnie od 2001 pełniła służbę jako duchowny Kościoła Anglii, od 2012 pełniąc funkcję kanonika oraz skarbnika katedry w Salisbury. Od 2015 jest biskupem Crediton. W grudniu 2017 została wybrana biskupem Londynu (ingres został zaplanowany na 2018).

</doc>
<doc id="4176665" url="https://pl.wikipedia.org/wiki?curid=4176665" title="Maciej Miatkowski">
Maciej Miatkowski

Maciej Józef Miatkowski (ur. 10 kwietnia 1941 w Zgierzu, zm. 20 grudnia 2017 w Gdańsku) – polski działacz opozycji antykomunistycznej.
Życiorys.
W latach 1956–1964 pracownik Zakładów Włókienniczych, następnie Zakładów Montażowych Przemysłu Spożywczego w Łodzi. Od 1964 zatrudniony w Stoczni Gdańskiej im. Lenina. W 1972 ukończył Technikum Budowy Okrętów w Gdańsku.
Uczestnik Grudnia ’70 i od 1979 działacz Wolnych Związków Zawodowych Wybrzeża. Kolportował niezależne czasopismo „Robotnik”, przez co był wielokrotnie zatrzymywany. Od sierpnia 1980 był działaczem „Solidarności” Stoczni Gdańskiej, współorganizował sierpniowe protesty, podczas których odpowiadał za ochronę bramy nr 1. W okresie stanu wojennego zaangażowany w działalność Tajnej Komisji Zakładowej, przez co od grudnia 1983 do marca 1984 był więziony. W ramach TKZ organizator zbiórki składek związkowych oraz druku podziemnego pisma „Rozwaga i Solidarność”. Następnie został współzałożycielem i szefem drukarni TKZ i kolporterem jej materiałów. W marcu 1984 zwolniono go z pracy w stoczni. Od 1984 do 1986 zatrudniony w spółdzielni Termont, od 1986 współzałożyciel spółdzielni Inbud. Od 1988 do 1989 przebywał na emigracji zarobkowej w USA. W 1990 przywrócony do pracy w Stoczni Gdańskiej, w 1997 przeszedł na emeryturę. W 1992 wystąpił z Solidarności, uważając, że ta sprzeniewierzyła się swoim ideałom.
Wyróżniony odznaką Zasłużony Działacz Kultury (2001), Krzyżem Semper Fidelis (2002). W 2006 odznaczony Krzyżem Komandorskim Orderu Odrodzenia Polski. 15 grudnia 2017 za swoje zasługi otrzymał Krzyż Wolności i Solidarności. Pozostawał przyjacielem Lecha Kaczyńskiego i Anny Walentynowicz.
Zmarł 20 grudnia 2017. Jego pogrzeb odbył się 27 grudnia 2017 na gdańskim Cmentarzu Srebrzysko (rejon IX, kwatera II wojskowa-2-17).

</doc>
<doc id="4176668" url="https://pl.wikipedia.org/wiki?curid=4176668" title="Stożkówka delikatna">
Stożkówka delikatna

Stożkówka delikatna ("Conocybe tenera" (Schaeff.) Fayod – gatunek grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1774 r. Jacob Christian von Schaeffer nadając mu nazwę "Agaricus tener". Obecną, uznaną przez Index Fungorum nazwę nadał mu Victor Fayod w 1889 r..
Synonimów ma 18. Niektóre z nich:
Nazwę polską zaproponował Władysław Wojewoda w 2003 r., Franciszek Błoński opisywał ten gatunek jako hełmówkę delikatną. W niektórych atlasach grzybów jest opisywany jako stożkówka tenera.
Nazwa naukowa rodzaju pochodzi od łacińskiego słowa "conus", oznaczającego stożek i "cybe" oznaczającego głowę – czyli stożkowa głowa. Nazwa gatunkowa pochodzi od łacińskiego słowa "tenera" oznaczającego delikatny.
Morfologia.
Średnica 2–3 cm, wysokość 1–3 cm, kształt początkowo naparstkowaty, potem wypukły. Jest higrofaniczny; podczas wilgotnej pogody ma kolor od rdzawego do rdzawobrązowego i jest wyraźnie żłobkowany, podczas suchej ma barwę od gliniastej do żółtobrązowej i żłobkowanie jest słabo widoczne.
Dość ciasne, brzuchate. Początkowo są bardzo blado ochrowe, później od zarodników stają się cynamonowe lub rdzawe. U dojrzałych owocników krawędzie blaszek są wyraźnie jaśniejsze niż powierzchnia.
Smukły i cienki. Ma wysokość 5–9 cm i grubość 4–7 mm, bez pierścienia. Pod kapeluszem jest żółtobiały, ku dołowi ciemniejszy; brązowopomarańczowy lub rdzawobrązowy. Cała powierzchnia oszroniona.
Blado żółtobrązowawy, bez wyraźnego zapachu i smaku.
Podstawki 4-zarodnikowe, 17–30(34) × 8–12(13) μm, silnie dodatnie w NH4OH. Zarodniki jajowato podłużne do elipsoidalnych, bardzo nieznacznie spłaszczone lub nie, gładkie, z ścianą o grubości 0,5–1 μm, z dużymi porami rostkowymi o szerokości 1–2 μm. W NH4OH mają barwę od pomarańczowo-brązowej do rdzawobrązowej. Rozmiary: (8,5)9,5–13(14) × (4,5)5,5–7(7,5) μm i 9,8–11,8 × 5, średnio 7–6,8 μm, Q = 1,6–2,1. Cheilocystydy o rozmiarach (13)17,5–25 x 6–13(18) μm, z krótką do średniej długości szyjką 1,5–4 × 1–1,5 μm i główką o średnicy 3.5 μm, średnio 4,8 μm. Pleurocystyd brak. Kaulocystydy lecytydowe, 15-35 × 7-12 μm, często o długiej smukłej szyjce 3-10 × 1,5-1,8 μm i zróżnicowanej średnicy 3,5–5,5 μm, z wieloma innymi elementami kulistymi i elipsoidalnymi o rozmiarach 7–12 × 5–9 μm. Trama zbudowana z silnie wypukłych strzępek o średnicy 4–28 μm. Skórka kapelusza zbudowana z warstwy brązowych, szypułkowatych komórek o rozmiarach 25–65 × 15–30 μm. Pileocystydy rozproszone do rzadkich, lecytopodobne, podobne do cheilocystyd, ale bardziej nieregularne w kształcie i często mniejsze. Komórki skórki trzonu hialinowe, o średnicy 2–7 μm z kaulocystydami, wyjątkowo z cylindrycznymi włosami o rozmiarach 80 × 5 μm.
Występowanie i siedlisko.
W Ameryce Północnej i Europie jest to gatunek szeroko rozprzestrzeniony. W Europie występuje od Hiszpanii po około 66° szerokości geograficznej w Norwegii. Poza tym notowany w Maroku, Korei. Japonii i na Hawajach. Należy do najczęściej spotykanych w Europie stożkówek. W Polsce raczej pospolity, w piśmiennictwie naukowym na terenie Polski podano liczne stanowiska.
Rośnie na ziemi na łąkach, pastwiskach, polach uprawnych, polach, ogrodach, w zaroślach, przy drogach, w miejscach trawiastych i wśród mchów. Owocniki wytwarza od kwietnia do listopada.
Znaczenie.
Saprotrof. Grzyb trujący.
Gatunki podobne.
Stożkówka miękka ("Conocybe apala"). Jest o wiele jaśniejsza, ma bardziej wydłużony i stożkowaty kapelusz i pojawia się na trawnikach wkrótce po deszczu. Podobna jest także stożkówka jajowata, czasami gatunki te są niemożliwe do odróżnienia.

</doc>
<doc id="4176669" url="https://pl.wikipedia.org/wiki?curid=4176669" title="Hot Springs Village">
Hot Springs Village

Hot Springs Village – jednostka osadnicza w Stanach Zjednoczonych, w stanie Arkansas, w hrabstwie Garland.

</doc>
<doc id="4176672" url="https://pl.wikipedia.org/wiki?curid=4176672" title="Lake Hamilton (Arkansas)">
Lake Hamilton (Arkansas)

Lake Hamilton – jednostka osadnicza w Stanach Zjednoczonych, w stanie Arkansas, w hrabstwie Garland.

</doc>
<doc id="4176674" url="https://pl.wikipedia.org/wiki?curid=4176674" title="Piney (Arkansas)">
Piney (Arkansas)

Piney – jednostka osadnicza w Stanach Zjednoczonych, w stanie Arkansas, w hrabstwie Garland.

</doc>
<doc id="4176676" url="https://pl.wikipedia.org/wiki?curid=4176676" title="Rockwell (Arkansas)">
Rockwell (Arkansas)

Rockwell – jednostka osadnicza w Stanach Zjednoczonych, w stanie Arkansas, w hrabstwie Garland.

</doc>
<doc id="4176677" url="https://pl.wikipedia.org/wiki?curid=4176677" title="Conocybe tenera">
Conocybe tenera



</doc>
<doc id="4176678" url="https://pl.wikipedia.org/wiki?curid=4176678" title="Piotr Lutomirski">
Piotr Lutomirski

Piotr Lutomirski (Lutomierski) herbu Jastrzębiec (zm. w 1531/1532 roku) – podkomorzy sieradzki w latach 1506-1531, pokojowiec królewski.
Podpisał dyplom elekcji Zygmunta I Starego na króla Polski i wielkiego księcia litewskiego na sejmie w Piotrkowie 8 grudnia 1506 roku.

</doc>
<doc id="4176679" url="https://pl.wikipedia.org/wiki?curid=4176679" title="Sybase IQ">
Sybase IQ



</doc>
<doc id="4176680" url="https://pl.wikipedia.org/wiki?curid=4176680" title="Point Clear (Alabama)">
Point Clear (Alabama)

Point Clear – jednostka osadnicza w Stanach Zjednoczonych, w stanie Alabama, w hrabstwie Baldwin.

</doc>
<doc id="4176683" url="https://pl.wikipedia.org/wiki?curid=4176683" title="Fitzpatrick (Alabama)">
Fitzpatrick (Alabama)

Fitzpatrick – jednostka osadnicza w Stanach Zjednoczonych, w stanie Alabama, w hrabstwie Bullock.

</doc>
<doc id="4176685" url="https://pl.wikipedia.org/wiki?curid=4176685" title="Dziersław Wilczek">
Dziersław Wilczek

Dziersław Wilczek z Lubienia, Zubrzy i Boczowa herbu Poraj (zm. w 1511 roku) – podkomorzy lwowski w latach 1496-1511.
Poseł na sejm piotrkowski 1504 roku z województwa ruskiego. Podpisał dyplom elekcji Zygmunta I Starego na króla Polski i wielkiego księcia litewskiego na sejmie w Piotrkowie 8 grudnia 1506 roku. Poseł na sejm koronacyjny 1507 roku i sejm piotrkowski 1511 roku z ziemi lwowskiej

</doc>
<doc id="4176688" url="https://pl.wikipedia.org/wiki?curid=4176688" title="Manewr McRobertsa-Gonika">
Manewr McRobertsa-Gonika

Manewr McRobertsa-Gonika – pierwszy element postępowania w dystocji barkowej. Polega on na zsunięciu pacjentki na brzeg łóżka i maksymalnym uniesieniu jej kończyn dolnych wzdłuż ciała tak, aby dotykały brzucha (konieczna pomoc osób asystujących). Celem takiego postępowania jest zniesienie lordozy lędźwiowej, wyprostowanie kąta między kością krzyżową a kręgosłupem i zmniejszenie kąta inklinacji miednicy. Pozwala to na przesunięcie spojenie łonowego o 1,5–2 cm ku przodowi.
Skuteczność tego manewru ocenia się na ponad 40%, a w lekkich postaciach dystocji barkowej wynosi ona około 90%.
Manewr McRobertsa jest polecany jako manewr pierwszego wyboru w udzielaniu pomocy rodzącej z dystocją barkową, szczególnie dlatego, że nie wykonuje się manipulacji płodem i manewr ten wydaje się stosunkowo bezpieczny.

</doc>
<doc id="4176689" url="https://pl.wikipedia.org/wiki?curid=4176689" title="Stanisław II Odrowąż">
Stanisław II Odrowąż



</doc>
<doc id="4176690" url="https://pl.wikipedia.org/wiki?curid=4176690" title="Stanisław Odrowąż ze Sprowy">
Stanisław Odrowąż ze Sprowy



</doc>
<doc id="4176692" url="https://pl.wikipedia.org/wiki?curid=4176692" title="Gu-Win">
Gu-Win

Gu-Win – miasto w Stanach Zjednoczonych, w stanie Alabama, w hrabstwie Fayette.

</doc>
<doc id="4176700" url="https://pl.wikipedia.org/wiki?curid=4176700" title="Epidemia dżumy na Madagaskarze (2017)">
Epidemia dżumy na Madagaskarze (2017)



</doc>
<doc id="4176702" url="https://pl.wikipedia.org/wiki?curid=4176702" title="Wacław Szewieliński">
Wacław Szewieliński

Wacław Szewieliński, ps. Zawisza (ur. 1 grudnia 1920 w Wojckunach, zm. 20 grudnia 2017 w Inowrocławiu) – polski uczestnik podziemia niepodległościowego w czasie II wojny światowej, major rezerwy w stanie spoczynku, Honorowy Obywatel Miasta Inowrocławia.
Życiorys.
Urodził się 1 grudnia 1920 roku na Wileńszczyźnie w zaścianku Wojckuny, leżącym w gminie Podbrodzie w powiecie święciańskim. Tam też rodzice Wacława prowadzili gospodarstwo rolne. W 1928 r. cała rodzina przeniosła się do osady Pohulanka pod Podbrodziem, gdzie rodzice Wacława zostali właścicielami sklepu spożywczego. Poligon wojskowy, znajdujący się w Pohulance, stał się bezpośrednią inspiracją do zainteresowania się wojskiem przez dorastającego chłopca. 
Następnie rodzina przeprowadziła się do miejscowości Czerwone Pole (koło Świecian). W Święcianach Wacław ukończył w 1939 r. szkołę budowlaną i planował zostać saperem.
W 1940 r., na mocy decyzji okupacyjnych władz sowieckich, został sekretarzem w Urzędzie Gminy, mieszczącym się w majątku Szwinta koło Święcian. Jednocześnie współpracował z polskim podziemiem niepodległościowym, m.in. przechowując nielegalnie broń i dokumenty. Po wkroczeniu Niemców na tereny zajęte uprzednio przez ZSRR, w porozumieniu z organizacją podziemną, przeniósł sią pod koniec 1941 r. do Olszewa na Białorusi, gdzie pracował jako gajowy. 
Walczył jako żołnierz Armii Krajowej w partyzantce. Należał do oddziału porucznika Antoniego Burzyńskiego ps. „Kmicic”, do którego wstąpił w czerwcu 1943. W sierpniu 1943 r. brał udział w likwidacji garnizonu niemieckiego w Żodziszkach. Podczas akcji został ranny w nogę. Pod koniec sierpnia, niedaleko jeziora Narocz, oddział został otoczony i rozbrojony przez żołnierzy sowieckich. Dowódcę i sztab oddziału podstępnie zamordowano.
Na początku września uciekł z obozu wojskowego nadzorowanego przez NKWD i przyłączył się do 5. Wileńskiej Brygady AK. pod dowództwem rotmistrza Zygmunta Szendzielarza ps. „Łupaszka”, gdzie uzyskał przydział do 3. plutonu i pełnił funkcję łącznika-wywiadowcy. Brał udział w potyczkach z sowieckimi partyzantami w obronie polskiej ludności. Walczył z Niemcami w bitwie pod Worzianami 31 stycznia 1944 r. W Strunojciach 31 marca 1944 r. wziął udział w akcji likwidacji posterunku litewsko-niemieckiego, będącego postrachem okolicznej, polskiej ludności. W znanej od dzieciństwa Pohulance uczestniczył 24 kwietnia 1944 r. w zatrzymaniu i rozbrojeniu pociągu z żołnierzami niemieckimi, wracającymi z urlopu na front wschodni.
Po rozwiązaniu Brygady ukrywał się w stodole rodzinnego gospodarstwa w Czerwonym Polu, później u siostry Emilii w miejscowości Miła. Na początku 1945 r. pracował przy wyrębie lasu. Został aresztowany przez NKWD, lecz wobec braku dowodów 'winy" został zwolniony po przesłuchaniu i rewizji osobistej. Wobec grożącej dekonspiracji, postarał się o dokumenty uprawniające do tzw. repatriacji. 
W sierpniu 1945 r. złożył egzamin na telegrafistę, rozpoczął pracę na stacji PKP i osiadł na stałe w Inowrocławiu. W pracy poznał przyszłą żonę - Bronisławę z Lachowskich, z którą wziął ślub w 1946 r. Zdekonspirowany na skutek donosu. W marcu 1946 aresztowany przez UBP. Poddany torturom. Zwolniony w listopadzie 1946 roku. Ponownie aresztowany w styczniu 1947 r. Później jeszcze kilkakrotnie zatrzymywany, pozostawał pod stałą obserwacją UB do 1956 r. Poddawano go szykanom ze względu na przeszłość w AK i obawy władz o kontynuowanie działalności niepodległościowej. 
Po roku 1989 piastował funkcję prezesa inowrocławskiego koła Światowego Związku Żołnierzy Armii Krajowej. Był inicjatorem lokalnych obchodów rocznic powstania warszawskiego. Organizował także spotkania integrujące starszych i młodszych mieszkańców miasta.
W 2009 r., nakładem Polskiego Towarzystwa Historycznego Oddział w Inowrocławiu, przy wsparciu z budżetu Miasta Inowrocławia, ukazały się "Strzępy wspomnień "Zawiszy" żołnierza Oddziału "Kmicica" i 5. Brygady Okręgu Wileńskiego AK" (w roku 2010 ukazało się 2 wydanie - poprawione i uzupełnione). W 2015 r. nakładem Oficyny Wydawniczej Mireki ukazała się książka opisująca jego losy pod tytułem „U Kmicica i Łupaszki”.
Zmarł 20 grudnia 2017 roku w wieku 97 lat. Został pochowany 22 grudnia na Cmentarzu Zwiastowania Najświętszej Maryi Panny w Inowrocławiu. Miał dwie córki i doczekał się dwojga wnucząt oraz czworga prawnucząt.
Skwer w rejonie ulic Glinki i św. Ducha w Inowrocławiu nazwano imieniem majora Wacława Szewielińskiego.

</doc>
<doc id="4176703" url="https://pl.wikipedia.org/wiki?curid=4176703" title="Władimir Kostin">
Władimir Kostin

Władimir Walerjewicz Kostin (ros. Владимир Валерьевич Костин; ur. 21 stycznia 1976 w Kyzyłorda) – kazachski łyżwiarz szybki. Uczestnik Zimowych Igrzysk Olimpijskich w 2002 roku.

</doc>
<doc id="4176707" url="https://pl.wikipedia.org/wiki?curid=4176707" title="Ucisk nadłonowy">
Ucisk nadłonowy

Ucisk nadłonowy – nieinwazyjny manewr stosowany podczas porodu przy uwalnianiu barków płodu i powinien być brany pod uwagę jako manewr drugiego wyboru, ponieważ jego zastosowanie może spowodować złamanie obojczyka.
Zanim wykona się ucisk nadłonowy, należy opróżnić pęcherz moczowy matki, aby uniknąć jego urazu i przeszkody w rotacji barków. Manewr polega na delikatnym ucisku pięścią lub podstawą dłoni w stosunku do pleców płodu i kierowaniu nacisku w stronę linii środkowej ciała płodu – należy pamiętać, że w tej fazie porodu płód zwykle leży grzbietem do góry i wstawia się do wchodu miednicy barkami w wymiarze poprzecznym i właściwy kierunek ucisku jest od strony grzbietu płodu na przedni bark płodu w kierunku miednicy matki. 
Istotne jest to, aby wcześniej dokładnie określić pozycję płodu, w przeciwnym razie można spowodować pogorszenie się i tak już trudnej sytuacji. Np. jeżeli grzbiet płodu leży po stronie lewej matki, nacisk należy skierować na przedni bark płodu, który jest barkiem prawym w kierunku prawej strony matki.

</doc>
<doc id="4176710" url="https://pl.wikipedia.org/wiki?curid=4176710" title="Mosses">
Mosses

Mosses – miasto w Stanach Zjednoczonych, w stanie Alabama, w hrabstwie Lowndes.

</doc>
<doc id="4176711" url="https://pl.wikipedia.org/wiki?curid=4176711" title="Dominik W. Rettinger">
Dominik W. Rettinger

Dominik W. Rettinger, "Dominik Wieczorkowski-Rettinger", "Dominik Rettinger-Wieczorkowski" (ur. 11 listopada 1953 w Szczecinie) – polski scenarzysta, reżyser filmowy i pisarz.
Twórczość.
Film.
W 1976 r. Rettinger ukończył studia kulturoznawstwa na Uniwersytecie Wrocławskim. W 1977 r. pracował po raz pierwszy jako asystent reżysera – przy filmie „Akcja pod Arsenałem”. W 1981 r. ukończył Państwową Wyższą Szkołę Filmową, Telewizyjną i Teatralną w Łodzi. Od 1988 do 1990 prowadził w Berlinie seminaria z aktorstwa filmowego.
Karierę zaczął w 1985 r. jako współautor i reżyser filmu fabularnego „Gra w Ślepca”. Film wygrał festiwal filmów fabularnych w Koszalinie w 1986 r., potem został zatrzymany przez cenzurę. Od 1990 Rettinger pracował jako kreator i reżyser filmów reklamowych. Napisał scenariusze do wielu seriali telewizyjnych, między innymi do większości odcinków wyreżyserowanej przez Agnieszkę Holland „Ekipy”, której akcja toczy się w warszawskich kręgach rządowych. W serialu tym zagrał też niewielką rolę.
Jest autorem emitowanej w 2014 r. sztuki telewizyjnej o słynnym kurierze podziemia Janie Karskim. W tym samym roku napisał scenariusz do filmu fabularnego „Kamienie na szaniec” w reż. Roberta Glińskiego.
W 2017 roku została wyemitowana w TVP sztuka Rettingera o agentce polsko-brytyjskiej w czasie II wojny, Krystynie Skarbek, „Wojna moja miłość”, w reż. Wojciecha Nowaka.
Teatr.
W 2008 r. Łódzki Teatr Powszechny wystawił jego satyrę z życia polityków „Psycho-tera-polityka”, za którą otrzymał pierwszą nagrodę na I Ogólnopolskim Konkursie Komedii w Łodzi. Krakowski teatr STU wystawił tę sztukę w 2016 r. „Psycho-tera-polityka” była też wystawiona w Czechach, Słowacji i Rumunii.
Literatura.
W 2012 r. Rettinger opublikował swoją pierwszą książkę, powieść fantasy „Jonatan – Czas Przepowiedni”. W 2013 r. następną powieść, z pogranicza fantasy i science fiction, „Brainman”. W 2014 r. natomiast ukazał się jego żartobliwy kryminał „Elita”, w którym sportretował nowobogackie środowisko Konstancina. Był to też rok publikacji utworu, który cieszył się dużym zainteresowaniem czytelników: kryminału „Klasa”, którego tłem jest konflikt polityczny toczący się wokół złóż tytanu na będącym pod ochroną obszarze Pojezierza Suwalskiego. Akcja jego drugiej części, „Sokół”, której bohaterem jest ten sam oficer kontrwywiadu, toczy się m.in. w Afganistanie.
Opublikowana w 2016 r. powieść „Wiara i tron” dzieje się w X wieku, a jej główna postacią jest Święty Wojciech. „Talizmany” opublikowane w 2017 r. są historią poszukiwania renesansowego skarbu.

</doc>
<doc id="4176714" url="https://pl.wikipedia.org/wiki?curid=4176714" title="Towarzystwo Akademików Górnoślązaków">
Towarzystwo Akademików Górnoślązaków

Towarzystwo Akademików Górnoślązaków (niem. "Wissenschaftlicher Verein Oberschlesischer Studenten") – towarzystwo studenckie założone przez Górnoślązaków studiujących we Wrocławiu w 1892 roku. Działało w latach 1892-1899 kiedy odgórnie zostało rozwiązane przez władze pruskie.
Historia.
Organizacja założona została 10 lipca 1892 roku we Wrocławiu przez studiujących we Wrocławiu Ślązaków z Górnego Śląska. Współzałożycielami byli m.in. Michał Przywara z Polskiej Nowej Wsi oraz Karol Myśliwiec ze Sprzęcic. Członkami byli także Władysław Robota, Jan Koziołek oraz Paweł Lex. Przez Towarzystwo Akademików Górnoślązaków przeszli także przyszli działacze plebiscytowi tacy jak: Wojciech Korfanty, Józef Jagło, Franciszek Długosz, Mateusz Bielok oraz Jan Brandys.
Początkowo organizacja nosiła nazwę "Towarzystwa Nauk Akademików Górnoślązaków", którą wkrótce zmieniono na Towarzystwo Akademików Górnoślązaków.

</doc>
<doc id="4176715" url="https://pl.wikipedia.org/wiki?curid=4176715" title="Ulica Romualda Traugutta w Sanoku">
Ulica Romualda Traugutta w Sanoku

Ulica Romualda Traugutta II w Sanoku – ulica w Sanoku.
Historia.
W toku dokonywanych zmian nazw ulic w Sanoku w 1913 podjęto decyzję nazwania ulicy Królewskiej dla odcinka od ulicy Zamkowej do Królewskiej Studni (droga Sanok – Mrzygłód). Nazwa utrzymywała się w kolejnych dziesięcioleciach, w tym w okresie II Rzeczypospolitej. Uchwałą z 20 grudnia 1932 rada miejska w Sanoku dokonała przemianowania kilku ulic w Sanoku, m.in. ulicę Królewską na Wójtostwo, jednak zmiany te nie zostały wprowadzone. W toku wielu zmian nazw ulic w Sanoku w 1951 podjęto projekt przemianowania ulicy Królewskiej na ulicę Romualda Traugutta. Na obszarze dzielnicy Wójtostwo w latach 70. trwała budowa bloków mieszkalnych na tzw. osiedlu Traugutta, które wykonywało Sanockie Przedsiębiorstwo Budowlane. W 1989 uchwałą Miejskiej Rady Narodowej w Sanoku przemianowano nazwę dzielnicy os. Traugutta na Wójtostwo. Nazwa samej ulicy pozostała wówczas niezmieniona.
W związku z włączeniem z dniem 1 stycznia 2023 do Sanoka obszaru z dotychczasowego terenu sołectwa Trepcza ulica Romualda Traugutta została przedłużona.

</doc>
<doc id="4176716" url="https://pl.wikipedia.org/wiki?curid=4176716" title="Manewr rotacyjny Woodsa">
Manewr rotacyjny Woodsa

Manewr rotacyjny Woodsa (korkociągowy) – jeden z manewrów wykorzystywanych podczas udzielania pomocy rodzącej z dystocją barkową. Manewr ten wymaga obecności osoby asystującej, która jedną ręką wykonuje delikatny nacisk na pośladki płodu ku dołowi (jednocześnie stosując ucisk w osi macicy), podczas gdy położna po wprowadzeniu dwóch palców do pochwy umieszcza je na przedniej powierzchni barku tylnego i uciskając klatkę piersiową ku tyłowi dokonuje rotacji barku o 180 stopni. Ponieważ bark tylny dokonuje obrotu, może to spowodować jego uwolnienie lub urodzenie się na zewnątrz. Manewr ten może również spowodować zwiększenie wymiaru międzybarkowego przez odwiedzenie ramion i tym samym skomplikować poród. Z tego powodu należy stosować jednocześnie ucisk nadłonowy, aby utrzymać podczas porodu przedni bark przywiedziony.

</doc>
<doc id="4176726" url="https://pl.wikipedia.org/wiki?curid=4176726" title="Gdy się Chrystus rodzi (kolęda)">
Gdy się Chrystus rodzi (kolęda)



</doc>
<doc id="4176731" url="https://pl.wikipedia.org/wiki?curid=4176731" title="Rdestnica ściśniona">
Rdestnica ściśniona

Rdestnica ściśniona ("Potamogeton compressus" L.) – gatunek rośliny z rodziny rdestnicowatych. Występuje w Eurazji w strefie klimatów umiarkowanych.
W Polsce rośnie w rozproszeniu w części niżowej.
Biologia i ekologia.
Bylina, hydrofit. Kwitnie od czerwca do sierpnia. Rośnie w wodach. Liczba chromosomów 2n =26. Gatunek charakterystyczny zespołu "Potametum compressi" oraz klasy "Potametea".
Zagrożenia i ochrona.
Roślina umieszczona na polskiej czerwonej liście w kategorii VU (narażony).

</doc>
<doc id="4176732" url="https://pl.wikipedia.org/wiki?curid=4176732" title="Potamogeton compressus">
Potamogeton compressus



</doc>
<doc id="4176733" url="https://pl.wikipedia.org/wiki?curid=4176733" title="Moores Mill">
Moores Mill

Moores Mill – jednostka osadnicza w Stanach Zjednoczonych, w stanie Alabama, w hrabstwie Madison.

</doc>
<doc id="4176734" url="https://pl.wikipedia.org/wiki?curid=4176734" title="Okropności wojny (grafiki Goi)">
Okropności wojny (grafiki Goi)



</doc>
<doc id="4176736" url="https://pl.wikipedia.org/wiki?curid=4176736" title="Meridianville">
Meridianville

Meridianville – jednostka osadnicza w Stanach Zjednoczonych, w stanie Alabama, w hrabstwie Madison.

</doc>
<doc id="4176738" url="https://pl.wikipedia.org/wiki?curid=4176738" title="Kolędy polskie (album Włodzimierza Pawlika z 2013)">
Kolędy polskie (album Włodzimierza Pawlika z 2013)



</doc>
<doc id="4176741" url="https://pl.wikipedia.org/wiki?curid=4176741" title="Jaskinia na Kontakcie">
Jaskinia na Kontakcie

Jaskinia na Kontakcie (SYSTEM Jaskinia na Kontakcie) – jaskinia, a właściwie system jaskiniowy, na terenie Niecki Nidziańskiej. Wejścia do niej znajdują się w Niecce Soleckiej, w Dolinie Aleksandrowskiej, niedaleko wsi Aleksandrów (gmina Wiślica), w pobliżu Jaskini w Ryglu, na wysokości 195 m n.p.m.. System jaskiniowy powstał z połączenia dwóch jaskiń – dużej Jaskini na Kontakcie i połączonej z nią niewielkiej Jaskini pod Wygódką. Jest on częścią podziemnego przepływu Potoku Aleksandrowskiego. Łączna długość systemu wynosi 75 metrów, a deniwelacja 1,5 metrów.
Opis jaskini.
Jaskinię na Kontakcie stanowi obszerny, ale niski korytarz z małymi kominkami w stropie zaczynający się w dużym otworze wejściowym z okapem, a kończący namuliskiem. Niedaleko od otworu na południe odchodzi 4-metrowy ciąg, natomiast kilkadziesiąt metrów dalej, na północny wschód, krótki korytarzyk, który prowadzi do małej salki i niewielkiego otworu wejściowego. Korytarzyk ten to Jaskinia pod Wygódką (12 metrów długości).
Przyroda.
W jaskini brak jest nacieków. Ściany są wilgotne, dnem korytarza okresowo płynie potok. Zamieszkują ją prawdopodobnie kuny i lisy.
Historia odkryć.
Jaskinię na Kontakcie odkryli J. Urban i J. Gubała w sierpniu 1996 roku. W 2003 roku połączono ją z Jaskinią pod Wygódką. Plan i opis obu jaskiń sporządzili J. Gubała i A. Kasza w 1998 roku.
Jaskinia powstała w gipsach wielkokrystalicznych (szklicowych) na ich kontakcie z leżącymi niżej marglami. Stąd jej nazwa.

</doc>
<doc id="4176742" url="https://pl.wikipedia.org/wiki?curid=4176742" title="New Market (Alabama)">
New Market (Alabama)

New Market – jednostka osadnicza w Stanach Zjednoczonych, w stanie Alabama, w hrabstwie Madison.

</doc>
<doc id="4176746" url="https://pl.wikipedia.org/wiki?curid=4176746" title="Hazel Green (Alabama)">
Hazel Green (Alabama)

Hazel Green – jednostka osadnicza w Stanach Zjednoczonych, w stanie Alabama, w hrabstwie Madison.

</doc>
<doc id="4176747" url="https://pl.wikipedia.org/wiki?curid=4176747" title="Harvest (Alabama)">
Harvest (Alabama)

Harvest – jednostka osadnicza w Stanach Zjednoczonych, w stanie Alabama, w hrabstwie Madison.

</doc>
<doc id="4176749" url="https://pl.wikipedia.org/wiki?curid=4176749" title="Putnam (Alabama)">
Putnam (Alabama)

Putnam – jednostka osadnicza w Stanach Zjednoczonych, w stanie Alabama, w hrabstwie Marengo.

</doc>
<doc id="4176753" url="https://pl.wikipedia.org/wiki?curid=4176753" title="Nanafalia">
Nanafalia

Nanafalia – jednostka osadnicza w Stanach Zjednoczonych, w stanie Alabama, w hrabstwie Marengo.

</doc>
<doc id="4176757" url="https://pl.wikipedia.org/wiki?curid=4176757" title="Colne (dopływ Tamizy)">
Colne (dopływ Tamizy)

Colne (ang. "River Colne") – rzeka w południowo-wschodniej Anglii, dopływ Tamizy. Długość rzeki wynosi 56 km.
Źródło rzeki znajduje się na terenie parku North Mymms Park, w North Mymms, w hrabstwie Hertfordshire, na wysokości około 75 m n.p.m. W górnym biegu rzeka płynie w kierunku południowo-zachodnim, przepływa przez miasta Watford i Rickmansworth. Dalej skręca na południe i biegnie wzdłuż zachodniej granicy Wielkiego Londynu (wyznacza jej fragment z hrabstwem Hertfordshire, następnie z Buckinghamshire), od zachodu opływając Uxbridge, West Drayton i port lotniczy Heathrow. W końcowym biegu wpływa na teren hrabstwa Surrey. Uchodzi do Tamizy w mieście Staines-upon-Thames.
Na odcinku od Rickmansworth do West Drayton wzdłuż rzeki biegnie kanał Grand Union Canal.

</doc>
<doc id="4176759" url="https://pl.wikipedia.org/wiki?curid=4176759" title="Maroun Ammar">
Maroun Ammar

Maroun Ammar (ur. 10 lutego 1956 w Hadży) – libański duchowny maronicki, od 2017 biskup Sydonu.
Życiorys.
Święcenia kapłańskie przyjął 17 września 1986 i został inkardynowany do archieparchii Tyru. Był m.in. przewodniczącym trybunału kościelnego w Hajfie, pracownikiem maronickiego sądu w Libanie, a także opiekunem roczników propedeutycznych seminarium w Ghazir oraz rektorem tejże uczelni.
16 czerwca 2012 papież Benedykt XVI zatwierdził jego wybór na biskupa pomocniczego Dżubby, Sarby i Dżuniji oraz przydzielił mu stolicę tytularną "Canatha". Sakry udzielił mu Béchara Boutros Raï.
17 czerwca 2017 Synod Kościoła maronickiego mianował go eparchą Sydonu.

</doc>
<doc id="4176761" url="https://pl.wikipedia.org/wiki?curid=4176761" title="Jaskinia Flisa">
Jaskinia Flisa

Jaskinia Flisa – jaskinia na terenie Niecki Nidziańskiej. Ma trzy otwory wejściowe znajdujące się w Niecce Soleckiej, w Dolinie Aleksandrowskiej, niedaleko wsi Aleksandrów (gmina Wiślica), w pobliżu Jaskini w Aleksandrowie, na wysokościach 195 i 193 m n.p.m. Jest częścią podziemnego przepływu Potoku Aleksandrowskiego. Długość jaskini wynosi 71 metrów, a deniwelacja 5 metrów.
Opis jaskini.
Jaskinią jest owalny i niski korytarz z niewielkimi bocznymi korytarzykami zaczynający się w dwóch, położonych obok siebie, otworach wejściowych (wpływa do nich potok), a kończący również dużym otworem wejściowym, z którego potok wypływa i wpada dalej do jaskini Mostek w Aleksandrowie.
Przyroda.
W jaskini brak jest nacieków. Dnem korytarza, przez całą jego długość, płynie potok. Okresowo cała jaskinia jest wypełniana wodą. Bywają w niej kuny i lisy.
Historia odkryć.
Jaskinię odkryli B.W. Wołoszyn, K.P. Wołoszyn i S. Wiraszka w 1986 roku. Jej plan i opis sporządzili J. Gubała i A. Kasza w 1998 roku.

</doc>
<doc id="4176765" url="https://pl.wikipedia.org/wiki?curid=4176765" title="Puchar Armenii w piłce siatkowej mężczyzn (2017)">
Puchar Armenii w piłce siatkowej mężczyzn (2017)

Puchar Armenii w piłce siatkowej mężczyzn 2017 – rozgrywki o siatkarski Puchar Armenii rozegrane w dniach 15-17 grudnia 2017 roku w hali sportowej Armeńskiego Państwowego Uniwersytetu Ekonomicznego w Erywaniu.
Do rozgrywek o Puchar Armenii zgłosiły się cztery zespoły. Rozegrały one między sobą po jednym spotkaniu.
Puchar Armenii zdobył zespół NUACA. MVP turnieju wybrany został zawodnik NUACA - Andre Simonin.

</doc>
<doc id="4176771" url="https://pl.wikipedia.org/wiki?curid=4176771" title="Centrum Kongresów i Rekreacji Orle Gniazdo">
Centrum Kongresów i Rekreacji Orle Gniazdo

Centrum Kongresów i Rekreacji Orle Gniazdo (również: "CKiR Orle Gniazdo" i "Orle Gniazdo") – największy obiekt wielofunkcyjny (obiekt jednocześnie spełniający funkcje konferencyjne, noclegowe, gastronomiczne i rekreacyjne) w Szczyrku i w Beskidzie Śląskim oraz jednocześnie jeden z największych w Polsce.
Historia obiektu.
Projekt architektoniczny Orlego Gniazda autorstwa Jerzego Winnickiego, w początkowej fazie, przewidywał realizację trzech osobnych obiektów, z których każdy miał należeć do konkretnego inwestora: Huty Katowice, Huty Kościuszko w Chorzowie i Przedsiębiorstwa Sprzętowo-Transportowego Budownictwa Elektrowni i Przemysłu Transprzęt w Tychach. Ostatecznie jednak, na mocy trójstronnego porozumienia, zdecydowano się na realizację jednej, wspólnej inwestycji, w której każdy z inwestorów zobowiązany był do wniesienia wkładu finansowego i nakładów rzeczowych proporcjonalnie do uzyskiwanej liczby miejsc wczasowych w obiekcie.
Obiekt zakładał równoczesne funkcjonowanie 4 różnych stref użytkowych:
oraz realizację budowy drogi dojazdowej do obiektu, parkingów oraz gondolowej kolejki linowej.
Ośrodek wczasowy "Orle Gniazdo" (również: "Dom wczasowy Orle Gniazdo"), wzniesiony na szczycie wzgórza na wysokości 660 m n.p.m., na stoku po stronie północnej drogi łączącej Szczyrk z Salmopolem, wyróżniał się odmiennym typem lokalizacji budynku w krajobrazie na tle pozostałych obiektów o charakterze uzdrowiskowym i wypoczynkowym, wznoszonych w latach 60. i 70. XX wieku.
Obiekt został oddany do użytkowania pod koniec lat 70. XX wieku.
Orle Gniazdo aktualnie.
Centrum Kongresów i Rekreacji Orle Gniazdo to 6-kondygnacyjny obiekt mierzący około 270 metrów długości, w którym mieści się m.in.:
W Orlim Gnieździe odbywają się cyklicznie liczne wydarzenia kulturalne, w tym m.in. Mistrzostwa Polski Juniorów w szachach. W 2017 roku meta trzeciego etapu Tour de Pologne została zlokalizowana tuż przy obiekcie.
W grudniu 2016 r. udziały w "Centrum Kongresów i Rekreacji Orle Gniazdo Szczyrk Sp. z o.o." nabył FIZ Vesta.
Orle Gniazdo położone jest na szlaku turystycznym PTTK niebieskim i czarnym na Klimczok oraz Skrzyczne, w bezpośrednim sąsiedztwie Sanktuarium Matki Bożej Królowej Polski z cudownym źródełkiem.

</doc>
<doc id="4176772" url="https://pl.wikipedia.org/wiki?curid=4176772" title="Movico">
Movico

Movico – jednostka osadnicza w Stanach Zjednoczonych, w stanie Alabama, w hrabstwie Mobile.

</doc>
<doc id="4176775" url="https://pl.wikipedia.org/wiki?curid=4176775" title="Gulfcrest">
Gulfcrest

Gulfcrest – jednostka osadnicza w Stanach Zjednoczonych, w stanie Alabama, w hrabstwie Mobile.

</doc>
<doc id="4176778" url="https://pl.wikipedia.org/wiki?curid=4176778" title="Chunchula">
Chunchula

Chunchula – jednostka osadnicza w Stanach Zjednoczonych, w stanie Alabama, w hrabstwie Mobile.

</doc>
<doc id="4176783" url="https://pl.wikipedia.org/wiki?curid=4176783" title="Belle Fontaine">
Belle Fontaine

Belle Fontaine – jednostka osadnicza w Stanach Zjednoczonych, w stanie Alabama, w hrabstwie Mobile.

</doc>
<doc id="4176785" url="https://pl.wikipedia.org/wiki?curid=4176785" title="Rdestnica szczeciolistna">
Rdestnica szczeciolistna

Rdestnica szczeciolistna ("Potamogeton friesii" Rupr.) – gatunek rośliny z rodziny rdestnicowatych. Występuje na półkuli północnej w strefie klimatów umiarkowanych.
W Polsce rośnie w rozproszeniu w części niżowej, głównie w jej północnej części.
Biologia i ekologia.
Bylina, hydrofit. Kwitnie od czerwca do lipca. Rośnie w wodach. Liczba chromosomów 2n =26. Gatunek charakterystyczny zespołu "Potametum friesi". W jeziorach środkowej i zachodniej Europy występuje w wodach o różnym stanie ekologicznym, ale jest jednym z gatunków najczęściej spotykanych w wodach o dobrym stanie, zwłaszcza w jeziorach bardzo płytkich.
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia). Znajduje się także w czerwonej księdze gatunków zagrożonych w kategorii LC (najmniejszej troski).

</doc>
<doc id="4176786" url="https://pl.wikipedia.org/wiki?curid=4176786" title="Potamogeton friesii">
Potamogeton friesii



</doc>
<doc id="4176788" url="https://pl.wikipedia.org/wiki?curid=4176788" title="Vincenzo Bracco">
Vincenzo Bracco

Vincenzo Bracco (ur. 14 marca 1835 w Torrazzo, zm. 19 czerwca 1889 w Jerozolimie) – włoski duchowny rzymskokatolicki, łaciński patriarcha Jerozolimy.
Biografia.
Vincenzo Bracco urodził się 14 marca 1835 w Torrazzo w Królestwie Sardynii. W 1954 wstąpił do seminarium w Albendzie. 18 czerwca 1859 otrzymał święcenia prezbiteriatu i został kapłanem diecezji Albenga. 27 kwietnia 1860 wyjechał na misje do Ziemi Świętej. Pracował jako wykładowca filozofii i rektor seminarium patriarchatu Jerozolimy. Współzakładał sierociniec w Betlejem.
Na prośbę patriarchy Jerozolimy Giuseppe Valergy 2 marca 1866 papież Pius IX mianował ks. Bracco biskupem pomocniczym łacińskiego patriarchatu Jerozolimy oraz biskupem tytularnym Magydusu. 13 maja 1866 w bazylice Grobu Świętego przyjął sakrę biskupią z rąk patriarchy Jerozolimy Giuseppe Valergy. Współkonsekratorami byli wikariusz apostolski Galli Guglielmo Massaja OFMCap oraz ormiański arcybiskup Mardinu Melchiorre Nazarian. Była to pierwsza konsekracja biskupa rzymskokatolickiego w Jerozolimie od czasów Królestwa Jerozolimskiego.
Pełnił funkcję wikariusza generalnego patriarchatu. Nie wziął udziału w soborze watykańskim I.
21 marca 1873 został mianowany łacińskim patriarchą Jerozolimy. Równocześnie pełnił funkcję Wielkiego Mistrza Zakonu Rycerskiego Grobu Bożego w Jerozolimie. Zmarł 19 czerwca 1889 na zapalenie płuc. Pochowany w Konkatedrze Najświętszego Imienia Jezus w Jerozolimie.

</doc>
<doc id="4176790" url="https://pl.wikipedia.org/wiki?curid=4176790" title="Bucks (Alabama)">
Bucks (Alabama)

Bucks – jednostka osadnicza w Stanach Zjednoczonych, w stanie Alabama, w hrabstwie Mobile.

</doc>
<doc id="4176794" url="https://pl.wikipedia.org/wiki?curid=4176794" title="Vinceno Bracco">
Vinceno Bracco



</doc>
<doc id="4176796" url="https://pl.wikipedia.org/wiki?curid=4176796" title="Axis (Alabama)">
Axis (Alabama)

Axis – jednostka osadnicza w Stanach Zjednoczonych, w stanie Alabama, w hrabstwie Mobile.

</doc>
<doc id="4176799" url="https://pl.wikipedia.org/wiki?curid=4176799" title="Bernard Lavergne (ekonomista)">
Bernard Lavergne (ekonomista)

Bernard Lavergne (ur. 15 grudnia 1884 w Nîmes, zm. 8 października 1975 w Paryżu) – francuski ekonomista, profesor ekonomii politycznej na uniwersytetach w Lille, Algierze i Paryżu, teoretyk spółdzielczości. Współpracownik Charlesa Gide. Współzałożyciel czasopisma "La Revue des études coopératives".
Lavergne w swoich pracach rozwijał dorobek chrześcijańskiej myśli społecznej, tworząc kompleksową teorię kooperatyzmu, opartego na zasadzie solidaryzmu, samopomocy, poszanowania pozycji konsumenta-spożywcy, budowy lokalnych stowarzyszeń spółdzielczych.

</doc>
<doc id="4176800" url="https://pl.wikipedia.org/wiki?curid=4176800" title="Konsulat Generalny Rzeczypospolitej Polskiej w Grodnie">
Konsulat Generalny Rzeczypospolitej Polskiej w Grodnie

Konsulat Generalny Rzeczypospolitej Polskiej w Grodnie (biał. "Генеральнае Консульства Рэспублікі Польшча ў Гродне", ros. "Генеральное Консульство Республики Польша в Гродно") – polska misja konsularna w Grodnie w Republice Białorusi.
Konsulat.
Placówkę utworzono w 1991. Konsulat w linii prostej znajduje się ok. 16 km od granicy z Polską.
Okręg konsularny placówki obejmuje obwód grodzieński.

</doc>
<doc id="4176802" url="https://pl.wikipedia.org/wiki?curid=4176802" title="Szlązaki">
Szlązaki

Szlązaki (, również "Ślązaki") – nieistniejąca obecnie wieś (lub przysiółek) położona na terenie dzisiejszej Ukrainy w rejonie buskim obwodu lwowskiego, około 10 km na północ od Buska. Szlązaki leżały około 3,5 km na południowy wschód od wsi Grabowa oraz około 3,5 km na zachód od wsi Adamy.
Historia.
Nazwa wsi znaczyła tyle co Ślązacy. Wieś Szlązaki, przyległość Grabowy, leżała w czasach Rzeczypospolitej Obojga Narodów na terenie ziemi buskiej należącej do województwa bełskiego. Po I rozbiorze Polski wieś znalazła się w zaborze austriackim w Królestwie Galicji i Lodomerii. W 1867 roku utworzono powiat kamionecki, którego siedzibą było miasteczko Kamionka Strumiłowa, obecnie Kamionka Bużańska, i w którym znalazły się Szlązaki. Po ustabilizowaniu się granicy polsko-radzieckiej po wojnie polsko-bolszewickiej wieś wróciła do Polski, po reformie scaleniowej 1 sierpnia 1934 roku weszła w skład nowo utworzonej wiejskiej gminy zbiorowej Grabowa w powiecie kamioneckim województwa tarnopolskiego. W czasie okupacji wieś należała do gminy Busk w powiecie Kamionka Strumiłowa w dystrykcie Galicja Generalnego Gubernatorstwa.
Wieś do 1918 roku należała do parafii Busk, później – do parafii Adamy.
Spalenie wsi.
Pod koniec drugiej wojny światowej wieś liczyła 34 gospodarstwa, które zamieszkiwało około 200 mieszkańców. W dniu 7 kwietnia 1944 roku wieś została spalona przez oddział UPA. Kilka dni wcześniej, 4 kwietnia 1944 roku, jeden z Ukraińców ostrzegł mieszkańców wioski, że będą wymordowani i dzięki temu wielu Polaków zostało uratowanych. Wtedy również odbył się mord w sąsiednich Adamach.
Źródła związane z UPA próbują przerzucić odpowiedzialność za spalenie wsi na Niemców: "19 kwietnia 1944 roku w godzinach rannych niemieckie wojsko spaliło polski przysiółek Szlązaki w pobliżu Adamów. Przyczyną spalenia były strzały z tej wsi, jakie padały na kolumnę niemiecką, która przejeżdżała przez ten przysiółek. W tym przysiółku kwaterowała polska banda, która przeniosła się z Adamów, w których zakwaterowali Niemcy. W czasie likwidacji wsi było słychać wybuchy zmagazynowanej przez Polaków amunicji. Wszystkich młodych Polaków z tego przysiółka zabrano do lagrów".
Stan obecny.
Obecnie Szlązaki nie istnieją. Z porównania mapy WIG z 1926 roku (1:100 000) ze współczesnymi zdjęciami satelitarnymi (Google Earth) wynika, że w miejscu położenia byłej wioski jest polana w lesie. Nie istnieje również wiele innych, sąsiednich wsi, jak m.in.: Adamy, Warchoły (), Dąbrowa (), Sobaszki ().

</doc>
<doc id="4176807" url="https://pl.wikipedia.org/wiki?curid=4176807" title="Konsulat Generalny Rzeczypospolitej Polskiej w Brześciu">
Konsulat Generalny Rzeczypospolitej Polskiej w Brześciu

Konsulat Generalny Rzeczypospolitej Polskiej w Brześciu (biał. "Генеральнае консульства Рэспублікі Польшча ў Брэсце", ros. "Генеральное Консульство Республики Польша в Бресте") – polska misja konsularna w Brześciu w Republice Białorusi.
W linii prostej budynek konsulatu leży niecałe 4 km od granicy, co czyni go placówką konsularną lub dyplomatyczną najbliżej położoną polskiej granicy.

</doc>
<doc id="4176808" url="https://pl.wikipedia.org/wiki?curid=4176808" title="Dominik Wieczorkowski-Rettinger">
Dominik Wieczorkowski-Rettinger



</doc>
<doc id="4176809" url="https://pl.wikipedia.org/wiki?curid=4176809" title="Dominik Rettinger-Wieczorkowski">
Dominik Rettinger-Wieczorkowski



</doc>
<doc id="4176813" url="https://pl.wikipedia.org/wiki?curid=4176813" title="Wskaźnik kwintylowego zróżnicowania dochodów">
Wskaźnik kwintylowego zróżnicowania dochodów

Wskaźnik kwintylowego zróżnicowania dochodów – stosunek sumy dochodów uzyskanych przez 20 procent osób o najwyższym poziomie dochodów w badanym zasobie ludzkim do sumy dochodów uzyskiwanych przez 20 procent osób o najniższym poziomie dochodów w tym samym zasobie. 
Jest to jeden z podstawowych wskaźników wykluczenia społecznego, jak również jeden z dwóch (obok współczynnika Giniego) podstawowych mierników służących do oceny nierówności rozkładu dochodów w krajach członkowskich Unii Europejskiej.

</doc>
<doc id="4176814" url="https://pl.wikipedia.org/wiki?curid=4176814" title="Tuskulanki">
Tuskulanki

Tuskulanki lub Rozmowy tuskulańskie (), pełny tytuł Rozmów tuskulańskich ksiąg pięć () – dialog filozoficzny w pięciu księgach autorstwa Marka Tulliusza Cycerona, napisany w roku 45 p.n.e., omawiający zagadnienie szczęścia człowieka, w którym autor chciał dać czytelnikowi skuteczną broń przeciw najrozmaitszym przeciwnościom losu. Dzieło to, napisane w poruszającej czytelników przez wieki formie literackiej, było pochwałą potęgi ludzkiego rozumu, który potrafi zapanować nad namiętnościami, bólem czy strachem przed śmiercią.
"Tuskulanki" wywarły olbrzymi wpływ na literaturę i filozofię starożytności oraz średniowiecza, cieszyły się znacznym poważaniem w wiekach XVI–XVIII, szczególnie wśród pisarzy europejskiego oświecenia. Były powszechnie czytane oraz analizowane w szkołach oraz na uczelniach aż do XIX wieku. Badacze uważają je za jedną z najważniejszych prac w dziejach filozofii oraz dzieło o dużych walorach literackich. Przez wieki były one przytaczane niezliczoną liczbę razy przez tak wielu autorów, że współcześnie używa się popularnych z nich cytatów często bez świadomości, że pochodzą one z pracy Cycerona.
"Rozmowy" składają się z pięciu części, zwanych niekiedy rozprawami. W pierwszej części Cyceron omówił zagadnienie ludzkiej śmiertelności, w drugiej sposoby znoszenia bólu fizycznego, w trzeciej bólu moralnego, natomiast w czwartej przeanalizował namiętności zakłócające spokój umysłu. Piąta część poświęcona została centralnemu, zdaniem Cycerona, pojęciu filozofii – szczęściu. Autor uzasadnił w niej tezę, że do osiągnięcia szczęścia wystarcza sama cnota.
Okoliczności i czas powstania.
W lutym 45 roku p.n.e zmarła córka Cycerona Tullia. Na czas żałoby Arpinata wyjechał z opanowanego przez zwolenników Cezara Rzymu i schronił się w swojej posiadłości w Tuskulum, w której żył samotnie. Jeszcze w lutym stworzył traktat poruszający problematykę cierpienia i nieśmiertelności – "Pocieszenie". W marcu, w ujętym w piękną formę literacką dialogu "Hortensjusz" napisał zachętę do studiów filozoficznych. W maju ukończył dwie księgi "Rozpraw akademickich". W następnych miesiącach przeredagował "Akademiki" do czterech ksiąg. Równocześnie z "Rozprawami akademickimi" ukończył Cyceron pięć ksiąg traktatu "Problemy najwyższego dobra i zła", nad którymi pracował od marca do końca czerwca.
Nad koncepcją nowego dzieła Cyceron zaczął pracować już w maju 45 roku, gdyż wówczas w liście do Attyka prosił przyjaciela o przesłanie mu pracy Dikajarcha "O duszy". Jak stwierdził, była mu ona potrzebna "do tego, co zamyśla". Zacytował później Dikajarcha w pierwszej księdze "Tuskulanek".
Na podstawie wzmianki w dialogu, że spotkanie w Tuskulum rozpoczęło się wkrótce po wyjeździe Brutusa, który opuścił majątek Cycerona 15 czerwca, nowożytni badacze uważają, że spisane w dziele rozmowy odbywały się między 16 a 20 czerwca. W tym czasie w Tuskulum przebywali Publiusz Korneliusz Dolabella oraz Aulus Hircjusz. Dlatego najprawdopodobniej to oni byli wówczas rozmówcami Cycerona.
20 czerwca Cyceron wyjechał z Tuskulum do innej swojej posiadłości, Arpinum. Powrócił do Tuskulum około 13 lipca i natychmiast zabrał się do pisania "Tuskulanek". Pracę musiał ukończyć przed 4 sierpnia, gdyż tego dnia pracował już nad "De natura deorum".
Forma, kompozycja i cel dzieła.
Cyceron uważał, że "Rozmowy" to swego rodzaju poradnik, w którym objaśnił sposoby osiągnięcia indywidualnego szczęścia. Dlatego dialog został napisany w nietypowej dla niego, nowatorskiej formie. Rozmówcy nie zostali wymienieni z imienia a cały tekst składał się z kolejnych twierdzeń stawianych przez anonimowe osoby, na które odpowiadał gospodarz spotkania. Zadający pytania oznaczeni zostali literą „A”, która oznaczała zapewne "adolescens" lub "auditor". Odpowiadający oznaczony został literą „M”, co oznacza najprawdopodobniej "magister" albo "Marcus".
Część współczesnych uczonych jest zdania, że litery „A” i „M” w dialogu nie pochodzą od Cycerona, ale zostały w VI wieku dopisane w Konstantynopolu do jednego z rękopisów przez Juniliusza.
Kompozycja dialogu została oparta na schemacie, w którym najpierw uczeń stawia tezę, a następnie mistrz zbija ową tezę w dłuższym wywodzie. Cyceron twierdził, że wynaleziona przez niego forma literacka wywodziła się od Sokratesa i była zapisem dyskusji, którą poprowadził w Tuskulum. Attykowi wyjaśnił: "Prosiłem o zadanie pytania na temat, jaki kto chciał, a następnie siedząc lub przechadzając się prowadziłem dyskusję, a ponieważ dyskusje te, zwane przez Greków scholae, trwały pięć dni, zreferowałem je w pięciu księgach. Tak się to działo: kiedy słuchacz wypowiadał swoje zdanie, ja zbijałem jego tezę. Jest to, jak ci wiadomo, sokratejski sposób dyskutowania z cudzym poglądem. Sokrates bowiem sądził, że w ten sposób najłatwiej dochodzi się do ustalenia tego, co jest najbardziej zbliżone do prawdy".
Cyceron w "Tuskulankach" dał przegląd stanowisk różnych szkół filozoficznych na praktyczne zagadnienia życia ludzkiego i przeniósł je na realia rzymskie. Cytaty prozą i poezją, dygresje i exempla urozmaicały wykład i podnosiły jego wartość literacką. Dialog poprzedzony został pochwałą studiów i nauki, czym Cyceron dał wyraz swojemu patriotyzmowi. Jego zdaniem Rzymianie powinni także w nauce prześcignąć Greków, chociaż dotychczas niewiele zrobiono w tym zakresie. Dlatego uznał za swoją powinność rozwinięcie filozofii greckiej i przystosowanie jej do potrzeb nauki łacińskiej.
Źródła.
Pisząc "Tuskulanki" Arpinata korzystał z bardzo wielu źródeł. Współcześni badacze uważają, że nie jest możliwe ustalenie wszystkich. Opierał się przede wszystkim na pracach Platona i Arystotelesa. Niewątpliwie korzystał z dzieł różnych filozofów stoickich, epikurejskich i akademickich. Najprawdopodobniej byli wśród nich między innymi Epikur, Krantor, Posejdonios, Antioch, Chryzyp, Arystyp, Dikajarch i wielu innych.
Szybkie tempo, w jakim powstało dzieło, mimo że Cyceron był już po sześćdziesiątce, było możliwe dzięki temu, że od młodości z ogromnym zapałem oddawał się studiom i żaden ówczesny problem naukowy nie był mu obcy. Mała liczba bezpośrednich cytatów a duża parafraz z dzieł różnych autorów, skłoniła badaczy do przypuszczenia, że większość dzieła Cyceron napisał „z pamięci”, nie zaglądając do prac greckich filozofów.
Zawartość.
Księga pierwsza.
W księdze pierwszej Cyceron omówił zagadnienie ludzkiej śmiertelności. Wykazał, że w literaturze naukowej panuje zgoda, iż człowieka konstytuują dwa składniki – zwierzęce ciało i rozumna dusza. Stwierdził, że o ile na gruncie empiryzmu można bez żadnej wątpliwości dowieść, że śmierć ciała jest ostateczna i nieodwracalna, to w sprawie śmierci duszy panują w nauce rozbieżne opinie.
Uzasadniając powyższą tezę Cyceron omówił prace różnych uczonych – skonfrontował ze sobą przede wszystkim stanowisko zwolenników Platona ze stanowiskiem zwolenników Arystotelesa, jak również poglądy stoików i epikurejczyków. W wyniku tej analizy doszedł do wniosku, że kwestia nieśmiertelności duszy nie została ostatecznie rozstrzygnięta. Ocenił, że argumenty za śmiertelnością, jak i nieśmiertelnością mają równą wagę, więc nie pozwalają wyprowadzić należycie uzasadnionego wniosku końcowego.
W podsumowaniu wyraził przekonanie, że jeśli istnieje życie pozagrobowe duszy, to śmierć nie jest niczym złym, gdyż prowadzi nas do prawdziwego życia, które zaczyna się dopiero po śmierci; jeśli zaś dusza po śmierci przestaje istnieć, nie może odczuwać żalu za utraconym życiem. Zresztą życie doczesne nie jest według niego "czymś tak bardzo upragnionym. Zarówno Priam, jak i Pompejusz byliby niewątpliwie szczęśliwsi, gdyby byli wcześniej zmarli".
Dlatego, jak stwierdził Cyceron, z naukowego punktu widzenia człowiek nie powinien obawiać się śmierci. Lęk przed śmiercią u ludzi mądrych związany bywa jedynie z obawą przed bólem. Z tego powodu następne części "Rozmów" poświęcił autor tej właśnie problematyce.
Księga druga.
W księdze drugiej omówił Cyceron problematykę bólu fizycznego, nierozerwalnie związanego z życiem oraz towarzyszącego śmierci. Wpierw skrytykował pogląd, zgodnie z którym ból jest tylko złudzeniem. Uznając ból za rzeczywiste zjawisko fizyczne, od którego człowiek nie może uciec, przeciwstawił się równocześnie tezie nadającej bólowi wymiar moralny. Ból nie jest – zdaniem Cycerona – ani dobry, ani zły, chociaż jest "rzeczą przykrą i gorzką".
Ciało podlega bólowi, więc jedynie rozum pozwala człowiekowi zapanować nad bólem. Autor udowodnił tę tezę w barwnie skomponowanych przykładach, opisujących życie ludzi, którzy wykazali się męstwem i opanowując ból udowodnili wyższość rozumnej duszy nad zwierzęcym ciałem.
Dlatego, zdaniem Cycerona, tylko odpowiednie rozumowanie uzbraja człowieka w wytrzymałość na wszelkiego rodzaju cierpienia fizyczne. Bez użycia rozumu człowiek staje się bezradny wobec bólu. Cyceron zaznaczył, że gdy ból staje się nie do zniesienia, można od niego uwolnić samobójstwem, gdyż jest to najbardziej rozumne wyjście z takiej sytuacji.
Księga trzecia.
Księga trzecia omawia zagadnienie bólu moralnego, czyli takiego, który dotyka nie ciało, a duszę człowieka. Stan chorobowy duszy nazywa Cyceron zmartwieniem ("aegritudo"). Zadaniem człowieka mądrego jest nigdy nie poddać się tej chorobie. Jednakże zwalczyć chorobliwy stan duszy można nie poprzez wspominanie przyjemności, ale jedynie przez odpowiednie rozumowanie.
Według Cycerona zmartwienie wywodzi się z fałszywego mniemania. Ból moralny zwalcza się obalając rozumowanie, oparte na błędnych przesłankach. "Wszelkie zmartwienie powinno być z dala od mędrca, ponieważ jest nadaremne, na nic się nie zda, źródłem jego jest nie natura, lecz mniemanie. Jeżeli pozbędziemy się tego dobrowolnego błędu, pozbędziemy się tego, pełnego smutku, zmartwienia, lecz pozostanie jakaś lekka rana i małe przygnębienie. Niech to nazwą nawet rzeczą naturalną, byle tylko nie nadawali temu nazwy zmartwienia, które jest tak ciężkie, przykre i odrażające, że nie da się pogodzić z mądrością i, że się tak wyrażę, z nią współmieszkać".
Księga czwarta.
W księdze czwartej rozważał Cyceron namiętności, które mogą zakłócać mądrość człowieka. Były to między innymi radość lub smutek, spokój lub trwoga, bogactwo lub bieda, popularność lub samotność itp. Każdy z tych afektów może zakłócić życie człowieka mądrego, uniemożliwiając mu osiągnięcie szczęścia. Namiętności bowiem powodują chwilowe szczęście lub nieszczęście, nie mając charakteru trwałego. Trzeba je więc pokonać idąc za wskazaniami rozumu.
Zdaniem autora szczęście człowieka nie opiera się na afektach, gdyż powodowane one są jedynie mniemaniem i zależą od zmiennej woli. "Wykorzenić ten błąd jako początek niedoli naszej, obiecuje nam filozofia" – stwierdził w podsumowaniu Cyceron.
Według Cycerona to właśnie filozofia pozwala na właściwe rozumowanie w najbardziej osobistych przeżyciach człowieka. Pomaga opanować lęk, ból i namiętności. Inwokacja do filozofii w "Tuskulankach" ma formę modlitwy, często w późniejszym piśmiennictwie parafrazowanej: "O filozofio, przewodniczko życia! Ty, która zgłębiasz cnoty, zwalczasz wady. Czym bylibyśmy nie tylko my, ale w ogóle życie ludzkie bez ciebie? (...) Do ciebie się uciekam, proszę o pomoc. Jak kiedyś w ogromnej mierze, tak teraz całkowicie Ci się oddaję (...) Czyjaż więc pomoc mogłaby nam lepiej posłużyć niźli twoja, skoro tak szczodrze obdarzyłaś nas spokojem w życiu i oddaliłaś grozę śmierci?".
Księga piąta.
Księga piąta stanowi kulminacyjny punkt "Rozmów", często też była wydawana osobno ze względu na swoje wysokie walory literackie. Uważana jest za jedno ze szczytowych osiągnięć cycerońskiej sztuki pisarskiej. Udowadniał w niej Cycero tezę, że sama cnota wystarczy człowiekowi do szczęścia.
Przedstawiając stanowiska różnych szkół filozoficznych, które w rozmaity sposób określały i definiowały najwyższe wartości życia ludzkiego, Cyceron uznał, że są to nieuzasadnione i zbędne "spory o wyrazy". Jakkolwiek nazwiemy owe wartości, to w różnych ujęciach naukowych opisują one jedno i to samo zjawisko. Zaś dla opisania tego zjawiska najodpowiedniejszym terminem była, zdaniem autora, "cnota" ("virtus").
Według Cycerona, skoro w poprzednich czterech rozmowach wykazane zostało, że człowiek jest zdolny pokonać strach przed śmiercią, ból fizyczny i moralny oraz namiętności, to można używając pojęcia cnoty określić całość zjawisk związanych z uwolnieniem od wszelkich nieszczęść. Tak więc cnota obejmuje różne czynniki niezbędne do prowadzenia szczęśliwego życia: "totum hoc beate vivere in una virtute poneret". Z tych czynników najważniejsze są mądrość, męstwo i uczciwość.
Dlatego dla Cycerona cnota to najwyższe dobro ("summum bonum"). Jak stwierdził podsumowując dyskusję: "W czyjej mocy jest najwyższe dobro, w tego mocy jest szczęśliwe życie; a zatem życie mędrca będzie zawsze szczęśliwe".
Recepcja.
"Tuskulanki" były przez wieki jedną z najbardziej znanych i cytowanych prac Cycerona. Stały się podstawowym źródłem rzymskiego stoicyzmu, a potem neoplatonizmu, na przykład prac Makrobiusza. Wykorzystywane zostały przez łacińskich Ojców Kościoła, przede wszystkim Ambrożego z Mediolanu, Hieronima ze Strydonu i Augustyna z Hippony, przy tworzeniu podstaw etyki chrześcijańskiej. Opierali się na nich później między innymi Boecjusz czy Bernard z Clairvaux. Były szeroko stosowane w szkolnictwie jako przykład wzorowej, literackiej łaciny. Cytowali je w swoich pracach gramatycznych Donat i Pryscjan.
Do XIX wieku lektura "Tuskulanek" była zalecana w europejskich szkołach i uczelniach. Zafascynowani byli nimi między innymi Petrarca, Erazm z Rotterdamu, Elżbieta I, Thomas Jefferson, Voltaire czy Winston Churchill. Stały się jednym z podstawowych źródeł europejskiej etyki – poprzez swój uniwersalny charakter zarówno teistycznej, jak i ateistycznej.
"Rozmowy" były często kopiowane w średniowiecznych klasztorach. Najstarsze zachowane rękopisy pochodzą z IX wieku. Pierwsze wydanie krytyczne tekstu na podstawie wszystkich zachowanych rękopisów sporządził niemiecki filolog . Było ono wydawane w latach 1912–1918 i doczekało się w XX kilku poprawionych wznowień.

</doc>
<doc id="4176815" url="https://pl.wikipedia.org/wiki?curid=4176815" title="Deer Park (Alabama)">
Deer Park (Alabama)

Deer Park – jednostka osadnicza w Stanach Zjednoczonych, w stanie Alabama, w hrabstwie Washington.

</doc>
<doc id="4176816" url="https://pl.wikipedia.org/wiki?curid=4176816" title="Georges Bou-Jaoudé">
Georges Bou-Jaoudé

Georges Bou-Jaoudé (ur. 27 grudnia 1943 w Dżurat al-Ballut, zm. 28 marca 2022) – libański duchowny maronicki, w latach 2006–2020 arcybiskup Trypolisu.
Życiorys.
Święcenia kapłańskie otrzymał 9 lutego 1968 w zgromadzeniu Księży Misjonarzy św. Wincentego. Pracował m.in. jako rekolekcjonista misyjny na terenie archieparchii trypoliskiej, dyrektor scholastykatu i nowicjatu, a także jako przełożony libańskiej prowincji lazarystów. Od 2002 główny kapelan zakonnej konfraterni na terenie Libanu.
We wrześniu 2005 Synod Kościoła maronickiego wybrał go na archieparchę Trypolisu (wybór zatwierdził 28 grudnia 2005 papież Benedykt XVI). Sakry udzielił mu ówczesny patriarcha Antiochii, Nasrallah Piotr Sfeir. W 2020 roku Synod Kościoła maronickiego zwolnił go z obowiązków archieparchy Trypolisu, co zatwierdził 1 listopada tegoż roku papież Franciszek.

</doc>
<doc id="4176818" url="https://pl.wikipedia.org/wiki?curid=4176818" title="Rozmowy tuskulańskie">
Rozmowy tuskulańskie



</doc>
<doc id="4176819" url="https://pl.wikipedia.org/wiki?curid=4176819" title="Tusculanae disputationes">
Tusculanae disputationes



</doc>
<doc id="4176821" url="https://pl.wikipedia.org/wiki?curid=4176821" title="Wskaźnik zagrożenia ubóstwem trwałym">
Wskaźnik zagrożenia ubóstwem trwałym

Wskaźnik zagrożenia ubóstwem trwałym – udział osób, które w dwóch z trzech ostatnich lat uzyskiwały dochody mniejsze od granicy ubóstwa ustalonej na poziomie 60 procent mediany ekwiwalentnych zasobów rozporządzanych. Jest to jeden z podstawowych wskaźników wykluczenia społecznego. 
W myśl metodologii używanej przez Eurostat, za zagrożone ubóstwem trwałym uważa się osoby w gospodarstwach domowych, których poziom dochodu ekwiwalentnego do dyspozycji w roku, w którym przeprowadzono badanie i przynajmniej w przeciągu dwóch z trzech poprzednich lat, był niższy od przyjętego dla danego roku progu ubóstwa relatywnego.
W Polsce wskaźnik zagrożenia ubóstwem trwałym w 2016 wynosił 9,7% osób w gospodarstwach domowych (w 2015 - 10,1%, w 2008 - 10,4%).

</doc>
<doc id="4176822" url="https://pl.wikipedia.org/wiki?curid=4176822" title="Gustaw Nachtigal">
Gustaw Nachtigal



</doc>
<doc id="4176824" url="https://pl.wikipedia.org/wiki?curid=4176824" title="Catherine">
Catherine

Catherine – jednostka osadnicza w Stanach Zjednoczonych, w stanie Alabama, w hrabstwie Wilcox.

</doc>
<doc id="4176825" url="https://pl.wikipedia.org/wiki?curid=4176825" title="Chucrallah-Nabil El-Hage">
Chucrallah-Nabil El-Hage

Chucrallah-Nabil El-Hage (ur. 26 lutego 1943 w Hadży) – libański duchowny maronicki, w latach 2003–2020 arcybiskup Tyru.
Życiorys.
Święcenia kapłańskie przyjął 13 czerwca 1970 i został inkardynowany do archieparchii Tyru. Był m.in. ojcem duchowanym seminarium w Ghazir, sekretarzem kurii eparchialnej, a także protosyncelem archieparchii.
W czerwcu 2003 Synod Kościoła maronickiego mianował go arcybiskupem Tyru (wybór został zatwierdzony 25 września przez papieża Jana Pawła II). Sakry udzielił mu ówczesny patriarcha Antiochii, Nasrallah Piotr Sfeir.
1 listopada 2020 papież Franciszek przyjął jego rezygnację z pełnionego urzędu i zatwierdził wybór Szarbela Abdallaha na jego następcę – dokonany przez Synod Kościoła maronickiego. 

</doc>
<doc id="4176826" url="https://pl.wikipedia.org/wiki?curid=4176826" title="Boykin">
Boykin

Boykin – jednostka osadnicza w Stanach Zjednoczonych, w stanie Alabama, w hrabstwie Wilcox.

</doc>
<doc id="4176831" url="https://pl.wikipedia.org/wiki?curid=4176831" title="Rdestnica trawiasta">
Rdestnica trawiasta

Rdestnica trawiasta ("Potamogeton gramineus" L.) – gatunek rośliny z rodziny rdestnicowatych. Występuje na półkuli północnej.
W Polsce rośnie w rozproszeniu w części niżowej.
Biologia i ekologia.
Bylina, hydrofit. Kwitnie od czerwca do sierpnia. Rośnie w wodach. Liczba chromosomów 2n =52. Gatunek charakterystyczny zespołu "Potametum graminei". W jeziorach środkowej i zachodniej Europy występuje w wodach o różnym stanie ekologicznym, ale jest jednym z gatunków najczęściej spotykanych w jeziorach bardzo płytkich o dobrym stanie.
Zagrożenia i ochrona.
Roślina umieszczona na polskiej czerwonej liście w kategorii VU (narażony). Znajduje się także w czerwonej księdze gatunków zagrożonych w kategorii LC (najmniejszej troski).

</doc>
<doc id="4176834" url="https://pl.wikipedia.org/wiki?curid=4176834" title="Potamogeton gramineus">
Potamogeton gramineus



</doc>
<doc id="4176845" url="https://pl.wikipedia.org/wiki?curid=4176845" title="Botoșani (stacja kolejowa)">
Botoșani (stacja kolejowa)

Botoșani (rum: "Gara Botoșani") – stacja kolejowa w Botoszanach, w Okręgu Botoszany, w Rumunii. Stacja jest obsługiwana przez pociągi Căile Ferate Române (CFR). Jest stacją końcową linii kolejowej Verești – Botoszany.
Historia.
Została zaprojektowana w 1867 roku wraz z linią kolejową i została otwarta w 1872 roku, wraz z linią kolejową Botosani-Vereşti.
W 2004 zamknięto dworzec kolejowy, uważając go za bezwartościowy i niebezpieczny dla pasażerów. 
W 2014 ukończono prace modernizacyjne dworca.
Opis.
W Budynku dworca funkcjonuje poczekalnia, posterunek policji, toaleta. Przed budynkiem dworca znajduje się postój taksówek oraz przystanki komunikacji publicznej.

</doc>
<doc id="4176850" url="https://pl.wikipedia.org/wiki?curid=4176850" title="Round Rock (Arizona)">
Round Rock (Arizona)

Round Rock – jednostka osadnicza w Stanach Zjednoczonych, w stanie Arizona, w hrabstwie Apache.

</doc>
<doc id="4176854" url="https://pl.wikipedia.org/wiki?curid=4176854" title="Rock Point">
Rock Point

Rock Point – jednostka osadnicza w Stanach Zjednoczonych, w stanie Arizona, w hrabstwie Apache.

</doc>
<doc id="4176855" url="https://pl.wikipedia.org/wiki?curid=4176855" title="Szekszárd (stacja kolejowa)">
Szekszárd (stacja kolejowa)

Szekszárd (węg. "Szekszárd vasútállomás") – stacja kolejowa w Szekszárdzie, w komitacie Tolna, na Węgrzech.
Stacja znajduje się na linii 46 Rétszilas – Bátaszék i obsługuje pociągi wszystkich kategorii.

</doc>
<doc id="4176857" url="https://pl.wikipedia.org/wiki?curid=4176857" title="Cottonwood (hrabstwo Apache)">
Cottonwood (hrabstwo Apache)

Cottonwood – jednostka osadnicza w Stanach Zjednoczonych, w stanie Arizona, w hrabstwie Apache.

</doc>
<doc id="4176858" url="https://pl.wikipedia.org/wiki?curid=4176858" title="Prąd przydenny">
Prąd przydenny

Prąd przydenny – prąd morski występujący tuż przy dnie oceanu.
Prądy przydenne rozprowadzają wody o wysokiej gęstości, która może być związana z ich niską temperaturą lub dużym zasoleniem. Takie prądy transportują przykładowo zimne wody antarktyczne ku północy, bądź północnoatlantyckie wody głębinowe, które tworzy downwelling u wybrzeży Grenlandii i w Morzu Norweskim, w kierunku południowym.

</doc>
<doc id="4176860" url="https://pl.wikipedia.org/wiki?curid=4176860" title="Gare de Thiaville">
Gare de Thiaville

Gare de Thiaville – stacja kolejowa w miejscowości Thiaville-sur-Meurthe, w departamencie Meurthe i Mozela, w regionie Grand Est, we Francji. Jest zarządzana przez SNCF i obsługiwana przez pociągi TER Lorraine.
Położenie.
Znajduje się na linii Lunéville – Saint-Dié, na km 416,441 między stacjami Bertrichamps i Raon-l’Étape, na wysokości 284 m n.p.m.
Historia.
Stację otwarto 26 grudnia 1876 przez Compagnie des chemins de fer de l’Est, kiedy otwarto odcinek linii z Bertrichamps do Raon-l’Étape.

</doc>
<doc id="4176863" url="https://pl.wikipedia.org/wiki?curid=4176863" title="Blanca (przystanek kolejowy)">
Blanca (przystanek kolejowy)

Blanca (słoweń: "Železniška postaja Blanca") – przystanek osobowy w miejscowości Blanca, w regionie Styria, w Słowenii. 
Przystanek jest zarządzany i obsługiwany przez Slovenske železnice.

</doc>
<doc id="4176864" url="https://pl.wikipedia.org/wiki?curid=4176864" title="Mieczysław Urban Jarosz">
Mieczysław Urban Jarosz

Mieczysław Urban Jarosz (ur. 4 stycznia 1886 w Rozwadowie, zm. 1 października 1972 w Łodzi) – polski doktor praw, adwokat, obrońca w procesach politycznych, oficer.
Życiorys.
Urodził się 4 stycznia 1886. Był synem Karola Jarosza (urzędnika sądowego) i Marii z domu Małeckiej.
Od 1897 uczył się w C.K. Gimnazjum w Rzeszowie. W dniu 10 czerwca 1905 zdał egzamin dojrzałości w C.K. I Gimnazjum w Tarnowie. W czasie nauki gimnazjalnej od 1901 działał w tajnych kółkach samokształceniowych młodzieży skupionej wokół czasopisma „Promień”. W 1905 podjął studia prawa na Wydziale Prawa i Administracji Uniwersytetu Jagiellońskiego. Wówczas zaangażował się w ruch socjalistyczny. Funkcjonował jako współpracownik i publicysta w pismach „Naprzód”, wstąpił do PPSD, z ramienia której został skierowany na Śląsk Cieszyński, gdzie działał na rzecz tamtejszych Polaków, występując jako obrońca w sądach niemieckich. Był redaktorem w pismach „Górnik” (w Ostrawie na Morawach), „Nowiny Ostrawskie”, „Robotnik Śląski”, „Prawo Ludu”, „Przedświt”. W 1907 wraz z polską delegacją uczestniczył w międzynarodowym Kongresie Górników w Salzburgu. Od 1911 kontynuował przerwane uprzednio studia prawnicze na UJ i rok później uzyskał stopień doktora praw. W 1912 został wpisany na listę aplikantów adwokacką. Przed 1914 był koncypientem wzgl. kandydatem adwokackim w Krakowie i w Nisku. Od 1913 działał w Żywcu, np. na łonie Towarzystwie Uniwersytetu Ludowego.
Po wybuchu I wojny światowej na początku sierpnia 1914 przystąpił do oddziałów strzeleckich Józefa Piłsudskiego i uczestniczył w pierwszej kampanii Legionów Polskich. Został Komisarzem Wojsk Polskich na powiat kielecki z ramienia Rządu Narodowego, następnie po 10 września 1914 służył w batalionu uzupełnień w Wiedniu kpt. Andrzeja Galicy. Został mianowany chorążym piechoty legionów 5 maja 1915. Był oficerem werbunkowym w Dąbrowie od lipca 1915, potem służył w Komendzie Legionów Polskich. Został awansowany na stopień podporucznika piechoty 8 września 1915. Od sierpnia 1916 pełnił funkcję dowódcy 1 kompanii w 6 pułku piechoty w składzie III Brygady, później na stanowisku adiutanta pułku. Awansowany na porucznika piechoty. Po kryzysie przysięgowym z 1917 podjął służbę w wymiarze sprawiedliwości w ramach sądownictwa pod auspicjami Tymczasowej Rady Stanu. W tym czasie bronił przed sądami polowymi polskich chłopów i robotników.
Po odzyskaniu przez Polskę niepodległości z dniem 1 lutego 1919 został mianowany na stanowisko podprokuratora przy Sądzie Okręgowym w Warszawie. Od kwietnia 1919 do 1920 działał jako członek Polskiego Komitetu Plebiscytowego na obszarze Śląska Cieszyńskiego przed plebiscytem na Górnym Śląsku. W trakcie wojny polsko-bolszewickiej jako ochotnik zaciągnął się do Wojska Polskiego, był żołnierzem 201 Ochotniczego pułku piechoty Armii Ochotniczej. Po zakończeniu walk był szefem komisji powołanej do zbadania okrucieństwa dokonanego przez bolszewików w trakcie wojny. Został awansowany na stopień majora rezerwy w korpusie oficerów sądowych ze starszeństwem z dniem 1 czerwca 1919 i przeniesiony do rezerwy w 1921. W 1934 jako major rezerwy korpusu oficerów sądowych z 7 lokatą pozostawał w ewidencji Powiatowej Komendy Uzupełnień Warszawa Miasto III.
Po rezygnacji z pracy w prokuraturze 4 sierpnia 1921, przeniósł się do adwokatury, wpisany na listę adwokatów w Warszawie, przyjęty do stołecznej Rady Adwokackiej 31 marca 1921. W okresie II Rzeczypospolitej na przełomie lat 20./30. pracował jako adwokat przy ulicy Żurawiej 29 w Warszawie, był członkiem Związku Adwokatów Polskich. Jako adwokat występował w procesach politycznych oraz dotyczących spraw społecznych, głównie w sprawach oskarżanych działaczy komunistycznych, socjalistycznych i z radykalnego ruchu ludowego, np. oskarżonego Józefa Putka w procesie brzeskim w 1931/1932, z ramienia ZNP w sprawie pism „Płomyk” i „Płomyczek” (redagowanych przez Wandę Wasilewską) przeciw „Ilustrowanemu Kurierowi Codziennego”, w sprawie Wandy Krahelskiej oskarżonej za treść książki "Strajk polski".
Podczas II wojny światowej od 1940 był zastępcą przewodniczącego sądu dyscyplinarnego komisarycznej Rady Adwokackiej. Brał udział w powstaniu warszawskim 1944, po upadku którego przebywał w obozie przejściowym w Pruszkowie, a później w obozach w Lehrte i Peine.
Po zakończeniu wojny i nastaniu Polski Ludowej osiadł w Łodzi i kontynuował karierę adwokacką. Dołączył do grupy tzw. prawników postępowych, działał w Zrzeszeniu Prawników-Demokratów, zostając przewodniczącym oddziału łódzkiego ZPD. Zainicjował pierwszy w Polsce wiec stanowiący sprzeciw wobec pominięcia w trakcie procesów norymberskich zbrodni niemieckich popełnionych podczas okupacji na ziemiach polskich. Zainicjował wydawanie pisma „Państwo i Prawo”. Publikował na łamach czasopisma „Palestra”. Zasiadał w Naczelnej Radzie Adwokackiej od 1946 do 1950. Został członkiem Wyższej Komisji Dyscyplinarnej wzgl. Wyższego Sądu Dyscyplinarnego przy NRA. Pełnił funkcję eksperta Ministerstwa Spraw Zagranicznych ds. Zaolzia. Pracował też jako wykładowca i egzaminator aplikantów prawa. W okresie PRL pracował w Zespole Adwokackim nr 1 w Łodzi, w ramach Izby Łódzkiej.
Zmarł 1 października 1972 w Łodzi w wieku 86 lat. Został pochowany 4 października 1972 na Cmentarzu Doły w Łodzi.
Był starszym bratem Feliksa (1897–1958, także legionista, oficer, dr praw, adwokat oraz obrońca w procesie łuckim) oraz Stefana (1903–1958, geograf, podróżnik), ponadto był wujem poety Janusza Szubera, który wspomniał o Mieczysławie Jaroszu w utworze "69/17", wydanym w tomiku poezji pt. "Powiedzieć. Cokolwiek" z 2011. Miał także siostrę. Był żonaty, miał synów.

</doc>
<doc id="4176865" url="https://pl.wikipedia.org/wiki?curid=4176865" title="Strzelectwo na Letnich Igrzyskach Olimpijskich 2016 – trap (mężczyźni)">
Strzelectwo na Letnich Igrzyskach Olimpijskich 2016 – trap (mężczyźni)

Trap mężczyzn – konkurencja rozegrana w dniach 7–8 sierpnia 2016 roku podczas letnich igrzysk w Rio de Janeiro.
W kwalifikacjach wystąpiło 33 zawodników. Każdy z nich miał pięć serii po 25 dysków, które należało zbić. Po 10 z nich było wyrzucane w lewo i prawo, a 5 prosto. Strzelcy mieli możliwość dwóch prób na jednym dysku w przypadku niepowodzenia. Do finałowego etapu awansowało 6 zawodników.
Runda finałowa była podzielona na dwa etapy. W pierwszym każdy zawodnik miał jedną serię po 15 dysków. Na jeden dysk mógł przypaść tylko jeden strzał. Na podstawie ilości zbitych dysków była ustalana kolejność, która decydowała w rozgrywce o medale. W drugim etapie zostały ustalone dwie pary. Pierwszy zmierzył się z drugim w klasyfikacji o złoty medal, natomiast trzeci z czwartym rywalizowali o brązowy. Rozgrywali ze sobą po jednej 15 strzałowej serii. W przypadku równej liczby punktów strzelane są pojedyncze dyski do momentu, aż wyłoniony zostanie zwycięzca.
Złoty medal zdobył Chorwat Josip Glasnović, srebrny – Włoch Giovanni Pellielo, a brązowy – Brytyjczyk Edward Ling.
Rekordy.
Rekordy świata i olimpijskie przed rozpoczęciem zawodów:
"Runda kwalifikacyjna – 125 strzałów"
Wyniki.
Źródło: 

</doc>
<doc id="4176870" url="https://pl.wikipedia.org/wiki?curid=4176870" title="Mieczysław Jarosz">
Mieczysław Jarosz



</doc>
<doc id="4176872" url="https://pl.wikipedia.org/wiki?curid=4176872" title="Ragnhild Hveger">
Ragnhild Hveger

Ragnhild Tove Hveger (ur. 10 grudnia 1920 w Nyborgu, zm. 1 grudnia 2011) – duńska pływaczka.
Życiorys.
Była najmłodszym z piątki dzieci maszynisty Vilhelma Alfreda Hvegera i Hildy Margrethe Thomsen. Pływać nauczyła się w wieku 6 lat.
Jej pierwszym klubem był Helsingør Svømmeklub, który reprezentowała w latach 1933–1942. W 1943 była zawodniczką DKG, następnie reprezentowała DMG. W latach 1950–1951 reprezentowała klub Sparta, następnie wróciła do Helsingør Svømmeklub (1951), a później do DKG (1952–1954).
W 1936 roku po raz pierwszy wystartowała na igrzyskach olimpijskich. Zdobyła na nich srebrny medal na 400 m stylem dowolnym z czasem 5:27,5, przegrywając o 1,1 s z Rie Mastenbroek. Ponadto odpadła w półfinale rywalizacji na 100 m tym samym stylem, zajmując ostatnie, 8. miejsce w swoim wyścigu półfinałowym z czasem 1:14,0. Wystąpiła także w sztafecie 4 × 100 m stylem dowolnym, która zajęła 7. miejsce z czasem 4:51,4. W 1938 roku została mistrzynią Europy na 100 i 400 m stylem dowolnym oraz w sztafecie 4 × 100 m tym samym stylem. Po tym sukcesie otrzymała przydomek „Złota Torpeda”.
W latach 1936–1942 ustanowiła łącznie kilkanaście indywidualnych (200, 400, 800 i 1500 m stylem dowolnym oraz 200 m stylem grzbietowym) i dwa drużynowe rekordy świata (4 × 100 m stylem dowolnym). Ostatni z jej rekordów przetrwał do 1956 roku.
W 1942 roku wyjechała do Kopenhagi, gdzie podjęła pracę jako sprzedawca i wycofała się z dalszej kariery sportowej. W 1943 roku wyjechała do Niemiec, gdzie pracowała jako nauczycielka pływania w Kilonii i Berlinie. Do Danii wróciła w 1945, jednakże ze względu na powiązania z nazistowskimi Niemcami (w czasie wojny jej rodzice należeli do Narodowosocjalistycznej Duńskiej Partii Robotniczej, jej brat walczył na froncie wschodnim w Waffen-SS, a ona sama była żoną niemieckiego oficera, z którym miała córkę) napotkała na problemy i nie mogła reprezentować kraju na międzynarodowych zawodach, dlatego wyjechała na kilka lat do Szwecji. 16 czerwca 1950 roku poślubiła Aage Erika Andersena.
W 1952 roku ponownie wystartowała na igrzyskach olimpijskich, na których zajęła 5. miejsce na 400 m stylem dowolnym z czasem 5:16,9. Ponadto odpadła w półfinale rywalizacji na 100 m tym samym stylem, zajmując 6. pozycję w swoim wyścigu z czasem 1:07,7. Wystąpiła również w sztafecie 4 × 100 m stylem dowolnym, która zajęła 4. miejsce z czasem 4:36,2. W 1954 zakończyła karierę, po czym do 1975 roku pracowała jako nauczycielka pływania w Kopenhadze.
Wielokrotna mistrzyni Danii w różnych konkurencjach: 100 m stylem dowolnym (1936–1942 i 1954), 400 m stylem dowolnym (1935–1942), 100 m stylem grzbietowym (1937, 1938, 1951 i 1954). Mistrzyni państw nordyckich na 100 m stylem dowolnym z lat 1937, 1939, 1953, 400 m stylem dowolnym z 1935, 1937, 1939 i 1953 i sztafecie 4 × 100 m stylem zmiennym z 1953. W 1935 otrzymała nagrodę Årets Fund, najstarszą nagrodę sportową w Danii. W 1966 została włączona do International Swimming Hall of Fame jako pierwszy reprezentant Danii, a w 1992 do galerii sław duńskiego sportu. W 1996 DIF uznał ją najlepszą duńską sportsmenką XX wieku. W czasie kariery ustanowiła 52 (wg innych źródeł 55) rekordy Danii, z których ostatni został pobity dopiero w 1967 roku.
Zmarła 1 grudnia 2011 roku. Po śmierci jej ciało zostało skremowane, a prochy rozrzucono nad cieśniną Sund.

</doc>
<doc id="4176874" url="https://pl.wikipedia.org/wiki?curid=4176874" title="Przebaczamy i prosimy o przebaczenie">
Przebaczamy i prosimy o przebaczenie



</doc>
<doc id="4176875" url="https://pl.wikipedia.org/wiki?curid=4176875" title="Power (singel B.A.P)">
Power (singel B.A.P)

Power – drugi singel CD południowokoreańskiej grupy B.A.P, wydany 27 kwietnia 2012 roku. Na płycie znalazły się cztery utwory, głównym utworem jest „Power”. Sprzedał się w nakładzie egzemplarzy w Korei Południowej (stan na czerwiec 2013 r.).

</doc>
<doc id="4176876" url="https://pl.wikipedia.org/wiki?curid=4176876" title="Geronimo Estates">
Geronimo Estates

Geronimo Estates – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176877" url="https://pl.wikipedia.org/wiki?curid=4176877" title="Poggio Imperiale (stacja kolejowa)">
Poggio Imperiale (stacja kolejowa)

Poggio Imperiale (wł. "Stazione di Poggio Imperiale") – stacja kolejowa w Apricena, w prowincji Foggia, w regionie Apulia, we Włoszech. Znajduje się na linii Adriatica (Ankona – Lecce). Nazwa stacji nawiązuje do pobliskiej gminy Poggio Imperiale.
Według klasyfikacji RFI ma kategorię "brązową".

</doc>
<doc id="4176878" url="https://pl.wikipedia.org/wiki?curid=4176878" title="Freedom Acres">
Freedom Acres

Freedom Acres – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176879" url="https://pl.wikipedia.org/wiki?curid=4176879" title="Haigler Creek">
Haigler Creek

Haigler Creek – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176881" url="https://pl.wikipedia.org/wiki?curid=4176881" title="Krańcówka tramwajów podmiejskich przy ulicy Północnej w Łodzi">
Krańcówka tramwajów podmiejskich przy ulicy Północnej w Łodzi



</doc>
<doc id="4176883" url="https://pl.wikipedia.org/wiki?curid=4176883" title="Vlissingen Souburg">
Vlissingen Souburg

Vlissingen Souburg (ned: "Station Vlissingen Souburg") – stacja kolejowa w Vlissingen, w prowincji Zelandia, w Holandii. Stacja znajduje się na linii Roosendaal – Vlissingen. 

</doc>
<doc id="4176884" url="https://pl.wikipedia.org/wiki?curid=4176884" title="Hunter Creek">
Hunter Creek

Hunter Creek – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176886" url="https://pl.wikipedia.org/wiki?curid=4176886" title="Toussidé">
Toussidé

Toussidé (fr. "Pic de Toussidé", arab. "Ra’s Tūsīdī") – stratowulkan w północno-zachodnim Czadzie, w masywie Tibesti. Ma wysokość 3315 m n.p.m., a jego minimalna deniwelacja względna jest równa 1722 metrom.
Charakterystyka.
Masyw Toussidé ma powierzchnię 6000 km². Jego podłoże zbudowane jest głównie z łupków prekambryjskich na wschodzie i piaskowców paleozoicznych na zachodzie. Powierzchnia pokryta jest przez ignimbryt z okresu plejstocenu. Na szczycie wulkanu znajduje się wiele fumaroli. Najprawdopodobniej niedawno zastygłe trachitowe i trachyandezytowe strumienie lawy zajmują w przybliżeniu powierzchnię 200 km² i sięgają nawet 25 km na zachód od szczytu. Największa kaldera, Trou au Natron ma 1000 metrów głębokości i 8000 metrów szerokości. Mniejsze wulkany Ehi Timi i Ehi Sosso oraz krater Doon Kidimi o szerokości 1,5 km znajdują się we wschodniej części masywu Toussidé.
W pobliżu wulkanu znajdują się źródła termalne oraz formacje solne. Dno kaldery pokryte jest grubą warstwą soli natronowej.
Historia.
W holocenie prawdopodobnie nie występowały erupcje tego wulkanu. Ostatnia, większa erupcja mogła nastąpić 10 000 lat temu. Tysiące lat temu kalderę Trou au Natron wypełniało głębokie jezioro. Z czasem jezioro wyparowało, pozostawiając jasny osad.
Po raz pierwszy masyw Tibesti wraz ze szczytem Toussidé zbadał w 1869 r. niemiecki podróżnik i badacz Gustav Nachtigal.

</doc>
<doc id="4176888" url="https://pl.wikipedia.org/wiki?curid=4176888" title="Icehouse Canyon">
Icehouse Canyon

Icehouse Canyon – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176897" url="https://pl.wikipedia.org/wiki?curid=4176897" title="Tre Voci">
Tre Voci

Tre Voci – polskie trio muzyczne, wykonujące muzykę klasyczną i pop operową. W skład formacji wchodzą tenorzy: Wojciech Sokolnicki „Voytek Soko”, Mikołaj Adamczak i Miłosz Gałaj.
Historia zespołu.
Przed założeniem tercetu każdy z tenorów koncertował solowo. W 2015 rozpoczęli współpracę, a swój pierwszy wspólny koncert zagrali 29 sierpnia w Krakowie u boku Grażyny Brodzińskiej. W styczniu 2016 wystąpili na deskach Copernicus Center w Chicago. Jesienią 2017 uświetnili występem galę "Pożegnanie lata z Plejadą", organizowaną przez serwis internetowy Plejada.pl.
W 2018 z piosenką „Esistera” bez powodzenia zgłosili się do krajowych eliminacji do 63. Konkursu Piosenki Eurowizji. Utwór umieścili na swoim albumie pt. "With Love", który wydali w 2020. Pod koniec 2018 wystąpili w w Chicago, w Toronto i Vancouver na koncertach celebrujących 100-lecie odzyskania przez Polskę niepodległości. W 2019 wystąpili w kilku szeroko komentowanych w mediach wydarzeniach: koncercie Artyści przeciw nienawiści w Łodzi, benefisie Agnieszki Radwańskiej w Tauron Arena w Krakowie, Wielkiej Gali Gwiazd Plejady w Warszawie oraz w Arnhem w Holandii. W 2021 wystąpili w widowisku telewizyjnym pt. "Zakochany Mickiewicz" w reżyserii Marcina Kołaczkowskiego, uświetnili występem także 6. Wielką Galę Gwiazd Plejady. 
W grudniu 2021 roku reprezentowali Polskę w Dubaju podczas EXPO 2020, gdzie wystąpili w koncercie u boku m.in. Roksany Węgiel, Ani Rusowicz, Alicji Szemplińskiej i Golec uOrkiestra. W 2022 brali udział m.in. w takich wydarzeniach jak "Wakacyjna Trasa Dwójki" (Augustów, Elbląg, Sopot) oraz "Gala French Touch", podczas której wykonali w duecie z Garou utwór "Belle" z musicalu "Notre Dame de Paris".

</doc>
<doc id="4176907" url="https://pl.wikipedia.org/wiki?curid=4176907" title="Mistrzostwa Polski w Łyżwiarstwie Szybkim na Dystansach 2018">
Mistrzostwa Polski w Łyżwiarstwie Szybkim na Dystansach 2018

32. Mistrzostwa Polski w Łyżwiarstwie Szybkim na Dystansach 2018 odbyły się w dniach 27-29 października 2017 roku na torze Arena Lodowa Tomaszów Mazowiecki. Były to pierwsze w historii mistrzostwa Polski rozegrane w hali.
Zawody o mistrzostwo Polski w wyścigach drużynowych rozegrano podczas mistrzostw Polski w wieloboju sprinterskim w dniach 16-17 grudnia 2017

</doc>
<doc id="4176908" url="https://pl.wikipedia.org/wiki?curid=4176908" title="Jakes Corner">
Jakes Corner

Jakes Corner – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176910" url="https://pl.wikipedia.org/wiki?curid=4176910" title="Mead Ranch">
Mead Ranch

Mead Ranch – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176912" url="https://pl.wikipedia.org/wiki?curid=4176912" title="Mesa del Caballo">
Mesa del Caballo

Mesa del Caballo – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176919" url="https://pl.wikipedia.org/wiki?curid=4176919" title="Oxbow Estates">
Oxbow Estates

Oxbow Estates – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176920" url="https://pl.wikipedia.org/wiki?curid=4176920" title="Pinal">
Pinal

Pinal – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176922" url="https://pl.wikipedia.org/wiki?curid=4176922" title="Rock House">
Rock House

Rock House – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176925" url="https://pl.wikipedia.org/wiki?curid=4176925" title="IMS (przedsiębiorstwo)">
IMS (przedsiębiorstwo)

IMS S.A. – spółka akcyjna notowana na warszawskiej Giełdzie Papierów Wartościowych. Jej główny obszar działalności to marketing sensoryczny.
IMS specjalizuje się w aromamarketingu, audiomerketingu, videomarketingu, digital signage, a także organizacji eventów. W swoim portfolio spółka ma m.in. bardzo duże, niestandardowe konstrukcje ekranów LED.
Firma podzielona jest na działy zajmujące się różnym zakresem usług:
Historia.
4 sierpnia 2000 roku powstała firma Internet Media Services Sp. z o.o., którą założyli: Michał Kornacki, Dariusz Lichacz, Artur Grzegorz Czeszejko-Sochacki oraz Piotr Pęczak. W 2001 r. IMS wprowadziła nową usługę – reklamę dźwiękową w punkcie sprzedaży – POS. Firma wyprodukowała serwer muzyczny z autorskim oprogramowaniem do zdalnego zarządzania urządzeniem. W 2005 r. firma we współpracy z Domem Badawczym Maison opracowała badania dotyczące skuteczności reklamy dźwiękowej w miejscu sprzedaży. W 2006 r. została powołana do życia spółka Tech Cave Sp. z o.o., w której firma IMS posiada 63% udziałów, zajmująca się m.in. instalacją urządzeń elektroakustycznych. IMS poszerzył zakres świadczonych usług o videomarketing i aromamarketing. W tym roku firma rozpoczęła ekspansję zagraniczną.  W 2007 r. IMS objął 70% udziałów w nowo powołanej spółce Videotronic Media Solutions Sp. z o.o. zajmującej się świadczeniem usług videomarketingu w UE.
W kwietniu 2007 r. IMS został przekształcony w spółkę akcyjną. W 2009 r. spółka przejęła kontrolę nad Innovative Media Solutions GmbH, a także majątek firmy MALL TC Sp. z o.o. Pośrednio przejęła również kontrolę nad spółką Videotronic Espana Multimedia SA. W 2010 r. Bank Gospodarstwa Krajowego przyznał IMS S.A. dofinansowanie o wartości 1,4 mln zł na realizację projektu „Wdrożenie najnowocześniejszego Systemu Videomarketingu Digital Signage Premium w wiodących galeriach”. W tym roku również amerykańska firma świadcząca usługi w zakresie aromamarketingu – Scent Air Technologies – uznała firmę IMS za najbardziej dynamiczną i najszybciej rozwijającą się spółkę na świecie, spośród grona współpracujących z nią firm. Wśród klientów IMS S.A. znalazła się pierwsza galeria handlowa – Cuprum w Lubinie. Pod koniec roku IMS świadczył usługi na rzecz 15 galerii w kraju, a łączna liczba obsługiwanych obiektów wynosiła 4132. 
W styczniu 2012 r. odbyło się pierwsze notowanie spółki na rynku New Connect. W kwietniu IMS S.A. sprzedała 100% udziałów w Innovative Media Solutions GmbH. 15 czerwca 2015 r. nastąpiła zmiana nazwy Internet Media Services S.A. na IMS S.A.. W 2016 roku spółka została również właścicielem 86,4% udziałów firmy Mood Factory.
Liczba lokalizacji abonamentowych.
Wzrost liczby lokalizacji abonamentowych od początku istnienia firmy:
Nagrody i wyróżnienia.
Nagrody i wyróżnienia przyznane spółce IMS to m.in.:

</doc>
<doc id="4176926" url="https://pl.wikipedia.org/wiki?curid=4176926" title="Mariusz Tyranowski">
Mariusz Tyranowski

 
Mariusz Tyranowski (ur. 1955) – polski koszykarz występujący na pozycji środkowego.

</doc>
<doc id="4176928" url="https://pl.wikipedia.org/wiki?curid=4176928" title="Round Valley">
Round Valley

Round Valley – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176930" url="https://pl.wikipedia.org/wiki?curid=4176930" title="Six Shooter Canyon">
Six Shooter Canyon

Six Shooter Canyon – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176931" url="https://pl.wikipedia.org/wiki?curid=4176931" title="Rally Elektrėnai">
Rally Elektrėnai



</doc>
<doc id="4176932" url="https://pl.wikipedia.org/wiki?curid=4176932" title="Tadeusz Budziński">
Tadeusz Budziński

Tadeusz Budziński (ur. 7 kwietnia 1938 w Niżankowicach) – polski fotograf i fotografik.
Życiorys.
Urodził się 7 kwietnia 1939 w Niżankowicach w ówczesnej II Rzeczypospolitej. W młodości zamieszkał w Przemyślu. Został fotografem. Od 1972 do 1974 był prezesem Rzeszowskiego Towarzystwa Fotograficznego. W 1974 przystąpił do Związku Polskich Artystów Fotografików. Od 1978 do 1979 był szefem oddziału ZPAF w Rzeszowie.
Jako fotograf skupił się na uwiecznianiu Podkarpacia i Bieszczadów, w szczególności przyrody i zabytków. Wydał wiele albumów tematycznych ze zdjęciami swojego autorstwa. Ponadto jego fotografie ubogacały publikacje innych autorów, np. tomik poezji Janusza Szubera pt. "Tam, gdzie niedźwiedzie piwo warzą" z 2004. Jego fotografie były prezentowane na wystawach indywidualnych i zbiorowych.
Prace Tadeusza Budzińskiego mają w swoich kolekcjach: Muzeum Narodowe we Wrocławiu, Muzeum Łowiectwa i Jeździectwa w Warszawie, Muzeum Ziemi Przemyskiej oraz Biuro Wystaw Artystycznych w Rzeszowie.

</doc>
<doc id="4176934" url="https://pl.wikipedia.org/wiki?curid=4176934" title="Tonto Village">
Tonto Village

Tonto Village – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176935" url="https://pl.wikipedia.org/wiki?curid=4176935" title="Wheatfields">
Wheatfields

Wheatfields – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176938" url="https://pl.wikipedia.org/wiki?curid=4176938" title="Historia kolei w Polsce">
Historia kolei w Polsce



</doc>
<doc id="4176942" url="https://pl.wikipedia.org/wiki?curid=4176942" title="Jaskinia Lisia (Niecka Nidziańska)">
Jaskinia Lisia (Niecka Nidziańska)

Jaskinia Lisia – jaskinia na terenie Niecki Nidziańskiej. Wejście do niej znajduje się w Niecce Soleckiej, na północ od wsi Skotniki Górne (gmina Wiślica), na wschód od rezerwatu przyrody Skotniki Górne, w pobliżu Jaskini w Skotnikach Górnych, na wysokości 209 m n.p.m. Długość jaskini wynosi 76 metrów, a jej deniwelacja 5 metrów.
Jaskinia jest pomnikiem przyrody.
Opis jaskini.
Główną częścią jaskini jest obszerna sala znajdująca się zaraz za bardzo szerokim otworem wejściowym. Odchodzą od niej:
Przyroda.
W jaskini brak jest nacieków. Ściany są wilgotne, rosną na nich glony i mchy. Bywają w niej lisy.
Historia odkryć.
Jaskinia była prawdopodobnie znana od dawna. Jej pierwszy opis i plan sporządzili K.P. Wołoszyn oraz S. Wiraszka w 1987 roku.

</doc>
<doc id="4176944" url="https://pl.wikipedia.org/wiki?curid=4176944" title="Balkan Cup w biegach narciarskich 2011">
Balkan Cup w biegach narciarskich 2011

Balkan Cup w biegach narciarskich 2011 to kolejna edycja tego cyklu zawodów. Rywalizacja rozpoczęła się 8 stycznia 2011 w bułgarskim Bansku, a zakończyła 20 marca 2011 w bośniackim Sarajewie, w kompleksie Igman.
Obrończynią tytułu wśród kobiet była Bułgarka Antonija Grigorowa-Burgowa, a wśród mężczyzn Rumun Paul Constantin Pepene.

</doc>
<doc id="4176950" url="https://pl.wikipedia.org/wiki?curid=4176950" title="Druga liga Srbije i Crne Gore u fudbalu (2003/2004)">
Druga liga Srbije i Crne Gore u fudbalu (2003/2004)

Sezon 2003/04 Drugiej ligi Srbije i Crne Gore – 12. edycja rozgrywek serbsko-czarnogórskiej Drugiej ligi (srb. Дpугa caвeзнa лига – Druga savezna liga) w piłce nożnej.
Od sezonu 2003/04 Druga liga SR Јugoslavije zmieniła nazwę na Druga liga Srbije i Crne Gore (4 lutego 2003 Federalna Republika Jugosławii została rozwiązana, a w jej miejscu powstało państwo związkowe nazwane Serbią i Czarnogórą).
Rozgrywki toczyły się w czterech grupach: Sjever (Północ), Zapad (Zachód) i Istok (Wschód) – były to trzy grupy serbskie oraz Jug (Południe) – grupa czarnogórska i występowało w nich łącznie 40 drużyn. Po zakończeniu sezonu mistrzowie każdej grupy serbskiej awansowali bezpośrednio do Super ligi Srbije i Crne Gore, cztery ostatnie drużyny spadły do Srpskiej ligi, a drużyny z 6. miejsca w tabeli zagrają w barażu o pozostanie w nowej Prvej lidze Srbije. Mistrz grupy czarnogórskiej po zakończeniu sezonu awansuje bezpośrednio do Super ligi Srbije i Crne Gore, ostatnia drużyna spadła do Drugiej crnogorskiej ligi, a drużyna z 9. miejsca w tabeli zagra w barażu o pozostanie w nowej Prvej lidze Crne Gore z wicemistrzem Drugiej ligi.
Sjever (Północ).
Drużyny.
W Drugiej lidze w grupie Sjever w sezonie 2003/04 występowało 10 drużyn.
Zapad (Zachód).
Drużyny.
W Drugiej lidze w grupie Zapad w sezonie 2003/04 występowało 10 drużyn.
Istok (Wschód).
Drużyny.
W Drugiej lidze w grupie Istok w sezonie 2003/04 występowało 10 drużyn.
Jug (Południe).
Drużyny.
W Drugiej lidze w grupie Jug w sezonie 2003/04 występowało 10 drużyn.
Tabela.
 * FK Čelik Nikšić został ukarany 3. punktami ujemnymi.

</doc>
<doc id="4176956" url="https://pl.wikipedia.org/wiki?curid=4176956" title="Lucia Anger">
Lucia Anger



</doc>
<doc id="4176963" url="https://pl.wikipedia.org/wiki?curid=4176963" title="David Samuel (rugbysta)">
David Samuel (rugbysta)

David Samuel (ur. 29 sierpnia 1869 w Swansea, zm. 15 września 1943 w Killay) – walijski rugbysta, reprezentant kraju.
W trakcie kariery sportowej reprezentował kluby Morriston RFC i Swansea RFC. W walijskiej reprezentacji zadebiutował w Home Nations Championship 1891 wraz z bratem Johnem. Po raz drugi w jej barwach zagrał dwa lata później.

</doc>
<doc id="4176964" url="https://pl.wikipedia.org/wiki?curid=4176964" title="Przyjdź, Przyjdź, Emmanuelu">
Przyjdź, Przyjdź, Emmanuelu



</doc>
<doc id="4176966" url="https://pl.wikipedia.org/wiki?curid=4176966" title="The Satanic Rituals">
The Satanic Rituals

The Satanic Rituals – książka autorstwa Antona Szandora LaVeya, w której zostało szczegółowo omówionych dziewięć rytuałów satanistycznych. Wydawnictwo ukazało się w 1972 roku nakładem wydawnictwa Avon Books (), wznowione nakładem Universe Books w 1978, () i Buccaneer Books w 1991 roku, ().

</doc>
<doc id="4176967" url="https://pl.wikipedia.org/wiki?curid=4176967" title="Satanistyczne Rytuały">
Satanistyczne Rytuały



</doc>
<doc id="4176968" url="https://pl.wikipedia.org/wiki?curid=4176968" title="Rosalie Gangué">
Rosalie Gangué

Rosalie Bangué Peng Gangué (ur. 31 maja 1975) – czadyjska lekkoatletka specjalizująca się w biegach średniodystansowych. Reprezentowała swój kraj na Letnich Igrzyskach Olimpijskich w Barcelonie.
Mając 17 lat, Rosalie Gangué wystąpiła na Igrzyskach w Barcelonie. W pierwszej rundzie konkurencji na 800 m odpadła poprzez dyskwalifikację. W biegu ćwierćfinałowym na 1500 m uzyskała czas 5:06,31 i zajęła 10. miejsce, które nie premiowało awansu do półfinału.

</doc>
<doc id="4176971" url="https://pl.wikipedia.org/wiki?curid=4176971" title="Mistrzostwa Polski w Łyżwiarstwie Szybkim w Wieloboju 2018">
Mistrzostwa Polski w Łyżwiarstwie Szybkim w Wieloboju 2018

86. Mistrzostwa Polski w Łyżwiarstwie Szybkim w Wieloboju 2018 odbyły się w dniach 27 - 29 października 2017 roku na torze Arena Lodowa w Tomaszowie Mazowieckim. Były to pierwsze w historii mistrzostwa polski rozegrane w hali.
Wśród kobiet tytuł sprzed roku obroniła Katarzyna Woźniak. W konkurencji mężczyzn zwyciężył natomiast Jan Szymański.

</doc>
<doc id="4176972" url="https://pl.wikipedia.org/wiki?curid=4176972" title="Cumberland (zatoka)">
Cumberland (zatoka)

Cumberland (ang. "Cumberland Sound") – zatoka Oceanu Atlantyckiego, w Cieśninie Davisa, w północnej części Kanady. Wcina się 300 km w głąb Ziemi Baffina i osiąga głębokość do 200 m. Zatoka posiada silnie rozwiniętą linię brzegową.

</doc>
<doc id="4176973" url="https://pl.wikipedia.org/wiki?curid=4176973" title="Baśń o carewiczu i trzech doktorach">
Baśń o carewiczu i trzech doktorach

Baśń o carewiczu i trzech doktorach (ros. Сказка о царевиче и трех лекарях) – radziecki krótkometrażowy film animowany z 1965 roku w reżyserii Oksany Tkaczenko. Autorem scenariusza jest Fiodor Chitruk.
Fabuła.
Opowieść o rozpieszczonym carewiczu, który ciężko zachorował i nikt nie potrafił go wyleczyć. Właściwe lekarstwo na dolegliwości carewicza znalazł wesoły drwal. Tym lekarstwem była praca.
Animatorzy.
Dawid Czerkasski, Mark Drajcun, Jewgienij Siwokoń, Wołodymyr Dachno, Władimir Gonczarow

</doc>
<doc id="4176975" url="https://pl.wikipedia.org/wiki?curid=4176975" title="Linia kolejowa Rudolstadt-Schwarza – Bad Blankenburg">
Linia kolejowa Rudolstadt-Schwarza – Bad Blankenburg

Linia kolejowa Rudolstadt-Schwarza – Bad Blankenburg – dawna, jednotorowa lokalna linia kolejowa w kraju związkowym Turyngia, w Niemczech. Łączyła dworzec Rudolstadt-Schwarza z miejscowością Bad Blankenburg.

</doc>
<doc id="4176977" url="https://pl.wikipedia.org/wiki?curid=4176977" title="Kościół Matki Bożej Różańcowej w Szerzynach">
Kościół Matki Bożej Różańcowej w Szerzynach

Kościół Matki Bożej Różańcowej – rzymskokatolicki kościół parafialny należący do dekanatu Ołpiny diecezji tarnowskiej.
Jest to świątynia wzniesiona w latach 1927-1928 według projektu architekta Stanisława Majerskiego, pod nadzorem budowniczego Franciszka Boratyńskiego. Budowla została konsekrowana w 1929 roku przez biskupa pomocniczego tarnowskiego Edwarda Komara. 
Kościół został zbudowany w stylu eklektycznym, jest to budowla murowana, wzniesiona z cegły z dodatkiem kamienia. Świątynia trzynawowa, halowa, posiada krótkie prezbiterium zamknięte trójbocznie, z którego lewej i prawej strony są umieszczone dwie symetryczne dobudówki, w których znajdują się zakrystia i składzik. Przy nawie od frontu znajduje się wieża z dwiema kruchtami z lewej i prawej strony. Na zewnątrz świątynia opięta jest uskokowymi szkarpami. Elewacje boczne posiadają małe ryzality i są zwieńczone szczytami falistymi. Wieża jest częściowo wtopiona w fasadę kościoła i nakryta jest ostrosłupowym dachem hełmowym. Budowlę nakrywają dachy dwuspadowe i pulpitowe, na dachach znajduje się wieżyczka na sygnaturkę z latarnią. Wnętrze nakryte jest sklepieniami krzyżowymi opartymi na gurtach i podpartymi kwadratowymi filarami międzynawowymi. Nawa główna otwiera się do naw bocznych półkolistymi arkadami. Polichromia wnętrza o charakterze figuralnym i ornamentalnym, została namalowana w 1945 roku przez artystę Stanisława Szmuca.

</doc>
<doc id="4176980" url="https://pl.wikipedia.org/wiki?curid=4176980" title="3 grosze polskie (1831)">
3 grosze polskie (1831)



</doc>
<doc id="4176988" url="https://pl.wikipedia.org/wiki?curid=4176988" title="Śmiertelna gra">
Śmiertelna gra



</doc>
<doc id="4176991" url="https://pl.wikipedia.org/wiki?curid=4176991" title="Puchar Estonii w piłce siatkowej mężczyzn (2017)">
Puchar Estonii w piłce siatkowej mężczyzn (2017)

Puchar Estonii w piłce siatkowej mężczyzn 2017 ("Eesti Karikavõistlused 2017") – rozgrywki o siatkarski Puchar Estonii rozegrane w dniach od 8 października do 29 grudnia 2017 roku. Finał odbył się w Tartu Ülikooli Spordihoone w Tartu.
W rozgrywkach o Puchar Estonii wzięło udział 10 zespołów. Puchar Estonii zdobyła drużyna Saaremaa VK, pokonując w finale .

</doc>
<doc id="4176993" url="https://pl.wikipedia.org/wiki?curid=4176993" title="Whispering Pines (Arizona)">
Whispering Pines (Arizona)

Whispering Pines – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176994" url="https://pl.wikipedia.org/wiki?curid=4176994" title="Washington Park (Arizona)">
Washington Park (Arizona)

Washington Park – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176995" url="https://pl.wikipedia.org/wiki?curid=4176995" title="Roosevelt (Arizona)">
Roosevelt (Arizona)

Roosevelt – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4176998" url="https://pl.wikipedia.org/wiki?curid=4176998" title="El Capitan (ujednoznacznienie)">
El Capitan (ujednoznacznienie)



</doc>
<doc id="4177003" url="https://pl.wikipedia.org/wiki?curid=4177003" title="El Capitan (Arizona)">
El Capitan (Arizona)

El Capitan – jednostka osadnicza w Stanach Zjednoczonych, w stanie Arizona, w hrabstwie Gila.

</doc>
<doc id="4177005" url="https://pl.wikipedia.org/wiki?curid=4177005" title="Ząb (film 1972)">
Ząb (film 1972)

Ząb (ros. Зубная Быль) – radziecki krótkometrażowy film animowany z 1972 roku w reżyserii Wołodymyra Dachno. Scenariusz napisał Michaił Tatarski.
Fabuła.
O tym, jak wielkie „oczy” ma strach przed dentystą, przekonują zabawne perypetie bohatera filmu, który podejmuje wiele nieudanych prób pozbycia się bolącego zęba.

</doc>
<doc id="4177008" url="https://pl.wikipedia.org/wiki?curid=4177008" title="Mirosław Kalinowski (ur. 1960)">
Mirosław Kalinowski (ur. 1960)

Mirosław II Kalinowski (ur. 1960) – polski koszykarz występujący na pozycji obrońcy, trzykrotny mistrz Polski.
Koszykarzami zostali także jego synowie Jarosław oraz Dariusz.
Jego karierę sportową przerwała kontuzja ścięgna Achillesa.

</doc>
<doc id="4177010" url="https://pl.wikipedia.org/wiki?curid=4177010" title="Franklin (Arizona)">
Franklin (Arizona)

Franklin – jednostka osadnicza w Stanach Zjednoczonych, w stanie Arizona, w hrabstwie Greenlee.

</doc>
<doc id="4177013" url="https://pl.wikipedia.org/wiki?curid=4177013" title="Amer Gojak">
Amer Gojak

Amer Gojak (ur. 13 lutego 1997 w Sarajewie) – bośniacki piłkarz występujący na pozycji pomocnika w zespole Dinamo Zagrzeb.

</doc>
<doc id="4177014" url="https://pl.wikipedia.org/wiki?curid=4177014" title="Nicolás Lazo">
Nicolás Lazo

Nicolás Lazo (ur. 16 kwietnia 1995 w Buenos Aires) – argentyński siatkarz, grający na pozycji przyjmującego. 
Sukcesy klubowe.
Puchar Master:
Puchar ACLAV:
Liga argentyńska:
Klubowe Mistrzostwa Ameryki Południowej:
Klubowe Mistrzostwa Świata:
Liga brazylijska:
Liga francuska:
Sukcesy reprezentacyjne.
Puchar Panamerykański:
Mistrzostwa Ameryki Południowej Juniorów:
Mistrzostwa Ameryki Południowej Kadetów:
Mistrzostwa Świata Juniorów:
Mistrzostwa Ameryki Południowej U-23:
Mistrzostwa Ameryki Południowej:

</doc>
<doc id="4177017" url="https://pl.wikipedia.org/wiki?curid=4177017" title="Snoqualmie Falls">
Snoqualmie Falls

Snoqualmie Falls – wodospad w Stanach Zjednoczonych, w stanie Waszyngton, w hrabstwie King. Wodospad położony jest na Snoqualmie River będącej dopływem Snohomish River uchodzącej poprzez Puget Sound do Oceanu Spokojnego. Wodospad jest położony na wysokości 79 m n.p.m..
Ze względu na bliskie położenie względem obszaru metropolitarnego Seattle wodospad Snoqualmie jest bardzo popularny jako cel wycieczek. Rocznie wodospad odwiedza około 1,5 mln turystów

</doc>
<doc id="4177020" url="https://pl.wikipedia.org/wiki?curid=4177020" title="St. Johns (hrabstwo Maricopa)">
St. Johns (hrabstwo Maricopa)

St. Johns – jednostka osadnicza w Stanach Zjednoczonych, w stanie Arizona, w hrabstwie Maricopa.

</doc>
<doc id="4177022" url="https://pl.wikipedia.org/wiki?curid=4177022" title="Swedish Empire Live">
Swedish Empire Live

Swedish Empire Live – drugi album koncertowy szwedzkiej grupy muzycznej Sabaton

</doc>
<doc id="4177023" url="https://pl.wikipedia.org/wiki?curid=4177023" title="Stożkówka migdałowatozarodnikowa">
Stożkówka migdałowatozarodnikowa

Stożkówka migdałowatozarodnikowa ("Conocybe vestita" (Fr.) Kühner – gatunek grzybów z rodziny gnojankowatych ("Bolbitiaceae").
Systematyka i nazewnictwo.
Pozycja w klasyfikacji według Index Fungorum: "Conocybe, Bolbitiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1872 r. Elias Fries nadając mu nazwę "Galera vestita". Obecną, uznaną przez Index Fungorum nazwę nadał mu R. Kühner w 1935 r.
Synonimy:
Nazwę polską zaproponował Władysław Wojewoda w 2003 r., Franciszek Błoński opisywał ten gatunek jako hełmówkę delikatną.
Morfologia.
Średnica 1-3 cm, kształt początkowo półkulisty, potem wypukły, na końcu płaskowypukły.Nigdy nie staje się płaski. Powierzchnia jest nieco pomarszczona, w stanie suchym żółtawa, podczas wilgotnej pogody ochrowa. Na brzegu, zwłaszcza młodych owocników zwieszające się resztki osłony.
Dość ciasne, brzuchate. Początkowo są żółtawoochrowe, później od zarodników stają się ochrowe. U dojrzałych owocników ostrza blaszek są wyraźnie jaśniejsze niż powierzchnia.
O wysokości do 5 cm, cylindryczny, początkowo pełny, potem pusty. Powierzchnia włóknista, początkowo biaława, potem brązowa, u młodych owocników pokryta białymi resztkami osłony.
Cienki, ochrowy, bez wyraźnego zapachu i smaku.
Występowanie i siedlisko.
Gatunek rzadki. Znany jest tylko w Europie i Maroku. W piśmiennictwie naukowym na terenie Polski do 2003 r. podano jedno stanowisko (w Puszczy Augustowskiej). Aktualne stanowiska na terenie Polski podaje internetowy atlas grzybów.
Saprotrof. Występuje w wilgotnych i bogatych w substancję organiczną siedliskach, głównie pod drzewami liściastymi.

</doc>
<doc id="4177025" url="https://pl.wikipedia.org/wiki?curid=4177025" title="Conocybe vestita">
Conocybe vestita



</doc>
<doc id="4177027" url="https://pl.wikipedia.org/wiki?curid=4177027" title="Karol Boromeusz Hanl z Kirchtreu">
Karol Boromeusz Hanl z Kirchtreu



</doc>
<doc id="4177030" url="https://pl.wikipedia.org/wiki?curid=4177030" title="Ogród perski">
Ogród perski

Ogród perski – typ ogrodu, wywodzący się z Persji, rozprzestrzeniony później także na świat arabski aż po Andaluzję, a także w północnych Indiach. Tradycja budowy ogrodów w Persji sięga głębokiej starożytności, ogrody te stały się jednak szczególnie popularne począwszy od czasów Achemenidów i Sasanidów.
W ogrodzie perskim obecny jest centralny zbiornik wodny (często sadzawka lustrzana przy głównym pawilonie ogrodu), od którego promieniście rozchodzą się cztery kanały wodne. Układ ten nawiązuje do czterech rzek, jakie według tradycji Bliskiego Wschodu miałyby opływać świat (motyw ten obecny jest m.in. w biblijnym opisie Edenu). Perskie ogrody są też zwykle zamknięte i otoczone murem, tradycyjnie chroniącym bujną roślinność przed wpływem pustyni.
Ogrody perskie na liście UNESCO.
Niektóre ogrody perskie w Iranie zostały wpisane na listę światowego dziedzictwa UNESCO jako wspólny obiekt dziedzictwa kulturowego. Zaliczają się do nich Bagh-e Fin, Bagh-e Eram, starożytny ogród w Pasargadach, Bagh-e Abas Abad, Bagh-e Szahzade, ogród pałacu Czterdziestu Kolumn, Bagh-e Dolat Abad, Bagh-e Pahlewanpur i Bagh-e Akbarije. 
Osobnymi wpisami objęte są także: Ogrody Szalimar w Pakistanie, ogrody kompleksu Tadź Mahalu i Grobowca Humajuna w Indiach, ogród pałacu Golestan w Iranie oraz Generalife w Hiszpanii.

</doc>
<doc id="4177034" url="https://pl.wikipedia.org/wiki?curid=4177034" title="Ogrody perskie">
Ogrody perskie



</doc>
<doc id="4177040" url="https://pl.wikipedia.org/wiki?curid=4177040" title="Pontus Åberg">
Pontus Åberg

Keith Pontus Åberg (ur. 23 września 1993 w Sztokholmie, Szwecja) – szwedzki hokeista, gracz ligi NHL, reprezentant Szwecji.

</doc>
<doc id="4177042" url="https://pl.wikipedia.org/wiki?curid=4177042" title="ORP Czajka (1966)">
ORP Czajka (1966)

ORP Czajka – polski trałowiec bazowy z okresu zimnej wojny, jeden z serii dwunastu okrętów projektu "206F", przebudowany w latach 1998–2000 na niszczyciel min proj. "206FM". Jednostka mierzyła 58,2 metra długości, 7,97 metra szerokości i miała zanurzenie 2,14 metra, a jej wyporność pełna wynosiła 470 ton. Uzbrojona była w trzy podwójne zestawy działek automatycznych 2M-3M kal. 25 mm i bomby głębinowe, a ponadto była przystosowana do przewozu i stawiania min morskich.
Okręt został zwodowany 17 grudnia 1966 roku w Stoczni im. Komuny Paryskiej w Gdyni, a do służby w Marynarce Wojennej przyjęto go 23 czerwca 1967 roku. Intensywnie eksploatowana jednostka, oznaczona znakiem burtowym 624, służyła początkowo w 13. Dywizjonie Trałowców 9. Flotylli Obrony Wybrzeża w Helu, a po jej likwidacji w 2006 roku została przyporządkowana do 8. Flotylli Obrony Wybrzeża. ORP „Czajka” czterokrotnie wchodziła w skład stałych zespołów obrony przeciwminowej NATO i uczestniczyła w wielu międzynarodowych manewrach oraz ćwiczeniach, likwidując niebezpieczne pozostałości po II wojnie światowej na wodach polskich i obcych. Intensywnie eksploatowany okręt został wycofany ze służby w grudniu 2021 roku.
Projekt i budowa.
Prace nad nowym typem trałowca rozpoczęły się w gdańskim Centralnym Biurze Konstrukcji Okrętowych nr 2 w 1958 roku, w celu zastąpienia służących od 1946 roku trałowców proj. "253Ł". Nowe okręty miały być więc początkowo trałowcami redowymi, zdolnymi do prowadzenia trałowań kontaktowych i niekontaktowych w rejonie baz morskich i stawiania niewielkich zagród minowych, o wyporności około 200 ton, prędkości 18 węzłów, zasięgu 3000 Mm, uzbrojeniu składającym się z dwóch działek kal. 45 mm i czterech wkm kal. 14,5 mm i standardowym dla końca lat 50. wyposażeniu trałowym. Dowództwo Marynarki Wojennej opublikowało jednocześnie wymagania na nowy trałowiec bazowy o wyporności 570 ton, mimo trwania przygotowań do podjęcia licencyjnej produkcji radzieckich trałowców proj. "254". CKBO nr 2 pod kierownictwem inż. Henryka Andrzejewskiego przygotowało zarówno projekt trałowca redowego (pod oznaczeniem "206"), jak też cztery projekty większego trałowca bazowego (proj. "250–253"). Po wielu dyskusjach postanowiono zaprzestać prac nad trałowcami bazowymi proj. "250–253" na rzecz przekształcenia w trałowiec bazowy jednostki projektu "206". W 1959 roku CKBO nr 2 opracował zmodyfikowany projekt trałowca o wyporności 425 ton, którego napęd miały stanowić włoskie silniki wysokoprężne FIAT, wobec braku odpowiednich jednostek napędowych produkowanych w państwach socjalistycznych. Projekt (pod oznaczeniem B206F) został przyjęty do realizacji w grudniu 1959 roku przez Ministra Obrony Narodowej, lecz ostateczny projekt techniczny zatwierdzono w Dowództwie MW dopiero 19 lutego 1962 roku. Koszty dokumentacji wyniosły 1,7 mln zł, budowa prototypu (przyszłego „Orlika”) kosztowała 80 mln zł, a koszt seryjnego okrętu wyniósł 65,5 mln zł. Roczny limit eksploatacyjny jednostki określono na 700 godzin, a żywotność konstrukcji na 20 lat.
ORP „Czajka” zbudowana została w Stoczni im. Komuny Paryskiej w Gdyni (numer stoczniowy 206F/12). Nadzór wojskowy nad budową sprawował kmdr ppor. inż. Konstanty Cudny. Stocznia zastosowała metodę budowy kadłuba jednostki z sekcji, łączonych na pochylni (opracowaną wcześniej w celu masowej budowy trawlerów). Stępkę okrętu położono 12 września 1966 roku, a zwodowany został 17 grudnia 1966 roku. Trałowiec otrzymał tradycyjną dla polskich okrętów minowych nazwę pochodzącą od ptaka. Matką chrzestną jednostki była żona jednego z budowniczych trałowca, Kazimiera Prządak.
Dane taktyczno-techniczne.
Okręt był gładkopokładowym, pełnomorskim trałowcem, przystosowanym do pływania w warunkach częściowego oblodzenia. Długość całkowita wynosiła 58,2 metra, szerokość 7,97 metra, a zanurzenie 2,14 metra. Wysokość boczna miała wielkość 4 metry. Wykonany ze stali, całkowicie spawany kadłub jednostki został wzmocniony w celu zwiększenia odporności na podwodne wybuchy. Do 1998 roku podzielony był na siedem przedziałów wodoszczelnych: (od dziobu): I – forpik (magazyn bosmański, sprzętu okrętowego i żywnościowy, skrzynia łańcuchowa i winda kotwiczna), II – stacja radiolokacyjna oraz magazyn artyleryjski i elektryczny, III – pomieszczenia mieszkalne oraz pomieszczenie żyrokompasów i centrali artyleryjskiej, IV – siłownia pomocnicza, V – siłownia główna z centrum sterowania napędem, VI – rufowe pomieszczenie załogi i VII – magazyn sprzętu trałowego, maszyna sterowa i zrzutnie bomb głębinowych. W najniższym poziomie kadłuba mieściły się zbiorniki paliwa, wody słodkiej i użytkowej oraz wały napędowe. Na dolnym poziomie nadbudówki znajdowały się kabiny oficerów, mesa, kuchnia, sanitariaty i podręczne magazyny żywności. W górnej części mieściła się sterówka oraz kabiny: radiowa, nawigacyjna i sonaru oraz, na pokładzie sygnałowym, odkryte stanowisko dowodzenia (chronione brezentowym dachem) i lekki, trójpodporowy maszt z antenami urządzeń radiotechnicznych. Wyporność standardowa wynosiła 426 ton, zaś pełna 470 ton.
Okręt napędzany był początkowo przez dwa nienawrotne, turbodoładowane 12-cylindrowe czterosuwowe silniki wysokoprężne w układzie V Fiat 2312 SS o maksymalnej mocy 1324 kW (1800 KM) każdy (nominalna moc wynosiła 1400 KM przy 920 obr./min), poruszające poprzez przekładnie redukcyjne Lohman GUB dwiema śrubami nastawnymi Lips-Schelde. Maksymalna prędkość okrętu wynosiła 18,4 węzła (ekonomiczna – 17 węzłów). Okręt mógł zabrać 55,5 tony paliwa okrętowego, co zapewniało zasięg wynoszący 2000 Mm przy prędkości 17 węzłów. Na rufie zamontowano dwa podwieszane, zrównoważone stery, poruszane maszynką sterową MS25. Energię elektryczną zapewniały cztery brytyjskie generatory główne Ruston S324M o mocy 60 kVA każdy (składające się z prądnicy i silnika Leyland SW400 o mocy 72 KM przy 1500 obr./min), generator postojowy S322M o mocy 27 kVA oraz generator trału elektromagnetycznego M50. Autonomiczność okrętu wynosiła 12 dób. Konstrukcja jednostki zapewniała bezpieczeństwo pływania przy stanie morza 8 i wykonywania zadań trałowych do stanu morza 4, z prędkością od 0 do 12 węzłów.
Uzbrojenie artyleryjskie jednostki stanowiły według oryginalnego projektu trzy podwójne zestawy automatycznych armat przeciwlotniczych 2M-3M kalibru 25 mm, z łącznym zapasem amunicji wynoszącym 6000 naboi, umieszczone przed nadbudówką na osi symetrii okrętu (jedno stanowisko) oraz na nadbudówce rufowej (dwa stanowiska obok siebie). Broń ZOP stanowiły dwie podpokładowe zrzutnie bomb głębinowych z łącznym zapasem 12 bomb B-1. Ponadto na okręcie zainstalowano dwa pokładowe tory minowe, na których mógł zamiennie przenosić: 10 min typu KB lub AMD-500, 16 wz. 08/39 lub 8 typu AMD-1000. Załoga uzbrojona była także w broń ręczną, którą stanowiły 22 kbk AK i 8 pistoletów, z łącznym zapasem 17 000 sztuk amunicji. Wyposażenie trałowe stanowiły: trał kontaktowy MT-2, elektromagnetyczny TEM-52M i akustyczny BAT-2. Wyposażenie radioelektroniczne obejmowało system rozpoznawczy „swój-obcy” typu Kremnij-2, radiostację UKF R-609, nadajnik KF R-644, odbiornik KF R-671, odbiornik pełnozakresowy R-624, radionamiernik ARP-50-1,2M, sonar Tamir-11M (MG-11M), radar obserwacji ogólnej Lin-M i system radionawigacji Rym-K. Jednostka wyposażona była też w zrzutnie dla 8 świec dymnych MDSz, żyrokompas Kurs-4, kompasy magnetyczne UKPM-1M i UKPM-3M, echosondę NEŁ-5, log MGŁ-25 i pracujący w podczerwieni system pływania zespołowego Chmiel.
Trałowiec został dostosowany do biernej obrony przeciwatomowej i przeciwchemicznej. W tym celu zbudowano trzy pomieszczenia z urządzeniami filtrowentylacyjnymi, a także zamontowano urządzenia dozymetryczne oraz rurociągi do zraszania i spłukiwania okrętu. Wyposażenie uzupełniały urządzenia demagnetyzacyjne.
Załoga okrętu składała się z 49 osób – 5 oficerów, 16 podoficerów i 28 marynarzy.
Służba.
Służba jako trałowiec (1967–1998).
23 czerwca 1967 roku ORP „Czajka” została wcielona do służby w Marynarce Wojennej, na mocy rozkazu dowódcy MW nr 033/org. z 17 czerwca tego roku. Jednostka ze znakiem burtowym 624 weszła w skład 13. Dywizjonu Trałowców 9. Flotylli Obrony Wybrzeża, stacjonując na Helu. Zadaniem okrętu było poszukiwanie pól minowych i ich niszczenie, trałowanie rozpoznawcze i kontrolne, wytyczanie torów pływania i prowadzenie za trałami okrętów lub ich zespołów. Jednostka wraz z bliźniaczymi trałowcami brała udział w niemal wszystkich ważniejszych ćwiczeniach polskich okrętów oraz manewrach flot Układu Warszawskiego, uczestnicząc też często w unieszkodliwianiu niewybuchów pochodzących z okresu II wojny światowej.
Na początku lat 70. ORP „Czajka” należała do IV grupy 13. Dywizjonu Trałowców (wraz z „Rybitwą” i „Mewą”). W latach 1970–1974 okręt uczestniczył w poszukiwaniu min na obszarze przeznaczonym pod budowę Portu Północnego w Gdańsku. W czerwcu 1975 roku, w związku z wprowadzeniem przez MW zmiennego systemu numeracji okrętów, jednostce zmieniono numer burtowy na 654. W tym miesiącu trałowiec wziął udział w ćwiczeniach Marynarki Wojennej o kryptonimie Posejdon-75. W połowie 1976 roku dokonano kolejnej zmiany oznaczenia jednostki, która otrzymała numer 679. Do pierwotnego oznaczenia (624) okręt powrócił w połowie 1978 roku. 24 listopada 1978 roku „Czajka” zdobyła tytuł najlepszego okrętu Marynarki Wojennej w swojej klasie. W drugiej połowie lat 70. na jednostce testowano kilkakrotnie prototypy zestawu artyleryjskiego ZU-23-2M Wróbel, po czym na początku lat 80. trałowiec wyposażono w ten typ broni (z powodu wysokiej zawodności zostały one jednak wkrótce zdemontowane i zastąpione przez stare zestawy 2M-3M). W 1985 roku okręt wziął udział w ćwiczeniach o kryptonimach Reda-85 i Barakuda-85. W 1987 roku „Czajka” uczestniczyła w operacji oczyszczania z min wód nieopodal Świnoujścia.
Od 6 do 18 czerwca 1995 roku jednostka (wraz z bliźniaczymi trałowcami OORP „Tukan”, „Flaming” i „Mewa”, okrętem podwodnym „Wilk” i okrętami rakietowymi „Hutnik” i „Metalowiec”) uczestniczyła w międzynarodowych ćwiczeniach sił morskich NATO Baltops ’95. W dniach 2–14 października 1995 roku okręt wziął udział w zorganizowanych przez marynarkę belgijską ćwiczeniach sił obrony przeciwminowej Sandy Coast (razem z trałowcami „Mewa” i „Rybitwa” oraz zbiornikowcem „Bałtyk”). Od 14 do 16 września 1996 roku ORP „Czajka” wraz z niszczycielami min: belgijskimi „Lobelia” i „Primula” oraz holenderskim „Zierikzee” oraz polskimi trałowcami „Flaming”, „Mewa” i „Śniardwy” uczestniczył w poszukiwaniu i niszczeniu min na torach wodnych w Zatoce Gdańskiej.
Podczas długoletniej służby modernizacji poddano wyposażenie radioelektroniczne okrętu: radar Lin-M został zastąpiony nowszym TRN-823, system „swój-obcy” Kremnij-2 wymieniono na Nichrom-RR, dodano też drugą stację radiolokacyjną SRN-206. Usunięto również przestarzały system radionawigacji Rym-K, zastępując go nowocześniejszym Bras (z odbiornikiem Hals); zamontowano też odbiorniki brytyjskiego systemu radionawigacyjnego Decca – Pirs-1M. W pierwszej połowie lat 80. wzmocniono uzbrojenie przeciwlotnicze trałowca, instalując na wysokości komina po obu burtach dwie poczwórne wyrzutnie Fasta-4M rakiet przeciwlotniczych Strzała-2M (z łącznym zapasem 16 pocisków). Zmiany objęły również wyposażenie trałowe: trał kontaktowy MT-2 zmodernizowano do wariantu MT-2W (z przecinakami wybuchowymi), zainstalowano też nowy polski trał elektromagnetyczny TEM-PE-2 i głębokowodny, szybkobieżny trał akustyczny BGAT.
Przebudowa na niszczyciel min.
Pod koniec 1998 roku „Czajka” została wycofana ze służby i poddana konwersji na niszczyciel min proj. "206FM", która trwała do 2000 roku. Projekt modernizacji opracowano w Stoczni Marynarki Wojennej w Gdyni i tam też przeprowadzono prace. Przebudowie uległa większość pomieszczeń i struktura wewnętrzna kadłuba, podzielonego od tej pory na 10 przedziałów wodoszczelnych. Wymieniono część poszycia, a okręt zyskał całkowicie nową, większą nadbudówkę, komin i trójnożny maszt. W nadbudówce znalazły miejsce m.in. główne stanowisko dowodzenia, a także dwuprzedziałowa komora dekompresyjna szczecińskiej firmy Aquaticus, przeznaczona dla nowych członków załogi – płetwonurków. Zamiast trzech stanowisk działek kal. 25 mm zamontowano jeden zestaw rakietowo-artyleryjski ZU-23-2MR Wróbel II z dwoma działkami kal. 23 mm, pozostawiono dwie poczwórne wyrzutnie rakiet Strzała-2M, natomiast pozbawiono okręt zrzutni bomb głębinowych. Tory minowe okrętu zostały przystosowane do zabierania zamiennie: 12 min typu OS, 12 min typu MMD-1, 12 min typu MMD-2 lub 6 min typu OD. Zmodernizowano też wyposażenie przeciwminowe, które prócz trału kontaktowego MT-2W (z przecinakami wybuchowymi Boforsa) stanowiły: trał elektromagnetyczny TEM-PE-2MA i trał akustyczny MTA-2, a także dwa pojazdy podwodne systemu Ukwiał (zaprojektowane i zbudowane na Politechnice Gdańskiej). Zmianom uległo też wyposażenie radioelektroniczne, które składało się od tej pory z systemu wspomagania dowodzenia Pstrokosz, radaru nawigacyjnego Decca Bridge Master, stacji hydrolokacyjnej SHL-100MA, holowanej stacji hydrolokacyjnej SHL-200 Flaming B, systemu dokładnej nawigacji Jemiołuszka i systemu rozpoznawczego „swój-obcy” Supraśl. Na okręcie znalazły się także: zestaw cyfrowych map ECDIS firmy FIN Skog, radiostacje HF i UHF firmy Rohde&amp;Schwarz, żyrokompas światłowodowy firmy C.Plath, log dopplerowski firmy STN Atlas i rozgłośnia ogólnookrętowa MORS. Zamontowano także zestaw sześciu wyrzutni celów pozornych WNP81/9 Jastrząb, a zużyte jednostki napędowe FIATA zamieniono na sześciocylindrowe silniki wysokoprężne Cegielski-Sulzer 6AL25/30 o maksymalnej mocy 1700 KM każdy (nominalnie 1100 KM przy 750 obr./min). Wymieniono również na nowe zespoły prądotwórcze. Ważną z punktu widzenia ochrony środowiska modyfikacją było zamontowanie nowej oczyszczalni ścieków oraz zbiorników oleju odzyskanego i wód zaolejonych, a także odsalacza wody morskiej. Zainstalowanie nowego wyposażenia spowodowało wzrost wyporności pełnej do 507 ton i zwiększenie liczebności załogi do 54 osób. Koszt modernizacji okrętu wyniósł ok. 38 mln zł.
Służba jako niszczyciel min (2000–2021).
26 maja 2000 roku w Porcie Wojennym na Helu nastąpiło ponowne wcielenie okrętu do służby. W lipcu tego roku zmodernizowana „Czajka” została zaprezentowana na światowej wystawie Expo 2000 w Hanowerze. W dniach 6–7 lipca 2000 roku okręt wziął udział w polsko-niemieckich ćwiczeniach sił obrony przeciwminowej w Zatoce Kilońskiej (razem z trałowcami „Wigry”, „Gopło”, kutrem ratowniczym „Gniewko” oraz zbiornikowcem Z-8).
Od 21 kwietnia do 12 maja 2001 roku „Czajka” wraz z „Mewą”, wchodzącą w skład Stałego Zespołu Obrony Przeciwminowej MCMForNorth (Mine Counter Measure Forces North), wzięły udział w zorganizowanych w Cieśninach Duńskich ćwiczeniach Blue Game 2001. W dniach 21–25 maja jednostka wzięła udział w manewrach sił przeciwminowych Squadex, w których prócz okrętów polskich (OORP „Mewa”, „Gopło” i „Wdzydze”) uczestniczyły także: niemiecki trałowiec „Laboe”, estońskie „Wambola” i „Admiral Pitka” oraz łotewski „Viesturs”. Od 4 do 19 września OORP „Czajka” i „Śniardwy” wzięły udział w przeprowadzonych na wodach Zatoki Fińskiej międzynarodowych ćwiczeniach Open Spirit 2001, podczas których poszukiwano min oraz innych niebezpiecznych dla żeglugi obiektów na podejściach do portu w Tallinnie, zaś w dniach 24–30 października okręt wraz z bliźniaczym „Flamingiem” uczestniczył w międzynarodowych ćwiczeniach Passex. W roku 2001 jednostka pod dowództwem kpt. mar. Aleksandra Gierkowskiego uzyskała miano najlepszego okrętu 9. FOW i najlepszego okrętu Marynarki Wojennej w grupie okrętów bojowych o wyporności pow. 400 ton. W październiku i listopadzie zespół sił przeciwminowych MW (OORP „Czajka”, „Flaming”, „Mielno”, „Resko”, „Drużno”, „Wigry” i „Śniardwy”) wziął udział w oczyszczaniu z niebezpiecznych elementów poligonu morskiego między Ustką a Wickiem Morskim przed planowanymi na przyszły rok manewrami sił morskich NATO pod kryptonimem Strong Resolve 2002.
W dniach 1–15 marca 2002 roku w Polsce i Norwegii odbyły się manewry sił morskich NATO pod kryptonimem Strong Resolve 2002, w których wzięło udział ponad 100 okrętów. W ćwiczeniach przeprowadzonych na Morzu Norweskim, Północnym i Bałtyku uczestniczyło 14 polskich okrętów: OORP „Czajka”, „Orzeł”, „Lech”, „Gniezno”, „Poznań”, „Orkan”, „Metalowiec”, „Rolnik”, „Flaming”, „Mewa”, „Semko”, „Kaszub”, „Zawzięty” i „Zwinny”. Od 22 kwietnia do 10 maja „Czajka” pod dowództwem kpt. mar. Krzysztofa Rybaka wraz z „Flamingiem” wzięły udział w zorganizowanych w Cieśninach Duńskich ćwiczeniach Blue Game 2002. Między 18 a 26 października OORP „Czajka” i „Mewa” wzięły udział w przeprowadzonych na wodach Zatoki Ryskiej międzynarodowych ćwiczeniach sił obrony przeciwminowej Open Spirit 2002 (m.in. załoga „Czajki” zniszczyła dwie niemieckie miny o masie 480 kg każda), zaś w dniach 25–30 listopada okręty te wraz z bliźniaczym „Flamingiem” uczestniczyły na polskich wodach w międzynarodowych ćwiczeniach Passex.
13 lutego 2003 roku załoga niszczyciela min wydobyła z dna Zatoki Gdańskiej w pobliżu Gdyni niemiecką torpedę G7e, która została zdetonowana na poligonie morskim. 23 kwietnia „Czajka” weszła w skład Stałego Zespołu Obrony Przeciwminowej NATO MCMForNorth, jako drugi polski okręt (pierwszym była „Mewa”), kończąc misję 10 lipca. Od 28 kwietnia do 16 maja jednostka wraz z „Mewą” i okrętem transportowo-minowym „Poznań” uczestniczyła w zorganizowanych w Cieśninach Duńskich i południowym Bałtyku ćwiczeniach Blue Game 2003. ORP „Czajka” reprezentował polską marynarkę także w kolejnej edycji tych międzynarodowych ćwiczeń w dniach 27 kwietnia – 13 maja 2004 roku. Od 14 sierpnia do 13 października 2004 roku okręt ponownie pełnił dyżur w MCMForNorth, uczestnicząc w tym czasie u wybrzeży Litwy w operacji przeciwminowej Open Spirit 2004 i międzynarodowych ćwiczeniach Passex.
22 marca 2005 roku jednostka wzięła udział w wydobyciu z dna Zatoki Gdańskiej na wysokości Osady Rybackiej torpedy kal. 533 mm. W maju ORP „Czajka” był okrętem flagowym ćwiczeń przeciwminowych MCM Sqnex, przeprowadzonych na Bałtyku z udziałem 14 okrętów z siedmiu państw NATO (polską marynarkę reprezentowały ponadto OORP „Flaming”, „Gopło” i „Śniardwy”).
Na przełomie 2005 i 2006 roku na jednostce zdemontowano wyrzutnie celów pozornych Jastrząb. W czerwcu 2006 roku w związku z likwidacją 9. Flotylli Obrony Wybrzeża „Czajka” wraz z całym 13. Dywizjonem Trałowców została przeniesiona do Gdyni, wchodząc od tej pory w skład 8. Flotylli Obrony Wybrzeża. W dniach 4–12 września 2006 roku jednostka wraz z bliźniaczym „Flamingiem” wzięła udział w przeprowadzonych na wodach Zatoki Fińskiej międzynarodowych ćwiczeniach Open Spirit 2006.
W 2007 roku na okręcie zainstalowano system automatycznej identyfikacji statków AIS. 2 maja załoga „Czajki” zniszczyła wydobytą poprzedniego dnia przez ORP „Zbyszko” i zespół nurków z dna Nowego Portu w Gdańsku niemiecką minę o masie ładunku wybuchowego około 750 kg. Od 14 do 24 maja okręt uczestniczył w dużych ćwiczeniach sił morskich NATO pod kryptonimem Noble Mariner '07, które odbyły się na wodach Bałtyku, Cieśnin Duńskich i Morza Północnego (polski kontyngent morski prócz „Czajki” stanowiły: fregata rakietowa „Gen. T. Kościuszko”, okręt podwodny „Kondor”, okręt ratowniczy „Piast”, trałowce „Necko”, „Drużno” i „Resko”, kuter ratowniczy „Zbyszko” i holownik H-8). 30 lipca 2007 roku okręt (pod dowództwem kpt. mar. Jarosława Tuszkowskiego) rozpoczął 2,5-miesięczną misję w Stałym Zespole Sił Obrony Przeciwminowej NATO (SNMCMG1), którą zakończył 16 października. Między 31 sierpnia a 10 września OORP „Czajka” i „Mewa” wzięły udział w przeprowadzonych na wodach państw bałtyckich międzynarodowych ćwiczeniach sił obrony przeciwminowej Open Spirit 2007.
Od 4 do 14 maja 2008 roku „Czajka” uczestniczyła w międzynarodowej operacji MCOPLIT (Mine Clearance Operation Lihuania) – niszczeniu niewybuchów zalegających u wybrzeży Litwy. W dniach 19–23 maja 2008 roku w Zatoce Gdańskiej OORP „Czajka” „Flaming”, i „Gopło” wzięły udział w ćwiczeniach Passex. Między 1 a 12 września okręt wziął udział w przeprowadzonych na wodach Zatoki Ryskiej międzynarodowych ćwiczeniach sił obrony przeciwminowej Open Spirit 2008, niszcząc pięć min (trzy kotwiczne oraz dwie denne) oraz torpedę. W drugiej połowie września jednostka wzięła udział w największych corocznych ćwiczeniach Sił Zbrojnych RP Anakonda 2008.
W 2009 roku jednostka przeszła trwający ponad rok remont kapitalny. W lipcu 2010 roku okręt wziął udział w przeprowadzonych na wodach duńskich ćwiczeniach SNMCMG1 pod kryptonimem Danex. 27 września 2010 roku 13. Dywizjon Trałowców wraz z „Czajką” został podporządkowany dowódcy 3. Flotylli Okrętów.
Od 23 do 27 maja 2011 roku „Czajka” uczestniczyła w morskiej części ćwiczeń Sił Zbrojnych RP Rekin 2011 (wraz z OORP „Kondor”, „Gen. T. Kościuszko”, „Orkan”, „Piorun”, „Sarbsko”, „Nakło”, „Drużno”, „Śniardwy”, „Mewa”, „Lublin”, „Poznań”, „Toruń”, „Piast”, „Zbyszko”, „Bałtyk”, „Hydrograf” i „Arctowski”). 24 listopada załoga jednostki wydobyła z dna Zatoki Gdańskiej na wysokości Gdyni dwie torpedy, które zostały zdetonowane na poligonie morskim.
Od 11 do 25 maja 2012 roku okręt uczestniczył u wybrzeży Estonii w kolejnej edycji ćwiczeń Open Spirit, niszcząc dwie rosyjskie miny. We wrześniu OORP „Czajka”, „Mewa”, „Sokół”, „Gopło”, „Śniardwy”, „Lech”, „Maćko”, „Hydrograf”, „Arctowski”, H-7, H-8, „Poznań”, „Toruń”, „Gardno”, „Bukowo”, „Jamno”, „Mielno” i „Nakło” wzięły udział w największych corocznych ćwiczeniach Sił Zbrojnych RP pod kryptonimem Anakonda 12.
Od 17 stycznia do 5 maja 2013 roku okręt po raz czwarty operował na wodach Bałtyku, Morza Północnego i Morza Irlandzkiego w składzie Stałego Zespołu Sił Obrony Przeciwminowej NATO (SNMCMG1), biorąc udział m.in. w ćwiczeniach Beneficial Cooperation na Morzu Północnym i w ćwiczeniach Joint Warrior u wybrzeży Szkocji. 30 czerwca „Czajka” uczestniczyła w paradzie morskiej w Gdyni, zorganizowanej dla uczczenia obchodów 95-lecia Marynarki Wojennej. W dniach 6–19 września okręt uczestniczył u wybrzeży Szwecji w ćwiczeniach Northern Coast, a od 28 października do 8 listopada w ćwiczeniach Steadfast Jazz. 1 listopada ORP „Czajka” wraz z całym 13. Dywizjonem została ponownie podporządkowana 8. Flotylli Obrony Wybrzeża.
Od 2014 roku „Czajka” przechodziła długotrwały remont w Gdańskiej Stoczni „Remontowa” i Stoczni Marynarki Wojennej w Gdyni, zakończony dopiero 3 marca 2016 roku. W czerwcu 2016 roku jednostka wraz z 11 okrętami wzięła udział w komponencie morskim najważniejszych ćwiczeń Sił Zbrojnych RP Anakonda 2016.
17 czerwca 2017 roku okręt obchodził jubileusz 50-lecia służby w Marynarce Wojennej. W sierpniu „Czajka” uczestniczyła w przeprowadzonych u wybrzeży państw bałtyckich operacji Open Spirit 2017. Od 11 do 13 października 2018 roku okręt uczestniczył w neutralizacji trzech niemieckich min typu GC, zlokalizowanych w pobliżu wejścia do portu w Gdyni. Pod koniec października jednostka uczestniczyła na wodach fińskich w ćwiczeniach Northern Coast 2018.
W dniach 2–17 maja 2019 roku „Czajka” pod dowództwem kpt. mar. Piotra Goryckiego wzięła udział w przeprowadzonych u wybrzeży Łotwy międzynarodowych ćwiczeniach Open Spirit 2019. Dowodzony przez kpt. mar. Kacpra Sterne okręt uczestniczył również w 26. edycji tych ćwiczeń, przeprowadzonych w dniach 19–29 kwietnia 2021 roku na wodach Zatok Fińskiej i Narewskiej; załoga jednostki zlokalizowała 20 min kotwicznych, niszcząc sześć radzieckich min niekontaktowych typu M-26. W sierpniu „Czajka” wzięła udział w przeprowadzonych u wybrzeży Szwecji ćwiczeniach OCEAN (Open Cooperation for European mAritime awareNess) 2020.
8 grudnia 2021 roku, po ponad 54 latach służby w Marynarce Wojennej, w Porcie Wojennym w Gdyni na jednostce po raz ostatni opuszczono banderę.
Dowódcy okrętu.
Zestawienie zostało opracowane na podstawie i:

</doc>
<doc id="4177047" url="https://pl.wikipedia.org/wiki?curid=4177047" title="Brillante Mendoza">
Brillante Mendoza

Brillante Mendoza (ur. 30 lipca 1960 w San Fernando) – filipiński reżyser, scenarzysta, producent, operator i scenograf filmowy. Jeden z czołowych twórców współczesnego azjatyckiego kina artystycznego. Laureat nagród na najważniejszych międzynarodowych festiwalach filmowych (Cannes, Wenecja, Berlin, Locarno).
Życiorys.
Urodził się i wychował w San Fernando na wyspie Luzon, w największej prowincji Filipin - Pampandze. Absolwent Uniwersytetu św. Tomasza w Manili, gdzie ukończył studia na Wydziale Sztuk Pięknych i specjalizował się w reklamie. Karierę zaczynał jako scenograf w teatrze, filmie i telewizji. Tworzył też reklamy telewizyjne.
W 1990 związał się z branżą reklamową, projektując scenografię dla takich firm, jak m.in. McDonald’s, Asia Brewery, Globe Telecom czy Procter &amp; Gamble. W 2005 założył własną firmę produkcyjną Centerstage Productions, wspierającą rozwój kina niezależnego.
Wkrótce potem zadebiutował jako reżyser filmem "Masażysta" (2005), który przyniósł mu Złotego Lamparta w sekcji filmów wideo na MFF w Locarno. Kolejne projekty Mendozy również spotkały się z uznaniem na międzynarodowych festiwalach filmowych: realistyczny dramat o życiu w wielkomiejskich slumsach "Proca" (2007) zdobył Nagrodę Caligariego na 58. MFF w Berlinie, brutalny kryminał "Kinatay" (2009) wyróżniono nagrodą za reżyserię na 62. MFF w Cannes, a opowieść o losach bezdzietnej pary z wyspiarskiego plemienia Bajau "Druga żona" (2012) nagrodzono na 69. MFF w Wenecji.
Kolejny film Mendozy, "Mama Rosa" (2016), opowiadał o aresztowanej kobiecie prowadzącej kiosk w slumsach Manili i sprzedającej tam też narkotyki. Reżyser obnażył w nim powszechną korupcję, obłudę i brak empatii, a kreację głównej aktorki Jaclyn Jose wyróżniono nagrodą aktorską na 69. MFF w Cannes.
Jest pierwszym filipińskim reżyserem uhonorowanym przez Francję tytułem Kawalera Orderu Sztuki i Literatury. Szczyci się też tym, że jego filmy są w jego ojczyźnie wyświetlane w szkołach.
Styl filmowy.
Większość swoich filmów kręci w slumsach Manili. W sposób paradokumentalny portretuje życie najbardziej marginalizowanych grup społecznych na Filipinach, najczęściej koncentrując się na najciemniejszych stronach ich niełatwej egzystencji (narkotyki, gangi, korupcja, zabójstwa na zlecenie). Surowy styl jego filmów, kręconych zawsze w autentycznych plenerach roztrzęsioną kamerą z ręki, przybliża jego twórczość do spuścizny włoskich neorealistów.

</doc>
<doc id="4177049" url="https://pl.wikipedia.org/wiki?curid=4177049" title="Parafia Świętych Apostołów Piotra i Pawła w Chróścinie Opolskiej">
Parafia Świętych Apostołów Piotra i Pawła w Chróścinie Opolskiej



</doc>
<doc id="4177050" url="https://pl.wikipedia.org/wiki?curid=4177050" title="Dreamland">
Dreamland



</doc>
<doc id="4177051" url="https://pl.wikipedia.org/wiki?curid=4177051" title="SM UB-61">
SM UB-61

SM UB-61 – niemiecki okręt podwodny typu "UB III" zbudowany w stoczni Vulcan w Hamburgu w roku 1917. Zwodowany 28 kwietnia 1917 roku, wszedł do służby w Kaiserliche Marine 23 czerwca 1917 roku. W czasie swojej służby SM UB-61 odbył 3 patrole, w czasie których zatopił 2 statki o łącznej pojemności BRT.
Budowa.
SM UB-61 był czternastym z typu "UB III", który był następcą typu "UB II". Był średnim okrętem przeznaczonym do działań przybrzeżnych, o prostej konstrukcji, długości 55,3 metra, wyporności w zanurzeniu 651 ton, zasięgu 9040 Mm przy prędkości 6 węzłów na powierzchni oraz 55 Mm przy prędkości 4 węzłów w zanurzeniu. W typie III poprawiono i zmodernizowano wiele rozwiązań. Zwiększono moc silników diesla do 1085 KM produkcji MAN SE, silników elektrycznych produkcji Siemens-Schuckert do 780 KM.
Służba.
23 czerwca 1917 roku (w dniu przyjęcia okrętu do służby) dowódcą jednostki został mianowany porucznik marynarki () Theodor Schultz, który wcześniej był dowódcą okrętów, SM UB-34, SM UC-28 i SM UC-55. Jednostka 10 września 1917 roku została przydzielona do służby we V Flotylli.
W czasie swojej służby w Cesarskiej Marynarce Wojennej odbył trzy patrole, w czasie których zatopił dwie jednostki o łącznej pojemności BRT. 
Pierwszą zatopioną przez UB-61 jednostką był brytyjski statek o napędzie parowym SS „Sycamore” o pojemności BRT. Statek został zbudowany w 1917 roku w stoczni R. Duncan &amp; Co., Ltd. dla armatora Johnston Line, Ltd. (Furness, Withy &amp; Co., Ltd.) z Liverpoolu. W dniu 25 sierpnia 1917 roku, w czasie podróży z ładunkiem drobnicowym z Baltimore do Liverpoolu, został zatopiony 125 mil na północny zachód od wyspy Tory. Następnego dnia UB-61 zatopił jeszcze jeden brytyjski statek handlowy. Był to zbudowany w 1900 roku parowiec „Assyria” o pojemności BRT. Statek należący do T. &amp; J. Brocklebank, Ltd. z Glasgow płynął z ładunkiem drobnicowym. Został zatopiony na pozycji . 
29 listopada 1917 roku na pozycji okręt wszedł na minę postawioną przez brytyjski okręt podwodny typu "E" HMS E51. Nikt z załogi nie przeżył.

</doc>
<doc id="4177056" url="https://pl.wikipedia.org/wiki?curid=4177056" title="Serhij Ratuszny">
Serhij Ratuszny

Serhij Jewhenowycz Ratuszny (ukr. Сергій Євгенович Ратушний; ur. 24 lipca 1986) – ukraiński zapaśnik startujący w stylu wolnym. Zajął siedemnaste miejsce na mistrzostwach świata w 2010. Czternasty na mistrzostwach Europy w 2014. Czwarty w Pucharze Świata w 2014. Wicemistrz Europy juniorów w 2006, a trzeci w 2004 roku.

</doc>
<doc id="4177059" url="https://pl.wikipedia.org/wiki?curid=4177059" title="Recep Topal">
Recep Topal

Recep Topal (ur. 29 października 1992) – turecki zapaśnik walczący w stylu wolnym. Zajął piętnaste miejsce na mistrzostwach świata w 2018. Brązowy medalista mistrzostw Europy w 2018 i 2019, a także igrzysk solidarności islamskiej w 2021. Szesnasty w indywidualnym Pucharze Świata w 2020. Siódmy w Pucharze Świata w 2014. Trzeci na ME U-23 w 2015. Wicemistrz Europy kadetów w 2009 roku.

</doc>
<doc id="4177064" url="https://pl.wikipedia.org/wiki?curid=4177064" title="Selahattin Kılıçsallayan">
Selahattin Kılıçsallayan

Selahattin Kılıçsallayan (ur. 18 października 1993) – turecki zapaśnik walczący w stylu wolnym. Zajął dziesiąte miejsce na mistrzostwach świata w 2019 i 2021. Srebrny medalista mistrzostw Europy w 2019 i brązowy w 2018. Czternasty na igrzyskach europejskich w 2019. Mistrz igrzysk śródziemnomorskich w 2018. Brązowy medalista igrzysk wojskowych w 2019. Akademicki mistrz świata w 2014. Siódmy w Pucharze Świata w 2014 i ósmy w 2016. Mistrz świata i Europy juniorów w 2013 roku.

</doc>
<doc id="4177065" url="https://pl.wikipedia.org/wiki?curid=4177065" title="Selehattin Kilicsallayan">
Selehattin Kilicsallayan



</doc>
<doc id="4177069" url="https://pl.wikipedia.org/wiki?curid=4177069" title="Murat Ertürk">
Murat Ertürk

Murat Ertürk (ur. 9 maja 1994) – turecki zapaśnik walczący w stylu wolnym. Siódmy w Pucharze Świata w 2014. Mistrz Europy U-23 w 2017 i trzeci w 2015. Trzeci na mistrzostwach świata i Europy juniorów w 2014 roku.

</doc>
<doc id="4177070" url="https://pl.wikipedia.org/wiki?curid=4177070" title="Murat Ertuerk">
Murat Ertuerk



</doc>
<doc id="4177071" url="https://pl.wikipedia.org/wiki?curid=4177071" title="Miss Polonia 2017">
Miss Polonia 2017

Miss Polonia 2017 – 39. edycja konkursu piękności Miss Polonia. Gala finałowa odbyła się 26 listopada 2017 w sali balowej hotelu Narvil Conference &amp; Spa w Serocku.
Miss Polonią została Agata Biernat ze Zduńskiej Woli (wcześniej I Wicemiss Polonia 2009).

</doc>
<doc id="4177074" url="https://pl.wikipedia.org/wiki?curid=4177074" title="Fatih Erdin">
Fatih Erdin

Fatih Erdin (ur. 1 lutego 1994) – turecki zapaśnik walczący w stylu wolnym. Srebrny medalista mistrzostw świata w 2018. Zajął trzecie miejsce na mistrzostwach Europy w 2019 i piąte w 2018. Piąty na igrzyskach europejskich w 2019. Wicemistrz igrzysk śródziemnomorskich w 2022. Siódmy w Pucharze Świata w 2014 i ósmy w 2019. Trzeci na mistrzostwach Europy juniorów w 2014. Mistrz Europy kadetów w 2011 roku.

</doc>
<doc id="4177078" url="https://pl.wikipedia.org/wiki?curid=4177078" title="Ulica 2 Pułku Strzelców Podhalańskich w Sanoku">
Ulica 2 Pułku Strzelców Podhalańskich w Sanoku

Ulica 2 Pułku Strzelców Podhalańskich w Sanoku – ulica w Sanoku.
Pierwotnie ulica nosiła imię Elżbiety Granowskiej. Podczas okupacji niemieckiej nazwa została przekształcona w niemieckojęzyczną "Granowskastrasse". Po wojnie, w toku wielu zmian nazw ulic w Sanoku w 1951 podjęto projekt przemianowania ulicy Elżbiety Granowskiej na ulicę Marcelego Nowotki. Nazwa ulicy pod tym patronatem utrzymywała się w okresie PRL. W grudniu 1989 w uchwale Miejskiej Rady Narodowej w Sanoku zapisano, aby dla nowo powstających ulic przyjąć nazwą m.in. Elżbiety Granowskiej. Ostatecznie nazwano ulicę patronatem 2 Pułku Strzelców Podhalańskich, który stacjonował w Sanoku od 1920 do 1939.

</doc>
<doc id="4177079" url="https://pl.wikipedia.org/wiki?curid=4177079" title="Ali Bönceoğlu">
Ali Bönceoğlu

Ali Bönceoğlu (ur. 20 lipca 1993) – turecki zapaśnik walczący w stylu wolnym. Siódmy w Pucharze Świata w 2014 i ósmy w 2019. Trzeci na MŚ juniorów w 2012. Mistrz Europy juniorów w 2013, trzeci w 2012 roku.

</doc>
<doc id="4177080" url="https://pl.wikipedia.org/wiki?curid=4177080" title="Ali Boncuoglu">
Ali Boncuoglu



</doc>
<doc id="4177081" url="https://pl.wikipedia.org/wiki?curid=4177081" title="Jonio (stacja metra)">
Jonio (stacja metra)

Jonio – stacja na linii B metra rzymskiego. Znajduje się w dzielnicy Monte Sacro, na skrzyżowaniu "Viale Jonio" i "Via Scarpanto" (gdzie znajduje się wejście), w bezpośrednim sąsiedztwie "Piazzale Jonio".
Stacja jest całkowicie podziemna, a perony znajdują się na głębokości 28 metrów. Powyżej znajduje się duży, półokrągły budynek z wielopoziomowym parkingiem o pojemności 252 miejsc (z czego 6 dla osób niepełnosprawnych) i 57 motocykli oraz duży ogród na dachu. 
Stacja ta nie jest objęta usługą nocnego autobusu zastępującą Metro B1, linię N2L.
Historia.
Budowę rozpoczęto w listopadzie 2009, a inaugurację zaplanowano na 2013, która jednak była kilkukrotnie przekładana z powodu pewnych opóźnień. Otwarcie stacji odbyło się 21 kwietnia 2015. Stacja została zaplanowana jako miejsce krzyżowania się z projektowaną linią D, której projekt jednak został zawieszony w 2012.

</doc>
<doc id="4177082" url="https://pl.wikipedia.org/wiki?curid=4177082" title="Kościół Matki Boskiej Częstochowskiej w Krogulnej">
Kościół Matki Boskiej Częstochowskiej w Krogulnej

Kościół Matki Boskiej Częstochowskiej – rzymskokatolicki kościół filialny w Krogulnej. Świątynia należy do parafii Podwyższenia Krzyża Świętego w Pokoju, w dekanacie Zagwiździe, diecezji opolskiej.
Historia kościoła.
Krogulna wspomniana była już w dokumencie z 1309 roku. W XVII wieku miejscowość należała do księcia Wirtemberskiego. Budowę dzisiejszego kościoła rozpoczęto w 1992 roku. Zakończenie miało miejsce w 1995 roku i już w październiku 1995 roku świątynia została poświęcona przez arcybiskupa Alfonsa Nossola.

</doc>
<doc id="4177083" url="https://pl.wikipedia.org/wiki?curid=4177083" title="Hamza Özkaradeniz">
Hamza Özkaradeniz

Hamza Özkaradeniz (ur. 24 maja 1992) – turecki zapaśnik walczący w stylu wolnym. Siódmy w Pucharze Świata w 2014. Trzeci na MŚ juniorów w 2011 i Europy w 2012. Wicemistrz Europy kadetów w 2009 roku.

</doc>
<doc id="4177084" url="https://pl.wikipedia.org/wiki?curid=4177084" title="Hamza Oezkaradeniz">
Hamza Oezkaradeniz



</doc>
<doc id="4177085" url="https://pl.wikipedia.org/wiki?curid=4177085" title="Anton Mucha">
Anton Mucha

Anton Iwanowicz Mucha (ros. Антон Иванович Муха, ukr. Антон Іванович Муха; ur. 1928, zm. 2008) – radziecki i ukraiński kompozytor.

</doc>
<doc id="4177087" url="https://pl.wikipedia.org/wiki?curid=4177087" title="Lodi (stacja metra)">
Lodi (stacja metra)

Lodi – stacja na linii C metra rzymskiego, będąca obecnie stacją końcową/początkową tej linii do czasu otwarcia odcinka do San Giovanni. Stacja nie znajduje się dokładnie pod "Piazza Lodi", od którego bierze swoją nazwę, ale w pobliżu skrzyżowania "Via La Spezia", "Via Orvieto" i "Piazza Camerino", w dzielnicy Tuscolano.
Historia.
Prace budowlane nad budową nowej stacji rozpoczęto w kwietniu 2007. Stacja została ukończona w styczniu 2015. Jej otwarcie miało miejsce 29 czerwca 2015.

</doc>
<doc id="4177088" url="https://pl.wikipedia.org/wiki?curid=4177088" title="Ławeczka Wojciecha Bogusławskiego w Suchym Lesie">
Ławeczka Wojciecha Bogusławskiego w Suchym Lesie

Ławeczka Wojciecha Bogusławskiego w Suchym Lesie – ławka pomnikowa, która znajduje się w pobliżu Urzędu Gminy Suchy Las w Suchym Lesie (powiat poznański). 
Dramatopisarz przyszedł na świat w wyludnionej dziś wsi Glinno, na terenie obecnej gminy Suchy Las. Ławeczkę pomnikową uroczyście otwarto 22 grudnia 2017 z udziałem wójta i radnych gminy, z oprawą artystyczną. Autorem rzeźby jest Grzegorz Godawa. Przedstawia ona siedzącego Wojciecha Bogusławskiego w surducie, z kapeluszem na głowie i z książką w ręku, na kartach której wyryte jest zdanie: "Sławę swoją zostawiam zdaniu potomności, a jeżeli w sercu jednego choć prawdziwego Polaka pozyskam wdzięczne starań moich wspomnienie, jeszcze na tamtej stronie grobu szczęśliwym będę". 

</doc>
<doc id="4177093" url="https://pl.wikipedia.org/wiki?curid=4177093" title="Robert La Follette (1855–1925)">
Robert La Follette (1855–1925)

Robert Marion La Follette (ur. 14 czerwca 1855 w Primrose, zm. 18 czerwca 1925 w Waszyngtonie) – amerykański polityk, kandydat na prezydenta w 1924 roku.
Biografia.
Urodził się 14 czerwca 1855 w Primrose. W latach 1875–1879 studiował prawo na Uniwersytecie Wisconsin-Madison. W pierwszej połowie lat 80. XIX wieku pracował w biurze prokuratora okręgowego, wykorzystując swoją elokwencję i umiejętności krasomówcze. W 1885 roku został wybrany do Izby Reprezentantów z ramienia Partii Republikańskiej. Po porażce wyborczej w 1890 roku zakończył urzędowanie w Kongresie i powrócił do praktykowania prawa w Madison. Działalność ta umożliwiła mu zbudowanie poparcia i zapewniła popularność wśród społeczeństwa stanu Wisconsin.
W 1900 roku wygrał wybory na gubernatora, głosząc hasła reformy podatkowej, zwłaszcza wprowadzenia bardziej rygorystycznych podatków od kolei. Trzy lata później wprowadził opodatkowanie koncernów kolejowych, bazujące na ich wartości. W 1905 roku powołał komisję regulującą nowe prawo. Dzięki swoim działaniom zyskał miano jednego z pierwszych progresywistów. Gubernatorem pozostał do 1906 roku, kiedy to zrezygnował ze stanowiska na rzecz wyboru do Senatu.
W 1909 roku założył pismo „La Follete’s”, które początkowo było tygodnikiem, by potem stać się miesięcznikiem. Znacznie później jego nazwa zmieniła się na „The Progressive”. Ze względu na swoją progresywną postawę, sprzeciw wobec taryf celnych i politykę względem firm kolejowych, członkowie reformatorskiego skrzydła Partii Republikańskiej zastanawiali się, czy nie wystawić kandydatury La Follette’a w wyborach prezydenckich w 1912 roku zamiast Williama Tafta. Jednak start Theodore’a Roosevelta z ramienia Partii Postępowej spowodował, że zwolennicy La Follette’a odwrócili się od niego.
W czasie prezydentury Wilsona La Follette ostro sprzeciwiał się I wojnie światowej. W 1916 roku prowadził kampanię na rzecz zorganizowania referendum powszechnego w sprawie dołączenia Stanów Zjednoczonych do wojny. Sprzeciwiał się zbrojeniom morskim i głosował przeciwko deklaracji wojny. W czasach powojennych stał się jednym z głównych krytyków administracji Warrena Hardinga, skupiając się na ujawnieniu skandali korupcyjnych z udziałem jego współpracowników. W wyniku połączenia sił politycznych progresywistów, socjalistów, związkowców i farmerów z Zachodu La Follette założył Partię Postępu, która udzieliła mu nominacji prezydenckiej w wyborach w 1924 roku. Jego program opierał się głównie na upaństwowieniu kolejnictwa, walce z monopolami, obniżeniu taryf celnych i pomocy socjalnej dla rolników. W głosowaniu powszechnym uzyskał niespełna 5 milionów głosów, co stanowiło trzeci wynik wśród kandydatów. W Kolegium Elektorskim zagłosowało na niego 13 elektorów. Zmarł 18 czerwca 1925 roku w Waszyngtonie.
Życie prywatne.
Robert La Follette poślubił swoją szkolną sympatię, Belle Case 31 grudnia 1881 roku. Mieli dwóch synów: Roberta i Philipa.

</doc>
<doc id="4177095" url="https://pl.wikipedia.org/wiki?curid=4177095" title="Kolorowe ołówki">
Kolorowe ołówki

Kolorowe ołówki (ros. Цветные карандаши, est. "Värvipliiatsid") – radziecki krótkometrażowy film animowany z 1973 roku w reżyserii Avo Paistika.
Fabuła.
Kolorowe ołówki malują barwne obrazki, które ożywiają w najprzeróżniejszych scenkach. Czarny ołówek – psotnik zabarwia na czarno piękne owoce, a słoneczny krajobraz zakrywa chmurami.

</doc>
<doc id="4177102" url="https://pl.wikipedia.org/wiki?curid=4177102" title="Miss World 2008">
Miss World 2008

Miss Świata 2008, 58. edycja Miss Świata odbyła się 13 grudnia 2008 roku w  Sandton Convention Centre - Johannesburg w Republice Południowej Afryki. Podczas gali finałowej Miss World 2007 - Zhang Zillin ukoronowała kolejną Miss World - Miss Rosji - Ksenia Sukhinova.
Wyniki konkursu.
Kontynentalne Zwyciężczynie 
Kandydatki.
W konkursie Miss Świata 2008 udział wzięło 109 państw:

</doc>
<doc id="4177104" url="https://pl.wikipedia.org/wiki?curid=4177104" title="Avo Paistik">
Avo Paistik

Avo Paistik (ur. 21 kwietnia 1936, zm. 3 grudnia 2013) – radziecki i estoński reżyser animacji, twórca filmów rysunkowych, pastor.
Życiorys.
Ukończył Politechnikę w Tallinie. Od 1972 roku pracował w studiu Tallinnfilm, najpierw jako scenograf animacji, a od 1973 roku – jako reżyser. Członek ASIFA. Od 1994 roku pastor.
Zmarł w wyniku choroby, dnia 3 grudnia 2013 roku, w wieku 77 lat.

</doc>
<doc id="4177106" url="https://pl.wikipedia.org/wiki?curid=4177106" title="Nimrod (pisarz)">
Nimrod (pisarz)

Nimrod, właściwie Nimrod Bena Djangrang (ur. 7 grudnia 1959 w Koyom) – czadyjski pisarz, poeta, eseista i dziennikarz.
Edukacja i kariera.
Urodził się w Koyom, w południowym Czadzie. Jego rodzina wywodzi się z etnicznej grupy Kim, nielicznego ludu nadbrzeżnego, który tradycyjnie prowadzi połowy. Przynależność do kościoła protestanckiego nasiliło ich izolację w społeczeństwie, gdzie przeważającą część stanowią chrześcijanie, animistyczna ludności na południu i muzułmanie na północy. Jego ojciec był luterańskim pastorem i dużo podróżował po kraju. Rzadkie chwile spędzane z ojcem wspomina w wielu książkach.
Nimrod studia pierwszego i drugiego stopnia ukończył w Czadzie. Kraj opuścił w 1984 po zabójstwie ojca, którego zamordowała policja. Było to konsekwencją wojny domowej, która wybuchała w 1979. Kontynuował naukę w Abidżanie na Wybrzeżu Kości Słoniowej, gdzie uczył również w gimnazjach i liceach. W 1991 przeniósł się do Francji, gdzie na uniwersytecie w Amiens uzyskał doktorat z filozofii w 1996.
W latach 1997–2000 był redaktorem naczelnym magazynu "Aleph, beth". Jest założycielem czasopisma o literaturze frankofilskiej "Agotem", pracował też jako redaktor dla "The Coat &amp; Lyra". Współpracował z portalem internetowym "Africultures", w którym prowadził kolumnę literacką o nazwie "Critical Phase".
W 2006 wykładał na University of Michigan, jako profesor wizytujący, gdzie był słuchaczem wykładów poety i filozofa z Senegalu Leopolda Sedara Senghora. Obecnie mieszka w Amiens i wykłada filozofię na Uniwersytecie Picardie Jules Verne.
Społeczny i kulturowy wymiar twórczości.
Liczne nagrody ugruntowały pozycję Nimroda na rynku literackim i stały się potężnym głosem na temat sytuacji w Czadzie. Powieści jego koncentrują się na skutkach wojny domowej w Czadzie, w tym wynikających z niej warunków emigracji, problemów związanych z imigracją oraz komplikacji we współczesnych stosunków Francji i jej kolonii. Z kolei jego praca filozoficzna koncentruje się na określeniu znaczenia twórczości Leopolda Sedara Senghora dla filozofii francuskiej i europejskiej. Dzieła Nimroda zmieniły francuską literaturę poprzez kwestionowanie historycznych, politycznych i literackich powiązań, które Francja dzieli dziś z Afryką.
Nimrod jest także autorem ważnych krytycznych prac dotyczących współczesnych spraw francuskich. Wbrew przekonaniu Francji, że dawne kolonie francuskojęzyczne są odrębną przestrzenią geograficzną, Nimrod wskazuje na liczbę pisarzy afrykańskich piszących po francusku i utrzymujących bliskie stosunki z Francją, aby stwierdzić, że język francuski należy uznać za język afrykański. Twierdzi, że francuscy pisarze afrykańscy zasadniczo zmieniali geografię współczesnej Francji i kultury francuskiej, zrekonstruowali język francuski, aby stworzyć jego nowy typ. Stawiając ważne pytania o neokolonializm i rasę we francuskim imperium, Nimrod rozważa ciągłe problemy wspólnej przestrzeni językowej. Od czasu publikacji swojej książki "„La Nouvelle Chose française”" pojawił się w licznych programach telewizyjnych i radiowych, aby omówić te kwestie.
Nagrody i wyróżnienia.
Nimrod za swoją twórczość otrzymał wiele nagród m.in.:

</doc>
<doc id="4177124" url="https://pl.wikipedia.org/wiki?curid=4177124" title="Adam Piasecki (duchowny)">
Adam Piasecki (duchowny)

Adam Piasecki (ur. 18 grudnia 1929 w Tarnowie, zm. 13 stycznia 1990 w Warszawie) – polski duchowny baptystyczny i działacz ekumeniczny, wieloletni członek Naczelnej Rady Kościoła Chrześcijan Baptystów w PRL.
Życiorys.
W latach 1951–1952 pełnił funkcję kaznodziei zboru w Szczecinie, a w latach 1952–1975 funkcję kaznodziei zboru w Gdańsku. W latach 1964–1975 piastował także funkcję prezbitera okręgowego Okręgu Gdańskiego PKChB. W latach 1965–1990 był członkiem Naczelnej Rady Kościoła, sprawując w latach 1968–1975 oraz 1980–1990 funkcję jej wiceprezesa. Był także w latach 1975–1980 sekretarzem NRK, a w latach 1969–1987 przewodniczącym Komisji Radiowej przy NRK. Jako działacz ekumeniczny piastował między innymi funkcję sekretarza Oddziału Gdańskiego Polskiej Rady Ekumenicznej. Od 1980 do śmierci w 1990 był również prezbiterem warszawskiego zboru PKChB.
Był kaznodzieją radiowym, związanym z Trans World Radio w Monte Carlo. 

</doc>
<doc id="4177126" url="https://pl.wikipedia.org/wiki?curid=4177126" title="Adam Piasecki">
Adam Piasecki



</doc>
<doc id="4177127" url="https://pl.wikipedia.org/wiki?curid=4177127" title="Enes Başar">
Enes Başar

Enes Başar (ur. 30 kwietnia 1993) – turecki zapaśnik walczący w stylu klasycznym. Brązowy medalista mistrzostw Europy w 2018. Akademicki mistrz świata w 2016. Ósmy na igrzyskach europejskich w 2019. Dziewiąty na igrzyskach wojskowych w 2019. Trzeci w Pucharze Świata w 2016; czwarty w 2017 i piąty w 2014. Wicemistrz świata juniorów w 2013, trzeci w 2012. Trzeci na ME U-23 w 2015 i 2016 roku.

</doc>
<doc id="4177128" url="https://pl.wikipedia.org/wiki?curid=4177128" title="Enes Basar">
Enes Basar



</doc>
<doc id="4177133" url="https://pl.wikipedia.org/wiki?curid=4177133" title="Ali Arslan">
Ali Arslan

Ali Nail Arslan (ur. 27 maja 1992) – turecki zapaśnik walczący w stylu klasycznym. Trzeci w Pucharze Świata w 2016 i czwarty w 2017. Trzeci na mistrzostwach Europy juniorów w 2012 roku.

</doc>
<doc id="4177135" url="https://pl.wikipedia.org/wiki?curid=4177135" title="Ławeczka Bronisławy Śmidowiczównej we Wrześni">
Ławeczka Bronisławy Śmidowiczównej we Wrześni



</doc>
<doc id="4177139" url="https://pl.wikipedia.org/wiki?curid=4177139" title="Kafr Fu">
Kafr Fu

Kafr Fu (arab. كفرفو) – miejscowość w Syrii, w muhafazie Tartus. W 2004 roku liczyła 2213 mieszkańców.

</doc>
<doc id="4177141" url="https://pl.wikipedia.org/wiki?curid=4177141" title="Mykoła Darahan">
Mykoła Darahan

Mykoła Serhijowycz Darahan (ukr. Микола Сергійович Дараган; ur. 10 kwietnia 1984) – ukraiński zapaśnik walczący w stylu klasycznym. Zajął siódme miejsce na mistrzostwach świata w 2013. Ósmy na mistrzostwach Europy w 2013. Akademicki wicemistrz świata w 2010. Brązowy medalista wojskowych MŚ w 2006. Szósty w Pucharze Świata w 2017. Wicemistrz Europy juniorów w 2004 roku.

</doc>
<doc id="4177142" url="https://pl.wikipedia.org/wiki?curid=4177142" title="Wieża Klesza w Braniewie">
Wieża Klesza w Braniewie

Wieża Klesza (niem. "Pfaffenturm") – XIV-wieczna wieża w północno-zachodnim narożu dawnego Starego Miasta w Braniewie, stanowiąca element wewnętrznego muru obronnego. Od 1565 Wieża Klesza wchodziła w skład kompleksu "Collegium Hosianum", współcześnie jest zarządzana przez Muzeum Ziemi Braniewskiej.
Historia.
Wieża Klesza wybudowana została w I połowie XIV wieku jako wieża obronna i stanowiła element wewnętrznego muru obronnego. Wieża wybudowana na planie kwadratu ze schodami kręconymi w grubości ściany południowej. Zbudowana została z cegły i udekorowana charakterystyczną zendrówką (cegłą wypalaną na czarno) ułożoną w romby. Wieża była początkowo 3-kondygnacyjna i wchodziła w kompleks klasztoru franciszkanów. W roku 1500 w ramach modernizacji murów nastąpiło podwyższenie wieży o czwartą kondygnację, wieża otrzymała również profilowane okna ostrołukowe.
Wieża Klesza była istotnym elementem fortyfikacji Braniewa i razem z innymi obiektami niejednokrotnie stanowiła o skutecznej obronie podczas oblegania miasta, m.in. podczas wojny trzynastoletniej w 1455 przez Krzyżaków, a w 1461 i 1462 przez wojska polskie, czy podczas wojny popiej w 1478, gdy miasto oblegane było znów przez Polaków.
W 1565 kardynał Stanisław Hozjusz sprowadził do Braniewie jezuitów, którzy przejęli pofranciszkański klasztor wraz z narożnikową Wieżą Kleszą. 21 sierpnia 1565 decyzją warmińskiego synodu diecezjalnego powstało tu pierwsze seminarium duchowne na ziemiach polskich ("Collegium Hosianum)", jako skutek realizacji uchwał soboru trydenckiego. Wieża Klesza, razem z całym klasztorem, wchodzi w jego skład.
Po kasacie zakonu jezuitów w 1780 Wieża Klesza jako integralna część kompleksu uczelni wchodzi w skład utworzonego Gimnazjum Akademickiego, a od 1818 Liceum Hosianum. Piwnica wieży służyła przez pewien czas za więzienie: w XIX w. widoczne były wyryte na jej ścianach nazwiska więźniów. Wieloletni wykładowca i rektor Liceum Hosianum prof. Joseph Bender (1815–1893) w nieopublikowanym rękopisie spisał wyryte nazwiska, zakładając, że należały do przebywających tam uwięzionych.
W 1834 wykonano okna oraz elewację z gzymsem wieńczącym, a także przebito wejście na parterze od północno-wschodniej strony do gimnazjum. W tym samym roku rozpoczęło działalność w wieży obserwatorium astronomiczno-meteorologiczne, którego pomysłodawcą był wybitny nauczyciel "Hosianum" prof. Wawrzyniec Feldt (1796–1882). Obserwatorium to funkcjonowało zaledwie przez 15 lat, ale zdążyło się trwale zapisać w historii astronomii. 7 lutego 1835 Feldt stwierdził podczas prowadzonych tu obserwacji wpływ Słońca na magnetyzm Ziemi. Mimo obietnic niezbędnych środków ze strony królewskiego ministerstwa władze pruskie nie wsparły projektu profesora Feldta. Namiastka obserwatorium funkcjonowała do 1849 i w tym samym roku Wieża Klesza została zwrócona miastu.
W 1851 wieża omal nie uległa unicestwieniu. Magistrat zaproponował sprzedaż dwóch zrujnowanych obiektów: Wieży Kleszej i Wieży Byczej, a radni miejscy wyrazili zgodę, z zastrzeżeniem że materiał pozyskany z rozbiórki Wieży Kleszej ma być przeznaczony na budowę kościoła gimnazjalnego. Wówczas jednak na drodze stanął miejski inspektor budowlany August Bertram i jego ekspertyza stanu wieży, w której nie uznał on wieży jako zrujnowanej, a przeciwnie – nadającej się do remontu. Ostatecznie w 1853 rząd przyznał rację Bertramowi zakazując magistratowi rozbiórki i nakazując jej naprawę. Magistrat w 1857 ponownie przyznał wieżę gimnazjum, ponieważ została uwzględniona w projekcie mającej powstać auli i kościoła gimnazjalnego. W 1858 wieża stała się ponownie własnością gimnazjum i od tej pory utrzymywana była w dobrym stanie technicznym. W latach 1861–1863 zbudowano przy wieży kościół gimnazjalny, który początkowo nie był połączony z wieżą i budynkiem głównym. W 1904, podczas rozbudowy skrzydła zachodniego, kościół gimnazjalny i wieża zostały dołączone do obiektu głównego kolegium. Z kolei od roku 1908 wieża została przebudowana z przeznaczeniem na szkolne archiwum. Kolejna przebudowa kompleksu w latach 1931–1934 nadała mu kształt podkowy, ale jednocześnie zatarła jego zabytkowy charakter i całkowicie zasłoniła Wieżę Kleszą od strony dziedzińca.
Podczas bombardowań radzieckich Braniewa w lutym 1945 wieża, jak wiele innych budynków w mieście, została uszkodzona, zniszczony został m.in. dach. Jednak przetrwała powojenne rozbiórki, które w latach 50. objęły staromiejskie budynki Braniewa, rozebrano jednak sąsiedni gmach kościoła gimnazjalnego z aulą. Nieremontowana wieża stała i niszczała aż do roku 1972, gdy została odrestaurowana oraz otrzymała ceramiczny dach namiotowy. Odbudowana została również większa część z kompleksu "Hosianum", przy czym na miejscu rozebranego kościoła gimnazjalnego i auli powstał przylegający do wieży budynek internatu z płyty betonowej, który współcześnie nie jest użytkowany. Przez pewien czas Wieża Klesza wchodziła w skład Zespołu Szkół Zawodowych w Braniewie, przez który była częściowo wykorzystywana do celów edukacyjnych. Później stała nieużytkowana. Współcześnie pozostaje wydzierżawiona (do 2025 roku) przez powstałe w 2016 Muzeum Ziemi Braniewskiej prowadzone przez Towarzystwo Miłośników Braniewa. W latach 2016–2019 została staraniem TMB odremontowana i zaadaptowana na cele muzealne.
Stowarzyszenie po przejęciu Wieży Kleszej uprzątnęło i odnowiło wszystkie cztery kondygnacje budowli. Wymalowano ściany, położono posadzkę, zamontowano poręcze przy schodach, zainstalowano w wieży instalację elektryczną i oświetlenie, doprowadzono centralne ogrzewanie na wszystkie kondygnacje, dzięki czemu zabezpieczono wieżę przed wilgocią i niszczeniem.
Od 2019 roku w Wieży Kleszej znajdują się następujące ekspozycje muzealne: parter – Sala rycerska – „"w przededniu wielkiej wojny 1409-1410"”, I piętro – Sala „"Żyliśmy w PRL"”, II piętro – cela franciszkańska i III piętro – pokój mieszczański (eklektyzm).

</doc>
<doc id="4177143" url="https://pl.wikipedia.org/wiki?curid=4177143" title="Rusłan Israfiłow">
Rusłan Israfiłow

Rusłan Iłharowycz Israfiłow (ukr. Руслан Ілгарович Ісрафілов; ur. 14 października 1984) – ukraiński zapaśnik walczący w stylu klasycznym. Zajął dwunaste miejsce na mistrzostwach świata w 2009. Dwudziesty na mistrzostwach Europy w 2012. Brązowy medalista wojskowych MŚ w 2005. Szósty w Pucharze Świata w 2017 roku.

</doc>
<doc id="4177145" url="https://pl.wikipedia.org/wiki?curid=4177145" title="Joseph Emile Mouawad">
Joseph Emile Mouawad

Joseph Emile Mouawad (ur. 26 marca 1970 w Majfuk) – libański duchowny maronicki, od 2015 biskup Zahli.
Życiorys.
Święcenia kapłańskie otrzymał 13 sierpnia 1995 i został inkardynowany do eparchii Byblos. Pracował głównie jako proboszcz, jednocześnie pełniąc funkcje m.in. kanclerza kurii, protosyncela i administratora eparchii.
16 czerwca 2012 papież Benedykt XVI zatwierdził jego wybór na biskupa kurialnego Antiochii oraz przydzielił mu stolicę tytularną "Ptolemais in Phoenicia dei Maroniti". Sakry udzielił mu Béchara Boutros Raï.
14 marca 2015 Synod Kościoła maronickiego wybrał go eparchą Zahli.

</doc>
<doc id="4177146" url="https://pl.wikipedia.org/wiki?curid=4177146" title="Pałac Kurlandzki">
Pałac Kurlandzki

Pałac Kurlandzki (niem. "Kurländer Palais") – rokokowy pałac, znajdujący się w Dreźnie, w dzielnicy Innere Altstadt. Powstały w latach 1728–1729 budynek często zmieniał właścicieli i pełnił funkcję rezydencjonalną, a w XIX wieku i na początku XX wieku był siedzibą instytucji związanych z medycyną oraz miejskiego stowarzyszenia. Po każdym z dwóch zniszczeń, jakim pałac ulegał w swej historii – podczas wojny siedmioletniej i bombardowania w 1945 roku, przeprowadzano jego odbudowę. Obecnie mieszczą się w nim biura, centrum konferencyjne, restauracja oraz klub muzyczny.
Lokalizacja.
Pałac Kurlandzki jest położony na wschodnim skraju Starego Miasta w Dreźnie. W jego bezpośrednim sąsiedztwie znajduje się Albertinum i Nowa Synagoga. Do pałacu można dojechać liniami tramwajowymi nr 3 i 7, wysiadając na przystanku "Synagoge". W pobliżu znajduje się płatny parking naziemny oraz parking podziemny.
Historia.
Początki.
Pierwotnie na miejscu pałacu znajdował się jednokondygnacyjny budynek zbudowany w 1575 roku. W 1705 roku przeprowadzono jego rozbudowę, z kolei w 1718 roku gmach został oficjalną rezydencją generalfeldmarschalla i generalnego inspektora budowlanego w Saksonii, Augusta Christopha von Wackerbartha. W 1728 roku, podczas wizyty króla Prus Fryderyka Wilhelma I, w budynku wybuchł pożar.
Nowy pałac.
Na miejscu zniszczonego przez płomienie budynku w latach 1728–1729 powstał rokokowy pałac, którego budowę Wackerbarth zlecił krajowemu mistrzowi budowlanemu i architektowi Johannowi Christophowi Knöffelowi. Po oddaniu pałacu do użytku w części jego piwnic od strony południowej odbywały się posiedzenia założonego przez saskiego elektora i króla Polski, Augusta II Mocnego, stowarzyszenia "Sociéte des antisobres" (pol. „Towarzystwo przeciwników trzeźwości”), co sprawiło, że pałac stał się centrum dworskiej kultury. Po śmierci Wackerbartha w 1734 roku pałac został własnością jego przybranego syna Josepha Antona Gabaleona Wackerbartha-Salmoura, z kolei cztery lata później syn Augusta II Mocnego, Fryderyk August Rutowski, założył w nim pierwszą w Dreźnie i trzecią na ziemiach niemieckich lożę wolnomularską o nazwie "Aux trois aigles blancs" (pol. „Pod trzema białymi orłami”). W 1740 roku pałac kupił inny syn Augusta II Mocnego, Jan Jerzy. 
Podczas wojny siedmioletniej, w 1760 roku gmach został zniszczony w wyniku dokonanego przez wojska pruskie bombardowania; jego odbudowę przeprowadzono w latach 1763–1764 pod kierownictwem dworskiego architekta Friedricha Augusta Krubsaciusa. Podczas odbudowy dokonano niewielkich zmian w wyglądzie wnętrz pałacu, m.in. został zmieniony wystrój północno-zachodniej klatki schodowej. W 1773 roku budynek ponownie zmienił właściciela – tym razem został nabyty przez Karola Krystiana, będącego wcześniej przez krótki okres księciem Kurlandii i Semigalii. Dzięki temu gmach zyskał nazwę Pałac Kurlandzki (niem. "Kurländer Palais", a wcześniej także "Kurländisches Palais"). Po śmierci Karola Krystiana, w 1797 roku, jego córka Maria Krystyna sprzedała pałac za 40 000 talarów Księstwu Kurlandii i Semigalii, po czym rok później budynek przejął elektor, a od 1806 roku król Saksonii, Fryderyk August III.
Dalsze użytkowanie.
W 1813 roku w Pałacu Kurlandzkim urządzono lazaret, w którym leczeni byli głównie żołnierze ranni w bitwie pod Dreznem. W następnym roku tymczasowy drezdeński Zakład Medycyny i Chirurgii (niem. "Lehranstalt für Medizin und Chirurgie") otworzył w Pałacu Kurlandzkim będący jego następcą Instytut Położnictwa (niem. "Hebammen-Institut"), który w 1815 roku wszedł w skład nowo utworzonej Akademii Chirurgiczno-Medycznej (niem. "Chirurgisch-Medizinische Akademie"). Ulokowanie w pałacu placówki wymagało przebudowy wnętrz, której dokonano pod kierownictwem Christiana Friedricha Schurichta. Podczas swego funkcjonowania w Pałacu Kurlandzkim Akademia Chirurgiczno-Medyczna, której jednym z profesorów był malarz, przyrodnik i lekarz Carl Gustav Carus, prowadziła badania naukowe, a także działalność leczniczą – w 1845 roku lekarze akademii wyleczyli tymczasowo ślepego, mającego wówczas cztery lata Karla Maya. Akademia działała w pałacu do 1864 roku, kiedy to zakończyło się jej istnienie. 
W latach 1865–1924 Pałac Kurlandzki był siedzibą Krajowego Kolegium Medycznego (niem. "Landesmedizinal-Kollegium") oraz Krajowego Urzędu Zdrowia (niem. "Landesgesundheitsamt"), a w latach 1924–1945 jego pomieszczenia wykorzystywało stowarzyszenie "Landesverein Sächsischer Heimatschutz", zaś piwnice były używane przez handlarzy winem.
Losy po 1945 roku.
Podczas bombardowania Drezna w 1945 roku Pałac Kurlandzki został znacznie zniszczony. Dzięki wysiłkom konserwatorów zabytków z NRD udało się uchronić możliwe do odbudowy ruiny przed rozbiórką. Do 1975 roku zachowane piwnice pałacu służyły jako magazyn wina. W 1980 roku piwnice zaczęła użytkować funkcjonująca w ramach państwowej organizacji "Kulturbund-Stadtorganisation Dresden" grupa zainteresowań "Interessengemeinschaft Jazz", na potrzeby której przeprowadzono trwającą rok ich rozbudowę. Grupa, która w 1990 roku przekształciła się w klub Jazzclub Tonne, organizowała w piwnicach przyciągające wielu fanów koncerty wykonawców muzyki jazz, ale także innych gatunków, jak blues czy swing. W 1997 roku Jazzclub Tonne przeniósł się do nowej siedziby z powodu wystawienia przez władze Saksonii ruin Pałacu Kurlandzkiego na sprzedaż bez zagwarantowania prawa do użytkowania piwnic. 
Ruiny Pałacu Kurlandzkiego kupiła firma USD Immobilien GmbH, która przeprowadziła za około 12 milionów euro odbudowę gmachu z przeznaczeniem na ekskluzywny obiekt komercyjny. Prace rekonstrukcyjne, uwzględniające wymagania konserwacji zabytków dotyczące zabezpieczenia oryginalnej substancji budowlanej, były realizowane przez spółkę FIRA Firmengruppe w okresie od stycznia 2007 roku do grudnia 2008 roku. W odbudowanym pałacu mieszczą się biura, centrum konferencyjne, a także restauracja Kastenmeiers. Jesienią 2015 roku jego piwnice ponownie stały się siedzibą Jazzclub Tonne.
Architektura.
Pałac Kurlandzki składa się z dwukondygnacyjnego budynku głównego i trzykondygnacyjnych, aczkolwiek równych wysokością w stosunku do niego bocznych, odchylonych skrzydeł. Fasada górnej części budynku głównego jest pokryta delikatnymi lizenami, a przez jej środek przebiega trzyosiowy ryzalit. Na ryzalicie znajduje się osadzony na kamiennych podporach z rzeźbami przedstawiającymi klejnoty herbowe, mający 20 m długości balkon otoczony wykonaną z piaskowca balustradą. Przed oknami umieszczone są wykonane z kutego żelaza niskie barierki.
Wnętrza.
Wnętrza Pałacu Kurlandzkiego, na które składają się przestronne, wysokie pokoje, są rozmieszczone poprzecznie. W zdobionym rokokowymi dekoracjami westybulu pałacu znajdują się umieszczone po jego lewej stronie schody o kształcie podkowy. Po prawej stronie westybulu położone są trzy mniejsze, tworzące amfiladę, pomieszczenia zwane salami ogrodowymi (niem. "Gartensäle"), przez które widoczne są okrągłołukowe arkady dziedzińca ogrodowego (niem. "Gartenhof"). Na piętrze znajduje się duża sala balowa (niem. "Festsaal"), mająca powierzchnię trzech pokoi, umieszczonych bezpośrednio pod nią, i okna o wysokości 6 m. Pierwotnie sala balowa posiadała bogate rokokowe dekoracje, natomiast po odbudowie pałacu ma nowoczesne elementy wystroju, a jedna z jej ścian, stanowiąca część historycznej substancji budowlanej, pozostała niewykończona w celu przypominania o historii budynku. Od strony południowej do pałacu przylega mający 300 m² powierzchni dziedziniec pałacowy (niem. "Palaishof"), z otwartymi okrągłołukowymi arkadami.

</doc>
<doc id="4177147" url="https://pl.wikipedia.org/wiki?curid=4177147" title="Ja chcę słonia">
Ja chcę słonia

Ja chcę słonia (ros. Девочка и слон) – radziecki krótkometrażowy film animowany z 1969 roku w reżyserii Leonida Amalrika powstały na podstawie opowiadania Aleksandra Kuprina.
Fabuła.
Historia małej dziewczynki o imieniu Nadia, która chciała zobaczyć występującego w cyrku słonia Tomiego. Nie mogąc zrealizować swego marzenia dziewczynka stała się z tego powodu smutna. Tymczasem upragniony słoń Tomi sam zjawia się u Nadi.
Animatorzy.
Anatolij Solin, Mstisław Kupracz, Rienata Mirienkowa, Iosif Kurojan, Aleksandr Dawydow, Władimir Arbiekow, Jelizawieta Komowa, Iwan Dawydow, Antonina Aleszyna

</doc>
<doc id="4177149" url="https://pl.wikipedia.org/wiki?curid=4177149" title="Joseph Soueif">
Joseph Soueif

Joseph Antoine Soueif (ur. 14 lipca 1962 w Szikka) – libański duchowny maronicki, w latach 2008–2020 arcybiskup Cypru, arcybiskup Trypolisu od 2020.
Życiorys.
Święcenia kapłańskie przyjął 3 września 1987 i został inkardynowany do archieparchii Trypolisu. Pracował duszpastersko na terenie archieparchii, był także m.in. protosyncelem, wiceprzewodniczącym patriarchalnej komisji liturgicznej oraz syncelem odpowiedzialnym za duszpasterstwo i wdrażanie zarządzeń synodu eparchialnego.
29 października 2008 roku został mianowany arcybiskupem Cypru. Sakry udzielił mu patriarcha Nasrallah Piotr Sfeir. 11 listopada 2018 otrzymał nominację na wizytatora apostolskiego dla Grecji. W 2020 roku Synod Kościoła maronickiego przeniósł go na urząd arcybiskupa Trypolisu, na co zgodę wyraził 1 listopada tegoż roku papież Franciszek. Ingres do katedry w Trypolisie odbył 6 grudnia 2020.

</doc>
<doc id="4177150" url="https://pl.wikipedia.org/wiki?curid=4177150" title="Pigneto (stacja metra)">
Pigneto (stacja metra)

Pigneto – stacja na linii C metra rzymskiego. Stacja znajduje się w dzielnicy Prenestino-Labicano, na skrzyżowaniu ulic "Via del Pigneto" i obwodnicy "Casilina".
Historia.
Prace budowlane nad budową nowej stacji rozpoczęto w lipcu 2007. Stacja została ukończona w styczniu 2015. Jej otwarcie miało miejsce 29 czerwca 2015.
Od 13 lipca 2017 rozpoczęto prace nad budową nowej stacji kolejowej "Pigneto" kolei FS, której otwarcie zaplanowano na 2020, w celu połączenia węzła kolejowego z linią metra C.

</doc>
<doc id="4177152" url="https://pl.wikipedia.org/wiki?curid=4177152" title="Maximilian Schwabe">
Maximilian Schwabe

Maximilian Schwabe (ur. 1992) – niemiecki zapaśnik walczący w stylu klasycznym. Zajął trzynaste miejsce na mistrzostwach Europy w 2018. Piąty w Pucharze Świata w 2017, siódmy w 2015 i ósmy w 2016 roku.
Wicemistrz Niemiec w 2015, a trzeci w 2014 i 2016 roku.

</doc>
<doc id="4177155" url="https://pl.wikipedia.org/wiki?curid=4177155" title="Georges Chihane">
Georges Chihane

Georges Chichane (ur. 31 maja 1953 w Harat Sachr) – libański duchowny maronicki, od 2012 biskup Kairu.
Życiorys.
Święcenia kapłańskie przyjął 12 sierpnia 1979 i został inkardynowany do eparchii Dżuniji. Przez wiele lat pracował jako duszpasterz parafialny. Od 1999 przebywał w Jordanii i pełnił funkcję proboszcza jednej ze stołecznych parafii. Odpowiadał także za działalność neokatechumenatu w tym kraju.
16 czerwca 2012 papież Benedykt XVI zatwierdził jego wybór na eparchę Kairu. Sakry udzielił mu Béchara Boutros Raï.

</doc>
<doc id="4177156" url="https://pl.wikipedia.org/wiki?curid=4177156" title="Erik Weiß">
Erik Weiß

Erik Weiß (ur. 23 czerwca 1987) – niemiecki zapaśnik walczący w stylu klasycznym. Zajął 23 miejsce na mistrzostwach świata w 2011 i 2018. Siódmy na mistrzostwach Europy w 2018. Czternasty na igrzyskach europejskich w 2019. Piąty w Pucharze Świata w 2017 roku.
Mistrz Niemiec w 2011, 2012, 2013 i 2017, a trzeci w 2008, 2009, 2015, 2016, 2018 i 2019 roku.

</doc>
<doc id="4177157" url="https://pl.wikipedia.org/wiki?curid=4177157" title="Erick Weiss">
Erick Weiss



</doc>
<doc id="4177159" url="https://pl.wikipedia.org/wiki?curid=4177159" title="Żanna Witienzon">
Żanna Witienzon

Żanna Ziskindowna Witienzon (ros. Жанна Зискиндовна Витензон; ur. 26 kwietnia 1929 w Witebsku) – radziecka scenarzystka filmów animowanych. Autorka książek dla dzieci.
Życiorys.
W latach 1947-1952 studiowała na wydziale filologicznym Moskiewskiego Uniwersytetu Państwowego. W latach 1952-1954 pracowała w Briańskim Instytucie Doskonalenia Nauczycieli. Jako scenarzystka filmów animowanych współpracowała ze studiami filmowymi: Sojuzmultfilm, Kijewnauczfilm, Biełaruśfilm, Uzbekfilm i Multtelefilm (Ekran). Współpracowała z takimi reżyserami jak: Roman Kaczanow, Olga Chodatajewa i Leonid Aristow, Stiella Aristakiesowa, Witold Bordziłowski i Marianna Nowogrudska. Autorka bajek dla najmłodszych. Laureatka nagrody literackiej "Złota Małpa" (1975, Japonia) za bajkę "W jarangie gorit ogoń".

</doc>
<doc id="4177162" url="https://pl.wikipedia.org/wiki?curid=4177162" title="Andrychowskie Zakłady Przemysłu Bawełnianego Andropol S.A.">
Andrychowskie Zakłady Przemysłu Bawełnianego Andropol S.A.



</doc>
<doc id="4177163" url="https://pl.wikipedia.org/wiki?curid=4177163" title="Kolej gondolowa na Halę Skrzyczeńską">
Kolej gondolowa na Halę Skrzyczeńską

Kolej gondolowa na Halę Skrzyczeńską – kolej gondolowa z gondolami 10-osobowymi, ze Szczyrku na Halę Skrzyczeńską w Beskidzie Śląskim. Funkcjonuje w ramach Szczyrk Mountain Resort. Została uruchomiona 22 grudnia 2017.

</doc>
<doc id="4177164" url="https://pl.wikipedia.org/wiki?curid=4177164" title="Kekertukdjuak Island">
Kekertukdjuak Island

Kekertukdjuak Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie. W pobliżu Kekertukdjuak Island położone są wyspy: Tuapait Island, Tesseralik Island, Akulagok Island, Kekerten Island, Ugpitimik Island, Beacon Island, Miliakdjuin Island.

</doc>
<doc id="4177169" url="https://pl.wikipedia.org/wiki?curid=4177169" title="GlaxoSmithKline Pharmaceuticals S.A.">
GlaxoSmithKline Pharmaceuticals S.A.



</doc>
<doc id="4177171" url="https://pl.wikipedia.org/wiki?curid=4177171" title="Fabryka Automatów Tokarskich S.A.">
Fabryka Automatów Tokarskich S.A.



</doc>
<doc id="4177174" url="https://pl.wikipedia.org/wiki?curid=4177174" title="Peter Öhler (ur. 1992)">
Peter Öhler (ur. 1992)

Peter Öhler (ur. 2 grudnia 1992) – niemiecki zapaśnik walczący w stylu klasycznym. Zajął piąte miejsce na mistrzostwach świata w 2021. Dziewiąty na mistrzostwach Europy w 2016. Piąty w Pucharze Świata w 2017. Wicemistrz świata juniorów w 2012 roku.
Mistrz Niemiec w 2015 roku.

</doc>
<doc id="4177176" url="https://pl.wikipedia.org/wiki?curid=4177176" title="Żagiel S.A.">
Żagiel S.A.



</doc>
<doc id="4177177" url="https://pl.wikipedia.org/wiki?curid=4177177" title="Hala Skrzyczeńska">
Hala Skrzyczeńska

Hala Skrzyczeńska – położona na wysokości ok. 1 000 m n.p.m. hala w Beskidzie Śląskim, w granicach administracyjnych Szczyrku. Zagospodarowana w ramach ośrodka narciarskiego "Szczyrk Mountain Resort".
Koleje i wyciągi.
Infrastrukturę narciarską hali stanowią:
Na hali kończą i rozpoczynają się liczne trasy narciarskie.

</doc>
<doc id="4177178" url="https://pl.wikipedia.org/wiki?curid=4177178" title="Światowit S.A.">
Światowit S.A.



</doc>
<doc id="4177179" url="https://pl.wikipedia.org/wiki?curid=4177179" title="Alimchan Syzdykow">
Alimchan Syzdykow

Alimchan Syzdykow (ros. Алимхан Сыздыков; ur. 14 czerwca 1994) – kazachski zapaśnik walczący w stylu klasycznym. Zajął osiemnaste miejsce na mistrzostwach świata w 2022. Mistrz Azji w 2022; drugi w 2021. Czwarty w Pucharze Świata w 2016 i siódmy w 2017. Wicemistrz Azji juniorów w 2014 roku.

</doc>
<doc id="4177180" url="https://pl.wikipedia.org/wiki?curid=4177180" title="Tuapait Island">
Tuapait Island

Tuapait Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie. 
W pobliżu Tuapait Island położone są wyspy: Akulagok Island, Kekerten Island, Kekertukdjuak Island, Tesseralik Island, Miliakdjuin Island, Beacon Island, Ugpitimik Island i Aupaluktok Island.

</doc>
<doc id="4177181" url="https://pl.wikipedia.org/wiki?curid=4177181" title="Jan Karol von Hohenzollern">
Jan Karol von Hohenzollern



</doc>
<doc id="4177182" url="https://pl.wikipedia.org/wiki?curid=4177182" title="Jan Karol Hohenzollern">
Jan Karol Hohenzollern



</doc>
<doc id="4177183" url="https://pl.wikipedia.org/wiki?curid=4177183" title="Daulet Żaksyłykow">
Daulet Żaksyłykow

Daulet Murzatajiewicz Żaksyłykow (ros. Даулет Мурзатайевич Жаксылыков; ur. 27 listopada 1987) – kazachski zapaśnik walczący w stylu klasycznym. Zajął piąte miejsce na mistrzostwach Azji w 2015. Siódmy w Pucharze Świata w 2017 roku.

</doc>
<doc id="4177185" url="https://pl.wikipedia.org/wiki?curid=4177185" title="Doğan Göktaş">
Doğan Göktaş

Doğan Göktaş (ur. 1 maja 1993) – turecki zapaśnik walczący w stylu klasycznym. Zajął jedenaste miejsce na mistrzostwach Europy w 2021. Dziesiąty w indywidualnym Pucharze Świata w 2020. Trzeci w Pucharze Świata w 2016 i piąty w 2014. Trzeci na ME U-23 w 2015 i na mistrzostwach Europy juniorów w 2011 roku.

</doc>
<doc id="4177186" url="https://pl.wikipedia.org/wiki?curid=4177186" title="Dogan Goektas">
Dogan Goektas



</doc>
<doc id="4177187" url="https://pl.wikipedia.org/wiki?curid=4177187" title="Jessica Mercedes Kirschner">
Jessica Mercedes Kirschner

Jessica Mercedes Kirschner (ur. 23 lipca 1993 w Kolonii) – polsko-niemiecka blogerka modowa, autorka bloga modowego "Jemerced", założycielka marek „Moiess” oraz „Veclaim”
Życiorys.
Jest córką Polki i Niemca. Urodziła się w 1993 w Niemczech, skąd przeprowadziła się do Polski. W latach 2006–2009 uczęszczała do Gimnazjum Sióstr Urszulanek U.Rz. w Poznaniu.
Rozpoznawalność zyskała dzięki założonemu przez siebie w 2010 blogowi o tematyce modowej "Jemerced.com". W 2016 została mianowana „Kobietą roku” w kategorii „Ikona mody” według magazynu „Glamour”. w latach 2014–2019 prowadziła własny kanał na YouTube, na którym publikowała m.in. wideorelacje z podróży i pokazów mody.
W 2017 założyła markę z kostiumami kąpielowymi „Moiess”. W grudniu 2018 otworzyła markę z ubraniami „Veclaim”. Na przełomie maja i czerwca 2020 firma stała się przedmiotem tzw. afery metkowej, związanej z rozbieżnościami pomiędzy informacjami podawanymi przez markę a stanem faktycznym. Wywołało to negatywny odzew w mediach społecznościowych oraz reakcję prezesa Urzędu Ochrony Konkurencji i Konsumentów, który oświadczył w wywiadzie, iż UOKiK przygląda się działaniom przedsiębiorczyni i wzywa do zwrotu pieniędzy tym z klientów, którzy czują się poszkodowani. Firma ogłosiła możliwość dokonania zwrotu, a następnie zaczęła podawać na stronie swego sklepu dodatkowe, niewymagane prawem, informacje, np. o pochodzeniu tkaniny i miejscowości, w której uszyto lub dokonano uszlachetnienia wyrobu.
W 2022 zagrała w teledyskach do piosenek: „Na darmo” Julii Wieniawy oraz „Nie ma nas” Tomasza Makowieckiego i Katarzyny Nosowskiej.

</doc>
<doc id="4177188" url="https://pl.wikipedia.org/wiki?curid=4177188" title="Hotel Puro Poznań">
Hotel Puro Poznań

Hotel Puro Poznań – hotel mieszczący się na Starym Mieście w Poznaniu przy ul. Stawnej 12, pomiędzy ul. Wroniecką i ul. Żydowską.
Architektura.
Do 1910 w miejscu hotelu stał szpital żydowski. Obiekt został wzniesiony w latach 2013–2014 według projektu pracowni architektonicznej ASW Architekci Sp. z o.o. Sp. k., przez zespół architektów: Michała Ankiersztajna, Dariusza Stankiewicza i Jarosława Wrońskiego. W 2015 otrzymał architektoniczną Nagrodę Jana Baptysty Quadro.
Hotel.
Otwarcie nastąpiło 1 lipca 2014. W hotelu o powierzchni użytkowej 5937 m2 i kubaturze 23434 m3 znajduje się łącznie 136 pokoi. W budynku mieści się strefa lobby, zaplecze konferencyjne oraz część gastronomiczna. W jednej z sal konferencyjnych wyeksponowany został fragment historycznej ściany odkrytej w początkowej fazie budowy.
W każdym pokoju znajdują się tablety służące m.in. do zarządzania temperaturą i oświetleniem.
Sieć.
To pierwsza lokalizacja norweskiej sieci hotelowej Puro Hotels w Poznaniu, a trzecia na obszarze Polski. Hotele tej sieci wyróżniają się nowoczesną architekturą, wkomponowaną w otoczenie. Pierwszy hotel tej sieci został otwarty w 2011 we Wrocławiu, położony jest przy Narodowym Forum Muzyki. Następny otwarto w Krakowie w 2013 przy Galerii Krakowskiej i dworcu kolejowym, kolejny w 2014 w Poznaniu na Starym Mieście, a w 2015 następny w Gdańsku na Wyspie Spichrzów. Kolejne trzy hotele tej sieci to: drugi hotel w Krakowie, na Kazimierzu, otwarty 1 lipca 2018 z 228 pokojami; hotel w Łodzi, który funkcjonuje od 1 marca 2019, mieszczący 130 pokoi, usytuowany naprzeciwko dawnego Pałacu Poznańskich i Manufaktury i hotel w Warszawie przy ul. Widok w pobliżu Ronda Dmowskiego, otwarty w kwietniu 2019, posiadający 148 pokoi.

</doc>
<doc id="4177193" url="https://pl.wikipedia.org/wiki?curid=4177193" title="Şerif Kılıç">
Şerif Kılıç

Şerif Kılıç (ur. 26 września 1993) – turecki zapaśnik walczący w stylu klasycznym. Zajął dziewiętnaste miejsce na mistrzostwach świata w 2019. Piąty na mistrzostwach Europy w 2019. Brązowy medalista akademickich MŚ w 2012 i 2018. Drugi w indywidualnym Pucharze Świata w 2020. Trzeci w Pucharze Świata w 2016 i piąty w 2014. Mistrz świata juniorów w 2013. Trzeci na ME kadetów w 2009 i 2010 roku.

</doc>
<doc id="4177194" url="https://pl.wikipedia.org/wiki?curid=4177194" title="Serif Kilic">
Serif Kilic



</doc>
<doc id="4177203" url="https://pl.wikipedia.org/wiki?curid=4177203" title="Osiczyna">
Osiczyna



</doc>
<doc id="4177210" url="https://pl.wikipedia.org/wiki?curid=4177210" title="Ulica Marcelego Bacciarellego w Warszawie">
Ulica Marcelego Bacciarellego w Warszawie



</doc>
<doc id="4177216" url="https://pl.wikipedia.org/wiki?curid=4177216" title="Barów Wielki">
Barów Wielki

Barów Wielki (; ) – wieś na Białorusi, w rejonie iwiejskim obwodu grodzieńskiego, około 7 km na południowy wschód od Iwia.
Historia.
W 1865 roku dobra te należały do niejakiej Ślipkowej. W XX wieku były własnością członków rodziny Sielanków herbu Syrokomla, którzy byli prawdopodobnie ostatnimi właścicielami majątku przed 1939 rokiem.
Po III rozbiorze Polski w 1795 roku Wielki Barów, wcześniej należący do powiatu oszmiańskiego województwa wileńskiego Rzeczypospolitej, znalazł się na terenie gminy Ługomowicze ujezdu oszmiańskiego guberni wileńskiej Imperium Rosyjskiego. Po ustabilizowaniu się granicy polsko-radzieckiej w 1921 roku Wielki Barów wrócił do Polski, znalazł się w gminie Ługomowicze w powiecie wołożyńskim województwa nowogródzkiego. Od 1945 roku – w ZSRR, od 1991 roku – na terenie Republiki Białorusi.
W 1865 roku wieś liczyła 42 "dusze rewizyjne", w 1921 roku – 156 mieszkańców, wszyscy katolicy, w folwarku mieszkały 22 osoby, również wszyscy katolicy. W 1999 roku wieś liczyła 77 osób, a w 2009 – 30 osób.
Swą młodość w tej wsi opisuje Stanisław Spurgiasz, który tu się urodził w 1926 roku.
Półtora kilometra na południe istnieje wieś Barów Mały (), niegdyś własność Besarowiczów, a 9 km na południowy wschód – Barów (), należący w XIX wieku do dóbr Mikołajów hr. Zamoyskich.
Nieistniejący dwór.
Do 1939 roku stał tu modrzewiowy dwór zbudowany na początku XIX wieku. Był to parterowy, dziewięcioosiowy budynek na planie prostokąta, stojący na wysokiej, otynkowanej podmurówce. Po obu stronach (od strony podjazdu i ogrodu) miał duże portyki, każdy z czterema kolumnami podtrzymującymi trójkątny szczyt. Dom był przykryty naczółkowym dachem gontowym.
Majątek Wielki Barów został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4177221" url="https://pl.wikipedia.org/wiki?curid=4177221" title="Proximus S.A.">
Proximus S.A.



</doc>
<doc id="4177222" url="https://pl.wikipedia.org/wiki?curid=4177222" title="Cane Beds">
Cane Beds

Cane Beds – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177223" url="https://pl.wikipedia.org/wiki?curid=4177223" title="Chloride">
Chloride

Chloride – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177225" url="https://pl.wikipedia.org/wiki?curid=4177225" title="Clacks Canyon">
Clacks Canyon

Clacks Canyon – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177226" url="https://pl.wikipedia.org/wiki?curid=4177226" title="Crozier">
Crozier

Crozier – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177227" url="https://pl.wikipedia.org/wiki?curid=4177227" title="Salamat (rzeka)">
Salamat (rzeka)

Salamat, Bahr Salamat – rzeka, częściowo okresowa, przepływająca przez terytorium Czadu i Sudanu.
Źródła rzeki znajdują się u podnóża łańcucha wulkanicznego Dżabal Marra, znajdującego się w środkowym Darfurze, w Sudanie. Swój bieg zaczyna jako Bahr Azoum, która przez większą część roku jest suchym uedem, potrafiącym jednak w porze deszczowej wywołać poważne powodzie i pod tą nazwą płynie także w części Czadu. W środkowym biegu przepływa przez liczne części sawanny, a tereny wzdłuż brzegów są podmokłe. Cały bieg rzeki skierowany jest w kierunku południowo-zachodnim. Nad rzeką położone jest miasto Am Timan, centrum administracyjne regionu o tej samej nazwie. Poniżej Am Timan dzieli się na ramię wschodnie o nazwie Bahr Bola i wschodnie, opływające jezioro Iro będące przypuszczalnie pozostałością krateru uderzeniowego. Do jeziora uchodzi część wschodniego ramienia i od tego momentu rzeka przybiera nazwę Salamat. Na północ od jeziora leży Park Narodowy Zakouma, mniej więcej w połowie drogi między jeziorem a Am Timan.
Dalej, płynąc na południowy–zachód, obydwa ramiona się łączą i meandrują przez obszar sawanny, uchodząc do rzeki Szari ok. 50 km poniżej miasta Sarh. Rzeka ma około 1200 km długości, powierzchnię dorzecza o wielkości ok. 90 000 km². Średni miesięczny przepływ mierzony w stacji hydrologicznej Am Timan wynosi ~ 168 m³/s a największy występuje w sierpniu i wrześniu, często powodując powodzie.

</doc>
<doc id="4177231" url="https://pl.wikipedia.org/wiki?curid=4177231" title="Crystal Beach">
Crystal Beach

Crystal Beach – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177233" url="https://pl.wikipedia.org/wiki?curid=4177233" title="Acridinae (płazy)">
Acridinae (płazy)

Acridinae – podrodzina płazów bezogonowych z rodziny rzekotkowatych (Hylidae).
Zasięg występowania.
Podrodzina obejmuje gatunki występujące w Stanach Zjednoczonych na wschód od Gór Skalistych, w południowym Ontario (Pt. Pelee), w Kanadzie i w północnym Coahuila w Meksyku.
Podział systematyczny.
Do podrodziny należą następujące rodzaje:

</doc>
<doc id="4177235" url="https://pl.wikipedia.org/wiki?curid=4177235" title="Grand Canyon West">
Grand Canyon West

Grand Canyon West – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177236" url="https://pl.wikipedia.org/wiki?curid=4177236" title="Lazy Y U">
Lazy Y U

Lazy Y U – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177237" url="https://pl.wikipedia.org/wiki?curid=4177237" title="Mieczysław Smal">
Mieczysław Smal

Mieczysław Smal (ur. 16 czerwca 1915 w Zawadówce, zm. 7 marca 1987 w Warszawie) – major ludowego Wojska Polskiego.
Życiorys.
W Chełmie Lubelskim uczęszczał do Męskiego Państwowego Seminarium Nauczycielskiego, które ukończył w 1935 roku. W Ostrowi–Komorowie ukończył Szkołę Podchorążych Piechoty i 1 października 1938 roku promowano go do stopnia podporucznika piechoty oraz otrzymał przydział do 80 pułku piechoty. W pułku został dowódcą plutonu w 3 kompanii ckm. Po mobilizacji pułku oraz podczas kampanii wrześniowej pozostał na tym stanowisku. Podczas obrony Warszawy dowódca 3 kompanii ckm.
Kiedy stolica skapitulowała znalazł się w niewoli niemieckiej, w której przebywał do końca wojny. Był w oflagach: IV A Hohnstein, ll B Arnswalde oraz II D Gross-Born z którym ewakuowano go do Lubeki. Po uwolnieniu pozostawał tam do października 1945 roku w Polskim Obozie Wojskowym. Następnie został przeniesiony do obozu w Oberlangen.
Do kraju powrócił w październiku 1946 roku, a 15 października tegoż roku powołano go do służby w Wojsku Polskim. Awansował do stopnia kapitana i otrzymał przydział na stanowisko kierownika referatu w Oddziale II Sztabu Generalnego.
W maju 1948 roku przydzielony jako attaché wojskowy do Polskiej Misji Wojskowej w Berlinie, gdzie awansowany został do stopnia majora. 1 września 1950 roku został odwołany z tego stanowiska i przeniesiony do dyspozycji Departamentu Personalnego Ministerstwa Obrony Narodowej. W październiku 1950 roku został zdemobilizowany, po której był długoletnim urzędnikiem Komitetu ds. Radiofonii „Polskie Radio”. W początkowym okresie był dyrektorem, a później sekretarzem zespołu. Bezskutecznie ubiegał się w 1957 roku o powrót do czynnej służby wojskowej. Awansowany został do stopnia podpułkownika rezerwy w 1970 roku. Będąc emerytem mieszkał w Warszawie.

</doc>
<doc id="4177239" url="https://pl.wikipedia.org/wiki?curid=4177239" title="McConnico">
McConnico

McConnico – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177240" url="https://pl.wikipedia.org/wiki?curid=4177240" title="Cophomantinae">
Cophomantinae

Cophomantinae – podrodzina płazów bezogonowych z rodziny rzekotkowatych (Hylidae).
Zasięg występowania.
Podrodzina obejmuje gatunki występujące w tropikalnej i subtropikalnej Ameryce Południowej na północ od Boliwii, Urugwaju i północnej Argentyny do Nikaragui oraz Trynidadu i Tobago.
Podział systematyczny.
Do podrodziny należą następujące rodzaje:
Takson o niepewnej pozycji systematycznej i nieprzypisany do żadnego z rodzajów ("incertae sedis"):

</doc>
<doc id="4177243" url="https://pl.wikipedia.org/wiki?curid=4177243" title="Dendropsophinae">
Dendropsophinae

Dendropsophinae – podrodzina płazów bezogonowych z rodziny rzekotkowatych (Hylidae).
Zasięg występowania.
Podrodzina obejmuje gatunki występujące w tropikalnej części południowego Meksyku przez Amerykę Środkową oraz tropikalną i subtropikalną Amerykę Południową, włącznie z Trynidadem, na południe do północnej Argentyny i Urugwaju.
Podział systematyczny.
Do podrodziny należą następujące rodzaje:

</doc>
<doc id="4177244" url="https://pl.wikipedia.org/wiki?curid=4177244" title="Kyoketsu-shoge">
Kyoketsu-shoge



</doc>
<doc id="4177246" url="https://pl.wikipedia.org/wiki?curid=4177246" title="Goździeniec gliniasty">
Goździeniec gliniasty

Goździeniec gliniasty ("Clavaria argillacea " Pers.) – gatunek grzybów należący do rodziny goździeńcowatych ("Clavariaceae").
Systematyka i nazewnictwo.
Pozycja w klasyfikacji według Index Fungorum: "Clavaria, Clavariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską nadali Barbara Gumińska i Władysław Wojewoda w 1983 r..
Morfologia.
Zazwyczaj owocniki tworzą niewielkie skupiska. Pojedynczy ma postać maczugowatej pałeczki o wysokości do 15 cm i grubości 2–12 mm, zazwyczaj prostej, czasami robakowato wygiętej. Powierzchnia gładka lub nieregularnie prążkowana, zazwyczaj matowa, cytrynowożółta, czasami z szarym lub oliwkowym odcieniem. Miąższ białawy, kruchy i bez wyraźnego zapachu i smaku.
Strzępki bezbarwne i przezroczyste (hialinowe), o szerokości 2–15 μm, bez sprzążek. Podstawki maczugowate, o długości do 45-50 μm ze sprzążką bazalną. Zarodniki cylindryczne, cienkościenne, hialinowe, o rozmiarach (8–) 10 –12 × 4 –5 μm.
Występowanie i siedlisko.
Znane jest występowanie tego gatunku tylko we wschodniej części Ameryki Północnej, Europie i Nowej Zelandii. W Europie jest szeroko rozprzestrzeniony; występuje od Hiszpanii po Islandię i północne rejony Półwyspu Skandynawskiego (około 68° szerokości geograficznej). W Polsce gatunek rzadki. Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Niemczech i Holandii. W piśmiennictwie naukowym na terenie Polski do 2003 r. podano 8 stanowisk tego gatunku. Więcej stanowisk i aktualnych podaje internetowy atlas grzybów.
Owocniki rosną na ziemi w lasach i zaroślach, wśród traw i mchów na wrzosowiskach, torfowiskach. Pojawiają się od lipca do listopada. Zazwyczaj rosną kępkami. Prawdopodobnie tworzy mikoryzę z roślinami z rodziny wrzosowatych.
Gatunki podobne.
Najłatwiej odróżnić goździeńca gliniastego od innych goździeńców po żółtawej barwie i występowaniu w towarzystwie roślin wrzosowatych. Mikroskopowo odróżnia się stosunkowo dużymi i cylindrycznymi zarodnikami.

</doc>
<doc id="4177247" url="https://pl.wikipedia.org/wiki?curid=4177247" title="Clavaria argillacea">
Clavaria argillacea



</doc>
<doc id="4177248" url="https://pl.wikipedia.org/wiki?curid=4177248" title="Meadview">
Meadview

Meadview – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177251" url="https://pl.wikipedia.org/wiki?curid=4177251" title="Pinion Pines">
Pinion Pines

Pinion Pines – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177253" url="https://pl.wikipedia.org/wiki?curid=4177253" title="So-Hi">
So-Hi

So-Hi – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177254" url="https://pl.wikipedia.org/wiki?curid=4177254" title="Valle Vista">
Valle Vista

Miasta w USA:

</doc>
<doc id="4177255" url="https://pl.wikipedia.org/wiki?curid=4177255" title="Mistrzostwa Polski w Łyżwiarstwie Szybkim w Wieloboju Sprinterskim 2018">
Mistrzostwa Polski w Łyżwiarstwie Szybkim w Wieloboju Sprinterskim 2018

37. Mistrzostwa Polski w wieloboju sprinterskim odbyły się w dniach 16-17 grudnia 2017 roku na torze Arena Lodowa w Tomaszowie Mazowieckim. Były to pierwsze w historii mistrzostwa Polski rozegrane w hali.

</doc>
<doc id="4177256" url="https://pl.wikipedia.org/wiki?curid=4177256" title="Wikieup">
Wikieup

Wikieup – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177258" url="https://pl.wikipedia.org/wiki?curid=4177258" title="Miloš Řezník">
Miloš Řezník

Miloš Řezník (ur. 1970 w Rychnovie nad Kněžnou) – czeski historyk.
Życiorys.
Absolwent historii na Uniwersytecie Karola w Pradze. Doktorat tamże w 1999 ("Patriotyzm i tożsamości w Prusach Królewskich w XVII wieku"). W latach 1995–1996 pracownik Ministerstwa Spraw Zagranicznych Republiki Czeskiej (referat Polski). W okresie 1998-2001 zatrudniony w Instytucie Historii Powszechnej na Uniwersytecie Karola w Pradze, 2001-2002 w Centrum Nauk Humanistycznych Historii i Kultury Europy Środkowo-Wschodniej w Lipsku, 2002-2014 na Uniwersytecie Technicznym w Chemnitz. Habilitacja w 2007 na Uniwersytecie Palackiego w Ołomuńcu ("Polskie powstania narodowe, wymiany elit i tożsamość kolektywna, 1794-1864"). Profesor od 2009 roku. Od 2014 jest dyrektorem Niemieckiego Instytutu Historycznego w Warszawie. Jest prezesem Towarzystwa Naukowego Jabłonowskich w Lipsku.

</doc>
<doc id="4177265" url="https://pl.wikipedia.org/wiki?curid=4177265" title="Carlina acanthifolia subsp. utzka (Hacq.) Meusel &amp; Kästner">
Carlina acanthifolia subsp. utzka (Hacq.) Meusel &amp; Kästner



</doc>
<doc id="4177267" url="https://pl.wikipedia.org/wiki?curid=4177267" title="Centennial Park (Arizona)">
Centennial Park (Arizona)

Centennial Park – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177272" url="https://pl.wikipedia.org/wiki?curid=4177272" title="Bradybaenus czeppeli">
Bradybaenus czeppeli

Bradybaenus czeppeli – gatunek chrząszcza z rodziny biegaczowatych i podrodziny Harpalinae.
Gatunek ten opisali w 2004 roku Sergio Facchini i Riccardo Sciaky. Epitet gatunkowy został nadany na cześć Roberto Czeppela, który w 1998 roku odłowił holotyp i dwa z paratypów.
Chrząszcz o ciele długości od 9 do 10,6 mm, ubarwiony żółtawo z tyłem głowy, parą podłużnych przepasek na przedpleczu oraz częściowo międzyrzędami pokryw od drugiego do szóstego brązowymi z zielonym połyskiem. Częściowo zbrązowaiły jest też spód ciała, a wierzchołki żuwaczek są ciemnobrązowe. Dość wypukły wierzch ciała cechuje mikrorzeźba z oczkami o równych średnicach. Bardzo duża głowa ma krótkie skronie i jest tylko nieco węższa od przedplecza. Oczy są słabiej wypukłe niż u "B. scalaris". Mocno poprzeczne przedplecze ma wyraźnie zafalowane przed nieco rozwartymi kątami tylnymi brzegi boczne. Dołki przypodstawowe przedplecza są szerokie i słabo wyodrębnione. Nasada przedplecza jest wyraźnie węższa od pokryw. Rzędy na pokrywach są dość głębokie, pełne i delikatnie punktowane. Samiec ma edeagus z prostym w widoku grzbietowym wierzchołkiem, otworem położonym grzbietowo i dużym zębem oraz dwiema grupkami mikroskopijnych kolców w woreczku wewnętrznym.
Owad afrotropikalny, znany z Namibii i Botswany.

</doc>
<doc id="4177281" url="https://pl.wikipedia.org/wiki?curid=4177281" title="Bradybaenus robustus">
Bradybaenus robustus

Bradybaenus robustus – gatunek chrząszcza z rodziny biegaczowatych i podrodziny Harpalinae.
Gatunek ten opisali w 2004 roku Sergio Facchini i Riccardo Sciaky na podstawie 3 okazów, odłowionych w 1978 roku.
Chrząszcz o ciele długości od 10,5 do 11,1 mm, ubarwiony żółtawo z tyłem głowy, parą podłużnych przepasek na przedpleczu oraz częściowo międzyrzędami pokryw od drugiego do piątego metalicznie zielonymi. Częściowo zbrązowaiły jest też spód ciała, a wierzchołki żuwaczek są ciemnobrązowe. Dość wypukły wierzch ciała cechuje mikrorzeźba z oczkami o równych średnicach. Duża głowa ma krótkie skronie i jest wyraźnie węższa od nasady przedplecza. Mocno poprzeczne przedplecze ma niefaliste przed nieco prostymi kątami tylnymi brzegi boczne. Dołki przypodstawowe przedplecza są szerokie i słabo wyodrębnione. Nasada przedplecza jest prawie tak szeroka jak pokryw. Rzędy na pokrywach są dość głębokie, pełne i delikatnie punktowane. Samiec ma edeagus z prostym w widoku grzbietowym wierzchołkiem, otworem położonym grzbietowo i dużym zębem oraz dwiema grupkami mikroskopijnych kolców w woreczku wewnętrznym.
Owad afrotropikalny, endemiczny dla Czadu, znany wyłącznie z okolic Bébidjii. Występuje sympatrycznie z "B. scalaris".

</doc>
<doc id="4177287" url="https://pl.wikipedia.org/wiki?curid=4177287" title="Katherine (Arizona)">
Katherine (Arizona)

Katherine – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177288" url="https://pl.wikipedia.org/wiki?curid=4177288" title="Adwoa Aboah">
Adwoa Aboah

Adwoa Aboah (ur. 18 maja 1992 w Wielkiej Brytanii) – brytyjska modelka i działaczka społeczna. W grudniu 2017 roku zasłynęła z okładki dla rodzimej edycji magazynu "Vogue". Zagościła także na okładkach amerykańskiego i włoskiego "Vogue" oraz magazynu i-D. Została nazwana Modelką Roku 2017 przez krytyków na corocznej gali nagród dedykowanych modzie.
Pojawiała się na wybiegach i w kampaniach reklamowych dla takich domów mody, jak Calvin Klein, Fendi, DKNY, Alexander Wang, H&amp;M, Versace, Topshop, Fenty x Puma, Kenzo, Roberto Cavalli i Simone Rocha.
W 2017 została okrzyknięta Kobietą Roku przez magazyn "GQ". Jest założycielką organizacji wspierającej młode kobiety pod nazwą „Gurls Talk”. Do wsparcia innych zainspirowała ją własna walka z depresją i uzależnieniem od narkotyków, które zwalczyła. W 2019 otrzymała nagrodę Barbie Shero, jako kobieta wzór dla dziewcząt.

</doc>
<doc id="4177290" url="https://pl.wikipedia.org/wiki?curid=4177290" title="Parafia Najświętszego Serca Pana Jezusa w Owsiszczach">
Parafia Najświętszego Serca Pana Jezusa w Owsiszczach

Parafia Najświętszego Serca Pana Jezusa w Owsiszczach – parafia rzymskokatolicka, znajdująca się w diecezji opolskiej, w dekanacie Tworków.
Historia.
Owsiszcze należała pierwotnie do morawskojęzycznej parafii w Píšťu w dekanacie hulczyńskim archidiecezji ołomunieckiej, na terenie tzw. dystryktu kietrzańskiego. W 1920 do Czechosłowacji przyłączono ziemię hulczyńską z Píšťem, podczas gdy Owsiszcze, również zamieszkane przez Morawców, pozostało w Niemczech. W 1923 r. rozpoczęto budowę własnego kościoła, który został poświęcony 9 listopada 1924 r. W granicach Polski i diecezji opolskiej od końca II wojny światowej. Po 1945 r. najpierw przyłączono do Krzyżanowic, a 15 grudnia 1946 r. ustanowiona została kuracja i włączona do dekanatu tworkowskiego.

</doc>
<doc id="4177291" url="https://pl.wikipedia.org/wiki?curid=4177291" title="Pine Lake (Arizona)">
Pine Lake (Arizona)

Pine Lake – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177292" url="https://pl.wikipedia.org/wiki?curid=4177292" title="Carlina acanthifolia subsp. utzka (Hacq.) Meusel &amp; Kastner">
Carlina acanthifolia subsp. utzka (Hacq.) Meusel &amp; Kastner



</doc>
<doc id="4177293" url="https://pl.wikipedia.org/wiki?curid=4177293" title="Moussa El-Hage">
Moussa El-Hage

Moussa El Hage OAM (ur. 19 lutego 1954 w Anturze) – libański duchowny maronicki, od 2012 arcybiskup Hajfy i Ziemi Świętej.
Życiorys.
Święcenia kapłańskie przyjął 14 sierpnia 1980 w Antoniańskim Zakonie Maronickim. Był m.in. przełożonym i ekonomem kilku konwentów zakonnych, wykładowcą na rzymskim Uniwersytecie Antonianum oraz asystentem generalnym zakonu.
16 czerwca 2012 został mianowany arcybiskupem Hajfy i Ziemi Świętej oraz patriarszym egzarchą dla Jerozolimy, Palestyny i Jordanii. Sakrę otrzymał 28 lipca 2012.

</doc>
<doc id="4177295" url="https://pl.wikipedia.org/wiki?curid=4177295" title="Wielki Meczet w Isfahanie">
Wielki Meczet w Isfahanie

Wielki Meczet, także: meczet Piątkowy (pers. مسجد جامع) – meczet w Isfahanie, wpisany w 2012 roku na listę światowego dziedzictwa UNESCO. Powierzchnia meczetu wynosi 2 ha, co czyni go największym meczetem w Iranie.
Najstarsza część meczetu (szabestan z kolumnami) pochodzi z 772 roku, jednak prowadzone tu wykopaliska archeologiczne wskazują, że meczet zbudowano na pozostałościach wcześniejszych, przedislamskich budowli. Prawdopodobnie istniała tu wcześniej sasanidzka świątynia ognia. W XI stuleciu meczet gruntownie przebudowano – wzniesiono wówczas istniejące do dziś cztery ejwany zdobione glazurowanymi cegłami. Ten styl budownictwa stał się później charakterystyczną cechą perskiej architektury sakralnej.

</doc>
<doc id="4177297" url="https://pl.wikipedia.org/wiki?curid=4177297" title="Truxton (Arizona)">
Truxton (Arizona)

Truxton – jednostka osadnicza w Stanach Zjednoczonych, w stanie Arizona, w hrabstwie Mohave.

</doc>
<doc id="4177298" url="https://pl.wikipedia.org/wiki?curid=4177298" title="Meczet Piątkowy w Isfahanie">
Meczet Piątkowy w Isfahanie



</doc>
